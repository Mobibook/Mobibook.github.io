<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="calibre1">
      <br class="calibre1" />
    </div>
  </div>

  <h2 class="calibre17" title="- 5 - Flint'e veda. Oklar uçuşuyor. Yıldızlardaki mesaj."><b class="calibre4"><i>-</i></b> <span class="calibre19">5 -</span></h2>

  <h2 class="calibre17"><a class="calibre20" id="bookmark1"></a><span class="calibre19">Flint'e veda.</span></h2>

  <h2 class="calibre17"><a class="calibre20" id="bookmark2"></a><span class="calibre19">Oklar uçuşuyor. Yıldızlardaki mesaj.</span></h2>

  <div class="calibre1">
    <span class="calibre16"><br class="calibre1" /></span>
  </div>

  <p class="calibre6">Tanis sundurmanın üzerinden sallanarak, ağaç dalları arasından yere atladı. Diğerleri, karanlıkta bir araya toplanmışlar, üstlerindeki dallarda sallanan sokak lambalarının ışıklarından sakınarak onu bekliyorlardı. Kuzeyden esen serin bir rüzgar çıktı. Tanis arkasına bakarak diğer ışıkları, onların peşine düşenlerin ışıklarını gördü. Kukuletasını başına geçirerek hızla ilerledi.</p>

  <p class="calibre6">"Rüzgar döndü," dedi. "Sabaha yağmur başlar." Rüzgarın savurduğu lambaların ürkütücü ve dans eden ışıkları altında küçük gruplarına baktı. Altınay'ın yüzünde yorgunluk izleri vardı. Nehiryeli'nin yüzünde gücün kayıtsız bir maskesi vardı ama omuzları çökmüştü. Tir tir titreyen Raistlin bir ağaca yaslanmış nefes almaya çalışıyordu.</p>

  <p class="calibre6">Tanis, sırtını rüzgara karşı kamburlaştırdı. "Sığınacak bir yer bulmamız gerek," dedi. "Dinlenebileceğimiz bir yer."</p>

  <p class="calibre6">"Tanis..." Tas yarımelfin pelerinini çekiştirdi. "Bir kayıkla gidebiliriz Kristalmir Gölü pek uzakta değil. Diğer tarafta mağaralar var, sonra yarınki yürüyüşümüzü de kısaltmış oluruz."</p>

  <p class="calibre6">"Bu güzel bir fikir Tas, ama bir kayığımız yok."</p>

  <p class="calibre6">"Sorun değil." Kender sırıttı. Küçük yüzü ve sivri kulakları, bu ürkütücü ışık altında özellikle daha da çok cine benzemesine neden oluyordu. Tanis, Tas'ın bütün olup bitenlerden çok eğlendiğini farketti. İçinden kenderi tutup sarsmak, ona ne kadar büyük bir tehlike içinde oldukları hakkında vaaz vermek geldi. Fakat yarımelf bunların yararsız olacağını biliyordu; kenderlerin korkuya karşı bağışıklıkları vardır.</p>

  <p class="calibre6">"Kayık iyi bir fikir," diye tekrarladı Tanis, bir an düşündükten sonra. "Sen önü çek. Ve sakın Flint'e söyleme," diye ekledi. "Ben o işi hallederim!”</p>

  <p class="calibre6">"Tamam!" Tas kıkırdadı ve arkadakilere doğru kaydı. "Beni izleyin," diye seslendi hafifçe ve bir kez daha yola koyuldu. Anca kendi sakalı duyacak şekilde söylenen Flint kenderin peşinden topallayarak gitti. Cüceyi Altınay izliyordu. Nehiryeli gruptaki herkese çabuk çabuk, düşünceli bakışlar gezdirdikten sonra kadının ardından yola düştü.</p>

  <p class="calibre6">"Bize güvendiğini zannetmiyorum," diye gözlemledi Caramon.</p>

  <p class="calibre6">"Sen olsaydın güvenir miydin?" diye sordu Tanis, koca adama bakarak. Caramon'un ejderha miğferi titreşen ışıklarda pırıldadı; rüzgar ne zaman pelerinini açsa zincirli zırhı gözler önüne seriliyordu. Uzun bir kılıç kalın bacaklarında tangırdayıp duruyor, kısa bir yay ile sadağı omzuna asılmış bir kama da kemerinden dışarı çıkmış duruyordu. Kalkanı, dövüşlerden tahrip olmuş, ezilmişti. Dev, her şeye hazırdı.</p>

  <p class="calibre6">Tanis, üç yüzyıl önce gözden düşen şövalyelerin zırhını gururla taşıyan Sturm'e baktı. Sturm, Caramon'dan sadece dört yaş daha büyük olduğu halde şövalyenin sıkı, disiplinli yaşamı, yoksulluğun getirdiği zorluklar ve sevgili babasını o melankolik arayışı zamanından önce yaşlanmasına yol açmıştı. Yir<span class="calibre21">mi</span> dokuz yaşında olduğu halde, kırk yaşında görünüyordu.</p>

  <p class="calibre6">Tanis, ben de olsaydım bize güvenmezdim, diye düşündü.</p>

  <p class="calibre6">"Planın ne?" diye sordu Sturm.</p>

  <p class="calibre6">"Kayıkla gideceğiz," diye cevap verdi Tanis. "Ya!" Caramon kıkırdadı. "Flint'e daha söylemediniz mi?"</p>

  <p class="calibre6">"Hayır. Onu bana bırakın."</p>

  <p class="calibre6">"Kayığı nereden bulacağız?" diye sordu Sturm kuşkuyla. "Bilmesen daha iyi," dedi yarımelf.</p>

  <p class="calibre6">Şövalye kaşlarını çattı. Gözleri, çok önlerinde, bir gölgeden diğerine kayıveren kenderi izledi. "Bundan hiç hoşlanmadım Tanis. Önce katil olduk, şimdi de hırsız olmak üzereyiz."</p>

  <p class="calibre6">"Ben kendimi katil gibi görmüyorum." Caramon homurdandı. "Goblinler sayılmaz."</p>

  <p class="calibre6">Tanis, şövalyenin Caramon'a baktığını gördü. "Ben de bunlardan hoşlanmıyorum Sturm," dedi tereddütle, bir tartışma çıkmamasını umarak. "Fakat bu bir gereklilik meselesi. Bozkırlılara bak — onları ayakta tutan tek şey gururları. Raistlin'e bak..." Hepsinin gözü kuru dallar arasında ayaklarını sürüyerek hep gölgelerde ilerleyen büyücüye kaydı. Bütün yükünü asasına veriyordu. Ara sıra, kuru bir öksürük narin bedenini harap ediyordu.</p>

  <p class="calibre6">Caramon'un yüzü karardı. "Tanis haklı," dedi yavaşça. "Raist daha fazlasına dayanamaz. Yanına gitmeliyim." Şövalye ile yarımelfi bırakarak ikizinin iki büklüm olmuş cüppeli suretine yetişmek için aceleyle ilerledi.</p>

  <p class="calibre6">"Dur sana yardım edeyim Raist," diye fısıldadığını duydular Caramon'un.</p>

  <p class="calibre6">Raistlin kukuletalı başını hayır anlamında sallayarak, kardeşinin temasından kaçındı. Caramon omuzlarını silkerek kolunu indirdi. Ama yine de koca savaşçı gerektiğinde yardım etmek için narin kardeşine yakın kaldı. "Neden buna katlanıyor?" diye sordu Tanis yavaşça.</p>

  <p class="calibre6">"Aile. Kan bağı." Sturm'ün sesi dalgındı. Daha başka şeyler de söylemek üzereydi ki gözleri, Tanis'in insan kılları bitmiş yüzüne kaydı ve sustu. Tanis onun bakışını gördü, şövalyenin ne düşündüğünü biliyordu. Aile, kan bağı — bu yetim kalmış yarımelfin bilemeyeceği şeylerdi.</p>

  <p class="calibre6">"Haydi," dedi Tanis birdenbire. "Geri kalıyoruz."</p>

  <p class="calibre6">Az sonra Solace'in vallenağaçlarını geride bırakmışlar, Kristalmir Gölü'nü çevreleyen çam ormanına girmişlerdi. Tanis arkalarındaki, boğuk bağırtıları duyabiliyordu. "Cesetleri bulmuş olmalılar," diye tahminde bulundu. Sturm ciddi bir yüzle ve baş hareketiyle onayladı. Aniden, Tasslehoff, tam yarımelfin burnunun dibinde gölgelerden çıkıp, sanki maddeleşivermişti.</p>

  <p class="calibre6">"Göle kadar yarım milden biraz daha fazla yolumuz var," dedi Tas. "Sizi yolun ormandan çıktığı yerde bulurum." Belli belirsiz bir işaret yaparak Tanis daha tek bir söz edemeden kayboldu. Yarımelf arkasına, Solace'a baktı. Sanki daha çok ışık vardı ve onların yönüne doğru hareket ediyorlardı. Büyük bir ihtimalle yollar kesilmişti.</p>

  <p class="calibre6">Kender nerede?" diye homurdandı Flint ormandan geçerlerken. Tas, bizimle gölün orada buluşacak," diye cevap verdi Tanis. Göl mü?" Flint'in gözleri telaşla büyüdü. "Ne gölü?" Buralarda sadece tek bir göl var Flint," dedi Tanis, Sturm'e gülmemek için kendini zor tutarak. "Haydi. Yola devam etsek fena olmayacak." Elf görüş yeteneği sayesinde önlerindeki sık orman içinde kaybolmaya başlayan Caramon'un geniş kızıl hatlarını ve kardeşinin daha ince kızıl suretini görebiliyordu.</p>

  <p class="calibre6">"Ben sadece bir süre ormanda gizleneceğiz zannetmiştim." Flint, Tanis'e şikayette bulunmak için Sturm'ü iterek kendine yol açtı.</p>

  <p class="calibre6">"Kayık ile gidiyoruz." Tanis ilerledi.</p>

  <p class="calibre6">"Hayır efendim!" Flint homurdandı. "Ben kayığa mayığa binmem!"</p>

  <p class="calibre6">"O kaza on yıl önce olmuştu!" dedi Tanis patlayarak. "Bak, Caramon'un kıpırdamadan oturmasını sağlarım."</p>

  <p class="calibre6">"Mü<span class="calibre21">mk</span>ün değil!" dedi cüce açık açık. "Kayık yok. Yemin ettim."</p>

  <p class="calibre6">"Tanis," diye fısıldadı Sturm'ün sesi Tanis'in arkasından. "Işıklar."</p>

  <p class="calibre6">"Baş belaları!" Yarımelf durarak döndü. Ağaçların arasında pırıldayan ışıkları görebilmek için bir an beklemek zorunda kaldı. Araştırmalar Solace'ın ötesine yayılmıştı. Caramon, Raistlin ve Bozkırlılar'a yetişmek için aceleyle seyirtti.</p>

  <p class="calibre6">"Işıklar!" diye seslendi sessizliği yırtan bir fısıltıyla. Caramon geriye bakarak sövdü. Nehiryeli elini kaldırdı, anladığını belirtircesine. "Korkarım daha hızlı gitmemiz gerekecek Caramon..." diye başladı Tanis.</p>

  <p class="calibre6">"Başaracağız," dedi koca adam, durumdan rahatsızlık duymadan. Artık, kolu Raistlin'in ince bedenini kavramış, hemen hemen taşıyarak kardeşine destek oluyordu. Raistlin hafif hafif öksürüyordu ama yoluna da devam ediyordu. Sturm, Tanis'e yetişti. Yollarını çalılar arasından zar zor açarken arkada Flint'in öfleyip püfleyip kendi kendine kızgın kızgın söylendiğini duyuyorlardı.</p>

  <p class="calibre6">"Gelmeyecek Tanis," dedi Sturm. "Caramon onu, o sefer yanlışlıkla boğduğundan beri kayıklardan ödü patlıyor. Sen yoktun. Sudan çıktıktan sonraki halini görmedin."&nbsp;</p>

  <p class="calibre6">"Gelecek," dedi Tanis, soluyarak. "Biz ufaklıkları tek başımıza tehlikeye yollamaz."</p>

  <p class="calibre6">Sturm pek ikna olmamış bir halde başını salladı.</p>

  <p class="calibre6">Tanis yeniden geriye baktı. Hiç ışık görmedi ama artık ormanın içine ışıkları göremeyecek kadar dalmış olduğunu biliyordu. Seçkinamir Toede aklıyla kimseyi etkileyemezdi belki ama grubun suya doğru gittiğini tahmin etmek için pek akıllı olması gerekmiyordu. Tanis, önündekine çarpmamak için aniden durdu. "Ne var?" diye fısıldadı.</p>

  <p class="calibre6">"Geldik," diye cevap verdi Caramon. Tanis, Kristalmir Gölü'nün karanlık enginine bakarken rahat bir nefes aldı. Rüzgâr, suyu köpüklü dalgalara dönüştürerek dövüyordu.</p>

  <p class="calibre6">"Tas nerede?" Sesini alçak tuttu.</p>

  <p class="calibre6">"Orada sanırım." Caramon kıyıya yakın bir yerde yüzen kara bir nesneyi işaret etti. Tanis, kocaman bir kayık içerisinde oturmuş kenderin hatlarını belli belirsiz farkedebiliyordu.</p>

  <p class="calibre6">Yıldızlar kara-mavi gökyüzünde buzumsu bir parlaklıkla parıldıyordu. Kızıl ay Lunitari, suyun içinden kanlı bir parmak gibi yükseliyordu. Gece göğündeki eşi Solinari çoktan doğmuş, gölü gümüş eriğine boğmuştu.</p>

  <p class="calibre6">"Ne de güzel birer nişan tahtası olacağız!" dedi Sturm huzursuzca.</p>

  <p class="calibre6">Tanis, Tasslehoffun bir o tarafa, bir bu tarafa dönerek onları aradığını gördü. Yarımelf eğilip, karanlıkta el yordamıyla bir taş aradı. Bir tane bularak, suya attı ağır ağır. Taş, kayığın birkaç metre ilerisinde şapırtıyla suya düştü. Tanis'in işaretine cevaben Tas kayığı kıyıya şevketti.</p>

  <p class="calibre6">"Hepimizi tek bir kayığa mı tıkacaksın!" dedi Flint dehşetle. "Delirmişsin sen yarımelf!"</p>

  <p class="calibre6">"Kayık büyük," dedi Tanis.</p>

  <p class="calibre6">"Hayır! Ben binmem. Tarsis'in efsanevi ak kanatlı kayıkları bile olsaydı binmezdim. Ben şansımı Teokrat'la denerim daha iyi!"</p>

  <p class="calibre6">Tanis öfkeli cüceyi görmemezliğe gelerek Sturm'e işaret etti. "Herkesi kayığa bindir. Biz de birazdan oradayız."</p>

  <p class="calibre6">"Çok oyalanmayın," diye uyardı Sturm. "Dinle bak."</p>

  <p class="calibre6">"Duyuyorum," dedi Tanis asık bir yüzle. "Sen devam et."</p>

  <p class="calibre6">"O sesler neyin nesi?" diye sordu Altınay, şövalye ona doğru gelirken.</p>

  <p class="calibre6">"Peşimize düşen goblin birlikleri," diye cevap verdi Sturm. "Birbirlerinden ayrıldıklarında, o ıslıklarla haberleşiyorlar. Şimdi ormana giriyorlar."</p>

  <p class="calibre6">Altınay, anlayışla başını salladı. Nehiryeli'ne kendi dillerinde birkaç söz etti, belli ki Sturm'ün kesmiş olduğu konuşmalarına devam ediyordu. Koca Bozkırlı kaşlarını çatarak eliyle ormanı işaret etti.</p>

  <p class="calibre6">Kadını, bizden ayrılmaları için ikna etmeye çalışıyor, diye düşündü Sturm. Belki de goblinlerin iz peşindeki birliklerinden günlerce gizlenebilecek kadar orman bilgisine sahiptir, ama zannetmem.</p>

  <p class="calibre6">"Nehiryeli, gue-lando!" dedi Altınay sertçe. Sturm, Nehiryeli'nin hiddetle kaşlarını çattığını gördü. Tek bir söz söylemeden döndü ve kayığa doğru yürüdü. Altınay içini çekerek arkasından baktı, yüzünde derin bir hüzünle.</p>

  <p class="calibre6">"Yardım edebileceğim bir şey var mı hanımefendi?" diye sordu Sturm kibarca.</p>

  <p class="calibre6">"Hayır," diye cevap verdi kadın. Sonra hüzünle, sanki kendi kendine söylermiş gibi şöyle dedi: "Benim kalbimi yöneten o olsa da, onun yöneticisi benim. Bir kez, çocukken, bunu unutabileceğimizi düşünmüştük. Fakat ben çok uzun zamandır Reisin Kızı'yım."</p>

  <p class="calibre6">"Neden bize güvenmiyor?" diye sordu Sturm.</p>

  <p class="calibre6">Halkımıza ait bütün önyargılara sahip," diye cevapladı Altınay. "Bozkırlılar insan olmayanlara güvenmezler." Arkasına baktı. "Tanis elf kanını Sakalının ardına gizleyememiş. Sonra cüce ile kender de var."</p>

  <p class="calibre6">"Peki ya siz hanımefendi?" diye sordu Sturm. "Siz neden bize güveniyorsunuz? Sizin de aynı önyargılarınız yok mu?"</p>

  <p class="calibre6">Altınay adamın yüzüne bakmak için döndü. Adam kadının, arkasındaki göl gibi kara ve parlak gözlerini görebiliyordu. "Ben küçük bir kızken,” dedi derin ve alçak bir sesle, "halkımın prensesiydim. Bir rahibeydim, bana bir tanrıçaymışım gibi taparlardı. Ben de buna inanırdım. Buna bayılırdım. Sonra bir şey oldu..." Kadın sessizleşti, gözleri hatıralarla dolmuştu.</p>

  <p class="calibre6">"Neydi o?" diye hatırlattı Sturm yavaşça.</p>

  <p class="calibre6">"Bir çobana aşık oldum," diye cevap verdi Altınay, Nehiryeli'ne bakarak içini çekti ve kayığa doğru yürüdü.</p>

  <p class="calibre6">Raistlin ile Caramon su kenarına varırken Nehiryrli'nin kayığı çekmek için suya girişini seyretti Sturm. Raistlin, titreyerek cüppesine iyice sarılmıştı.</p>

  <p class="calibre6">"Ben ayaklarımı ıslatamam," diye fısıldadı kaba bir sesle. Caramon cevap vermedi. Sadece o koca kollarını kardeşine dolayarak, bir çocuğu kaldırır gibi kaldırdı ve Raistlin'i kayığın içine bıraktı. Büyücü kayığın kıçına büzüştü, teşekkür etmek için tek bir kelime etmeden.</p>

  <p class="calibre6">"Ben kayığı tutarım," dedi Caramon, Nehiryeli'ne. "Sen gir." Nehiryeli bir an duraksayıp çabucak kenarından kayığa çıktı. Caramon, Altınay'ın kayığa çıkmasına yardım etti. Nehiryeli kadını tutup, kayık yavaş yavaş sallanırken dengesini sağlamasına yardım etti. Bozkırlılar da oturmak için kayığın kıçına gittiler, Tasslehoffun arkasına.</p>

  <p class="calibre6">Şövalye yaklaşırken Caramon, Sturm'e döndü. "Orada neler oluyor?"</p>

  <p class="calibre6">"Flint yanarım da kayığa binmem diyor — hiç olmazsa o zaman üşüyüp sırılsıklam öleceğine sıcak sıcak ölürmüş."</p>

  <p class="calibre6">"Gidip onu buraya taşıyayım” dedi Caramon.</p>

  <p class="calibre6">"İşleri daha da karıştırırsın. Onu neredeyse boğan sendin, hatırlıyor musun? Bırak Tanis uğraşsın — o bir diplomattır."</p>

  <p class="calibre6">Caramon başıyla onayladı. Her iki adam da sessizce beklemeye başladı. Sturm, Altınay'ın Nehiryeli'ne dilsiz bir yakarışla baktığını ama Bozkırlı'nın kadının bakışlarına aldırmadığını gördü. Yerinde duramayan Tasslehoff tiz sesli bir soru sormaya başlamıştı ki şövalyenin sert bakışları onu susturdu. Raistlin, denetlenemez öksürüklerini bastırmaya çalışarak cüppesine iyice sarındı.</p>

  <p class="calibre6">"Oraya gidiyorum," dedi Sturm sonunda. "Islıklar yaklaşıyor. Daha fazla zaman kaybını göze alamayız." Fakat tam o anda Tanis'in cüceyle el sıkışıp kayığa doğru tek başına koştuğunu gördü. Flint olduğu yerde kalmıştı, ormanın kenarcığında. Sturm başını salladı. "Tanis'e cücenin gelmeyeceğini söylemiştim."</p>

  <p class="calibre6">"Hep dedikleri gibi, bir cüce kadar inatçı” diye homurdandı Caramon. "Üstelik bizim cücenin inadını geliştirmek için yüz kırk sekiz yılı vardı." Koca adam başını üzüntüyle salladı. "Evet, onu özleyeceğimiz kesin. Hayatımı birden fazla kurtarmıştı. Bırakın gidip alayım onu. Çenesine bir yumruk indirdim mi, yatakta mı kayıkta mı anlamaz bile."</p>

  <p class="calibre6">Nefes nefese koşup gelen Tanis son sözü duydu. "Hayır Caramon," dedi. "Flint hiçbir zaman bizi affetmez. Onun için endişelenme. O tepelere geri dönüyor. Kayığa bin. Bu tarafa doğru gelen ışıklar arttı. Ormanda, kör bir lağım cücesinin bile izleyebileceği kadar iz bıraktık."</p>

  <p class="calibre6">"Hepimizin ıslanmasının anlamı yok," dedi Caramon kayığın kenarını tutarak. "Sturm ile sen bin. Ben kayığı iterim."</p>

  <p class="calibre6">Sturm kayığın içine girmişti bile. Tanis, Caramon'un sırtını sıvazlayarak kayığa bindi. Savaşçı kayığı göle doğru itti. Su dizlerine kadar gelmişti ki kıyıdan birinin seslendiğini duydu.</p>

  <p class="calibre6">"Bekleyin!" Bu ağaçlardan koşarak gelen, ayın aydınlattığı kıyı şeridinde kara bir leke gibi belli belirsiz hareket eden Flint'ti. "Bekleyin! Geliyorum!"</p>

  <p class="calibre6">"Durun!" diye bağırdı Tanis. "Caramon! Flint'i bekle!"</p>

  <p class="calibre6">"Bak!" Sturm işaret ederek biraz doğruldu. Ağaçlar arasından ışıklar belirmişti. Goblin muhafızların tuttukları dumanları tüten meşaleler.</p>

  <p class="calibre6">"Goblinler, Flint!" diye bağırdı Tanis. "Tam arkanda! Koş!" Durup hiç düşünmeyen cüce başını eğerek, uçmasın diye bir eliyle miğferini tutarak kıyıya koşmaya başladı.</p>

  <p class="calibre6">"Ben onu korurum," dedi Tanis yayını sırtından alıp. Elf görüş yeteneğini kullanarak, meşaleler ardındaki goblinleri görebilen tek kişi oydu. Tanis yayına bir ok taktı, Caramon büyük kayığı sabit tutarken ayağa kalktı. Tanis, önü çeken goblinin belirgin hatlarına bir ok attı. Ok goblinin göğsüne saplandı ve goblin yüzü koyun kapaklandı. Diğer goblinler kendi yaylarına uzanarak biraz yavaşladılar. Flint kıyıya varırken Tanis yayına başka bir ok yerleştirdi.</p>

  <p class="calibre6">"Bekleyin! Geliyorum!" dedi cüce nefes nefese; suya daldı ve bir taş gibi dibe çöktü.</p>

  <p class="calibre6">"Yakala şunu!" diye bağırdı Sturm. "Tas geriye çek kürekleri. İşte orada' Gördün mü? Kabarcıklar..." Caramon deliler gibi suyun içinde çırpınıyor, cüceyi arıyordu. Tas, kürekleri geri geri çekmeye çalışıyordu, fakat kayığın ağırlığı kender için çok fazlaydı. Tanis bir kez daha attı okunu, hedefini şaşırdı ve kendi kendine sövdü. Başka bir oka uzandı. Goblinler kaynaşarak tepeden aşağıya iniyorlardı.</p>

  <p class="calibre6">"Buldum onu!" diye bağırdı Caramon, üzerinden sular akan, abuk sabuk konuşan cüceyi deri tuniğinin yakasından yakalayıp kaldırarak. "Çırpınmayı kes," dedi, kolları dört bir yana doğru çırpınan Flint'e. Fakat cüce tam anlamıyla bir panik yaşıyordu. Bir goblin oku Caramon'un zincir zırhına saplanarak, orada kuru bir tüy gibi durdu.</p>

  <p class="calibre6">'Tamam işte!" Savaşçı öfkeyle homurdanıp, o kaslı kollarını iyice şişirerek cüceyi uzaklaşmakta olan kayığa doğru fırlattı. Flint oturulacak yerlerden birini yakaladı, belinden aşağısı kayığın kenarından dışarı sarkıyordu. Kayık tehlikeli bir biçimde sallanırken Sturm onu kemerinden yakalayarak kayığa çekti. Tanis neredeyse dengesini kaybediyordu, elindeki yayını düşürerek suya düşmemek için kayığın kenarlarına tutunmak zorunda kaldı. Bir goblin oku, Tanis'in elini es geçerek borda tirizine saplandı.</p>

  <p class="calibre6">"Caramon'a doğru çek kürekleri Tas!" diye bağırdı Tanis.</p>

  <p class="calibre6">"Çekemiyorum!" diye bağırdı büyük bir uğraş içinde olan kender. Suyun üzerinden kayıp boşa giden bir kürek neredeyse Sturm'ü suya düşürecekti.</p>

  <p class="calibre6">Şövalye kenderi yerinden çekip kaldırdı. Küreklere asılarak kayığı rahatça Caramon'un erişebileceği bir yere götürdü.</p>

  <p class="calibre6">Tanis savaşçının içeri tırmanmasına yardım ettikten sonra Sturm'e seslendi, "Çek!" Şövalye, kürekleri iyice derine daldırabilmek için kendini iyice geriye doğru vererek bütün gücüyle küreklere asıldı. Kayık, kızgın goblin homurtuları arasında kıyıdan fırladı. Üzerinden sular akan Caramon, Tanis'in yanına giderken etraflarında daha çok sayıda ok vızıldamaya başlamıştı.</p>

  <p class="calibre6">"Bu gece goblin nişan tahtası olduk," diye mırıldandı Caramon, zincirli zırhındaki oku çekerken. "Suyun üzerinde ne de güzel görünüyoruzdur."</p>

  <p class="calibre6">Tanis, Raistlin'in dikeldiğini gördüğünde elinden düşürdüğü yayını arıyordu. "Saklansana!" diye ikaz etti Tanis; Caramon kardeşine doğru uzandı fakat büyücü, her ikisine de kaşlarını çatıp bakarak elini kemerindeki bir keseye uzattı. Yanındaki oturacak yere bir ok saplanırken narin parmakları bir şeyler çekip çıkarttı. Raistlin bir tepkide bulunmadı. Tanis büyücüyü yere çekmek için hazırlanmıştı ki onun büyü yaparken bütün büyü kullanıcıları için gerekli olan konsanstrasyon safhasında kaybolmuş olduğunu farketti. Şu anda onu rahatsız etmenin ağır sonuçları olabilir, büyücünün büyüsünü unutmasına, hatta daha da kötüsü büyüyü yanlış yere yönlendirmesine neden olabilirdi.</p>

  <p class="calibre6">Tanis dişlerini sıkarak bekledi. Raistlin ince, narin elini kaldırarak, kesesinden aldığı büyü bileşimini parmaklarının arasından kayığa elemeye başladı. Kum, diye farketti Tanis.</p>

  <p class="calibre6"><span class="calibre8">"Ast taşarak sinuralan krynavvi,"</span> diye mırıldandı Raistlin ve sonra sağ elini kıyıya paralel bir yay şeklinde hareket ettirdi yavaş yavaş. Tanis karaya doğru baktı. Goblinler birer birer yaylarını ellerinden düşürerek yere yuvarlandılar, sanki Raistlin her birine sırasıyla dokunuyormuş gibi. Oklar azaldı. Daha uzakta duran goblinler hiddet içinde uluyarak ileri doğru koştular. Fakat o zamana kadar Sturm'ün güçlü kürek darbeleri onları menzilin dışına taşımıştı bile.</p>

  <p class="calibre6">"İyi iş başardın küçük kardeşim!" dedi Caramon içtenlikle. Raistlin gözlerini kırpıştırdı; sanki dünyaya geri dönüyordu, sonra ileri doğru çöktü büyücü. Caramon onu yakalayarak bir an için tuttu. Sonra Raistlin dimdik oturarak, öksürmesine neden olan derin bir nefes aldı.</p>

  <p class="calibre6">"Tamam, tamam," diye fısıldayarak Caramon'dan çekildi.</p>

  <p class="calibre6">"Onlara ne yaptın?" diye sordu Tanis, kayıktan atmak için düşman okları arıyordu; goblinler zaman zaman oklarının uçlarını zehirlerlerdi.</p>

  <p class="calibre6">"Onları uyuttum," diye tısladı Raistlin soğuktan takırdayan dişleri arasından. "Ve şimdi benim de dinlenmem lâzım." Kayığın kenarına dayanarak yere çöktü.</p>

  <p class="calibre6">Tanis büyücüye baktı. Raistlin gerçekten de güç ve hüner kazanmıştı. Keşke ona güvenebilsem, diye düşündü yarımelf.</p>

  <p class="calibre6">Kayık yıldızlarla dolu göl üzerinde hareket etti. Duyulan yegâne ses, küreklerin suya dalan ritmik şapırtıları ve Raistlin'in kuru, insanı yıpratan öksürükleriydi. Tasslehoff, her nasılsa Flint'in o çılgın koşuşturması sırasında elinden bırakmadığı şarap tulumunun tıpasını açarak üşümüş, titremekte olan cücenin bir yudum alması için uğraştı. Fakat, kayığın en dibine büzüşmüş olan Flint sadece titreyerek, suyun üzerine bakabiliyordu o kadar.</p>

  <p class="calibre6">Altınay kürklü pelerinine iyice gömülmüştü. Halkının kullandığı yumuşak geyikderisinden pantalon, püsküllü bir üst etek ve kemerli bir tunik giyiyordu. Çizmeleri yumuşak deriden yapılmıştı. Caramon Flint'i kayığa fırlattığında kayığın kenarından içeri su aşıp girmişti. Su, geyik derisinin kadının tenine yapışmasına neden olmuştu; kısa bir süre sonra, üşüyen kadın titremeye başladı.</p>

  <p class="calibre6">"Benim pelerinimi al," dedi Nehiryeli, kendi dillerinde, ayı postundan pelerinini çıkarmaya başlayarak.</p>

  <p class="calibre6">"Hayır." Kadın başını hayır anlamında salladı. "Senin yüksek ateşin vardı. Ben hiç hastalanmam, biliyorsun. Ama" —kadın ona bakarak gülümsedi— "ama kollarını bana dolayabilirsin savaşçı. Vücutlarımızın ısısı ikimizi de ısıtır."</p>

  <p class="calibre6">"Bu resmi bir emir mi Reisin Kızı?" diye fısıldadı Nehiryeli takılarak, kadını kendine doğru çekip.</p>

  <p class="calibre6">"Öyle," dedi kadın içini çekip memnun mutlu adamın güçlü bedenine yaslanırken. Yıldızlı göklere baktı; derken dikleşerek telaşla nefesini tuttu.</p>

  <p class="calibre6">"Ne var?" diye sordu Nehiryeli, yukarı bakıp.</p>

  <p class="calibre6">Kayıktakiler, söylenen sözleri anlamasalar da Altınay'ın nefesinin kesilişini duydu ve gözlerinin gece göğünde bir yere kenetlendiğini gördü.</p>

  <p class="calibre6">Caramon kardeşini dürterek, "Raist ne oluyor? Ben bir şey göremiyorum," dedi.</p>

  <p class="calibre6">Raistlin doğruldu, kukuletasını geriye itti, sonra öksürmeye başladı. Nöbet geçince gece göğünü gözleriyle taradı. Sonra gerginleşti, gözleri açıldı. İnce, kemikli elini uzatarak Tanis'in kolunu kavradı; yarımelf büyücünün iskeletimsi elinden gayri-ihtiyari kurtulmaya çalışırken o sıkı sıkı tutuyordu. "Tanis..." diye hırıldadı Raistlin, nefesi hemen hemen kalmamıştı "Takım yıldızlar..."</p>

  <p class="calibre6">"Ne?" Tanis gerçekten de büyücünün madensi altın derisinin solgunluğundan ve garip gözlerinin ateşli parıltısından ürkmüştü. "Takım yıldızlara ne olmuş?"</p>

  <p class="calibre6">"Gitmişler!" diye törpü sesine benzer bir ses çıkarttı Raistlin ve bir öksürük nöbetine tutuldu. Caramon kolunu ona dolayarak, kendine yaklaştırdı, sanki koca adam, kardeşinin narin bedenini bir arada tutmaya çalışıyor gibiydi. Raistlin kendine geldi, ağzını eliyle sildi. Tanis parmaklarının kan ile kararmış olduğunu gördü. Raistlin derin bir nefes aldıktan sonra konuştu.</p>

  <p class="calibre6">"Karanlıklar Kraliçesi ve Yiğit Cengâver diye bilinen takım yıldızlar. İkisi de gitmiş. Karanlıklar Kraliçesi Krynn'e geldi Tanis, ve Cengâver de onunla dövüşmeye indi. Bütün duyduğumuz kötü söylentiler doğru. Savaş, ölüm, yıkım..." Sesi başka bir öksürük nöbeti içinde yitip gitti.</p>

  <p class="calibre6">Caramon onu tuttu. "Haydi Raist," dedi yatıştırarak. "Bu kadar heyecanlanma. Alt tarafı bir avuç yıldız."</p>

  <p class="calibre6">"Alt tarafı bir avuç yıldız," diye tekrarladı Tanis hemen arkasından. Sturm kürekleri yeniden, hızla diğer kıyıya doğru çekmeye başladı.</p>
</body>
</html>
