<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre11"><b class="calibre7"><br class="calibre1" /></b></p>

  <h2 class="calibre17" title="- 18 - Asansördeki dövüş. Bupu'nun öksürük tedavisi."><b class="calibre4"><i class="calibre18">-</i></b> <span class="calibre19">18 -</span></h2>

  <h2 class="calibre17"><a class="calibre20" id="bookmark0"></a><span class="calibre19">Asansördeki dövüş.</span></h2>

  <h2 class="calibre17"><span class="calibre19">Bupu'nun öksürük tedavisi.</span></h2>

  <p class="calibre6">Yerdeki deliklerden sıcak dumanlar yükseliyor ve yakınında her ne varsa etrafında dönüyordu. İki deliğin arasında, etrafından dev bir zincirin geçtiği büyük bir çark vardı. Deliklerin bir tanesinin üzerinde zincirle koskocaman demir bir kazan sallanıyordu. Zincirin diğer ucu diğer delikten inip gözden kayboluyordu. İkisi kırbaçlarını şaklatan, zırhlara bürünmüş dört ejderan kazanın etrafında duruyordu. Biraz göründükten sonra sis onları gözlerden gizleyiveriyordu. Tanis kırbacın şaklamasını duyabiliyor, gırtlaktan gelen seslerin böğürdüğünü duyabiliyordu.</p>

  <p class="calibre6">"Sizi bitten bozma cüce haşaratları sizi! Orada durmuş da ne yapıyorsunuz. O pis etlerinizi, o iğrenç kemiklerinizden yüzmeden hemen kazana atlayın bakayım! Ben... a!"</p>

  <p class="calibre6">Savaş çığlığını böğüren Caramon sisin içinden belirirken sürüngen kafasındaki gözleri hayretten dışarı uğrayan ejderan lafının ortasında kalakaldı. Ejderan, Caramon onu, kemikleri çıkmış boğazından sıkıp da pençeli ayaklarını yerden kesip duvara fırlattığında boğulma gurultusuna dönüşen bir çığlık attı. Ejderanın bedeni duvara kemikleri kıran bir gümbürtüyle çarparken lağım cüceleri dağıldılar.</p>

  <p class="calibre6">Tam Caramon saldırırken Sturm -çift elli kılıcı savurarak- şövalyelerin düşmanlarıyla karşılaştıklarında verdikleri selamı bağırdıktan sonra, daha neyin gelmekte olduğunu dahi göremeyen ejderanın kellesini uçurdu. Kopan kelle, taşa dönüştükçe çatırtılı bir ses çıkartarak yuvarlandı.</p>

  <p class="calibre6">Hiçbir strateji gözetmeden veya hiç düşünmeden saldıran goblinlerin tersine ejderanlar hem akıllıydı, hem de seri düşünebiliyordu. Kazanın yanında duran iki tanesi, beş hünerli ve silahlı savaşçıyla karşılaşmaya hiç niyetli değildi. Bir tanesi hemen kazana atladı, arkadaşına o gırtlaktan dillerinde komutlar vererek. Diğer ejderan çarka koşarak mekanizmayı serbest bıraktı. Kazan delikten aşağıya inmeye başladı.</p>

  <p class="calibre6">"Durdurun!" diye bağırdı Tanis. "Yardım almaya gidiyor!"</p>

  <p class="calibre6">"Yanlış!" diye bağırdı Tasslehoff diğer deliğin kenarından bakarak. "Yardım, diğer kazanda yolun yarısına varmış bile. Belki yirmi tane varlar!"</p>

  <p class="calibre6">Caramon asansörü hareket ettiren ejderanı durdurmak için koştu ama çok geç kalmıştı. Yaratık mekanizmayı döndürdükten sonra kazana doğru koştu. Uzun bir sıçrayışla arkadaşının yanına atladı. Düşmanın kaçmasına izin vermemek lâzım gelir ilkesiyle Caramon onun peşinden kazanın içine atlayıverdi! Lağım cüceleri tezahürat ederek bağırıştılar, kimi daha iyi görebilmek için çukurun kenarına koştu.</p>

  <p class="calibre6">"O koca salak!" diye sövdü Sturm. Lağım cücelerini geri iterek aşağıya baktı; Caramon ile ejderanlar birbirlerini harmanlarken sallanan yumrukları ve parlayan zırhları görebiliyordu. Caramon'un eklenen ağırlığı, kazanın daha hızlı inmesine neden olmuştu.</p>

  <p class="calibre6">"Aşağıda ahmağı lime lime edecekler," diye mırıldandı Sturm. "Onun peşinden gidiyorum," diye bağırdı Tanis'e. Kendisini boşluğa bırakarak zincire tutundu ve tam kazanın içine kaydı.</p>

  <p class="calibre6">"Şimdi ikisini birden kaybettik!" diye homurdandı Tanis. "Flint, benimle gel. Nehiryeli, sen burada Raistlin ve Altınay ile kal. Bakın bakalım o lanet olasıca çarkı geri döndürebilecek misiniz! Hayır Tas, sen değil!"</p>

  <p class="calibre6">Çok geç kalmıştı. Heyecanla çığlıklar atan kender zincire atladı ve aşağıya inmeye başladı. Tanis ile Flint de deliğe atladılar. Tanis kol ve bacaklarını zincire doladı tam kenderin tepesinde sallanarak, fakat cüce tutunamadı ve miğfer üstü kazana kondu. Caramon da hemen onun üzerine bastı.</p>

  <p class="calibre6">Kazanın içindeki ejderanlar savaşçıyı köşeye sıkıştırmıştı. Birini yumruklayıp diğer tarafa yapıştıran Caramon, diğeri kılıcını çekmeye çalışırken ona da hançerini çekti. Ejderan kılıcını açamadan Caramon onu şişledi ama savaşçının hançeri yaratığın zırhını sıyırıp geçerek titreşmeye başladı ve elinden çıktı. Ejderan onun yüzüne saldırdı, pençeli elleriyle gözlerini çıkartmaya çalışarak. Ejderanın bileklerini ezercesine yakalayan Caramon, onun ellerini yüzünden uzaklaştırmayı başarmıştı. İki güçlü yaratık -bir insan ve bir ejderan- kazanın kenarına yaslanmış boğuşuyordu.</p>

  <p class="calibre6">Diğer ejderan Caramon'un darbesinden sonra toparlanarak kılıcını kavradı. Fakat tam savaşçıya dalacakken, zincirden aşağıya kayan Sturm'ün yüzüne indirdiği ağır çizmeli darbesiyle hareketi yarı yolda kalakaldı. Ejderan kılıcı elinden uçarak geriye doğru döndü. Sturm atlayarak yaratığa kılıcının düz kısmıyla vurmaya çalıştı ama ejderan kılıcı elleriyle kenara itti.</p>

  <p class="calibre6">"Üzerimden kalk!" diye gürledi Flint kazanın dibinden. Miğferi yüzünden önünü göremeyen Flint, Caramon'un koca ayakları altında yavaş yavaş ezilmeye başlamıştı. Kan beynine sıçrayan cüce, ani bir hareketle miğferini geri ittikten sonra Caramon'un dengesinin bozlumasına ve ejderana doğru düşmesine neden olarak ayağa kalktı. Caramon koca zincire doğru sendelerken yaratık kenara çekildi. Ejderan kılıcını deliler gibi savurdu. Caramon başını eğince kılıç hamlesi bir işe yaramadan zincire denk geldi ve kılıcı çentik çentik yaptı. Flint ejderana saldırarak tam.karnından tosladı. İkisi birden kazanın kenarına yuvarlandılar.</p>

  <p class="calibre6">Kazan hareketlenerek etrafındaki kötü kokulu sisi dalgalandırdı.</p>

  <p class="calibre6">Gözlerini aşağıdaki hareketlilikten ayırmayan Tanis, zincirden aşağıya inmeye başladı. "Yerinden kımıldama!" diye hırladı Tasslehoffa.</p>

  <p class="calibre6">Ellerini bırakan Tanis aşağıya, meydan kavgasının tam ortasına düştü. Hayal kırıklığına uğrayan ama Tanis'in söylediklerine riayet etmemeyi de göze alamayan Tas, bir eliyle zincire tutunurken bir eliyle torbasından bir taş çıkarttı, bunu aşağıya bırakmaya hazırlanarak - bir düşman kafasına düşeceğini ümit ediyordu.</p>

  <p class="calibre6">Dövüşenler kazanın kenarlarına savruldukça, durmadan aşağıya inmekte ve dolayısıyla -içi çığlık çığlığa bağırıp söven ejderanlarla dolu- diğer kazanın yükselmesine neden olan kazan sallanmaya başlamıştı.</p>

  <p class="calibre6">Deliğin başında lağım cüceleriyle duran Nehiryeli, sisten çok az şey görebiliyordu. Öte yandan arkadaşlarını taşıyan kazandan patırtılar, küfürler, inlemeler duyabiliyordu. Derken sisler içinden diğer kazan belirdi. Ejderanlar kılıçları ellerinde, ağızları bir karış açık ona bakarak duruyorlar, uzun kırmızı dilleri sarkmış umutla bekliyorlardı. Birkaç saniye sonra Altınay, Raistlin ve on beş lağım cücesi yirmi kızgın ejderanla burun buruna gelecekti!</p>

  <p class="calibre6">Arkasına dönüp lağım cücelerinin arasından çıktıktan sonra yeniden dengesini sağladı ve çarka doğru koştu. Ne yapıp edip kazanın yükselmesini önlemeliydi. Koca çark yavaş yavaş dönüyor, zincir dişler arasından geçerken gıcırdıyordu. Nehiryeli zinciri çıplak elleriyle tutmayı düşünerek zincire baktı. Al bir fırtına onu yana itiverdi. Raistlin bir an için çarkı seyretti, sonra dönüşünü hesaplayarak Magius'un Asası'nı çark ile zemin arasına sıkıştırıverdi. Asa bir an titredi; Nehiryeli asanın kırılacağından korkarak nefesini tuttu. Ama asa çarkı tuttu! Mekanizma titreyerek durdu.</p>

  <p class="calibre6">"Nehiryeli!" diye seslendi Altınay, çukurun yanında durduğu yerden.</p>

  <p class="calibre6">Arkasında Raistlin ile Bozkırlı çukurun kenarına doğru seyirtti. Çukurun etrafına sıralanmış olan lağım cüceleri çok iyi vakit geçiriyor, yaşamları boyunca meydana gelmiş olan en ilginç şeyin tadını çıkartıyorlardı. Sadece Bupu çukurun kenarından ayrıldı - her fırsatta cüppesine tutunduğu Raistlin'in peşinden gitti.</p>

  <p class="calibre6">"Khark-umat!" diye nefes verdi Nehiryeli, aşağıda dönen sise bakarken.</p>

  <p class="calibre6">Caramon dövüşmekte olduğu ejderanı aşağıya atmıştı. Yaratık Çiğlık atarak sise doğru düştü. Koca savaşçının yüzünde pençe izleri ve sağ kolunda bir kılıç kesiği vardı. Sturm, Tanis ve Flint, hâlâ ne olursa olsun öldürmekten başka bir şey düşünmediği belli olan ikinci ejderan ile dövüşüyorlardı. Vurmanın yeterli olmadığını sonunda anlayan Tanis yaratığı hançerledi. Yaratık, Tanis'in hançerini de taştan cesetinde sıkıştırarak hemen taşa dönüşerek yere yığıldı.</p>

  <p class="calibre6">Sonra kazan herkesi sarsarak aniden durdu.</p>

  <p class="calibre6">"Dikkat edin! Komşular!" diye bağırdı Tasslehoff zincirden atlayarak.</p>

  <p class="calibre6">Tanis yirmi ayak kadar uzakta sallanan, ejderanlarla dolu diğer kazana baktı. Tepeden tırnağa silahlı ejderanlar bir çıkarma yapmak için hazırlanıyordu. İki tanesi kazanın kenarına çıkmış, sisli boşluğa atlamaya hazır bekliyordu. Caramon kazanın kenarından uzanarak, çıkartma yapmaya hazırlananlardan bir tanesini biçmeye çalışarak kılıcını deliler gibi şiddetle savurdu. Iska geçti ve savurma hareketinin etkisiyle kazan zincir ucunda sallanmaya başladı.</p>

  <p class="calibre6">Caramon dengesini kaybederek ileri doğru düştü; ağırlığı kazanın tehlikeli bir biçimde eğilmesine neden olmuştu. Kendisini tam altında, yere bakarken buldu. Sturm, Caramon'un yakasına yapışarak onu geri çektiğinde kazanın yine düzensizce sallanmasına neden oldu. Tanis kazanın dibine kayarak elleri ve dizleri üzerine düştüğünde, taşlaşmış ejderanın toza dönüştüğünü farkedip hançerini geri aldı.</p>

  <p class="calibre6">"İşte geliyorlar!" diye bağırdı Flint, Tanis'in ayağa kalkmasına yardım ederek.</p>

  <p class="calibre6">Ejderanlardan biri kendisini onlara doğru bıraktı ve kazanın kenarını pençeli elleriyle kavradı. Kazan bir kez daha tehlikeli bir şekilde eğildi.</p>

  <p class="calibre6">"O tarafa geçen Tanis, Caramon'u diğer tarafa savurdu, savaşçının ağırlığının kazanı dengeleyeceğini umuyordu. Sturm ejderhanın ellerini biçti, ellerini bırakmasını sağlamaya çalışarak. Derken başka bir ejderan onun üzerinden uçtu, aradaki mesafeyi birincisinden daha iyi tartarak. Kazana, Sturm'ün yanına kondu.</p>

  <p class="calibre6">"Kıpırdama!" diye bağırdı Tanis, Caramon'a, koca savaşçı gayri ihtiyari dövüşmek üzere ileri atılmıştı. Kazan yine eğildi. Koca adam hızla eski yerine döndü. Kazan yine düzeldi. Parmaklarından yeşil yeşil bir şeyler sızarak kenarda asılı duran ejderan ellerini bıraktı, kanatlarını gerdi ve sisin içinde yüzerek süzüldü.</p>

  <p class="calibre6">Tanis, kazanın içine konan ejderan ile karşılaşmak için dönen Flint'in ayaklarını yerden kesercesine devirerek üzerine devrildi. Yarımelf kenara doğru sendeledi. Kazan sallandıkça aşağısını görüyordu. Sis dağıldı ve aşağıda Xak Tsaroth harabelerini gördü. Midesi bulanıp başı dönerek kendini geriye çektiğinde Tasslehoffun ejderanla dövüştüğünü gördü. Minik kender ejderanın sırtına tırmanmış kafasına bir taşla vuruyordu. Kazanın dibinde Caramon'un düşürmüş olduğu hançerini alan Flint yaratığı bacağından bıçakladı. Bıçak derine saplanınca ejderan bir çığlık attı. Daha fazla sayıda ejderanın uçup geleceğini bilen Tanis ümitsizlikle yukarı baktı. Fakat Nehiryeli ile Altınay'ın sis arasından aşağıya baktıklarını görünce ümitsizlik ümide dönüştü.</p>

  <p class="calibre6">"Bizi yukarı çekin!" diye bağırdı Tanis deliler gibi, sonra başına bir şey vurdu. Acı dayanılacak gibi değildi. Kendini düşüyor, düşüyor, düşüyormuş gibi hissetti.</p>

  <p class="calibre6">Raistlin, Tanis'in sesini duymadı - büyücü harekete geçmişti bile.</p>

  <p class="calibre6">"Buraya gelin dostarım," dedi Raistlin çabucak. Büyülenmiş lağım cüceleri büyük bir istekle etrafını aldılar. "Orada, aşağıdaki patronlar canımı acıtmak istiyor," dedi yavaşça.</p>

  <p class="calibre6">Lağım cüceleri hırladılar. Birkaç tanesi hiddetle kaşlarını çattı. Bir ikisi kazan dolusu ejderana yumruğunu salladı</p>

  <p class="calibre6">"Ama siz bana yardım edebilirsiniz." dedi Raistlin. "Onları durdurabilirsiniz."</p>

  <p class="calibre6">Lağım cüceleri büyücüye şüpheyle baktı. Dostluk bir yere kadardı.</p>

  <p class="calibre6">"Bütün yapmanız gereken," dedi Raistlin sabırla, "koşturup zincire atlamak." Ejderanların kazanının bağlı olduğu zinciri gösterdi.</p>

  <p class="calibre6">Lağım cücelerinin yüzü aydınlandı. Bu kulağa hiç de fena gelmiyordu. Aslında, bu kazanı kaçırdıklarında her gün yaptıkları bir şeydi.</p>

  <p class="calibre6">Raistlin kolunu salladı. "Gidin!" diye emretti.</p>

  <p class="calibre6">Lağım cüceleri -Bupu hariç hepsi- birbirlerine baktılar, sonra deliğin kenarına koşup çılgınlar gibi bağırarak kendilerini ejderanların tepesindeki zincire attılar; zincire mükemmel bir hünerle yapıştılar.</p>

  <p class="calibre6">Büyücü, arkasında seyirten Bupu ile birlikte çarka doğru koştu. Magius'un Asası'nı tutarak yerinden kurtardı. Çark titreyerek, lağım cücelerinin ağırlığı ejderanların kazanını geriye sisler içine düşürdükçe gitgide daha hızla dönmesine neden olarak bir kez daha hareket etmeye başladı. Diğer kazana atlamak için kazanın kenarına tünemiş olan ejderanların birkaçı ani hareketle gafil avlandı. Dengelerini yitirerek düştüler. Kanatları düşüşlerini durdurduğu halde yere doğru süzülürken hiddetle ciyakladılar; çığlıkları lağım cücelerinin neşeli bağırtılarıyla bir tezat oluşturuyordu.</p>

  <p class="calibre6">Nehiryeli deliğin kenarından uzanarak çarka yaklaşan arkadaşlarının kazanını yakaladı.</p>

  <p class="calibre6">"İyi misiniz?" diye sordu Altınay endişeyle, Caramon'un çıkmasına yardım etmek için uzanarak.</p>

  <p class="calibre6">"Tanis yaralandı," dedi Caramon, yarımelfe yardım ederek.</p>

  <p class="calibre6">"Sadece bir şişlik," diye itiraz etti Tanis sersem sersem. Başının arkasında koca bir şişin kabarmakta olduğunu hissetti. "O şeyden düşüyorum zannetmiştim." Hatırlayınca ürperdi.</p>

  <p class="calibre6">"O taraftan aşağıya inemeyiz!" dedi Sturm, kazandan dışarı tırmanırken. "Ve burada da oyalanamayız. Bu asansörü harekete geçirmeleri pek zamanlarını almaz, ondan sonra da peşimize düşerler. Geri dönmemiz gerek."</p>

  <p class="calibre6">"Hayır! Gitme!" Bupu Raistlin'e sarıldı. "Ben Yücebulp'a giden bir yol biliyorum!" Bupu kuzeyi işaret ederek büyücünün koluna asıldı. "Güzel yol! Gizli yol! Patron yok," dedi yavaşça, büyücünün elini okşayarak. "Patronların seni almasına izin yapmam. Sen cici."</p>

  <p class="calibre6">"Fazla seçeneğimiz yok gibi. Oraya inmemiz gerekiyor," dedi Tanis, Altınay'ın asası ona değince irkilerek. Sonra asanın şifa gücü bütün bedenine yayıldı. Acı azaldıkça rahatlayarak içini çekti. "Söylemiş olduğun gibi, burada yıllardır yaşıyorlarmış."</p>

  <p class="calibre6">Flint, Bupu koridordan aşağıya, kuzeye doğru gitmeye başlayınca homurdanarak başını salladı.</p>

  <p class="calibre6">"Durun! Dinleyin!" diye seslendi Tasslehoff yavaşça. Yaklaşan pençeli ayak seslerini duyabiliyorlardı.</p>

  <p class="calibre6">"Ejderanlar!" dedi Sturm. "Buradan hemen uzaklaşmamız gerek! Batıya."</p>

  <p class="calibre6">"Biliyordum," diye mırmırlandı Flint kaşlarını çatarak. "Lağım cüceleri bizi kertenkelelerin kucağına attı!"</p>

  <p class="calibre6">"Bekle!" Altınay, Tanis'in koluna yapıştı. "Şuna bak!"</p>

  <p class="calibre6">Yarımelf dönüp Bupu'nun omzunda taşıdığı torbadan gevşek ve biçimsiz bir şey çıkarttığını gördü. Duvara doğru bir adım atarak nesneyi taş çıkıntının önünde salladı ve birkaç söz mırıldandı. Duvar titredi ve birkaç saniye içinde karanlığa açılan bir kapı belirdi.</p>

  <p class="calibre6">Yolarkadaşları huzursuzca bakıştılar.</p>

  <p class="calibre6">"Başka çare yok," diye mırıldandı Tanis. Koridor boyunca onlara doğru uygun adım gelen zırhlı ejderanların takırtıları artık net bir biçimde duyulabiliyordu. "Raistlin ışık," diye buyurdu Tanis.</p>

  <p class="calibre6">Büyücü konuştu ve asa üzerindeki kristal parladı. Raistlin, Bupu ve Tanis gizli kapıdan çabucak girdiler. Kalanlar onları izledi ve kapı arkalarından kayarak kapandı. Büyücünün asası, oymalı duvarları yeşil, kaygan balçıkla kaplı kare bir odayı gözler önüne serdi. Ejderanların koridordan geçişlerini dinlerken kıpırdanmadan durdular.</p>

  <p class="calibre6">"Kavgayı duymuş olmalılar," diye fısıldadı Sturm. "Asansörü harekete geçirmek pek vakitlerini almaz; o zaman bütün bir ejderan ordusu peşimize düşecek!"</p>

  <p class="calibre6">"Aşağıya yol biliyorum." Bupu elini itiraz ederek salladı. "Endişe yok."</p>

  <p class="calibre6">"Kapıyı nasıl açtın miniğim?" diye sordu Raistlin merakla Bupu'nun yanına çömelerek.</p>

  <p class="calibre6">"Büyü," dedi Bupu mahçup mahçup ve elini uzattı. Lağım cücesinin pis elinde, dişleri ebedi bir sırıtmayla kenetlenmiş ölü bir sıçan vardı. Raistlin kaşlarını kaldırdı; derken Tassheloff büyücünün koluna dokundu.</p>

  <p class="calibre6">"Bu büyü değil Raistlin," diye fısıldadı kender. "Bu sıradan bir gizli zemin kilidi. Duvarı işaret ettiğinde görmüştüm; tam bir şeyler söyleyecektim ki bu büyücülük numaralarına başladı.</p>

  <p class="calibre6">Kapıya yaklaşınca kilidin üzerine basıyor ve o şeyi sallıyor." Kender kıkırdadı. "Belki de bir keresinde elinde sıçanı taşırken yanlışlıkla basmıştı."</p>

  <p class="calibre6">Bupu kendere sert sert baktı. "Büyü!" diye ısrar etti somurtup sıçanı sevgiyle okşayarak. Sıçanı tekrar torbasına koydu ve "Haydi sen git," dedi. Onları kuzeye doğru, kırık dökük, balçık sıvalı odalardan geçirdi. Sonunda toz toprak dolu bir odaya gelince diurdu. Tavanın bir kısmı yıkılmıştı ve zemin de kırık karolarla düzensizleşmişti. Lağım cücesi odanın kuzey doğu tarafında bir şeyi işaret etti.</p>

  <p class="calibre6">"Aşağı iner!" dedi.</p>

  <p class="calibre6">Tanis ile Raistlin incelemek için o tarafa doğru ilerledi. Burada, bir ucu ufalanmış zeminden dışarı çıkan dört ayak genişliğinde bir boru buldular. Belli ki boru tavandan düşmüş, odanın kuzey doğu kısmını göçertmişti. Raistlin asasını boruya sokarak içine baktı.</p>

  <p class="calibre6">"Hadi, sen git!" dedi Bupu işaret edip Raistlin'in koluna asılarak. "Patronlar izleyemez."</p>

  <p class="calibre6">"Muhtemelen bu doğru," dedi Tanis. "O kanatlarıyla en azından."</p>

  <p class="calibre6">"Ama kılıç sallayacak kadar yer yok," dedi Sturm kaşlarını çatarak. Bundan hoşlanmadım..."</p>

  <p class="calibre6">Aniden herkes konuşmayı kesti. Yeniden çarkın gıcırdadığını ve zincirinin tiz bir ses çıkartığını duydular. Yolarkadaşları birbirleriyle bakıştılar.</p>

  <p class="calibre6">"Önce ben!" diye sırıttı Tasslehoff. Başını borudan içeri sokarak elleri ve dizleri üzerinde emeklemeye başladı "Benim sığacağıma emin misiniz?" diye sordu Caramon açıklığa endişeyle bakarak.</p>

  <p class="calibre6">"Endişelenme." Tas'ın sesi dışarı doğru çıkmıştı. "Balçıkla o kadar kayganlaşmış ki yağlanmış bir domuz gibi kayarsın."</p>

  <p class="calibre6">Bu neşe dolu beyan Caramon'u pek etkilemişe benzemiyordu. Bupu tarafından yönlendirilen Raistlin, cüppesini toparlayarak yolu aydınlatan asasıyla içeri kayıncaya kadar boruya karamsar karamsar baktı. Raistlin'den sonra Flint gitti. Onu Altınay izledi, elleri yoğun, yeşil balçıkta kaydıkça tiksintiyle yüzünü buruşturarak. Onun arkasından Nehiryeli kaydı.</p>

  <p class="calibre6">"Bu delilik - umarım bunu biliyorsunuzdur!" Sturm tiksintiyle mırıldanıyordu.</p>

  <p class="calibre6">Tanis cevap vermedi. Caramon'un sırtına vurdu. "Senin sıran," dedi, gittikçe hızlanan çarkın sesini dinlerken.</p>

  <p class="calibre6">Caramon homurdandı. Elleri ve dizleri üzerine çöken koca savaşçı borunun ağzına doğru emekledi. Kılıcının kabzası kenara takıldı. Geri geri çıkarak kılıcını düzeltmek için uğraştıktan sonra yeniden denedi. Bu kez de kıçı çok yukarda kaldığından sırtı borunun tepesine sürttü. Tanis ayağını güzelce Caramon'un kıçına yerleştirerek onu ittiriverdi.</p>

  <p class="calibre6">"Kendini yere yapıştır!" diye emretti yarımelf.</p>

  <p class="calibre6">Caramon bir kez daha homurdanarak ıslak bir çuval gibi kendini bıraktı. Kafası önde kıvranarak içeri girdi, kalkanını önüne iterek; zırhı metal boru içinde, Tanis'in tüylerini diken diken eden tiz bir gıcırtıyla sürtünüyordu.</p>

  <p class="calibre6">Yarımelf uzanarak borunun tepesini tuttu. Önce bacaklarını sokarak kötü kokulu balçığın içinden kaymaya başladı. En arkadan gelen Sturm'e bakabilmek için başını çevirdi.</p>

  <p class="calibre6">"Son Yuva Hanı'nda Tika'nın peşinden mutfağa gittiğimiz an aklıselim de bitmişti zaten," dedi.</p>

  <p class="calibre6">"Oldukça doğru," diye ona katıldı şövalye içini çekerek.</p>

  <p class="calibre6">Borudan aşağıya sürünme deneyimiyle zevkten dört köşe olmuş Tasslehoff aniden borunun ucunda karartılar olduğunu farketti. Tutunacak bir yer bulmak için boruyu tırmalayan Tas sonunda kayarak durdu.</p>

  <p class="calibre6">"Raistlin!" diye fısıldadı kender. "Borudan yukarıya bir şeyler geliyor!"</p>

  <p class="calibre6">"Ne?" diye sormaya başladı büyücü, fakat çürümüş, nemli hava boğazına takılınca öksürmeye başladı. Nefesine yeniden hakim olmaya çalışarak kimin yaklaştığını görebilmek için asanın ışığını borunun aşağısına tuttu.</p>

  <p class="calibre6">Bupu bakarak burun kıvırdı. "Gulp-pulpherlar!" diye mırıldadı. Elini sallayarak bağırdı. "Geri dönün! Geri dönün!"</p>

  <p class="calibre6">"Biz yukarı çık - asansöre bin! Büyük patronlar çok kızmak!" diye bağırdı biri.</p>

  <p class="calibre6">"Biz aşağı in. Yücebulp'u gör!" dedi Bupu büyük bir ciddiyetle.</p>

  <p class="calibre6">Bunun üzerine diğer lağım cüceleri söylenip küfrederek gerilemeye başladı.</p>

  <p class="calibre6">Fakat Raistlin bir an kıpırdayamadı. Kuru kuru öksürerek göğsünü tuttu, ses dar borunun sessizliği boyunca tehlikeli bir biçimde yankılandı. Bupu ona endişeyle baktıktan sonra minik elini torbasına soktu, biraz arandı, sonunda ışığa tuttuğu bir şey bulup çıkarttı. Buna gözlerini kısarak baktı, sonra içini çekip başını salladı. "Benim istedik bu değil," diye mırmırlandı.</p>

  <p class="calibre6">Parlak ve renkli ışık pırıltısını yakalayan Tasslehoff yaklaştı. "Nedir o?" diye sordu, cevabı bildiği halde. Raistlin de büyümüş pırıltılı gözlerlerle aynı nesneye bakıyordu.</p>

  <p class="calibre6">Bupu omuzlarını silkti. "Güzel taş," dedi pek ilgilenmeyerek, torbayı bir kez daha aramaya başlayarak.</p>

  <p class="calibre6">"Bir zümrüt!" diye hırıltıyla soludu Raistlin.</p>

  <p class="calibre6">Bupu ona baktı. "Beğendin?" diye sordu Raistlin'e.</p>

  <p class="calibre6">"Hem de nasıl!" diye nefesini tuttu büyücü.</p>

  <p class="calibre6">"Sende kalsın," Bupu taşı büyücünün eline bıraktı. Sonra bir memnuniyet çığlığı atarak aradığı şeyi bulup çıkarttı. Yeni harikayı görebilmek için yaklaşan Tas iğrenerek geri çekildi. Bu ölmüş -son derece ölmüş- bir kertenkeleydi. Kertenkelenin kuyruğuna çiğnenerek yumuşatılmış deri bir sicim takılmıştı. Bupu bunu Raistlin'e doğru tuttu.</p>

  <p class="calibre6">"Boynun as," dedi. "Öksürük iyi eder."</p>

  <p class="calibre6">Bundan çok daha nahoş şeyleri tutmaya alışık olan büyücü Bupu'ya gülümseyerek teşekkür edip öksürüğünün çok daha iyi olduğu konusunda teminat vererek tedaviyi geri çevirdi. Bupu ona kuşkuyla baktı ama büyücü gerçekten daha iyi görünüyordu - nöbet geçmişti. Bir süre sonra omuzlarını silkerek kertenkeleyi çantasına geri koydu. Zümrütü bir uzman gözüyle inceleyen Raistlin buz gibi gözlerle Tasslehoffa baktı. İçini çeken kender sırtını dönerek borudan aşağıya inmeye devam etti. Raistlin taşı, cüppesine dikilmiş gizli ceplerden birine kaydırıverdi.</p>

  <p class="calibre6">Boru bir başka boruyla birleştiğinde Tas, ne yapacağını öğrenmek istercesine lağım cücesine baktı. Bupu tereddüt ederek güneyi, yeni boruyu işaret etti. Tas yavaş yavaş boruya girdi. "Burası çok di..." diyordu ki nefesi aşağı doğru hızla kayarken kesildi. İnişini yavaşlatmaya çalıştı ama balçık çok derindi. Caramon'un arkasında biryerlerde boruda yankılanarak patlayan küfürü kendere yolarkadaşlarının da aynı dertten mustarip olduğunu anlatmaya yetti. Tas aniden önünde bir ışığın belirdiğini gördü. Tünel bitiyordu - ama nereye açılıyordu? Tas'ın gözünde, yerden yüz elli metre yukarıda bir yerlere fırlayıp çıkmak belirmişti bütün canlılığıyla. Ama kendini durdurmasına yardımcı olacak bir şey yoktu. Işık gittikçe parlaklaştı ve Tasslehoff ufak bir çığlıkla borunun ucundan dışarı fırladı.</p>

  <p class="calibre6">Raistlin neredeyse Bupu'nun üzerine düşerek borudan kaydı. Etrafına bakınan büyücü, bir an için bir ateşin içine düştüğünü düşündü. Odanın içinde koca ak bulutlar dalgalanıyordu. Raistlin öksürerek nefes almaya çalıştı.</p>

  <p class="calibre6">"Ne...?" Flint borunun ucundan uçarak elleri ve dizleri üzerine düştü. Bulutun arasından baktı. "Zehir mi?" Büyücünün üzerinden sürünürken nefes almaya çalıştı. Raistlin başını salladı ama cevap veremedi. Bupu büyücüye yapışarak onu kapıya doğru çekti. Altınay karın üstü kayınca nefesi kesildi. Nehiryeli, Altınay'a çarpmamak için bedenini eğip büküp yuvarlanarak çıktı. Caramon'un zırhı borudan fırlarken takırtılı bir gümbürtü kopardı. Caramon'un çivili zırhı ve geniş kuşağı onu yavaşlattığı için borudan emekleyerek çıkabilmişti. Fakat her yanı ezilmiş, hırpalanmış ve yeşil pislik ile sıvanmıştı. Tanis geldiğinde herkes bu tozlu atmosferde ağzını burnunu tıkamıştı.</p>

  <p class="calibre6">"Cehennem adına nedir bu?" dedi Tanis şaşırarak, sonra o beyaz şeyden ciğerlerine çeker çekmez boğulur gibi oldu. "Buradan çıkın," diye gakladı. "Lağım cücesi nerede?"</p>

  <p class="calibre6">Bupu kapıda belirdi. Raistlin'i odadan çıkartmıştı, şimdi de diğerlerine işaret ediyordu. Minnettarlıkla bulutsuz bir odaya girdiler ve bir caddenin yıkıntıları arasına kendilerini bırakarak dinlenmeye başladılar. Tanis içinden, bir ordu dolusu ejderanı bekliyor olmadıklarını umdu. Aniden başını kaldırdı. "Tas nerede?" diye sordu telaşla, ayağa kalkmaya çalışarak.</p>

  <p class="calibre6">"Buradayım," dedi boğulmuş, zavallı bir ses.</p>

  <p class="calibre6">Tanis arkasını döndü.</p>

  <p class="calibre6">Tasslehoff -en azından Tanis onun Tasslehoff olduğunu varsayıyordu- önünde duruyordu. Kender, tepe saçından tırnağına kadar kalın, bey macunumsu bir şeyle sıvanmıştı. Tanis'in bütün görebildiği beyaz bir maskeden kırpışarak bakan iki kahverengi göz idi.</p>

  <p class="calibre6">"Ne oldu?" diye sordu yarımelf. Tanis o güne kadar üstü başı batıp çıkmış kender kadar zavallı bir görüntüyle karşılaşmamıştı.</p>

  <p class="calibre6">Tasslehoff cevap vermedi. Sadece arkayı, içerisini işaret etti.</p>

  <p class="calibre6">Bir felaketten korkan Tanis koşarak yıkılmış kapıdan içeri baktı. Beyaz bulut çöktüğü için artık etrafı görebiliyordu. Bir köşede -tam borunun açıldığı yerin karşısında- birkaç tane kocaman, şişkin çuval duruyordu. İki tanesi yırtılıp açılmıştı, yere kütle halinde beyaz bir şeyler yayılmıştı.</p>

  <p class="calibre6">O zaman Tanis anladı. Eliyle yüzünü kapatarak tebessümünü gizlemeye çalıştı. "Un," diye mırıldandı.</p>
</body>
</html>
