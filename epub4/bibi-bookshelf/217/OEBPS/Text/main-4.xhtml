<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre11"><b class="calibre7"><br class="calibre1" /></b></p>

  <h2 class="calibre17" title="- 15 - Kaçış. Kuyu. Kara kanatlardaki ölüm."><a class="calibre20" id="bookmark0"></a><b class="calibre4"><i class="calibre18">-</i></b> <span class="calibre19">15 -</span></h2>

  <h2 class="calibre17"><span class="calibre19">Kaçış. Kuyu.</span></h2>

  <h2 class="calibre17"><a class="calibre20" id="bookmark1"></a><span class="calibre19">Kara kanatlardaki ölüm.</span></h2>

  <div class="calibre1">
    <span class="calibre16"><br class="calibre1" /></span>
  </div>

  <p class="calibre6">Yanan ejderan kampından yükselen duman kara bataklık arazinin üzerine çökmüş, yol arkadaşlarını garip ve kötü yaratıklardan korumuştu. Duman hayaletler gibi bataklıkların üzerinde yüzüyor, gümüş ayın önünden süzülüyor, yıldızları örtüyordu. Yol arkadaşları bir ışık yakmayı göze alamadılar -Raistlin'in asasından çıkacak olan ışığı bile- çünkü her yandan yeniden düzeni sağlamaya çalışan ejderan komutanlarının öttürdükleri boruları duyabiliyorlardı.</p>

  <p class="calibre6">Onları Nehiryeli yönlendiriyordu. Tanis her zaman orman bilgisiyle gurur duyduğu halde bu kara sisli bataklık içinde bütün yön duyularını yitirmişti. Dumanlar aralandığı zaman bir görünüp bir kaçan yıldızlar ona kuzeye gittiklerini gösteriyordu.</p>

  <p class="calibre6">Daha pek ilerlememişlerdi ki Nehiryeli yanlış bir adım atarak dizlerine kadar çamura gömüldü. Tanis ile Caramon, Bozkırlı'yı sudan çekip çıkarttıktan sonra Tasslehoff önden ilerleyerek zemini hoopak asasıyla yoklamaya başladı. Her seferinde batıyordu asa.</p>

  <p class="calibre6">"Yürüyerek geçmekten başka çare yok," dedi Nehiryeli ciddi bir yüzle.</p>

  <p class="calibre6">Suyun en sığ olduğunu tahmin ettikleri bir yol bulan grup, sert toprağı bırakarak çamurun içine daldı. İlk başlarda ancak bilek derinliğindeydi, daha sonra dizlere kadar çıktı. Kısa bir süre sonra daha da derinleşmeye başlayınca Tanis, Tasslehoffu taşımak zorunda kaldı; kıkırdayan kender Tanis'in boynuna sarıldı. Flint sebatla bütün yardım tekliflerini reddetti; hatta sakalının ucu ıslandığında bile. Sonra yok oluverdi. Onu izlemekte olan Caramon cüceyi sudan çıkartıp, ıslak bir çuval gibi omzuna alıverdi; cüce homurdanamayacak kadar yorgundu ve korkmuştu. Raistlin suyun içinden tökezleyerek gidiyor; ıslanmış cübbesi onu aşağıya çekiyordu. Zehir yüzünden hâlâ yorgun ve hasta olan büyücü sonunda yere yığıldı. Sturm onu yakalayarak bataklık içinden kâh sürükleyip kâh taşıyarak ilerlemesini sağladı.</p>

  <p class="calibre6">Buz gibi suda bir saat kadar bata çıka yürüdükten sonra sonunda sert toprağa vardılar ve soğuktan tir tir titreyerek dinlenmek için yere çöktüler.</p>

  <p class="calibre6">Ağaçlar gıcırdayıp, homurdanmaya; dalları kuzeyden aniden kopup gelen bir rüzgarla eğilmeye başladı. Rüzgar sisi tutam tutam yamalar halinde savuruyordu. Yerde yatmakta olan Raistlin başını kaldırıp baktı. Büyücünün nefesi tıkandı. Telaşla doğruldu.</p>

  <p class="calibre6">"Fırtına bulutları." Öksürmekten katıldı; konuşmak için uğraştı. "Kuzeyden geliyorlar. Hiç vaktimiz yok. Hiç vakit yok! Hemen Xak Tsaroth'a varmalıyız. Çabuk olun! Ay batmadan önce!"</p>

  <p class="calibre6">Herkes başını kaldırıp baktı. Yoğunlaşan bir karanlık geliyordu kuzeyden, yıldızları yutarak. Tanis de büyücüyü harekete geçiren aynı aciliyet hissini paylaşıyordu. Yorgun argın ayağa kalktı. Tek bir söz söylemeyen grubun geri kalanları da ayağa kalkarak, başlarında Nehiryeli, tökezleyerek ilerlediler. Fakat karanlık bataklık suyu bir kez daha yollarına çıktı.</p>

  <p class="calibre6">"Bir daha mı!" diye homurdandı Flint.</p>

  <p class="calibre6">"Hayır, artık sudan geçmemize gerek yok. Gelin bakın," dedi Nehiryeli. Suyun kenarına götürdü onları. Orada, ıslak zeminden dışarı fırlayan diğer yıkıntıların yanı sıra bir dikili taş, bataklığın diğer kıyısına köprü olsun diye ya devrilmiş ya da buraya özellikle sürüklenmişti.</p>

  <p class="calibre6">"Önce ben geçeyim," diye gönüllü oldu Tas, büyük bir enerjiyle uzun taşın üzerine sıçrayarak. "Hey, bu şeyin üzerinde yazılar var. Bir çeşit rün."</p>

  <p class="calibre6">"Bir göreyim!" diye fısıldadı Raistlin, o tarafa doğru aceleyle seyirterek. Emir sözcüğünü söyledi, "Şirak," ve asanın ucundaki kristal, ışık içinde kaldı.</p>

  <p class="calibre6">"Çabuk ol!" diye homurdandı Sturm. "Yirmi mil içindeki herkese burada olduğumuzu duyurduk."</p>

  <p class="calibre6">Fakat Raistlin aceleye getirilemiyordu. Işığı, örümcek ağı gibi rünlerin üzerinde tuttu, dikkatle inceleyerek. Tanis ile diğerleri de dikili taşın üzerine çıkarak büyücüye katıldı.</p>

  <p class="calibre6">Kender eğilerek rünlere minik eliyle dokundu. "Ne diyor Raistlin? Okuyabiliyor musun? Lisan çok eskiye benziyor."</p>

  <p class="calibre6">"Çok eski," diye fısıldadı büyücü. "Afet'ten daha öncelere dayanıyor. Ründe şöyle diyor:</p>

  <p class="calibre11"><span class="calibre8"><br class="calibre1" /></span></p>

  <p class="calibre11"><span class="calibre8">Etrafınızı saran Büyük Xak Tsaroth Şehri'nin güzelliği,</span></p>

  <p class="calibre11"><span class="calibre8">insanlarının güzelliğini ve cömert hareketlerini yansıtır.</span></p>

  <p class="calibre11"><span class="calibre8">Tanrılar rahmetleriyle evimizi ödüllendirsin.</span><br class="calibre1" /></p>

  <p class="calibre11"><span class="calibre8"><br class="calibre1" /></span></p>

  <p class="calibre6">"Ne korkunç!" diye içi titredi Altınay'ın, etrafındaki harabeye, viraneye bakarken.</p>

  <p class="calibre6">"Tanrılar onları ödüllendirmişler hakikatten de," dedi Raistlin dudakları alaycı bir tebessümle aralanarak. Kimse konuşmadı.</p>

  <p class="calibre6">Sonra Raistlin fısıldadı, "Dulak," ve yok oldu ışık. Aniden gece çok daha karanlık göründü gözlerine. "Yolumuza devam etmemiz gerek," dedi büyücü. "Mutlaka bu yerin bir zamanlar ne olduğunu gösterecek, bu devrik taştan başka şeyler de vardır."</p>

  <p class="calibre6">Dikili taştan geçerek sık ormana girdiler. İlk başlarda hiç yol yok gibiydi, daha sonra Nehiryeli dikkatle araştırınca sarmaşıklar ve ağaçlar arasından kesilip açılmış bir yol buldu. Yolu incelemek için eğildi. Doğrulduğunda yüzü ciddiydi.</p>

  <p class="calibre6">"Ejderanlar mı?" diye sordu Tanis.</p>

  <p class="calibre6">"Evet," dedi ağır ağır. "Pençeli bir sürü ayak. Ve kuzeye, doğruca şehre gidiyorlar."</p>

  <p class="calibre6">Tanis fısıltıyla, "Burası o yıkık şehir mi - sana asayı verdikleri şehir?" diye sordu.</p>

  <p class="calibre6">"Ve ölümün kara kanatları olduğu şehir," diye ekledi Nehiryeli. Gözlerini kapattı, elleriyle yüzünü sıvazlayarak. Sonra derin, kesik kesik bir nefes aldı. "Bilmiyorum. Hatırlayamıyorum -ama neden böyle olduğunu da bilmiyorum."</p>

  <p class="calibre6">Tanis elini Nehiryeli'nin koluna koydu. "Elflerin bir lafı vardır:</p>

  <p class="calibre6"><span class="calibre8">'Sadece ölüler korkmaz</span>.' "</p>

  <p class="calibre6">Nehiryeli'nin elini kendi eliyle kavraması Tanis'i şaşırttı. "Şimdiye kadar hiç elf tanımamıştım," dedi Bozkırlı. "Hal<span class="calibre21">kım</span> elflere güvenmezdi, elflerin Krynn ve insanları hiç düşünmediğini söylüyorlardı. Sanırım halkım yanılmıştı. Seni tanıdığıma çok memnun oldum Qualinostlu Tanis. Seni dostum addediyorum."</p>

  <p class="calibre6">Tanis Bozkırlılar hakkında, bu sözle Nehiryeli'nin her şeyini, hatta hayatını bile yarımelf için feda edeceğini kastettiğini bilecek kadar bilgiye sahipti. Arkadaşlık sözü, Bozkırlılar arasında kutsal bir sözdü.</p>

  <p class="calibre6">"Sen de benim dostumsun Nehiryeli" dedi Tanis sadece. "Hem sen, hem Altınay benim dostlarımsınız."</p>

  <p class="calibre6">Nehiryeli, yakınlarında asasına dayanmış duran, gözleri kapalı, yüzü acı ve yorgunlukla gerilmiş Altınay'a çevirdi bakışlarını. Nehiryeli'nin yüzü kadına bakarken şefkatle yumuşadı. Sonra yeniden sertleşti, gurur yeniden sertlik maskesini çekti yüzüne.</p>

  <p class="calibre6">"Xak Tsaroth uzakta değil," dedi soğukça. "Ve bu izler eski." Ormana giden yolda başı çekti. Kısa bir mesafe yürüdükten sonra kuzey patikası aniden kaldırım taşlarına dönüştü.</p>

  <p class="calibre6">"Bir cadde!" diye nida etti Tasslehoff.</p>

  <p class="calibre6">"Xak Tsaroth'un dış mahalleleri!" diye nefes aldı Raistlin.</p>

  <p class="calibre6">"Tam zamanı!" Flint etrafına bezginlikle bakındı. "Ne düzensizlik! Eğer insanlığa verilebilecek en büyük armağan buradaysa iyi gizlenmiş demektir!"</p>

  <p class="calibre6">Tanis de aynı fikirdeydi. Yürüdükçe, geniş cadde onları yeri taş döşeli açık bir avluya götürdü. Doğuda, dört uzun sütun vardı; sütunların bir zamanlar destekledikleri bina yıkıntı halinde duruyordu. Yerden dört ayak kadar yükselen koca, yıkılmamış yuvarlak taştan bir duvar vardı. Ne olduğuna bakmak için oraya giden Caramon bunun bir kuyu olduğunu söyledi.</p>

  <p class="calibre6">"Çok derin," dedi. İyice eğildi, içine baktı. "Çok da kötü kokuyor."</p>

  <p class="calibre6">Kuyunun kuzeyinde, Afet'ten yıkılmadan kurtulmuş tek yapı olduğu anlaşılan bir bina vardı. Bembeyaz taştan son derece güzel bir biçimde inşa edilmişti; uzun, ince sütunlarla destekleniyordu. Kocaman altın kapıları ay ışığında pırıldıyordu.</p>

  <p class="calibre6">"Bu eski tanrıların bir tapınağıydı," dedi Raistlin, başkasından çok kendine. Fakat yanında duran Altınay alçak sesli fısıltısını duydu.</p>

  <p class="calibre6">"Bir tapınak mı?" diye tekrarladı binaya bakarak. "Ne kadar güzel." Garip bir şekilde büyülenerek binaya doğru yürüdü.</p>

  <p class="calibre6">Tanis ile diğerleri etrafı araştırdılar, yakınlarda başka sağlam bina yoktu. Yivlerle süslü sütunlar yerlerde yatıyordu; kırık parçaları eski güzelliklerini göstermek istercesine bir hizaya dizilmişti. Heykeller kırılmış yatıyordu; bazılarının da yüzleri korkunç biçimde tahrip edilmişti. Her şey eskiydi, o kadar eskiydi ki cüce bile kendini genç hissetti.</p>

  <p class="calibre6">Flint bir sütunun üzerine oturdu. "Evet, geldik işte." Raistlin'e göz kırparak esnedi. "Şimdi ne yapacağız büyücü?"</p>

  <p class="calibre6">Raistlin'in ince dudakları aralandı, ama daha bir cevap veremeden Tasslehoff bağırdı, "Ejderan!"</p>

  <p class="calibre6">Hepsi ellerinde silahlarıyla döndü. Bir ejderan hareket etmeye hazır bir vaziyette kuyunun ağzından onlara bakıyordu.</p>

  <p class="calibre6">"Durdurun şunu!" diye bağırdı Tanis. "Diğerlerini uyaracak!"</p>

  <p class="calibre6">Fakat kimse yetişemeden ejderan kanatlarını açarak kuyunun içine uçtu. Gözleri mehtapta pırıldıyan Raistlin kuyuya koştu ve kenarından içeri baktı. Ellerini sanki bir büyü yapacakmış gibi kaldırdı, tereddüt etti, sonra kolları iki yanına düştü. "Yapamam," dedi. "Düşünemiyorum. Konsantre olamıyorum. Uyumam gerek!"</p>

  <p class="calibre6">"Hepimiz çok yorgunuz," dedi Tanis bezginlikle. "Eğer orada, aşağıda bir şeyler varsa, onu uyarmış olmalı. Artık yapabileceğimiz hiçbir şey yok. Dinlenmemiz lâzım."&nbsp;</p>

  <p class="calibre6">"Bir şeyi uyarmak için gitti," diye fısıldadı Raistlin. Cüppesine sıkı sıkı sarınarak gözlerini dört açıp etrafına bakındı. "Hissedemiyor musunuz? Hiçbiriniz mi? Yarımelf? Kötülük uyanıp ortaya çıkmak üzere."</p>

  <p class="calibre6">Sessizlik çöktü.</p>

  <p class="calibre6">Sonra Tasslehoff taş duvara tırmanarak aşağıya baktı. "Bakın! Ejderan aşağıya doğru tıpkı bir yaprak gibi süzülüyor. Kanat çırpmıyor..."</p>

  <p class="calibre6">"Sus!" diye sözünü kesti Tanis.</p>

  <p class="calibre6">Tasslehoff yarımelfe hayretle baktı - Tanis'in sesi gergindi ve hiç de doğal çıkmıyordu. Yarımelf sinirle yumruklarını sıkarak kuyuya bakıyordu. Her şey sakindi. Çok sakin. Fırtına bulutları kuzeye doğru toplanıyordu, ama hiç rüzgâr yoktu. Hiçbir dal gıcırdamıyor, hiçbir yaprak kıpırdamıyordu. Gümüş ay ile kızıl ay, insanın gözünün ucuyla baktığında gerçek dışı ve eğri büğrü görünen ikiz gölgeler düşürüyordu.</p>

  <p class="calibre6">Sonra, Raistlin yavaş yavaş kuyunun yanından geriledi, sanki korkunç bir tehlikeyi önünden savmak istercesine ellerini kaldırmıştı..</p>

  <p class="calibre6">"Ben de hissediyorum." Tanis yutkundu. "Nedir o?"</p>

  <p class="calibre6">"Evet, nedir o?" Eğilen Tasslehoff merakla kuyunun içine baktı. Kuyu en az büyücünün kum saati gözleri kadar derin ve karanlıktı.</p>

  <p class="calibre6">"Oradan uzaklaş!" diye bağırdı Raistlin.</p>

  <p class="calibre6">Büyücünün korkusu ve bir şeylerin korkunç bir biçimde yanlış gittiği hissinin artmasından etkilenen Tanis, Tas'a doğru koşmaya başladı. Fakat o ancak hareket etmeye başlamıştı ki altındaki yerin sarsılmaya başladığını hissetti. Kender, altındaki taş duvar çatırdayıp çökerken hayret içinde bir çığlık attı. Tas, altındaki korkunç siyahlığa doğru kaymaya başladığını hissetti. Elleri ve ayaklarıyla deliler gibi çırpınarak, ufalanan taşlara tutunmaya çalıştı. Tanis çaresizlik içinde bir hamlede bulundu ama çok uzaktaydı.</p>

  <p class="calibre6">Nehiryeli, Raistlin'in çığlığını duyduğunda hareket etmeye başlamıştı; uzun boylu adamın hızlı ve uzun adımları onu hemen kuyunun kenarına ulaştırmıştı. Tas'ı yakasından yakalayan Bozkırlı, tam taşlar ile harçlar aşağıdaki karanlığa yuvarlanırken onu çekip çıkarttı.</p>

  <p class="calibre6">Yer yeniden sarsıldı. Tanis, uyuşmuş aklını ne olup bittiğini anlamak için zorladı. Sonra kuyudan soğuk bir hava yukarı uğradı. Rüzgar avludaki pislikleri ve yaprakları havaya savurarak yüzüne ve gözlerine batırdı.</p>

  <p class="calibre6">"Kaçın!" diye bağırmaya çalıştı Tanis, ama kuyudan püskürüp çıkan kötü kokuyla tıkandı.</p>

  <p class="calibre6">Afet'ten sonra ayakta kalmış olan sütunlar sallanmaya başladı. Yolarkadaşları korkuyla kuyuya bakmaya başladılar. Sonra Nehiyeli bakışlarını başka yöne çevirdi. "Altınay..." dedi etrafına bakarak. Tas'ı yere bıraktı. "Altınay!" Kuyunun derinliklerinden yüksek, tiz bir çığlık yükselirken olduğu yerde kalakaldı. Ses o kadar yüksek ve o kadar tizdi ki kulaklarını yırttı. Nehiryeli deliler gibi Altınay'ı arıyor, adını sesleniyordu.</p>

  <p class="calibre6">Tanis sesle sersemlemişti. Hareket edemezken Sturm'ü gördü, eli kılıcında yavaş yavaş kuyudan geriliyordu. Raistlin'i gördü -büyücünün hayaletimsi yüzü metalik bir sarı ile pırıldıyor, altın gözleri kızıl ayın ışığıyda al al görünüyor, Tanis'in duyamadığı bir şeyler haykırıyordu. Tasslehoffun kuyuya doğru gözleri patlamış, hayretle baktığını gördü. Sturm avludan koşup, kenderi bir koltuğunun altına alarak ağaçlara doğru kaçtı. Caramon yorgun kardeşine doğru koştu, onu yakaladı ve saklanmak için yola koyuldu. Tanis kuyudan kötü bir canavarın çıkmakta olduğunu biliyordu, ama bir türlü hareket edemiyordu. "Kaç, aptal, kaç" sözleri aklının içinde çığlıklar atıyordu.</p>

  <p class="calibre6">Nehiryeli de kuyunun yakınında duruyor, içinde büyümekte olan korkuyla savaşıyordu: Altınay'ı bulamıyordu! Kenderi kuyuya yuvarlanmasın diye kurtarırken dikkati dağılınca Altınay'ın yıkılmamış tapınağa doğru gittiğini görmemişti. Ayağının altındaki zemin sallanırken o dengesini sağlayabilmek için gayret sarf ederek deliler gibi etrafına bakındı. Yüksek ve tiz çığlık sesi, yerin zonklaması ve titremesi korkunç, kâbusumsu hatıraları yeniden canlandırmıştı.</p>

  <p class="calibre6">"Kara kanatlı ölüm." Terleyip titremeye başladı; sonra düşüncelerini Altınay üzerinde toplamak için kendini zorladı. Kadının ona ihtiyacı vardı; onun o güç gösterisinin sadece korkusunu, kuşkusunu, tereddüdünü gizleyen bir maske olduğunu biliyordu - bunu bir tek o bilebilirdi. Çok korkacaktı ve onu hemen bulması gerekiyordu.</p>

  <p class="calibre6">Kuyunun taşları kaymaya başlayınca Nehiryeli uzaklaşırken gözüne Tanis ilişti. Yarımelf bağırıyor ve Nehiryeli'nin arkasını, tapınağı işaret ediyordu. Nehiryeli, Tanis'in bir şeyler söylediğini biliyordu ama o tiz çığlıktan hiçbir şey duyamıyordu. Sonra anladı! Altınay! Nehiryeli kadının yanına gitmek için döndü ama dengesini kaybederek dizleri üzerine düştü. Tanis'in ona doğru koşmaya başladığını gördü.</p>

  <p class="calibre6">Derken kuyudan dehşet fışkırdı - ateşli kâbuslarının dehşeti. Nehiryeli gözlerini kapattı ve bir daha bir şey görmedi.</p>

  <p class="calibre6">Bu ejderhaydı.</p>

  <p class="calibre6">Tanis, kanının damarlarından çekilip de onu kıpırtısız ve cansız bıraktığını hissettiği o ilk anlarda ejderhanın kuyudan fırlayışını seyrederken şöyle düşündü: "Ne şahane... ne şahane..."</p>

  <p class="calibre6">Tüm kayganlığı ve siyahlığıyla yükseldi ejderha, pırıltılı kanatları katlanmış duruyor, pulları parıldıyordu. Gözleri erimiş kayaların renginde, kızıl-kara parlıyordu. Ağzı bir hırıltıyla açıldı; dişleri haince, bembeyaz parlıyordu. Uzun, kırmızı dili, gece havasını teneffüs ettikçe kıvrılıyordu. Kuyunun sınırından kurtulan ejderha, yıldızları söndürüp mehtabı silerek kanatlarını gerdi. Her kanadın ucunda Lunitari'nin ışığında kan kırmızısı gibi parlayan safi beyaz pençeler vardı.</p>

  <p class="calibre6">Tanis'in o güne kadar hiç hayal etmediği bir korku midesini buruyordu. Kalbi acıyla atıyordu; nefesine hakim değildi. Sadece dehşet, korku ve hayretle yaratığın ölümcül güzelliğini seyredebiliyordu. Ejderha gece göğünde gitgide yükselerek halkalar çizdi. Tanis felç eden korkunun geçmeye başladığını hissetti, tam elini yayı ve oklarına uzatıyordu ki ejderha konuştu.</p>

  <p class="calibre6">Tek bir söz söyledi -büyü dilinde bir söz- ve gökten yoğun, korkunç bir karanlık indi hepsini kör ederek. Tanis anında nerede olduğunu şaşırdı. Tek bildiği tepesinde, saldırmak üzere olan bir ejderhanın bulunduğuydu. Kendini savunamayacak kadar güçsüzdü. Bütün yapabildiği yere çömelmek, döküntüler arasından emeklemek ve çaresizce saklanmaya çalışmaktı.</p>

  <p class="calibre6">Görme duyusundan mahrum kalan yarımelf, bütün dikkatini işitme duyusuna verdi. Karanlık çökerken çığlık sesi de kesilmişti. Tanis ejderhanın kayış gibi kanatlarının hafif çırpınışını duyabiliyor ve yavaş yavaş yükselmekte olduğunu biliyordu.</p>

  <p class="calibre6">Sonunda artık çırpma sesini de duyamaz oldu; ejderha kanat çırpmayı bırakmıştı. Kocaman, kara bir alıcı kuşun tek başına havada dolanıp beklediğini gözlerinde canlandırabiliyordu.</p>

  <p class="calibre6">Sonra hafif bir hışırtı sesi geldi, aynı fırtınadan önce çıkan rüzgârda titreyen yaprakların sesi gibi. Ses, fırtına patladığında kuvvetle esen rüzgâr halini alıncaya kadar yükseldi yükseldi, sonra da bir tayfunun çığlıkları başladı. Tanis bedenini ufalanmış kuyuya iyice dayayıp başını elleriyle örttü.</p>

  <p class="calibre6">Ejderha saldırıyordu.</p>

  <p class="calibre6">Kendi yarattığı karanlıkta kendi de göremiyordu, ama Khisanth davetsiz misafirlerin aşağıdaki avluda bir yerlerde olduğunu biliyordu, Dişi ejderhanın buyruğu altındaki ejderanlar bir grubun ülkeye girdiği ve mavi kristalden asayı taşıdığı konusunda onu uyarmışlardı. Hükümdar Verminaard o asayı istiyordu, asanın onun yanında emniyette kalmasını, insanların toprakları üzerinde hiç görülmemesini istiyordu. Fakat o, asayı kaybetmişti ve Hükümdar Verminaard bu işe pek memnun olmamıştı. Asayı geri alması gerekiyordu. O yüzden Khisanth karanlık büyüsünü yapmadan önce bir an beklemiş, davetsiz misafirleri dikkatlice inceleyip asayı araştırmıştı. Asanın onun görüş sahasından çıkmış olduğunu bilmediği için halinden memnundu. Sadece yok etmesi gerekiyordu.</p>

  <p class="calibre6">Saldırıya geçen ejderha gökyüzünden hızla inmeye başladı; kayış gibi kanatları, kara bir hançerin keskin ağzı gibi geriye doğru kıvrılıyordu. Dosdoğru, davetsiz misafirlerin canlarını kurtarmak için koştuklarını gördüğü kuyuya doğru daldı. Ejderha korkusuyla felç olacaklarını bildiğinden tek bir kere geçmekle hepsini öldürebileceğinden emindi. Yılan dişli ağzını açtı.</p>

  <p class="calibre6">Tanis ejderhanın yaklaştığını duydu. Muazzam bir hışırtı sesi durmadan yükseliyordu, sonra aniden durdu. Koca tendonların, dev kanatlan açıp yayarken gıcırdadığını duyabiliyordu. Sonra açılmış bir gırtlağa çekilen koca bir nefes sesi duydu, sonra da ona kaynayan bir çaydanlıktan çıkan buharı hatırlatan garip bir ses. Yakınına sıvı bir şeyler sıçradı. Taşların ufalandığını, çatırdadığını, fokurdadığını duyuyordu. Ellerine sıvının damlaları sıçradı; bütün varlığını parçlayan bir acıyla nefesi kesildi.</p>

  <p class="calibre6">Sonra Tanis, bir çığlık duydu. Bu derin sesli bir çığlıktı, bir erkek çığlığı - Nehiryeli. Çığlık o kadar korkunç, o kadar ıstırap vericiydi ki Tanis, o korkunç uluma sesine kendi sesini de katıp, yerini ejderhaya belli etmemek için tırnaklarını avuç içlerine batırdı. Çığlık sanki durmadan devam ediyor, ediyordu; sonra bir iniltiye dönüştü. Tanis, koca bir bedenin karanlık içinde yanından sürünerek geçtiğini hissetti. Bedenini yapıştırmış olduğu taşlar sallandı. Sonra ejderhanın geçişinin sarsıntısı gitgide kuyunun derinliklerine doğru indi. Sonunda yerin titremesi geçti.</p>

  <p class="calibre6">Sessizlik vardı.</p>

  <p class="calibre6">Tanis acı dolu bir nefes alarak gözlerini açtı. Karanlık gitmişti. Yıldızlar parladı; aylar gökyüzünde ışık saçıyordu. Bir an için yarımelf, titreyen bedenini sakinleştirebilmek için nefes alıp vermekten başka bir şey yapamadı. Sonra ayağa kalkarak taştan avluda yerde yatan kara bir surete doğru koştu.</p>

  <p class="calibre6">Bozkırlı'nın bedenine ilk varan Tanis olmuştu. Bir bakıştan sonra tıkanarak sırtını döndü.</p>

  <p class="calibre6">Nehiryeli'nden geriye kalanlar artık insana hiç benzemiyordu. Adamın etleri dağlanıp bedeninden ayrılmıştı. Kollarında, deri ve kasların eridiği yerlerde kemiklerinin beyazı açık açık görünüyordu. Gözleri etsiz, kadavra görünüşlü yanaklarına doğru pelte gibi akmıştı. Ağzı sessiz bir çığlıkla açılmıştı. Göğüs kafesi gözler önüne serilmiş, et parçaları ve kömürleşmiş giyecekler kemiklere yapışmıştı. Fakat -en korkuncu- gövdesindeki bütün etler yanmış, gösterişli kırmızı ay ışığının altında kırmızı kırmızı seyiren organlarını olduğu gibi gözler önüne sermişti.</p>

  <p class="calibre6">Tanis kusmaya başlayarak çöktü. Yarımelf kılıcında insanların öldüğünü görmüştü. Devler tarafından parçalara ayrıldıklarını da görmüştü. Ama bu... bu dehşet derecesinde farklı bir şeydi ve Tanis bunun hatırasının kendisini sonsuza kadar rahat bırakmayacağını biliyordu. Güçlü bir el onu omuzundan kavradı, sessiz bir avuntu, sempati ve anlayış sunuyordu. Mide bulantısı geçmişti. Tanis dikelerek nefes aldı. Ağzını, burnunu silip, acı içinde ağzını kapatarak yutkunmaya çalıştı.</p>

  <p class="calibre6">"İyi misin?" diye sordu Caramon endişeyle.</p>

  <p class="calibre6">Tanis konuşamayarak başıyla onayladı. Sonra Sturm'ün sesine doğru döndü.</p>

  <p class="calibre6">"Gerçek tanrılar bize acısın! Tanis, hâlâ canlı! Elinin kıpırdadığını gördüm!" Sturm tıkandı. Daha fazla bir şey söyleyemedi.</p>

  <p class="calibre6">Tanis ayağa kalkarak titreyerek bedene doğru yürüdü. Kömürleşmiş, kara ellerden biri taşların üzerinden kalkmış, korkunç bir görüntüyle havayı dövüyordu.</p>

  <p class="calibre6">"Bitir şunu!" dedi Tanis boğuk bir sesle, gırtlağı hâlâ safradan tahriş olmuştu. "Bitir şunu! Sturm..."</p>

  <p class="calibre6">Şövalye kılıcını çekmişti bile. Kabzasını öperek kılıcı havaya kaldırdı ve Nehiryeli'nin bedeninin önünde durdu. Gözlerini kapatarak manada, savaşta ölümün şerefli ve iyi olduğu bir zamanlardaki eski bir dünyaya çekildi. Yavaş yavaş, vakarla eski bir Solamniya Ölüm Türküsü okumaya başladı. Savaşçının ruhunu tutup onu ötedeki huzur diyarlarına götüren sözcükleri söyledikçe kılıcını döndürdü ve Nehiryeli'nin göğsü üzerinde tuttu.</p>

  <p class="calibre6"><span class="calibre8"><br class="calibre1" /></span></p>

  <p class="calibre11"><i class="calibre8">"</i><span class="calibre8">Bu adamı Huma'nın bağrına geri götürün</span></p>

  <p class="calibre11"><span class="calibre8">Vahşi, tarafsız göklerin ardına;</span></p>

  <p class="calibre11"><span class="calibre8">Ona savaşçıların huzurunu bahşedin</span></p>

  <p class="calibre11"><span class="calibre8">Ve gözlerinin son kıvılcımlarını.</span></p>

  <p class="calibre11"><span class="calibre8">Savaşların, yıldızların meşaleleri üzerinde duran</span></p>

  <p class="calibre11"><span class="calibre8">Boğucu bulutlarından azat edin.</span></p>

  <p class="calibre11"><span class="calibre8"><br class="calibre1" /></span></p>

  <p class="calibre11"><span class="calibre8">Bırakın kabaran son nefesi</span></p>

  <p class="calibre11"><span class="calibre8">Korunaklı havaya sığınsın,</span></p>

  <p class="calibre11"><span class="calibre8">Kuzgunların hayallerinin üzerindeki ve</span></p>

  <p class="calibre11"><span class="calibre8">Sadece atmacanın ölümü hatırladığı.</span></p>

  <p class="calibre11"><span class="calibre8">Sonra bırakın gölgesi Huma'ya yükselsin,</span></p>

  <p class="calibre11"><span class="calibre8">Vahşi ve tarafsız gökler ötesindeki.</span></p>

  <p class="calibre6"><span class="calibre8"><br class="calibre1" /></span></p>

  <p class="calibre6">Şövalyenin sesi kesildi.</p>

  <p class="calibre6">Tanis tanrıların huzurunun, kederini hafifletip, dehşeti boğarak üzerinden her şeyi temizleyen serin bir su gibi aktığını hissetti. Yanında Caramon sessiz sessiz ağlıyordu. Onlar seyrederken ay ışığı Sturm'ün kılıcında parladı.</p>

  <p class="calibre6">Derken net bir ses konuştu. "Durun. Onu bana getirin."</p>

  <p class="calibre6">Tanis ile Caramon aynı anda eziyet içindeki adamın bedeni önünde durmak için yerinden fırladı: Altınay'ın bu korkunç görüntüden alıkonması gerektiğini biliyorlardı. Gelenekler içinde kaybolmuş olan Sturm irkilerek gerçeğe geri geldi ve öldürmek için tuttuğu kılıcını geri çekti. Altınay, uzun boylu ve ince bir gölge gibi duruyordu tapınağın mehtap ışıklarıyla aydınlanmış altın kapıları önünde. Tanis konuşmaya yeltendi ama aniden büyücünün soğuk elinin temasını kolunda hissetti. Ürpererek Raistlin'in temasından sakındı.</p>

  <p class="calibre6">"Dediğini yapın," diye tısladı büyücü. "Onu kadına taşıyın."</p>

  <p class="calibre6">Tanis'in yüzü, Raistlin'in duygusuz yüzü ve umursamaz gözlerinin görüntüsü karşısında buruldu.</p>

  <p class="calibre6">"Onu kadına götürün," dedi Raistlin buz gibi. "Bu adam için ölümü seçmek bize düşmüyor. Bu tanrıların bir seçimi."</p>
</body>
</html>
