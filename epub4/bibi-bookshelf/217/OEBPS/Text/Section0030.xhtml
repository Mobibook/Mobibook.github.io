<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre6"><br class="calibre1" /></p>

  <h2 class="calibre17" title="- 5 - Güneşlerin sözcüsü"><a class="calibre20" id="bookmark3"></a><b class="calibre4"><i class="calibre18">-</i></b> <span class="calibre19">5 -</span></h2>

  <h2 class="calibre17"><a class="calibre20" id="bookmark4"></a><span class="calibre19">Güneşlerin sözcüsü</span></h2>

  <div class="calibre1">
    <span class="calibre16"><br class="calibre1" /></span>
  </div>

  <p class="calibre6">B öylesine bir güzelliğin olabileceğini bile tahayyül edemezdim," dedi Altınay yavaşça. Gün boyunca süren yürüyüşleri zorlu olmuştu, ama sonunda elde ettikleri ödül rüyalarının çok ötesindeydi. Yolarkadaşları efsanevi Qualinost şehrine bakan bir zirvede duruyorlardı.</p>

  <p class="calibre6">Şehrin köşelerinden parlak birer kirmen gibi dört ince sivri kule yükseliyordu; parlak beyaz taşları pırıltılı gümüş ile harelenmişti. Kuleden kuleye uzanan zarif kemerler havada süzülüyordu. Kadim zamanların cüce demircileri tarafından yapılan kuleler koca bir ordunun ağırlığını kaldıracak kadar güçlüydüler, ama o kadar narin görünüyorlardı ki sanki tepelerine konacak bir kuş dengelerini bozabilirdi. Bu pırıltılı kemerler şehrin yegane sınırını teşgil ediyordu; Qualinost'un etrafında sur yoktu. Elf şehri kucağını sevgiyle doğaya açıyordu.</p>

  <p class="calibre6">Oualinost'un binaları doğayı örtmekten çok zenginleştiriyordu. Evler ve dükkânlar gül renkli kuartzlardan oyulmuştu. Aynı toz ağaçları gibi uzun ve ince olan binalar, iki yanlı quartz caddeler boyunca akıllara durgunluk veren helezonlar halinde kubbeler oluşturuyordu. Tam ortada parlatılmış altından, güneş ışıklarını yakalayıp kuleye hayat vererek dönen, parıltılı desenlerle geri yansıtan koca bir kule duruyordu. Yukardan şehire bakınca insanda, asırlar boyunca değişmeyen bir huzur ve güzelliğin -eğer Krynn'de böyle bir yer var ise- burada varlığını koruduğu hissi uyanıyordu.</p>

  <p class="calibre6">"Burada dinlenin," dedi Gilthanas, onları toz ağaçları arasındaki bir açık alanda bırakarak. "Yolculuk biraz uzun sürdü, bu yüzden sizden özür dilerim. Yorgun ve aç olduğunuzu biliyorum..."</p>

  <p class="calibre6">Caramon umutla başını kaldırdı.</p>

  <p class="calibre6">"Fakat sizden biraz daha müsamaha göstermenizi rica edeceğim. Lütfen beni mazur görün." Gilthanas eğilerek selam verdi ve kardeşinin yanına ilerledi. İçini çeken Caramon, belki gözünden kaçan bir lokma kalmıştır ümidiyle beşinci kez torbasını karıştırmaya başladı. Raistlin büyü kitabını okuyor, dudakları söylenmesi zor sözcükleri tekrarlıyor, anlamlarını yakalamaya, kanını alevlendirecek doğru çekim veya ifadelerini bulmaya çalışıyordu ki sonunda büyünün artık kendisine ait olduğunu anlasın.</p>

  <p class="calibre6">Diğerleri, altlarında uzanan şehrin güzelliğini ve üzerine sinmiş olan kadim sükun aurasını içlerine çekiyorlardı. Nehiryeli bile etkilenmişe benziyordu; yüzü yumuşadı ve Altınay'ı kendine doğru çekti. Kısa bir an için sıkıntıları ve üzüntüleri hafifledi, birbirlerinin yakınlığıyla avundular. Tika uzakta oturmuş onları dalgın dalgın seyrediyordu. Tasslehoff, Tanis ona dört kez bu yolun gizli olduğunu ve elflerin haritayı götürmesine izin vermeyeceklerini söylediği halde Kapıyolu'ndan Qualinost'a olan yolu harita üzerinde çıkarmaya çalışıyordu. Yaşlı büyücü Fizban uyumuştu. Sturm ile Flint, Tanis'i endişeyle izliyorlardı; Flint, yarımelfin neler çektiğini tahmin edebilen tek kişi olduğu için; Sturm ise istenilmediği halde yurduna dönmenin ne demek olduğunu bildiği için.</p>

  <p class="calibre6">Şövalye elini Tanis'in koluna koydu. "Yurduna dönmek kolay değil, değil mi dostum?" diye sordu.</p>

  <p class="calibre6">"Değil," diye cevap verdi Tanis yavaşça. "Uzun süre önce her şeyi geride bıraktığımı düşünmüştüm fakat şimdi, hiçbir zaman burayı tam manasıyla bırakmamış olduğumu fark ettim. Qualinesti benim bir parçam, bunu ne kadar inkar etmeye çalışırsam çalışayım."</p>

  <p class="calibre6">"Sus... Gilthanas," diye uyardı Flint.</p>

  <p class="calibre6">Elf Tanis'in yanına geldi. "Önden ulaklar yollamıştık, geri geldiler," dedi elf dilinde. "Babam sizi -hepinizi- Güneş Kulesi'nde görmek istiyor. Bir Şeyler yiyip içmek için vakit ayıramam. Bu kaba ve terbiyesizce görünebilir ama..."</p>

  <p class="calibre6">"Gilthanas," diye sözünü kesti Tanis Ortak Dil'de. "Arkadaşlarımla birlikte akıl almaz tehlikelerden geçtik. Sadece ölülerin -gerçek anlamda ölülerin- yürüdükleri yollarda yürüdük. Açlıktan bayılacak değiliz," -Caramon'a bir baktı- "en azından hepimiz bayılacak değiliz."</p>

  <p class="calibre6">Tanis'i duyan savaşçı içini geçirerek kemerini sıktı.</p>

  <p class="calibre6">"Teşekkür ederim' dedi Gilthanas gergin bir edayla. "Anlayış gösterdiğiniz için çok memnun oldum. Şimdi, lütfen elinizden geldiğince hızlı bir şekilde izleyin bizi."</p>

  <p class="calibre6">Yolarkadaşları hızla eşyalarını toplayıp Fizban'ı uyandırdılar. Ayağa kalkan Fizban bir ağacın köküne takılarak düştü. "Koca ahmak" dedi köklere asasıyla vurarak. "Bak... gördün mü? Bana çelme takmaya çalıştı!" dedi Raistlin'e.</p>

  <p class="calibre6">Büyücü kıymetli kitabını heybesine geri koydu. "Evet, Yaşlı Kişi." Raistlin gülümseyerek Fizban'ın ayağa kalkmasına yardım etti. Diğerlerinin ardından giderken yaşlı büyücü gencinin omuzuna yaslandı. Tanis hayretler içerisinde onları seyretti. Belli ki yaşlı büyücü bunağın tekiydi. Fakat yine de Tanis,</p>

  <p class="calibre6">Raistlin'in uyandığında üzerine eğilmiş Fizban'a ne büyük bir dehşet ifadesiyle bakmış olduğunu unutmamıştı. Büyücü ne görmüştü acaba? Bu yaşlı adam hakkında neler biliyordu? Tanis, bunu ona sorması gerektiğini tekrarladı kendi kendine. Öte yandan o anda aklını meşgul eden daha önemli meseleler vardı. İleri doğru yürüyerek elfe yetişti.</p>

  <p class="calibre6">"Söyle bana Gilthanas," dedi Tanis elf lisanında, yabancı gelen kelimeleri bölük pörçük geliyordu aklına. "Neler oluyor? Bilmeye hakkım var."</p>

  <p class="calibre6">"Öyle mi?" diye sordu Gilthanas sertçe, Tanis'e badem şekilli gözünün ucuyla bakarak. "Artık elflere ne olup olmadığı seni ilgilendiriyor mu? Dilimizi bile doğru dürüst konuşamıyorsun!"</p>

  <p class="calibre6">"Elbette ilgileniyorum," dedi Tanis hiddetle. "Siz de benim halkımsınız!"</p>

  <p class="calibre6">"O halde neden insanlık mirasınla böbürleniyorsun?" Gilthanas, Tanis'in sakallı yüzünü işaret etti. "Ben de utanırsın zannetmiştim..." Sustu; dudaklarını ısırdı, yüzü kızardı.</p>

  <p class="calibre6">Tanis asık bir yüzle başını salladı. "Evet, utanmıştım; ayrılmamın nedeni de buydu. Ama ben utanmış olsam bile... beni utandıran kim olmuştu?"</p>

  <p class="calibre6">"Affet beni Tanthalas," dedi Giltanas başını sallayarak. "Söylediğim şey çok acımasızdı ve gerçekten de söylediğimi kastetmiyordum. Sadece... içinde bulunduğumuz tehlikeyi bir anlamış olabilseydin!"</p>

  <p class="calibre6">"Anlat!" Tanis sıkıntısından bağırmıştı. "Anlamak istiyorum!"&nbsp;</p>

  <p class="calibre6">"Qualinesti'yi terk ediyoruz," dedi Gilthanas.</p>

  <p class="calibre6">Tanis olduğu yerde kalarak elfe baktı. "Qualinesti'yi terk mi ediyorsunuz?" diye tekrarladı, hayretle Ortak Lisan'a dönerek. Onu duyan yolarkadaşları birbirlerine baktılar. Sakalını çekiştiren yaşlı büyücünün yüzü karardı.</p>

  <p class="calibre6">"Ciddi olamazsın!" dedi Tanis yavaşça. "Qualinesti'yi terk etmek! Neden? îşler bu kadar da kötü olamaz..."</p>

  <p class="calibre6">"Daha da kötü," dedi Gilthanas hüzünle. "Etrafına bir bak Tanthalas. Qualinost'u son günlerinde görüyorsun."</p>

  <p class="calibre6">Şehrin ilk sokaklarına girmişlerdi. Tanis, ilk bakışta her şeyin elli yıl önce terk ettiği haliyle durduğunu gördü. Pırıltılı taşların ezilmesiyle meydana gelmiş caddeler de kenarlarındaki toz ağaçları da değişmemişti; tertemiz caddeler güneş ışığında ışıl ışıl parlıyorlardı; toz ağaçlan ya büyümüş, ya büyümemişti. Sabahın ilerleyen saatlerinin ışığında ağaçların yaprakları parıldıyor, altın ve gümüş kakılmış dalları hışırdayıp şakıyordu. Cadde boyunca uzanan evler de değişmemişti. Quartzlarla süslenmiş evler güneş ışığında titreşiyor, gözün alabildiğine minik gökkuşakları oluşturuyordu. Her şey elflerin sevdiği gibi görünüyordu: Güzel, düzenli, değişmez...</p>

  <p class="calibre6">Hayır, hiç de öyle değil, diye fark etti Tanis. Ağaçların şarkısı artık hüzünlüydü, yas içindeydi, Tanis'in hatırladığı gibi huzur dolu, neşeli şarkılar değildi. Qualinost değişmiş idi ve bu değişim, değişimin kendisiydi. Ruhunun bu kayıpla çektiğini hissetse bile bu duyguyu yakalamaya, anlamaya çalıştı. Değişim binalarda değildi, ağaçlarda değildi; hatta yapraklar üzerine vuran güneşte de değildi. Değişim havadaydı. Aynı bir fırtına öncesindeki gibi gerginlikle çıtırdıyordu. Ve Tanis, Qualinost caddelerinde yürürken yurdunda daha önce hiç görmediği şeyler gördü. Acelecilik gördü. Kararsızlık gördü. Panik gördü, ümitsizlik ve yeis gördü.</p>

  <p class="calibre6">Arkadaşlarıyla karşılaşan kadınlar birbirlerine sarılıp ağlıyor, sonra ayrılarak ayrı yönlere ilerliyorlardı. Çocuklar tek başlarına, olup biteni anlayamadan sadece oyun oynamanın sırası olmadığını bilerek oturuyorlardı. Erkekler elleri kılıçlarında, gözleri aileleri üzerinde, gruplar halinde toplanmıştı. Orada burada ateşler yakılmış, elfler sevdikleri ve yanlarında götüremeyecekleri şeyleri karanlığa bırakmaktansa yakıyorlardı.</p>

  <p class="calibre6">Tanis, Solace'ın yıkımına çok üzülmüştü ama Qualinost'un başına gelenler ruhuna saplanan kör bir bıçak gibiydi. Burasının kendisi için bu kadar önemli olduğunu hiç fark etmemişti. Kalbinin derinliklerinde bir yerlerde, geri dönecek olursa Qualinesti'nin hep oralarda bir yerlerde olduğunu biliyordu. Ama hayır, onu bile kaybediyordu. Qualinesti yok olacaktı.</p>

  <p class="calibre6">Tanis garip bir ses duydu; dönüp baktığında yaşlı büyücünün ağladığını gördü.</p>

  <p class="calibre6">"Ne yapmayı planladınız? Nereye gideceksiniz? Kaçabilecek misiniz?" diye sordu Tanis, Gilthanas'a kasvetli bir biçimde.</p>

  <p class="calibre6">"Hem bu sorularına hem de daha başkalarına çok yakında cevap bulacaksın, çok yakında," diye mırıldandı Gilthanas.</p>

  <p class="calibre11">*****</p>

  <p class="calibre6">Güneş Kulesi, Qualinost'ta diğer binalardan daha yükseğe tırmanırdı Altın yüzeyinden yansıyan güneş ışınları dönmekte olan bir hareketlilik hissi verirdi. Yolarkadaşları Kule'ye sessizlik içerisinde girmişler ve bu kadim binanın güzelliği ve ihtişamı karşısında dilleri tutulmuştu. Sadece Raistlin hiç etkilenmeden etrafına bakmıyordu. Onun gözlerinde hiçbir güzellik yoktu; sadece ölüm vardı.</p>

  <p class="calibre6">Gilthanas yolarkadaşlarını küçük bir kameriyeye aldı. "Burası tam ana odanın dışındadır," dedi. "Babam, tahliye planlarını Hanedan'ın başlarıyla konuşuyor. Kardeşim, gelişimizi haber vermek için yanına gitti. İşleri bittiğinde sizi çağıracaklar." Bir hareketiyle içeri, içinde serin sular bulunan leğenler ve ibrikler taşıyan elfler girdi. "Zaman elverdiğince dinlenin."</p>

  <p class="calibre6">Yolarkadaşları su içtikten sonra yolculuklarının tozunu yüzlerinden, ellerinden yıkadılar. Sturm pelerinini çıkartarak Tasslehoff un mendillerinden biriyle elinden geldiğince zırhını parlattı. Altınay parlak saçlarını tarayarak pelerinini boynundan sıkı sıkı tutturdu. Tanis ile birlikte zamanı gelinceye kadar boynundaki madalyonun gizli tutulmasına karar vermişlerdi; çünkü bunu tanıyanlar olabilirdi. Fizban, pek başarılı olamasa da eğilmiş bükülmüş şapkasını düzeltmeye çalıştı. Caramon yiyecek bir şeyler bulmak için etrafa bakındı. Yüzü solgun ve asık olan Gilthanas onlardan ayrı duruyordu.</p>

  <p class="calibre6">Biraz sonra Porthios kemerli kapıda belirdi. "Sizi çağırıyorlar," dedi ciddi bir ifadeyle.</p>

  <p class="calibre6">Yolarkadaşları Güneşlerin Sözcüsü'nün Salonu'na girdiler. Yüzlerce yıldır bu binanın içini gören insan olmamıştı hiç. Burayı gören bir kender ise hiç olmamıştı. Burayı son gören cüceler, yapımında çalışan cüceler olmuştu, yüzlerce yıl önce.</p>

  <p class="calibre6">"Ah, işçilik diye buna derim," dedi Flint yavaşça, gözleri buğulanarak.</p>

  <p class="calibre6">Oda yuvarlaktı ve o incecik Kule'nin barındıramayacağı kadar da geniş görünüyordu. Tamamen beyaz mermerden yapılan odanın ne bir kirişi, ne bir sütunu vardı. Oda yüzlerce metre yükseliyor ve tam kulenin tepesinde, bir gökkuşağı ile ayrılarak, bir yarısı güneş ile mavi bir gökyüzünü, diğer yarısı gümüş ile al ay ve yıldızları tasvir eden mozayikli bir kubbe oluşturuyordu.</p>

  <p class="calibre6">Odada ışık yoktu. Büyük bir zekayla yerleştirilmiş pencereler ve aynalar güneş gökyüzünün neresinde olursa olsun güneş ışığını odaya odaklıyordu. Güneş ışığından ırmaklar odanın ortasında birleşiyorlar, bir platformu aydınlatıyorlardı.</p>

  <p class="calibre6">Kule'de oturacak yer yoktu. Elfler -ister kadın, ister erkek olsun- ayakta duruyorlardı; sadece Hanedan Başı olarak seçilenler bu toplantıda bulunmaya hak kazanmışlardı. Tanis'in hatırladığından daha çok sayıda kadın vardı; çoğu, yas rengi olan koyu mor rengine bürünmüşlerdi. Elflerin evlilikleri hayat boyu sürerdi ve eşlerden biri ölünce yeniden evlenmezlerdi. böylece dullar da Hanedan Başı mevkiini ölünceye kadar taşırlardı.</p>

  <p class="calibre6">Yolarkadaşları odanın önüne doğru yönlendirildiler. Elfler hürmet içinde, sessizce onlara yol verdi ama garip ve sert bir biçimde bakıyorlardı - özellikle de cüceye, kendere ve bu topraklara yakışmayan kürkleriyle garip görünen iki barbara. Mağrur ve soylu Solamniya Şövalyesi karşısında hayret mırıltıları duyuldu. Ayrıca Raistlin'in kırmızı cüppesi karşısında da orada burada mırıltılar duyulmuştu. Elf büyü kullanıcıları iyiliğin simgesi olan beyaz cüppeler giyerlerdi, nötrlüğü açığa vuran kırmızı değil. Elfler için bu kara cüppeden bir adım öteydi sadece o kadar. Kalabalık yerini aldıktan sonra Güneşlerin Sözcüsü platforma ilerledi.</p>

  <p class="calibre6">Tanis yıllardır görmemişti Sözcü'yü - üvey babasını daha doğrusu. Ve onda da bir değişiklik görmüştü. Adam hâlâ uzundu, oğlu Porthios'tan da uzundu. Mevkiinin sarı, pırıltılı cüppesini giymişti. Yüzü sert ve.acımasızdı, davranışları haşin. O, Güneşlerin Sözcüsü'ydü; ona Sözcü derlerdi; yüzyıldan uzun bir zamandır Sözcü'ydü. Adını bilenler bile hiç teleffuz etmezlerdi - kendi çocukları da dahil olmak üzere. Fakat Tanis saçlarında, daha önce bulunmayan gümüşün izini görmüştü; daha önce zaman tarafından etkilenmemiş görünen yüzünde de endişe ve hüznün çizgileri vardı.</p>

  <p class="calibre6">Elfler tarafından içeriye alınan yolarkadaşları ilerlerken Porthios kardeşine katıldı. Sözcü kollarını uzatarak onlara isimleriyle seslendi. Onlar da babalarının açık kollarına doğru yürüdüler.</p>

  <p class="calibre6">"Oğullarım," dedi Sözcü kesik kesik; Tanis bu duygu gösterisi karşısında şaşırmıştı. "Bir daha sizleri hayatta görebileceğimi zannetmiyordum. Bana hücumdan söz et..." dedi Gilthanas'a dönerek.</p>

  <p class="calibre6">"Zamanı gelince Sözcü," dedi Gilthanas. "Önce sizden konuklarımızı selamlamanızı rica edeceğim."</p>

  <p class="calibre6">"Evet, özür dilerim." Sözcü titreyen eliyle yüzünü sıvazladı ve Tanis'e, orada gözleri önünde dururken bile, Sözcü yaşlanıyormuş gibi geldi. "Affedin beni konuklar. Hoşgeldiniz; yıllardır kimsenin giremediği bu krallığa hoş geldiniz."</p>

  <p class="calibre6">Gilthanas birkaç kelime bir şeyler söyledikten sonra Sözcü, Tanis'e keskin keskin baktı ve sonra yarımelfe ilerlemesini işaret etti. Sözleri soğuk, hali tavrı kibar ama gergindi. "Gerçekten de sen misin Tanthalas, kardeşimin karısının oğlu? Uzun yıllar geçti ve sen kaderinin peşinde dolaştın. Yurduna hoş geldin ama korkarım onun son günlerini görmeye geldin. Kızım, özellikle, seni gördüğüne memnun olacak. Çocukluk arkadaşını çok özlemişti."</p>

  <p class="calibre6">Bu sözler üzerine Gilthanas gerginleşti, Tanis'e bakarken yüzü karardı. Yarımelf kendi yüzünün de kızardığını hissetti. Sözcünün önünde eğilerek tek bir söz bile söyleyemedi.</p>

  <p class="calibre6">"Geri kalan herkesi de selamlıyorum ve ilerde sîzlerden daha çok şeyler öğrenmeyi umuyorum. Sizi çok alıkoymayacağız, fakat bu odada dünyada neler olup bittiğini öğrenmenizin doğru olacağını düşünüyorum. Ondan sonra dinlenmeniz ve kendinize gelmeniz için izin verilecek. Şimdi, oğullarım," - Sözcü, Gilt-hanas'a döndü, belli ki formalitelerin bitmesinden memnundu. "Pax Tharkas saldırısı?"</p>

  <p class="calibre6">Gilthanas ileri doğru bir adım atarak başını eğdi. "Başarılı olamadım Güneşlerin Sözcüsü."</p>

  <p class="calibre6">Toz ağaçları arasındaki rüzgâr gibi bir fısıltı dolaştı elfler arasında. Sözcü'nün yüzünde hiç ifade yoktu. Sadece içini geçirdi ve görmeyen gözlerle yüksek bir pencereye doğru bakmaya başladı. "Hikayeni anlat," dedi sessizce.</p>

  <p class="calibre6">Gilthanas yutkunduktan sonra konuştu; sesi o kadar alçaktı ki odanın arkasındakilerin çoğu duyabilmek için uzanmak zorunda kaldı.</p>

  <p class="calibre6">"Savaşçılarımla birlikte gizlice güneye doğru yolculuk ettim, planlanmış olduğu gibi. Her şey yolundaydı. Bir grup direnişçi insanla karşılaştık; Kapıyolu'ndan gelen mülteciler, onlar da bize katılarak sayımızı arttırdı. Sonra kötü bir kadersizlikle ejderha ordusunun öncü bölüklerinden birine denk geldik, insanlar ile birlikte yiğitçe dövüştük ama boşunaydı. Başıma vurmuşlar, başka bir şey hatırlamıyorum. Uyandığım zaman bir koyakta yatıyordum ve etrafımda arkadaşlarımın cesetleri vardı. Belli ki kötü ejderadamlar yaralıları uçurumdan aşağı itmiş, bizi de öldü zannetmiş." Gilthanas boğazını temizleyerek durdu. "Ormandaki druidler yaralarımı iyileştirdi. Onlardan savaşçılarımın çoğunun hayatta olduğunu ve tutsak edildiklerini öğrendim. Ölüleri gömme işini druidlere bırakarak ejderha ordusunun izini takip ettim ve zamanla Solace'a vardım."</p>

  <p class="calibre6">Gilthanas durdu. Yüzü terle pırıl pırıl parıldıyor, elleri sinirli sinirli seyirip duruyordu. Yeniden boğazını temizledi, konuşmaya çalıştı ama beceremedi. Babası onu gittikçe artan bir endişeyle izliyordu.</p>

  <p class="calibre6">Gilthanas konuştu. "Solace mahvedildi."</p>

  <p class="calibre6">Dinleyenlerin nefesleri kesilmişti.</p>

  <p class="calibre6">"O ulu vallenağaçları kesildi ve yakıldı - artık çok azı ayakta."</p>

  <p class="calibre6">Elfler keder ve hiddetle feryat figan ettiler. Sözcü asayişin sağlanması için elini kaldırdı. "Bu çok elem verici bir haber," dedi ciddiyetle. "Bizim için bile eski sayılan ağaçların göçmelerine çok üzüldük. Fakat devam et - ya insanlar?"</p>

  <p class="calibre6">"Adamlarımın, kasabanın meydanında bize yardım eden insanlarla birlikte kazıklara bağlanmış olduklarını gördüm," dedi Gilthanas, sesi titriyordu. "Etraflarını muhafızlar almıştı. Gece onları serbest bırakabilmeyi umuyordum. Sonra..." Sesi tamamen kesilmişti; başını önüne eğdi, ağabeyi gelerek elini onun omuzuna koydu. Gilthanas dikleşti. "Gökyüzünde al bir ejderha belirdi."</p>

  <p class="calibre6">Toplanmış olan elfler arasından hayret ve korku nidaları duyuldu. Sözcü hüzünle başını salladı.</p>

  <p class="calibre6">"Evet Sözcü," dedi Gilthanas yüksek sesle, sesi normalin dışında yüksek ve titrekti. "Bu gerçek. Bu canavarlar Krynn'e geri döndüler. Al ejderha Solace'ın üzerinde döndü ve onu gören herkes dehşetle kaçtı. Gitgide alçalarak uçtu sonra kasabanın meydanına kondu. Koca, parlak, kırmızı sürüngen bedeni bütün açıklığı kaplıyor, kanatları yıkıyor, kuyruğu ağaçları deviriyordu. Sarı dişleri parlıyor, koca ağzından yeşil yeşil salyaları akıyor, koca pençeleri toprağı parçalıyordu... ve sırtında bir insan, bir adam vardı.</p>

  <p class="calibre6">"Yapılı olan adam Karanlıklar Kraliçesi'nin ermişleri gibi siyah cüppelere bürünmüştü. Etrafında siyah ve altın renkli bir pelerin uçuşuyordu. Yüzü, bir ejderhanın yüzüne benzetilmiş siyah ve altınla, şekillendirilmiş korkunç, boynuzlu bir maskeyle gizlenmişti. Ejderadamlar, ejderha yere inerken tapınır gibi diz çöktüler. Goblinler, hobgoblinler ve ejderhadamlarla birlikte dövüşen kötü adamlar korkuyla sindiler, birçoğu da kaçtı. Sadece halkımın verdiği örnek sayesinde ben kalabilecek cesareti gösterebildim."</p>

  <p class="calibre6">Artık konuşabildiği için Gilthanas öyküsünü anlatma konusunda sabırsızdı. "Kazıklara bağlı insanların bir kısmı korkudan çıldırdı, iç parçalayan çığlıklar atmaya başladı. Fakat benim savaşçılarım, hepsi canavarın yaydığı ejderha korkusuyla etkilenmiş olsalar da sakin ve cüretkardı. Ejderhaya binen bunu pek hoş bulmadı. Onlara dik dik baktıktan sonra cehennemin derinliklerinden gelen bir sesle konuştu. Sözleri hala aklımda yanıp duruyor.</p>

  <p class="calibre6"><span class="calibre8"><br class="calibre1" /></span></p>

  <p class="calibre6"><span class="calibre8">Ben Kuzey'in Erderha Yüceefendisi Verminaard. Bu toprakları ve bu insanları, kendilerine Arayıcı diyenlerin yaydığı yanlış inanışlardan kurtarmak için savaştım. Birçoğu benim adıma çalışmak için geldi, Ejderha büyük amaçlarını ilerletmekten memnun mesut. Onlara merhametimi gösterdim ve onları tanrıçamın bana bahşetmiş olduğu kutsiyetle kutsadım. Bu topraklar üzerinde başka kimsenin sahip olmadığı iyileştirme büyülerine sahibim, o yüzden benim gerçek tanrıların bir elçisi olduğumu anlayabilirsiniz. Fakat, şu anda önümde duran siz insanlar, bana karşı geldiniz. Bana karşı savaşmayı seçtiniz ve size verilen ceza, aklın yolunu değil de ahmaklığı seçenlere bir örnek olacak.</span></p>

  <p class="calibre6"><br class="calibre1" /></p>

  <p class="calibre6">"Sonra elflere dönerek şöyle dedi:</p>

  <p class="calibre6"><span class="calibre8"><br class="calibre1" /></span></p>

  <p class="calibre6"><span class="calibre8">Bu girişimle bilinsin ki ben, Verminaard, tanrıçamın hükmünce sizin soyunuzu tamamen yok edeceğim. İnsanlara yaptıkları hatalar öğretilebilir ama elflere... asla!</span></p>

  <p class="calibre6"><br class="calibre1" /></p>

  <p class="calibre6">Adamın sesi, rüzgardan daha yüksek esinceye kadar yükseldi.</p>

  <p class="calibre6"><span class="calibre8"><br class="calibre1" /></span></p>

  <p class="calibre6"><span class="calibre8">Bu size son ikazım olsun... size, bütün izleyenlere!</span> <span class="calibre8">Köz, yok et!</span></p>

  <p class="calibre6"><br class="calibre1" /></p>

  <p class="calibre6">Ve bununla birlikte koca ejderha, kazıklara bağlı olanlara doğru ateş kustu. Çaresizlik içinde büzüşüp kumdular, korkunç bir ıstırapla ölünceye kadar yandılar..."</p>

  <p class="calibre6">Odada çıt bile çıkmıyordu. Yaşanan şok ve dehşet kelimelere sığacak gibi değildi.</p>

  <p class="calibre6">"Üzerime bir delilik geldi," diye devam etti Gilthanas, gözleri adeta görmüş olduklarını yansıtırcasına alev alev yanıyordu. "Kendi halkımla birlikte ölmek için ileriye doğru koşturmaya başlamıştım ki koca bir el beni yakalayıp geri çekti. Bu, Solace'ın demircisi Theros Ironfeld idi. '<span class="calibre8">Şimdi ölmenin sırası değil elf,</span> dedi bana. '<span class="calibre8">Şimdi öç almanın zamanı.'</span> Ben... ben o zaman yığılıvermişim; hayatı pahasına da olsa beni evine götürdü. Ve eğer bu kadın onu iyileştirmemiş olsaydı, bu iyiliğini hayatıyla ödeyecekti!"</p>

  <p class="calibre6">Gilthanas grubun gerisinde durmakta olan yüzü kürk pelerininin başlığıyla gizlenmiş Altınay'ı işaret etti. Sözcü, odadaki diğer elfler gibi kadına bakmak için döndü; elflerin mırıltıları karanlık ve meşumdu.</p>

  <p class="calibre6">"Theros bugün buraya getirilen adamdır, Sözcü," dedi Porthios. "Tek kollu adam. Şifacılarımız yaşayacağını söylüyor. Fakat canının bağışlanmış olmasının büyük bir mucize olduğunu ifade ediyorlar, yaraları o kadar korkunçmuş ki."</p>

  <p class="calibre6">"İleri doğru gel Bozkırların kadını," diye emretti Sözcü sertçe. Altınay, yanında Nehiryeli ile platforma doğru bir adım attı. Derhal iki elf muhafızı Nehiryeli'nin yolunu kesmek için harekete geçti. Nehiryeli onlara sert sert baktı ama yerinde kaldı.</p>

  <p class="calibre6">Reisin Kızı, başını gururla dimdik tutarak ilerledi. Tam kukuletasını açarken güneş, omuzlarına dökülen gümüş-altın saçları üzerine parladı. Elfler onun güzelliğine hayran oldular.</p>

  <p class="calibre6">"Bu adamı -Theros Ironfeld'i- iyileştirmiş olduğunu mu iddia ediyorsun?" diye sordu Sözcü kadına, hor gören bir edayla.</p>

  <p class="calibre6">"Ben hiçbir şey iddia etmiyorum," diye cevap verdi Altınay soğukkanlılıkla. "Oğlunuz onu iyileştirdiğimi gördü. Onun sözlerinden kuşkunuz mu var?"</p>

  <p class="calibre6">"Hayır, ama çok çalıştı, hasta ve aklı karışık. Cadılık ile şifacılığı birbirine karıştırmış olabilir."</p>

  <p class="calibre6">"Şuna bir bakın," dedi Altınay kibarca pelerinini çözüp, boynundan kayıp düşmesine izin vererek. Madalyon güneş ışığında parıldadı.</p>

  <p class="calibre6">Sözcü platformdan ayrılarak ilerledi, gözleri hayretle fal taşı gibi açılmıştı. Sonra yüzü hiddetle çarpıldı. "Günahkâr!" diye bağırdı. Madalyonu Altınay'ın boğazından çekip koparmak için uzandı.</p>

  <p class="calibre6">Mavi bir şimşek çaktı. Sözcü büyük bir acıyla bağırarak yere sindi. Elfler korku içinde bağırışıp kılıçlarını çekerken, yolarkadaşları da kendi kılıçlarını çektiler. Elf savaşçılar etraflarını almak için koşuştu.</p>

  <p class="calibre6">"Kesin bu saçmalığı!" dedi yaşlı büyücü güçlü ve sert bir sesle. Fizban platforma doğru kılıçları ve mızrakları toz ağacının incecik dallarıymış gibi yana doğru iterek yalpalaya yalpalaya ilerledi. Elfler, belli ki ona engel olamadıklarından hayret içinde bakıyorlardı. Fizban kendi kendine söylenerek şaşkınlıktan yerde kalakalan Sözcü'nün yanına geldi. Yaşlı adam elfin ayağa kalkmasına yardım etti.</p>

  <p class="calibre6">"Sen kaşındın, biliyorsun değil mi," diye azarladı Fizban; elf ağzı açık ona bakarken o elfin üstünü başını silkiyordu.</p>

  <p class="calibre6">"Kimsin sen?" diye sordu Sözcü nefesi kesilerek.</p>

  <p class="calibre6">"Mmmm. Neydi şimdi benim adım?" Yaşlı büyücü etrafta Tasslehoffu aradı.</p>

  <p class="calibre6">"Fizban," dedi kender yardımına koşarak.</p>

  <p class="calibre6">"Evet, Fizban. Ben buyum işte." Yaşlı büyücü ak sakalını sıvazladı. "Şimdi Solostaran, sana muhafızlarını uzaklaştırıp halkına da sakinleşmesini söylemeni öneririm. Ben şahsen bu genç hanımın macerasını dinlemek için sabırsızlanıyorum, ve sen de dinlesen fena olmaz. Sonra özür dilersen de bir şey kaybetmezsin."</p>

  <p class="calibre6">Fizban parmağını Sözcü'ye doğru sallarken yamru yumru olmuş şapkası kayarak gözlerini kapattı. "İmdat! Kör oldum!" Muhafızlara güvensiz bir bakış fırlatan Raistlin aceleyle ilerledi. Yaşlı adamın kolunu tutarak şapkasını düzeltti.</p>

  <p class="calibre6">"Ay, gerçek tanrılara şükürler olsun," dedi büyücü gözlerini kırpıştırıp ayaklarını sürüyerek. Aklının karıştığı yüzünden belli olan Sözcü yaşlı büyücüyü seyretti. Sonra sanki rüyadaymış gibi Altınay'a bakmak için döndü.</p>

  <p class="calibre6">"Özür dilerim Bozkırların hanımı," dedi yavaşça. "Elf rahipler yok olalı ve Mishakal'ın sembolü bu topraklarda en son görüleli üç yüzyıldan fazla bir zaman oldu. Bu nişanın hürmetsizce kullanıldığını zannetmiştim ve bunu görmek kalbimi yaraladı. Affedersiniz. O kadar uzun zamandır ümitsizlik içindeyiz ki bir ümidin gelişini göremedim. Eğer yorgun değilseniz, rica etsem bize öykünüzü anlatır mısınız?"</p>

  <p class="calibre6">Altınay, Nehiryeli'nden, taşlanmalarından, yolarkadaşlarıyla Han'da karşılaşmalarından, Xak Tsaroth'a yaptıkları yolculuğa kadar madalyonun hikâyesini anlattı. Ejderhanın yok edilmesini ve Mishakal madalyonunu nasıl aldığını da anlattı. Fakat disklerden söz etmedi.</p>

  <p class="calibre6">O konuşurken güneş ışınları uzadı, alacakaranlık yaklaşırken rengi değişti. Öykü bittiğinde Sözcü uzun süre sessiz kaldı.</p>

  <p class="calibre6">"Bütün bunları ve bizim için ne anlama geldiğini düşünmem lâzım," dedi sonunda. Yolarkadaşlarına döndü. "Yorgunsunuz. Görüyorum ki kiminiz sadece cesaretiniz sayesinde ayakta durabiliyorsunuz. Aslında" -bir sütuna dayanmış yavaş yavaş horlayan Fizban'a bakarak gülümsedi- "kiminiz ayakta uyuyorsunuz. Kızım Laurana sizi korkularınızı unutabileceğiniz bjr yere götürecek. Bu gece, bize ümit getiren kişiler olarak sizin adınıza bir şölen verilecek. Gerçek tanrıların barışı üzerinize olsun."</p>

  <p class="calibre6">Elfler ayrıldılar ve aralarından Sözcü'nün yanında durmak için ilerleyen bir elf kızı ayrıldı. Kızın görüntüsü karşısında Caramon'un ağzı bir karış açıldı. Nehiryeli'nin gözleri fal taşı gibi oldu. Hatta sonunda gözleri güzelliği gören Raistlin bile baktı, çünkü elf kızına henüz hiçbir yıpranmışlık değmemişti. Saçı sürahiden akan bal gibiydi; kollarından sırtına akıyor, belini geçiyor, elleri yanında dururken ayak bileklerine değiyordu. Teni pürüzsüz ve orman kahverengiydi. Elflerin narin ve kibar hatlarına sahipti ama bunlar dolgun dudaklar ve güneş ışığında kırpışan yapraklar gibi durmadan renk değiştiren iri, berrak gözlerle birleşmişti.</p>

  <p class="calibre6">"Şövalyelik haysiyetim üzerine," dedi Sturm sesi titreyerek, "hayatımda bu kadar güzel bir kadın görmedim."</p>

  <p class="calibre6">"Bu dünyada da bir daha göremezsin," diye mırıldandı Tanis.</p>

  <p class="calibre6">Bütün yolarkadaşları dikkatle Tanis'e baktı konuşurken ama yarımelf onları fark etmedi bile. Onun gözleri elf kızındaydı. Sturm kaşlarını kaldırdı ve gözüyle kardeşini işaret eden Caramon'la göz göze geldi. Flint başını salladı, ta derinlerden gelen bir ah çekti.</p>

  <p class="calibre6">"Şimdi çok şey anlaşıldı," dedi Altınay, Nehiryeli'ne.</p>

  <p class="calibre6">"Ben bir şey anlamadım," dedi Tasslehoff. "Sen neler döndüğünü biliyor musun Tika?"</p>

  <p class="calibre6">Tika'nın bütün bildiği Laurana'ya bakarken kendini bodur ve çıplak, çilli ve kızıl saçlı hissettiğiydi. Her şeyi bu kadar ortada bırakmamış veya gizleyecek bu kadar şeyi olmamış olmasını arzulayarak bluzunu çekiştirdi.</p>

  <p class="calibre6">"Neler oluyor, anlat bana," diye fısıldadı Tasslehoff, diğerlerinin birbirlerine bir şeyler biliyormuşçasına baktıklarını görerek.</p>

  <p class="calibre6">"Bilmiyorum!" diye kestirip attı Tika. "Caramon kendini rezil ediyor o kadar. Şu koca öküze bak. Ömründe kadın görmemiş zannedersin."</p>

  <p class="calibre6">"Çok güzel," dedi Tas. "Senden farklı Tika. Daha ince ve rüzgarda narin bir dal gibi yürüyor..."</p>

  <p class="calibre6">"Aman kapa çeneni!" diye kesti lafını Tika sinirle, Tas'ı öyle bir ittirmişti ki neredeyse yere devirecekti.</p>

  <p class="calibre6">Tasslehoff ona incinmiş bir edayla baktı, sonra Tanis'in yanına ilerledi; neler olup bittiğini anlayıncaya kadar yarımelfin yanında kalmaya niyetliydi</p>

  <p class="calibre6">"Qualinost'a hoş geldiniz şerefli konuklar," dedi Laurana utanarak, ağaçlar arasından akan bir ırmak gibi duru bir sesle. "Lütfen beni izleyin Yol uzun değil ve sonunda yiyecek, içecek ve istirahat var."</p>

  <p class="calibre6">Çocuksu bir zarafetle hareket eden kız, elfler gibi yana çekilen ve onu hayranlıkla seyreden yolarkadaşları arasından yürüdü. Laurana genç kızlara has bir alçak gönüllülük ve utangaçlıkla gözlerini yere indirerek kızardı. Sadece bir kez kaldırdı bakışlarını, o da Tanis'in yanından geçerken... gözünün ucuyla şöyle bir baktı ve bunu sadece Tanis gördü. Tanis'in yüzü huzursuzdu, gözleri kararmıştı.</p>

  <p class="calibre6">Yolarkadaşları çıkarken Fizban'ı da uyandırarak Güneş Kulesi'nden ayrıldılar.</p>
</body>
</html>
