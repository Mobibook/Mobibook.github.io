<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="calibre1">
      <br class="calibre1" />
    </div>
  </div>

  <h2 class="calibre17" title="- 11 - Kayıplar. Plan. İhanet!"><a class="calibre20" id="bookmark1"></a><b class="calibre4"><i class="calibre18">-</i></b> <span class="calibre19">11 -</span></h2>

  <h2 class="calibre17"><span class="calibre19">Kayıplar.</span></h2>

  <h2 class="calibre17"><span class="calibre19">Plan. İhanet!</span></h2>

  <div class="calibre1">
    <span class="calibre16"><br class="calibre1" /></span>
  </div>

  <p class="calibre6">Tasslehoff daha sonraları Zincir Odası'ndaki panik dolu o son anları hiç hatırlayamayacaktı. "Kara bir elf mi? Nerede?" dediğini ve aniden parıldayan asa yere düştüğünde parmak uçlarında durmuş umutsuzca görmeye çalıştığını hatırlıyordu. Tanis'in bağırdığını duymuştu ve -bunun da ötesinde- nerede olduğu ve ne yaptığını unutmasına neden olan bir figan duymuştu. Sonra güçlü eller onu belinden kavramış, havaya kaldırmıştı.</p>

  <p class="calibre6">"Tırman!" demişti altındaki ses.</p>

  <p class="calibre6">Tasslehoff ellerini uzatarak zincirin serin metalini hissetti ve tırmanmaya başladı. Aşağılarda bir yerde bir kapının gümleyerek kapandığını ve kara elfin feryadını bir kez daha duydu. Bu kez ölümcül gelmemişti, daha çok hiddet ve öfke çığlığına benziyordu. Tas bunun arkadaşlarının kaçtığı anlamına geldiğini umdu.</p>

  <p class="calibre6">"Acaba onları bir daha nasıl bulurum," diye sordu kendi kendine yavaşça, bir an için cesaretini kaybederek. Sonra kendi kendine mırıldanan Fizban'ı duydu ve neşesi yerine geldi. Tek başına değildi.</p>

  <p class="calibre6">Yoğun, ağır bir karanlık sarılmıştı kenderin etrafına. Sadece el yordamıyla tırmanmaktan son derece yorulmuştu ki serin bir havanın sağ yanağını okşadığını hissetti. Zincir ile mekanizmanın bağlandığı yere geldiğini görmekten ziyade t<span class="calibre21">ahm</span>in etti. Ah bir de görebilseydi. Sonra hatırladı. Sonuç olarak yanında bir büyücü vardı.</p>

  <p class="calibre6">"Işık kullanabiliriz," diye seslendi Tas.</p>

  <p class="calibre6">"Aşık mı atıyorlar? Nerede?" Fizban neredeyse zinciri bırakıyordu.</p>

  <p class="calibre6">"Aşık değil! Işık!" dedi Tas sabırla, bir halkaya yapışarak. "Galiba bu şeyin tepesine yaklaştık; etrafa bakınsak fena olmayacak."</p>

  <p class="calibre6">"A, tabii. Dur bakalım, ışık..." Tas büyücünün torbalarını karıştırdığını duyabiliyordu. Belli ki aradığını bulmuştu, çünkü kısa bir süre sonra bir zafer nidası attı, birkaç kelime söyledi ve büyücünün şapkası etrafında havada asılı duran minik, mavi-sarı ışıklı bir alev ponponu belirdi.</p>

  <p class="calibre6">Parlayan ponponcuk vızıldayarak, sanki kenderi incelemek istercesine Tasslehoffun etrafında dans ettikten sonra mağrur büyücüye geri döndü. Tas büyülenmişti. Bu harika alevli ponpon hakkında bir sürü sorusu vardı ama kolları titremeye başlamıştı ve yaşlı büyücü de neredeyse tükenmişti. Bu zincirden kurtulmak için bir yol bulmaları gerektiğini biliyordu.</p>

  <p class="calibre6">Başını kaldırınca, tahmin etmiş olduğu gibi kalenin tepesinde olduklarını gördü. Zincir, kaya içine raptedilmiş demir bir dingile oturtulmuş kocaman tahtadan bir dişli çarkın tepesinden dolanıyordu. Zincirin halkaları, her biri bir ağaç gövdesi iriliğindeki dişlere geçiyor, sonra geniş bir şafttan aşarak kenderin sağındaki bir tünelden yok oluyordu.</p>

  <p class="calibre6">"Şu dişlinin üzerinden tırmanıp zincirle birlikte tünele emekleyebiliriz," dedi kender işaret ederek. "Işığı buraya yollayabilir misin?"</p>

  <p class="calibre6">"Işık... çarka," diye emretti Fizban.</p>

  <p class="calibre6">Işık bir an için havada dalgalandı sonra sanki "hayır" diyormuş gibi olduğu yerde bir ileri bir geri dans etti.</p>

  <p class="calibre6">Fizban kaşlarını çattı. "Işık... çarka!" diye tekrarladı sertçe.</p>

  <p class="calibre6">Ponpon ışık, büyücünün şapkasının arkasına saklanmak için ok gibi hareket etti. Onu yakalamak için çılgınca uzanan Fizban neredeyse düşüyordu; her iki koluyla zincire yapıştı. Ponpon ışık, sanki bu oyundan zevk alıyormuş gibi onun arkasında dans ediyordu.</p>

  <p class="calibre6">"Ah, sanırım yeterince ışığımız var aslında," dedi Tas.</p>

  <p class="calibre6">"Yeni neslin hiç disiplini yok," diye homurdandı Fizban. "Onun babası... nerede şimdi bu ponpon..." Yeniden tırmanmaya başlayınca yaşlı büyücünün sesi kesildi; ponpon alev yıpranmış şapkasının ucunda uçup duruyordu.</p>

  <p class="calibre6">Tas kısa bir süre sonra çarkın ilk dişlisine vardı. Dişlerin kabaca oyulmuş olduğunu, kolayca tırmanıldığını keşfeden Tas, tepeye varıncaya kadar birinden birine geçti. Cüppesinin eteklerini bacaklarına toplamış Fizban onu hayret verici bir çeviklikle izliyordu.</p>

  <p class="calibre6">"Işıktan tünelde ışımasını isteyebilir misin?" diye sordu Tas.</p>

  <p class="calibre6">"Işık... tünele," diye emretti Fizban;&nbsp;kemikli bacakları zincirin halkalarına! sarılmıştı.</p>

  <p class="calibre6">Ponpon emri düşünüyor gibiydi. Yavaş yavaş tünelin kenarına kaydı ve sonra durdu.</p>

  <p class="calibre6">"Tünelin içine!" diye buyurdu büyücü.</p>

  <p class="calibre6">Ponpon alev reddetti.</p>

  <p class="calibre6">"Galiba karanlıktan korkuyor," dedi Fizban özür dilercesine.</p>

  <p class="calibre6">"Ne ilginç, ne tuhaf!" dedi kender hayretle. "Şey," bir an için düşündü, "eğer olduğu yerde kalmayı sürdürürse, sanırım zincirden ilerleyebilmem için yeterince aydınlık sağlar bana. Tünel anca beş metre kadar gibi görünüyor." Altımızda birkaç yüz metre karanlıktan ve havadan başka bir şey olmadığına göre, aşağıdaki taş zemini düşünmesem de olur, diye düşündü Tas.</p>

  <p class="calibre6">"Birisi çıkıp bu şeyi bir yağlasın," dedi Fizban, dingili eleştirel bir gözle inceleyerek. "Artık özensiz işçilikten başka bir şeye rastlayamıyor insan."</p>

  <p class="calibre6">"Ben öyle olduğuna oldukça memnunum," dedi Tas kibarca, zincirde ilerlemeye devam ederken. Aşağı yukarı açıklığın yarısına geldiğinde kender bu yükseklikten düşmenin nasıl bir şey olabileceğini düşündü; havada taklalar ata ata düşüp, düşüp, düşüp sonra aşağıdaki taş zemine çarpmak. Patlayıp yere yayılmanın nasıl bir his olabileceğini merak etti...</p>

  <p class="calibre6">"Kımılda!" diye bağırdı, kenderin peşinde zincirden ilerleyen Fiban.</p>

  <p class="calibre6">Tas aceleyle ponpon alevin beklediği tünelin girişine doğru emekledi, sonra bir buçuk metre kadar altında olan taş zemine atladı. Ponpon alev onun peşinden ok gibi fırladı; sonunda Fizban da tünelin girişine ulaştı. Son anda düştü ama Tas onu cüppesinden yakalayarak emniyetli bir yere çekti.</p>

  <p class="calibre6">Tam yere oturmuş dinleniyorlardı ki yaşlı adamın başı aniden dikleşti.</p>

  <p class="calibre6">"Asam," dedi.</p>

  <p class="calibre6">"Ne olmuş asana?" diye esnedi Tas, zamanı merak ederek.</p>

  <p class="calibre6">Yaşlı adam ağaya kalktı. "Aşağıda unuttum," diye mırıldandı zincire doğru ilerleyip.</p>

  <p class="calibre6">"Bekle! Geri dönemezsin!" Tasslehoff telaşla ayağa fırladı.</p>

  <p class="calibre6">"Kim demiş?" diye sordu yaşlı adam huysuzca, sakalı diken diken olmuştu.</p>

  <p class="calibre6">"Yani d-demek istiyorum ki..." diye kekeledi Tas, "bu çok tehlikeli olurdu. Ama senin neler hissettiğini biliyorum... benim hoopakım da orada."</p>

  <p class="calibre6">"Hmmmm," dedi Fizban, memnuniyetsizce yerine oturarak.</p>

  <p class="calibre6">"Büyülü müydü?" diye sordu Tas biraz sonra.</p>

  <p class="calibre6">"Hiçbir zaman tam olarak emin olamadım," dedi Fizban özlemle.</p>

  <p class="calibre6">"Şey," dedi sonunda Tas, "belki maceramız sona erince gider alırız. Şimdi dinlenebileceğimiz bir yerler arayalım."</p>

  <p class="calibre6">Bir baştan bir başa tünele baktı. Tabandan tavana iki, iki buçuk metre kadardı. Koca zincir yukarıdan, ona tutturulmuş bir sürü küçük zincirle uzanıyor, tünel zemininin gerisindeki engin, karanlık bir çukura doğru ilerliyordu. Eğilerek çukura bakan Tas, devasa kayaların hatlarını belli belirsiz çıkarır gibi oldu.</p>

  <p class="calibre6">"Sence saat kaçtır?" diye sordu Tas.</p>

  <p class="calibre6">"Öğlen vakti," dedi yaşlı adam. "Ve tam burada da dinlenmemiz uygun olabilir. Burası da herhangi bir yer kadar emniyetli." Yeniden yerine çöktü. Bir avuç quith-pa çıkartarak, şapur şupur bunları yemeye başladı. Ponpon alev etrafta dolandıktan sonra büyücünün şapkasının kenarına yerleşti.</p>

  <p class="calibre6">Tas da büyücünün yanına oturarak kendi kuru yemişlerini kemirmeye başladı. Sonra havayı kokladı. Aniden tanıdık bir koku gelmişti burnuna, yanan eski çorap kokusu gibi bir koku.</p>

  <p class="calibre6">Başını kaldırıp bakınca içini çekerek yaşlı büyücünün cüppesini çekiştirdi.</p>

  <p class="calibre6">"Hey Fizban," dedi. "Şapkan tutuşmuş."</p>

  <p class="calibre6">"Flint," dedi Tanis sert bir şekilde, "son kez söylüyorum - Tas'ı kaybettiğimize ben de en az senin kadar üzülüyorum ama geri dönemeyiz! Fizban ile birlikte -o ikisini de bildiğim için- hangi belaya bulaştılarsa başlarının çaresine bakacaklarını biliyorum."</p>

  <p class="calibre6">"Tabii eğer bütün kaleyi başımıza yıkmazlarsa," diye mırıldandı Sturm.</p>

  <p class="calibre6">Cüce eliyle gözlerini sildi, Tanis'e baktı, topuklarının üzerinde döndü, somurtarak kendisini yere bıraktığı bir köşeye gitti.</p>

  <p class="calibre6">Tanis yeniden oturdu. Flint'in kendini nasıl hissettiğini biliyordu. Tuhaf geliyordu - kenderi boğabileceği zamanlar çok olmuştu ama şimdi gidince Tanis onu özlemeye başlamıştı - ve tamamen aynı nedenlerden dolayı. Tasslehoffun, onu paha biçilmez bir yolarkadaşı yapan doğuştan bitmek tükenmek bilmeyen bir neşesi vardı. Hiçbir tehlike kenderi korkutamazdı, o yüzden Tas hiç vazgeçmezdi. Sıkışıklık anında yapılması gereken şeyler konusunda hiç tutukluluk yaşamazdı. Bu her zaman doğru şey olmazdı ama en azından hep bir şeyler yapmaya hazırdı. Tanis, hüzünle gülümsedi, inşallah bu sıkışıklık anı onun son deneyimi olmaz, diye düşündü.</p>

  <p class="calibre6">Yolarkadaşları quith-pa'larını yiyip, buldukları derin bir kuyudan su içip bir saat kadar dinlendiler. Raistlin yeniden kendine gelmişti ama hiçbir şey yiyemiyordu. Biraz su içti, sonra kendini bırakarak yattı. Caramon, Fizban ile ilgili haberi tereddütle açtı ona, kardeşinin yaşlı büyücünün kayboluşuna çok üzüleceğinden korkuyordu. Fakat Raistlin sadece omuzlarını silkti, gözlerini kapattı ve derin bir uykuya daldı.</p>

  <p class="calibre6">Tanis gücünün geri geldiğini hissettikten sonra ayağa kalkarak elfin dikkatle bir harita incelemekte olduğunu görerek Gilthanas'a doğru gitti. Tek başına oturan Laurana'yı geçerken kıza gülümsedi. Kız selamını kabul etmedi. Tanis içini çekti. Daha şimdiden Sla-Mori'de onunla öyle kaba konuştuğu için pişman olmuştu bile. Kızın bu dehşet verici ortamlarda kendine son derece hakim olduğunu kabul etmek zorundaydı. Yapması gereken şeyler, kendisine söylendiğinde büyük bir hızla, sorgu sual etmeden yapıyordu. Tanis özür dilemesi gerekeceğini düşündü ama önce Gilthanas ile konuşmalıydı.</p>

  <p class="calibre6">"Planın ne?" diye sordu bir sandığın üzerine oturarak.</p>

  <p class="calibre6">"Evet, neredeyiz?" diye sordu Sturm. Kısa bir süre sonra, uyuyor gibi görünen Raistlin hariç herkes haritanın etrafına toplanmıştı; gerçi Tanis büyücünün kapalı olması gereken göz kapaklarının arasından bir altın ışıltısını görür gibi olduğunu düşünmüştü.</p>

  <p class="calibre6">Gilthanas haritasını iyice yaydı.</p>

  <p class="calibre6">"İşte Pax Tharkas kalesi ve etrafındaki maden," dedi işaret ederek. "Biz burada, en aşağı kattaki mahzenlerdeyiz. Bu holün sonunda, buradan beş metre kadar ileride kadınların tutsak tutulduğu odalar var. Burası nöbetçi odası, kadınların tam karşısında ve bu" -haritaya hafifçe vurdu- "kırmızı ejderhalardan Hükümdar Verminaard'ın Köz dediği ejderhanın ini. Elbette ejderha öyle büyük ki, bu bölüm zemin katından yükseliyor, Hükümdar Verminaard'ın ikinci kattaki odasıyla bağlanıp, ikinci kattaki galeriden geçerek gökyüzüne ulaşıyor."</p>

  <p class="calibre6">Gilthanas acı acı güldü. "İlk katta, Verminaard'ın odalarının gerisinde çocuklar tutuluyor. Ejderha Yüceefendisi akıllı. Kadınların çocuklarını bırakıp gitmeyeceklerini ve erkeklerin de ailelerini bırakmayacaklarını bildiğinden rehineleri ayrı ayrı tutuyor. Çocuklar bu odadaki başka bir kırmızı ejderha tarafından korunuyor. Adamlar -üç yüz kadar adam- dağ mağaralarındaki madenlerde çalışıyor. Madenlerde çalışan birkaç yüz lağım cücesi de var."</p>

  <p class="calibre6">"Pax Tharkas hakkında çok şeyler biliyor gibisin," dedi Eben.</p>

  <p class="calibre6">Gilthanas hızla başını kaldırıp baktı. "Ne ima ediyorsun?"</p>

  <p class="calibre6">"Hiçbir şey ima etmiyorum," diye cevap verdi Eben. "Sadece buraya hiç gelmemiş olduğun halde, burayla ilgili çok şey biliyorsun! Ve Sla-Mori'de bizi neredeyse öldüren lanetli bir sürü yaratığa rastgelmemiz biraz ilginç değil mi."</p>

  <p class="calibre6">"Eben," Tanis sakin sakin konuşuyordu, "senin kuşkularını yeterince dinledik. Aramızda kimsenin hain olduğunu zannetmiyorum. Raistlin'in de söylemiş olduğu gibi, hain şimdiye kadar bizi çoktan ele verirdi. Bu kadar ilerlemenin anlamı ne olurdu?"</p>

  <p class="calibre6">"Beni ve diskleri Hükümdar Verminaard'a teslim etmek," dedi Altınay yavaşça. "Benim burada olduğumu biliyor Tanis. Onunla benim kaderim birbirine bağlandı."</p>

  <p class="calibre6">"Bu çok saçma!" dedi Sturm burnunu bükerek.</p>

  <p class="calibre6">"Hayır, değil," dedi Altınay. "Unutma, iki takımyıldızı eksildi. Bir tanesi Karanlıklar Kraliçesi'ydi. Mishakal'ın Diskleri'nden anlayabildiğim kadarıyla, bu Kraliçe de eski tanrıçalardan biriydi. İyilik tanrıları, kötülük tanrılarıyla eşleşmiş; yansız tanrılar arada dengeyi korumak için uğraşıp duruyorlardı. Ben nasıl Mishakal'a tapıyorsam, Verminaard da Karanlıklar Kraliçesi'ne tapıyor: Dengeyi sağlayacağımızı söylediğinde Mishakal'ın kastettiği buydu. Benim getirdiğim iyilik umudu onun korktuğu bir şey ve beni bulmak için bütün benliğini ortaya koyuyor. Burada ne kadar oyalanırsam..." Kadının sesi kesildi.</p>

  <p class="calibre6">"Çekişmeyi bırakmak için başka bir sebep daha," diye beyan etti Tanis, bakışlarını Eben'e çevirerek.</p>

  <p class="calibre6">Savaşçı omuzlarını silkti. "Yeterince konuşuldu. Sizinle birlikteyim."</p>

  <p class="calibre6">"Planın ne Gilthanas?" diye sordu Tanis, Sturm, Caramon ve Eben'in birbirleriyle bakıştıklarını huzursuzca fark ederek -elflere karşı birleşen üç insan, diye düşündüğünü fark ediverdi. Ama belki ben de bir o kadar kötüyümdür, bir elf olduğu için Gilthanas'a inandığım için.</p>

  <p class="calibre6">Gilthanas da bakışları fark etmişti. Bir an için onlara yoğun bir biçimde, gözlerini bile kırpmadan baktı, sonra ölçülü bir tonda, sanki gerekenden fazlasını açıklamaya gönülsüzmüş gibi kullandığı kelimeleri düşünüp seçerek konuştu.</p>

  <p class="calibre6">"Her akşam on, on iki kadının hücrelerinden ayrılmasına ve madenlerdeki adamlara yemek götürmesine izin verilir. Böylelikle Yüceefendi pazarlığın kendi üzerine düşen bölümünü yerine getirmiş olduğunu göstermiş olur. Aynı nedenle kadınların da günde bir kez çocukları ziyaret etmesine izin veriliyor. Savaşçılarımla birlikte kadın kılığına girmeyi, madenlerdeki adamların yanına gitmeyi ve harekete geçmeleri için tetikte olmalarını söylemeyi planlamıştık. Bundan sonrasını pek düşünmedik, özellikle de çocukların serbest bırakılmasıyla ilgili bir şey düşünmemiştik. Ajanlarımız çocuklara muhafızlık eden ejderha ile ilgili garip bir şeyler olduğunu belirttiler ama bunun ne olduğunu belirleyemedik."</p>

  <p class="calibre6">"Ne aj..." diye sormaya başladı Caramon; Tanis'in bakışlarını yakalayınca, sorusunu kendine sakladı, "Ne zaman saldıracağız?</p>

  <p class="calibre6">Sonra ejderha Köz ne olacak?"</p>

  <p class="calibre6">"Yarın sabah saldıracağız. Hükümdar Verminaard ve Köz büyük bir ihtimalle yarın Qualinesti'nin eteklerine varacak olan orduya katılacaklardır. Bu istila için uzun zamandır uğraşıyordu. Bu fırsatı kaçıracağını zannetmiyorum."</p>

  <p class="calibre6">Grup planı birkaç dakika tartıştı; bazı şeyler eklendi, düzeltmeler yapıldı ve genelde tutarlı göründüğü konusunda hemfikir olundu. Caramon kardeşini uyandırırken eşyalarını topladılar. Sturm ile Eben hole açılan kapıyı iterek açtı. Hol boştu; gerçi tam karşılarındaki bir odadan gelen kaba, sarhoş kahkahaları duyabiliyorlardı. Ejderanlar. Yolarkadaşları yavaşça karanlık ve kirli koridora süzüldüler.</p>

  <p class="calibre6">Tasslehoff, Mekanizma Odası adını verdiği yerin tam ortasında duruyor, ponponla loş bir biçimde aydınlanmış tünele bakıyordu. Kenderin cesareti kırılmaya başlamıştı. Bu pek sık hissetmediği ve bir komşusundan alıp yediği bir bütün yeşil domates böreğinden sonra hissettiklerine benzeyen bir şeydi. Bugüne kadar onu kusturan iki şey olmuştu: yılgınlık ve yeşil domatesten yapılmış börek.</p>

  <p class="calibre6">"Buradan bir çıkış yolu olmalı," dedi kender. "Mutlaka mekanizmayı zaman zaman gözden geçiriyorlar veya hayranlıkla seyretmeye geliyorlar veya buraya turlar düzenliyorlar veya bir şeyler yapıyorlardır işte!"</p>

  <p class="calibre6">Fizban ile birlikte bir saattir tünel boyunca bir aşağı bir yukarı yürüyorlar, o sayısız zincir arasında içeri dışarı emekleyip duruyorlardı. Hiçbir şey bulamamışlardı. Mekân soğuk, çıplak ve toz doluydu.</p>

  <p class="calibre6">"Işık dedim de," dedi yaşlı büyücü aniden, ışık hakkında konuşmadıkları halde. "Şuraya bak."</p>

  <p class="calibre6">Tasslehoff baktı. Dar tünelin girişine yakın bir yerdeki duvarın altındaki bir çatlaktan gümüşten bir tel gibi bir ışık görülebiliyordu. Sesler de duyabiliyorlardı; altlarındaki odadaki meşaleler yakıldıkça ışık daha da parlaklaştı.</p>

  <p class="calibre6">"Belki de bir çıkış yolu vardır," dedi yaşlı adam.</p>

  <p class="calibre6">Tünelin aşağısına doğru hafifçe koşturan Tas diz çökerek çatlaktan baktı. "Buraya gel!"</p>

  <p class="calibre6">İkisi birden, son derece lüks döşenmiş olan geniş bir odaya bakıyorlardı. Verminaard'ın denetimi altındaki bütün ülkelerdeki güzel, zarif, narin veya kıymetli şeyler getirilerek Ejderha Yüce-efendisi'nin özel odalarını döşemek için kullanılmıştı. Odanın bir ucunda süslemeli bir taht duruyordu.</p>

  <p class="calibre6">Duvarda nadir ve paha biçilmez gümüş aynalar asılıydı ve bunlar o kadar zekice yerleştirilmişti ki, tir tir titreyen bir tutsak nerede durursa dursun görebildiği tek şey kendisine doğru dik dik bakan Ejderha Yüceefendisi'nin ürkütücü, boynuzlu başıydı.</p>

  <p class="calibre6">"Bu o olmalı!" diye fısıldadı Tas, Fizban'a. "Bu Hükümdar Verminaard olmalı!" Kenderin korkudan nefesi kesildi. "Bu da ejderhası Köz olmalı. Gilthanası'ın anlattığı, Solace'taki bütün elfleri öldüren ejderha."</p>

  <p class="calibre6">Köz ya da diğer adıyla Pyros (bu onun ejderanlar ve diğer ejderhalardan başka herkesten saklanan gerçek adıydı - ölümlüler arasında kesinlikle bilinmezdi) yaşlı ve çok büyük kırmızı bir ejderhaydı. Pyros, Karanlıklar Kraliçesi'nin rahibine, görünüşte verdiği bir armağandı. Aslında Pyros, gerçek tanrıların ortaya çıkarılmasına dair garip bir korkuya kapılmış olan Verminaard'ı gözlemek için yollanmıştı. Gerçi Krynn'deki bütün Ejderha Yüceefendileri'nin ejderhaları vardı - ama hepsi bu kadar güçlü ve akıllı olmayabilirdi. Çünkü Pyros hepsinden farklıydı, Ejderha Yüceefendisi'nden bile gizlenen başka, çok daha önemli bir görev verilmişti ona Karanlıklar Kraliçesi tarafından; bu sadece o ve kötü ejderhaları tarafından biliniyordu.</p>

  <p class="calibre6">Pyros'un görevi Ansalon'un bu kısmında bir adamı, birçok isme sahip bir adamı aramaktı. Karanlıklar Kraliçesi ona Hepadam diyordu. Ejderhalar ona Yeşil Taş Adam diyorlardı. İnsan adı Berem idi. İşte bu insan Berem'i bitmek tükenmek bilmeyen arayışları yüzünden bulunuyordu Pyros, Verminaard'ın odasında bu akşamüstü, kendi ininde kestirmeyi tercih edeceği halde.</p>

  <p class="calibre6">Pyros, Seçkinamir Toede'nin sorguya çekilmek üzere iki tutuklu getirdiğini söylemişti. Her zaman için bunlardan birinin Berem olma ihtimali vardı. O yüzden ejderha, genellikle son derece sıkılmış görünse de her zaman sorgulama sırasında bulunurdu. Sorgulamaların ilginçleştiği tek zaman -Pyros'un ilgisini çeken tek zaman- Verminaard'ın tutukluların ejderhaya yedirilmeleri zamanıydı.</p>

  <p class="calibre6">Pyros devasa taht odasının bir tarafına uzanmış, odayı tamamıyla dolduruyordu. Koca kanatları yanlarına katlanmıştı, her nefes alışverişinde göğsü koca bir gnom makinası gibi inip kalkıyordu Kestirirken horlayarak biraz kıpırdandı. Nadir bir vazo yere devrilerek kırıldı. Masa başında Qualinesti'nin bir haritasını incelemekte olan Verminaard başını kaldırdı.</p>

  <p class="calibre6">"Her yanı harabeye çevirmeden önce kendini dönüştür," diye hırladı.</p>

  <p class="calibre6">Pyros bir gözünü açtı, bir an Verminaard'a soğuk soğuk baktıktan sonra tek bir büyü sözcüğü mırıldandı.</p>

  <p class="calibre6">Devasa kızıl ejderha bir serap gibi titreşmeye başladı, canavarımsı ejderha sureti ince yapılı, kara saçlı, ince yüzlü, çekik kırmızı gözlü erkek bir insan suretine yoğunlaştı. Kırmızı cüppeler giyen insan Pyros, Verminaard'ın tahtının yakınındaki masaya yürüdü. Oturarak kollarını kavuşturdu ve Verminaard'ın geniş, adaleli sırtına gizlemediği bir nefretle baktı.</p>

  <p class="calibre6">Kapının tırmalandığı duyuldu.</p>

  <p class="calibre6">"Gir," diye emretti Verminaard aklı başka yerlerde.</p>

  <p class="calibre6">Bir ejderan muhafız kapıyı savurarak açtı, Seçkinamir Toede ile tutsaklarını içeri aldı, sonra koca bronz ve altın kapıları çarpıp kapatarak çekildi Verminaard, savaş planlarını incelemeye devam ederek Seçkinamir'i birkaç uzun dakika daha bekletti. Sonra Toede'ye küçümseyerek bir bakıp o tarafa yürüdü, tahtının merdivenlerinden aşağıya indi. Bunlar, bilhassa ağzını açmış bir ejderhanın çenesine benzetilerek yapılmıştı.</p>

  <p class="calibre6">Verminaard heybetli biriydi. Uzun boylu, yapılıydı; kenarı altınla çevrilmiş koyu mavi ejderha pullarından bir zırh giyiyordu. Ejderha Yüceefendisi'nin korkunç maskesi yüzünü gizliyordu. O kadar iri bir adama göre kaydadeğer bir zarafetle yürüyerek rahat bir edayla arkasına dayandı, deri kaplı eli gayrı ihtiyari yanına astığı altın kenarlı siyah bir topuzu okşuyordu.</p>

  <p class="calibre6">Verminaard, Toede ile iki tutsağına, Toede'nin bu ikisini zorla bularak neden olduğu kayba karşılık olarak din adamına getirdiğini bilerek tedirgince baktı. Verminaard ejderanlarından tariflerine uygun bir kadının Solace'ta tutsak edildiğini ve sonra kaçmasına izin verildiğini öğrenince gösterdiği hiddet dehşet vericiydi. Toede hatasını neredeyse hayatıyla ödüyordu ama hobgoblin zırlamak ve yaltaklanmak konusunda inanılmayacak kadar yetenekliydi. Bunu bilen Verminaard o gün Toede'yi kabul etmemeyi bile düşünmüştü ama ülkesinde her şeyin yolunda olmadığına dair garip ve rahatsız edici bir his vardı içinde.</p>

  <p class="calibre6">"Bunun nedeni o baş belası ermiş kadın!" diye düşündü Verminaard. Gücün gitgide kendisine doğru yaklaştığını, onu sinirli ve huzursuz yaptığını hissedebiliyordu. Toede'nin odaya getirdiği iki tutsağı dikkatle inceledi. Sonra hiçbirinin Xak Tsaroth'a saldıranların tariflerine uymadığını gören Verminaard maskesinin ardından kaşlarını çattı.</p>

  <p class="calibre6">Pyros, tutsaklar karşısında farklı tepki verdi. Dönüşmüş ejderha, ince parmaklarıyla masanın abanoz yüzünü, tahta üzerinde iz bırakacak kadar vahşi bir güçle kavrarken yarı yarıya doğruldu. Heyecanla titreyen Pyros serinkanlılıkla yeniden yerine oturabilmek için büyük bir güç harcamak zorunda kalmıştı. Sadece yakıp kül eden alevlerle tutuşmuş gözleri, tutuklulara bakarken iç mutluluğu hakkında bir ipucu veriyordu.</p>

  <p class="calibre6">Tutsaklardan biri lağım cücesiydi - Sestun'dı işin aslı. Elleri, ayakları zincirlenmişti (Toede işini şansa bırakmıyordu) ve zar zor yürüyebiliyordu. İleri doğru dehşet içinde tökezlenerek, Ejderha Yüceefendisi'nin önünde dizleri üzerine düştü. Diğer tutsak -Pyros'un izlemekte olduğu diğer tutsak- durmuş yere bakan, paçavralar içinde bir erkek insandı.</p>

  <p class="calibre6">"Neden bu sefiller için beni rahatsız ettin Seçkinamir?" diye hırladı Verminaard.</p>

  <p class="calibre6">Titreyen bir kütleye dönüşen Toede yutkunduktan hemen sonra konuşmasına daldı. "Bu tutsak" -hobgoblin Sestun'a bir tekme savurdu- "Solace'tan gelen tutsakları serbest bırakan tutsak; ve bu tutsak da" -yüzünde aklı karışmış bir ifadeyle başını kaldıran adamı kastediyordu- "sınırlan sivil halka kapalı olduğu beyan edilen Kapıyolu civarında dolanırken bulunmuştur."</p>

  <p class="calibre6">"Öyleyse neden bana getirdin onları?" diye sordu Hükümdar Verminaard huzursuzca. "Diğer ayaktakımı ile birlikte onları da madenlere atın.</p>

  <p class="calibre6">Toede kekeledi. "Ben insanın b-b-bir a-a-ajan olabileceğini düşünmüştüm..."</p>

  <p class="calibre6">Ejderha Yüceefendisi insanı dikkatle inceledi. Uzun boylu, elli insan yaşlarında görünüyordu. Saçları aktı, tertemiz tıraşlı yüzü esmer, güneş kavruğuydu ve yılların çizgileriyle doluydu. Bir dilenci gibi giyinmişti, büyük bir ihtimalle de bir dilencidir, diye düşündü Verminaard tiksintiyle. Adamda kesinlikle bir gariplik yoktu; gerçi bir tek gözleri parlak ve genç görünüyordu. Elleri de olgun bir insanın elleriydi. Belki de elf kanı taşıyordu...</p>

  <p class="calibre6">"Adam geri zekâlı," dedi sonunda Verminaard. "Baksana şuna -sudan çıkmış balık gibi ağzını açık tutuyor."</p>

  <p class="calibre6">"S-s-sanırım hem sağır, hem dilsiz hükümdarım dedi Toede terleyerek.</p>

  <p class="calibre6">Verminaard burnunu kıvırdı. Ejderhabaşlığı bile ter içindeki hobgoblinin kötü kokusunu uzak tutamıyordu.</p>

  <p class="calibre6">"Demek ki bir lağım cücesi ile, sağır ve dilsiz bir ajan yakaladın," dedi Verminaard alayla. "Aferin sana Toede. Şimdi de belki çıkıp bana bir demet çiçek toplayıverirsin."</p>

  <p class="calibre6">"Efendimiz öyle arzu ediyorlarsa," diye cevap verdi Toede ciddi ciddi eğilip selam vererek.</p>

  <p class="calibre6">Verminaard her şeye rağmen eğlenerek miğferinin altında gülmeye başladı. Toede öyle komik bir yaratıktı ki - ona yıkanmasını öğretememek ne kötüydü. Verminaard elini salladı. "Götür şunları - sen de git."</p>

  <p class="calibre6">"Tutsaklara ne yapayım efendim?"</p>

  <p class="calibre6">"Bırak lağım cücesi bu gece Köz'ü beslesin. Ve ajanını madenlere götür. Gerçi bir nöbetçi dikin başına - çok tehlikeli görünüyor!" Ejderha Yüceefendisi kahkahalar attı.</p>

  <p class="calibre6">Pyros dişlerini sıkarak, Verminaard'a bir ahmak olduğu için lanet etti.</p>

  <p class="calibre6">Toede bir kez daha eğilerek selam verdi. "Haydi, sen," diye hırladı kelepçeleri aniden çekerek; adam onun arkasından tökezledi. "Sen de!" Sestun'ı ayağıyla dürttü. Faydasızdı. Ejderhaya yem olacağını duyan lağım cücesi bayılmıştı. Onu götürmesi için bir ejderan çağırıldı.</p>

  <p class="calibre6">Verminaard tahtından ayrılarak masasına doğru yürüdü. Haritalarını büyük bir rulo halinde katladı. "Wyvern'i acele gönder," diye emretti Pyros'a. "Yarın sabah Qualinesti'yi yok etmek için uçacağız. Çağırdığımda hazır ol."</p>

  <p class="calibre6">Bronz ve altın kapılar Ejderha Yüceefendisi'nin ardından kapanınca hala insan kılığındaki Pyros masadan kalkarak odada hiddetle bir aşağı bir yukarı yürümeye başladı. Kapıda bir tırmık sesi duyuldu.</p>

  <p class="calibre6">"Hükümdar Verminaard odalarına çekildi!" diye bağırdı Pyros, rahatsız edildiği için rahatsız olarak.</p>

  <p class="calibre6">Kapı azıcık açıldı.</p>

  <p class="calibre6">"Görmek istediğim sizsiniz soylu efendim," diye fısıldadı ejderan.</p>

  <p class="calibre6">"Gir," dedi Pyros. "Ama acele et."</p>

  <p class="calibre6">"Hain başarılı olmuş soylu efendim," dedi ejderan yavaşça. "Kuşkulanmasınlar diye sadece bir an için süzülüp ayrılmayı başarmış. Ama ermişi getirmiş..."</p>

  <p class="calibre6">"Ermişin canı Cehenneme!" diye hırladı Pyros. "Bu haber sadece Verminaard'ı ilgilendirir. Haberi ona ver. Yok, dur." Ejderha durakladı.</p>

  <p class="calibre6">"Buyurmuş olduğunuz gibi önce size geldim," dedi ejderan özür dileyerek, aceleyle ayrılmaya hazırlanarak.</p>

  <p class="calibre6">"Gitme," diye emretti ejderha elini kaldırarak. "Bu haber benim için de kıymetli aslında. Ermiş değil. Tehlikede bulunan daha çok şey var... Şu hain arkadaşımızla bir görüşeyim. Onu bu gece bana getir, inime. Bunu Hükümdar Verminaard'a haber verme -henüz verme. İşleri karıştırabilir." Pyros artık hızla düşünüyordu; planları yerli yerine oturuyordu. "Verminaard'ın aklında Qualinesti var şimdi."</p>

  <p class="calibre6">Ejderan eğilerek selam verip taht odasından ayrılırken Pyros, yeniden volta atmaya başladı bir ileri bir geri, bir ileri bir geri, ellerini ovuşturup gülümseyerek.</p>
</body>
</html>
