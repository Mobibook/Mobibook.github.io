<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre6"><b class="calibre7"><br class="calibre1" /></b></p>

  <h2 class="calibre17" title="- 6 - Tanis ile Laurana"><a class="calibre20" id="bookmark0"></a><b class="calibre4">-</b> <span class="calibre19">6 -</span></h2>

  <h2 class="calibre17"><a class="calibre20" id="bookmark1"></a><span class="calibre19">Tanis ile Laurana</span></h2>

  <p class="calibre6"><br class="calibre1" /></p>

  <p class="calibre6">Laurana onları tam şehrin ortasında, güneşle beneklenmiş toz ağaçlarından geniş bir koruya götürdü. Burada, etrafları binalar ve caddelerle çevrili bile olsa, sanki ormanın tam kalbindeydiler. Sükuneti sadece yakınlardaki bir pınarın mırıltıları bozuyordu. Laurana toz ağaçları arasındaki meyve ağaçlarını işaret ederek yolarkadaşlarına bunları kopartıp doyuncaya kadar yemelerini söyledi. Elf kızları sepetler dolusu mis kokulu, taptaze ekmekler getirdiler. Yolarkadaşları pınarda yıkandıktan sonra etraflarını saran sükunetin tadını çıkarmak için yumuşak yosun kaplı yatakların üzerlerine uzandılar.</p>

  <p class="calibre6">Tanis hariç hepsi. Yemek yemeği reddeden yarımelf düşünceler içinde korulukta dolanıyordu. Tasslehoff onu yakından izliyor, meraktan içi içini yiyordu.</p>

  <p class="calibre6">Laurana mükemmel, cana yakın bir ev sahibesiydi. Herkesi oturtup rahat ettirdikten sonra her biriyle bir iki kelime konuştu.</p>

  <p class="calibre6">"Flint Fireforge, değil mi?" dedi. Cüce mutlulukla kızardı. "Bana yapmış olduğunuz birkaç harika oyuncağı hâlâ saklıyorum. Bütün bu yıllar boyunca sizi özledik."</p>

  <p class="calibre6">Telaşından konuşamayan Flint plof diye yere çökerek koca bir maşrapa su içti.</p>

  <p class="calibre6">"Siz Tika mısınız?" diye sordu Laurana barmen kızın yanında durarak.</p>

  <p class="calibre6">"Tika Waylan," dedi kız boğuk bir sesle.</p>

  <p class="calibre6">"Tika, ne kadar hoş bir isim. Ne kadar güzel saçlarınız var," dedi Laurana, kızın yaylanan kızıl buklelerini ellemek için hayranlıkla uzanırken.</p>

  <p class="calibre6">"Öyle mi düşünüyorsun?" dedi Tika kızararak, Caramon'un bakışlarını üzerinde hissetmişti.</p>

  <p class="calibre6">"Elbette! Alevin rengi. Mutlaka ona uygun da ruhunuz vardır. Han'da ağabeyimin hayatını nasıl kurtardığınızı duydum Tika. Size çok şey borçluyum."</p>

  <p class="calibre6">"Teşekkür ederim," diye cevap verdi Tika yavaşça. "Senin de saçın çok güzel."</p>

  <p class="calibre6">Laurana gülümseyerek yoluna devam etti. Fakat Tasslehoff gözlerinin sürekli olarak Tanis'e kaydığını fark etti. Yanmelf aniden bir elmayı fırlatıp atarak ağaçlar arasında gözden kaybolunca Laurana izin isteyerek onu izledi.</p>

  <p class="calibre6">"Hıh, şimdi neler olup bittiğini anlayacağım!" dedi Tas kendi kendine. Etrafına bakındıktan sonra Tanis'in ardından süzüldü.</p>

  <p class="calibre6">Tas ağaçlar arasından dolanan patikadan yavaş yavaş ilerledi ve aniden köpüklü pınarın kenarında tek başına durmuş ölü yaprakları suya atıp duran yarımelfle karşılaştı. Sol yanında bir kıpırtı gören Tas, Laurana bir başka patikadan belirirken aceleyle bir çalılığın altına çömeşti.</p>

  <p class="calibre6">"Tahthalas Quisif nan-Pah!" diye seslendi kız.</p>

  <p class="calibre6">Elf ismini duyan Tanis dönerken kız kollarını onun boynuna dolayarak onu öptü. "Uf," dedi kız alayla geri çekilirken. "O korkunç sakalını traş et. Batıyor! Sonra Tanthalas'a benzer yerin kalmamış."</p>

  <p class="calibre6">Tanis ellerini kızın beline koyarak onu kibarca ittirdi. "Laurana..." diye başladı.</p>

  <p class="calibre6">"Hayır, sakalın için bu kadar hiddetlenme. Eğer ısrar edersen onu sevmeyi de öğrenirim," diye yalvardı Laurana suratını asarak. "Sen de beni öp. Hayır mı? O zaman ben de seni karşı koyamayıncaya kadar öperim." Sonunda Tanis kendini kızın kollarından kurtarıncaya kadar yeniden öpmeye başladı kız.</p>

  <p class="calibre6">"Kes şunu Laurana," dedi Tanis sertçe, arkasını dönerek.</p>

  <p class="calibre6">"Neden, ne oldu?" diye sordu kız, onun elini tutarak. "Uzun yıllardır yoktun. Ve artık geri döndün. Bu kadar soğuk ve iç karartıcı olma. Nişanlımsın unuttun mu? Bir kızın nişanlısını öpmesi son derece uygun bir şey."</p>

  <p class="calibre6">"Dediğin çok önceleriydi," dedi Tanis. "O zamanlar çocuktuk, bir oyun oynuyorduk o kadar. Bu romantik bir şeydi, paylaştığımız bir sır. Eğer baban öğrenseydi neler olabileceğini biliyorsun. Gilthanas öğrenmişti, değil mi?"</p>

  <p class="calibre6">"Elbette! Ona ben söyledim," dedi Laurana, boynunu eğip uzun kirpikleri arasından Tanis'e bakarak. "Ben Gilthanas'a her şeyi anlatırım, bunu biliyorsun. O şekilde tepkide bulunacağını tahmin etmemiştim! Sana neler söylediğini biliyorum. Sonradan bana anlattı. Kendini çok kötü hissetmişti."</p>

  <p class="calibre6">"Eminim öyledir." Tanis kızın bileklerini kavrayarak ellerini kıpırtısız tuttu. "Söylediği şeyler doğruydu Laurana! Ben melez bir piçim. Baban beni öldürse yeridir! Annem ve benim için yaptıklarından sonra onu nasıl rezil ederim? Ayrılmamın bir nedeni buydu - bu ve kim ve nereye ait olduğumu öğrenmek istemem."&nbsp;</p>

  <p class="calibre6">"Sen benim bir tanemsin, Tanthalas'sın ve buraya aitsin!" diye bağırdı Laurana. Kendini adamın elinden kurtararak, onun ellerini kendi elleriyle kavradı. "Bak! Hâlâ benim yüzüğümü takıyorsun. Neden ayrıldığını biliyorum. Çünkü beni sevmeye korkuyordun ama artık korkmana gerek yok. Her şey değişti. Babamı üzen çok şey var, bunu umursamaz. Sonra, sen artık bir kahramansın. Lütfen, gel evlenelim. Bu yüzden geri gelmedin mi?"</p>

  <p class="calibre6">"Laurana," Tanis kibarca ama sert bir biçimde konuşuyordu, "benim dönüşüm bir kaza eseriydi..."</p>

  <p class="calibre6">"Yo!" diye haykırdı kız onu ittirerek. "Sana inanmıyorum."</p>

  <p class="calibre6">"Gilthanas'ın öyküsünü işitmiş olmalısın. Eğer Porthios bizi kurtarmasaydı şimdiye Pax Thârkas'da olurduk!"</p>

  <p class="calibre6">"O bunları uydurdu. Bana doğruyu söylemek istemedi. Sen beni sevdiğin için geri geldin. Başka bir şey dinlemeyeceğim."</p>

  <p class="calibre6">"Bunu sana anlatmayı istemiyordum ama görüyorum ki başka çarem yok," dedi Tanîs öfkelenerek. "Laurana ben bir başkasını seviyorum - insan bir kadını. Adı Kitiara. Bu seni de sevmediğim anlamına gelmez. Seviyorum..." Tanis kekeledi.</p>

  <p class="calibre6">Yüzündeki bütün renk giden Laurana ona bakakaldı.</p>

  <p class="calibre6">"Seni seviyorum Laurana. Ama görmüyor musun, seninle evlenemem çünkü onu da seviyorum. Kalbim ikiye ayrıldı, aynı kanım gibi." Altın sarmaşık yapraklarından yapılmış yüzüğünü çıkartarak kıza verdi. "Seni vermiş olduğun bütün sözlerden serbest bırakıyorum Laurana. Ve senden de beni serbest bırakmanı istiyorum."</p>

  <p class="calibre6">Laurana yüzüğü aldı, dili tutulmuştu. Yalvarırcasına Tanis'e baktı; sonra adamın yüzünde sadece acıma hissini görünce, çığlık atarak yüzüğü kendinden uzaklara fırlattı. Yüzük Tas'ın ayağına düştü. Tas yüzüğü alarak torbasına attı.</p>

  <p class="calibre6">"Laurana," dedi Tanis hüzünle, kız deliler gibi hıçkırırken ona sarıldı. "Çok üzgünüm. Böyle olmasını..."</p>

  <p class="calibre6">Tam burada Tasslehoff çalıların içinden süzülerek patikadan geri yollanmıştı.</p>

  <p class="calibre6">"Eh," dedi kender kendi kendine, rahat bir nefes alarak, "en azından şimdi neler olup bittiğini biliyorum."</p>

  <p class="calibre6">Tanis aniden uyandığında Gilthanas'ın yanıbaşında ayakta durduğunu gördü. "Laurana?" diye sordu ayağa kalkarak.</p>

  <p class="calibre6">"O gayet iyi," dedi Gilthanas sessizce. "Hizmetçileri onu eve getirdiler. Söylediklerini anlattı bana. Sadece anladığımı söylemek istemiştim. Hep bundan korkmuştum: İnsan yarın, diğer insanları çağırıyor kendine. Bunu anlatmaya çalışmıştım ona, incinmesini önlerim umuduyla. Artık beni dinler. Teşekkür ederim Tanthalas. Bunun kolay olmadığını biliyorum."</p>

  <p class="calibre6">"Kolay olmadı," dedi Tanis yutkunarak. "Dürüst olacağım Gilthanas - onu seviyorum, gerçekten seviyorum. Sadece..."</p>

  <p class="calibre6">"Lütfen, başka bir şey söyleme. Her şeyi böylece bırakalım ve belki de, dost olamasak bile, birbirimizi saymayı başarabiliriz." Gilthanas'ın yüzü kavuşmakta olan güneş altında asık ve solgundu. "Arkadaşlarınla birlikte hazırlanman gerek. Gümüş ay doğduğunda bir şölen yapılacak, sonra da Yüce Divan toplanacak. Artık karar verme zamanı geldi."</p>

  <p class="calibre6">Ayrıldı. Tanis bir an için onun ardından baktıktan sonra içini çekerek diğerlerini uyandırmaya gitti.</p>
</body>
</html>
