<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre6"><br class="calibre1" /></p>

  <h2 class="calibre17" title="- 19 - Yıkık şehir. Muhteşem I. Yücebulp Phudge."><b class="calibre4">-</b> <span class="calibre19">19 -</span></h2>

  <h2 class="calibre17"><span class="calibre19">Yıkık şehir.</span></h2>

  <h2 class="calibre17"><a class="calibre20" id="bookmark1"></a><span class="calibre19">Muhteşem I. Yücebulp Phudge.</span></h2>

  <p class="calibre11"><span class="calibre16"><br class="calibre1" /></span></p>

  <p class="calibre6">Afet gecesi, Xak Tsaroth kenti için bir dehşet gecesi olmuştu. Ateşli Dağ Krynn'e çarptığında yer yarılmıştı. Kadim ve güzel şehir Xak Tsaroth, uçurumun kenarından yerde açılan muazzam yırtıklardan birinde oluşan mağaranın içine kaymıştı. Böylece, yer altında insanların gözlerinden ıraklaşmış; çoğunluk da Yenideniz tarafından yutulan şehrin tamamen yok olduğuna inanmıştı. Fakat hâlâ, mağaranın kaba duvarlarına asılı kalmış ve zeminine yayılmış bir halde ayaktaydı; değişik birçok katta, harabe durumda binalar vardı. Yolarkadaşlarının içine düştükleri ve Tanis'in bir fırın olduğunu tahmin ettiği bina orta kattaydı ve kayalara takılmış, dik bir uçurumun kenarında duruyordu. Yeraltı nehirlerinin suları kayanın her iki tarafından aşağıya doğru akıp caddeden ilerliyor, yıkıntılar arasından döne döne gidiyordu.</p>

  <p class="calibre6">Tanis'in bakışları suyun yolunu takip etti. Sular, çatlamış taşlarla döşenmiş bir caddenin ortasından, bir zamanlar insanların yaşamış olduğu avler ve çalıştıkları minik dükkanlar arasından akıp gidiyordu. Şehir yıkıldığında, bir zamanlar cadde boyunca uzanan yüksek binalar birbiri üzerine devrilmiş, sokak taşları üzerinde kırık mermer parçalarından kaba kemerler oluşturmuşlardı. Kapılar ve kırılmış vitrinler caddeye doğru açıyorlardı ağızlarını. Damlayan su sesinden başka her şey sakin ve sessizdi. Hava çürümüşlük kokusuyla ağırdı. İnsanın ruhunun üzerine çöküyordu. Hava, yukarıya nazaran yer altında daha sıcak olmasına rağmen, bu kasvetli atmosfer insanın kanını donduruyordu.</p>

  <p class="calibre6">Kimse konuşmuyordu. Balçığı (ve Tas'ın üzerindeki unu) ellerinden geldiğince yıkayıp çıkarttılar ve su tulumlarını doldurdular. Sturm ile Caramon etrafı araştırdı ama hiç ejderana rastlamadılar. Biraz dinlendikten sonra Yolarkadaşları ayağa kalkarak yollarına devam etti.</p>

  <p class="calibre6">Bupu onları güneye doğru götürüyordu, caddeden aşağıya, yıkılmış binaların kemerleri altından. Cadde bir meydana açılmıştı -burada caddeden akan su bir nehir halini almış, batıya doğru akıyordu.</p>

  <p class="calibre6">"Nehri izle," Bupu işaret etti.</p>

  <p class="calibre6">Nehrin sesinin üzerinde başka bir ses, büyük bir şelalenin patlayan ve gürleyen sesini duyan Tanis kaşlarını çattı. Fakat Bupu ısrar ediyordu, böylece kahramanlarımız arada sırada bileklerine kadar sulara girerek yollarına meydan nehrinin kıyısı boyunca devam ettiler. Caddenin sonuna varan Yolarkadaşları şelaleyi gördüler. Cadde havaya açılıyor, ve su mağaranın dibine, neredeyse yüz elli metre aşağıya, kırılmış sütunlar arasından dökülüyordu. Burada Xak Tsaroth şehrinden artakalanlar bulunuyordu.</p>

  <p class="calibre6">Çok yukarılarda, kadim şehrin merkezinin değişik yıkım safhalarında dağılarak yattığı mağaranın tavanındaki yarıklardan sızan loş ışığı görebiliyorlardı. Binaların bazıları neredeyse hiç yıkılmamıştı. Öte yandan, diğerleri bir yığıntıdan başka bir şey değildi. Mağaraya doğru boşalan birçok şelaleden oluşan, tüyleri ürperten bir sis şehrin üzerine çökmüştü. Caddelerin çoğu dere olmuş, kuzeydeki derin çukura akmak için toplanıyorlardı. Puslar arasından bakan Yolarkadaşları, koca zincirin birkaç yüz metre uzakta ve bulundukları yerin biraz kuzeyinde sallandığını gördüler. O zaman, asansörün insanları üç yüz elli metre kadar bir mesafeye çıkartıp indirdiğini farkettiler.</p>

  <p class="calibre6">"Yücebulp nerede yaşıyor?" diye sordu Tanis, aşağıdaki ölü şehre bakarak.</p>

  <p class="calibre6">"Bupu orada yaşadığını söylüyor" -Raistlin eliyle işaret etti- "mağaranın batı yanındaki o binalarda."</p>

  <p class="calibre6">"Peki tam altımızda bulunan yenilenmiş binalarda kimler oturuyor?" diye sordu Tanis.</p>

  <p class="calibre6">"Patronlar," diye cevap verdi Bupu kaşlarını çatarak.</p>

  <p class="calibre6">"Kaç patron?"</p>

  <p class="calibre6">"Bir ve bir ve bir." Bupu bütün parmaklarını kullanıncaya kadar saydı.</p>

  <p class="calibre6">"İki," dedi. "İkiden fazla değil."</p>

  <p class="calibre6">"Bu ikiyüz ile ikibin arasında herhangi bir sayı olabilir," diye homurdandı Sturm. "Yücebut'u nasıl göreceğiz?"</p>

  <p class="calibre6">"Yücebulp!" Bupu ona dik dik baktı. "I. Yücebulp Phudge. Muhteşem."</p>

  <p class="calibre6">"Patronlar bizi yakalamadan onun yanına nasıl gideceğiz?" Cevap olarak Bupu yükselmekte olan, içi ejderanlarla dolu kazanı gösterdi. Tanis boş boş baktı, sonra bakışlarını bezginlikle omuzlarını silken Sturm'e çevirdi. Bupu öfkeyle içini çekti ve Raistlin'e döndü; belli ki diğerlerini anlaşılmaz şeyler olarak algılıyordu.</p>

  <p class="calibre6">"Patronlar yukarı gidiyor. Biz aşağı," dedi.</p>

  <p class="calibre6">Raistlin sisin içinden asansöre baktı ve sonra anlayışla başını salladı. "Ejderanlar büyük bir ihtimalle aşağıya inecek başka bir yolumuz olmadığı için yukarıda sıkışıp kaldığımızı düşünüyorlar. Eğer ejderanların çoğu yukarıda ise, o zaman biz aşağıda daha emniyette olacağız."</p>

  <p class="calibre6">"Pekala," dedi Sturm. "Fakat İstar adına, aşağıya nasıl ineceğiz? Çoğumuz uçamıyoruz!"</p>

  <p class="calibre6">Bupu kollarını açtı. "Sarmaşıklar!" dedi. Herkesin aklının karıştığını gören lağım cücesi, şelalenin kenarına giderek aşağısını işaret etti. Kalın, yeşil sarmaşıklar kayalık uçurumun kenarından dev yılanlar gibi sarkıyordu. Sarmaşıkların yaprakları parçalanmış, kopmuştu ve bazı yerlerde tamamen sıyrılmıştı, fakat sarmaşıkların kendileri kalın ve sağlam görünüyordu, kaygan olsalar bile.</p>

  <p class="calibre6">Normalden çok daha solgun görünen Altınay uçurumun kenarına doğru emekledi, aşağıya baktı ve hemen geri döndü. Moloz kaplı taş döşeli bir caddeye inen dümdüz yüz elli, iki yüz metrelik bir uçurumdu. Nehiryeli kadını rahatlatmak için kolunu kadına doladı.</p>

  <p class="calibre6">"Ben çok daha kötülerine tırmandım," dedi Caramon rahat rahat.</p>

  <p class="calibre6">"Eh ben bu işten hoşlanmadım," dedi Flint. "Fakat her şey bir lağımın içinden kaymaktan daha iyidir." Sarmaşığı tutarak kendini kaya çıkıntısından aşağıya bıraktı ve yavaş yavaş, sarmaşığa önce bir eli, sonra diğeriyle tutuna tutuna inmeye başladı. "O kadar kötü değil," diye bağırdı yukarıya. Flint'in ardından Tasslehoff kaydı sarmaşıktan aşağıya; bunu öyle büyük bir beceriyle yaptı ki Bupu'dan bir takdir nidası aldı.</p>

  <p class="calibre6">Lağım cücesi Raistlin'e bakmak için döndü; büyücünün uzun, yerleri süpüren giysisini işaret edip kaşlarını çatarak. Büyücü onu ikna edercesine gülümsedi. Uçurumun kenarında durarak yavaşça şöyle dedi, "Pveathr-fall."* Asasının tepesindeki kristal top alevlendi ve Raistlin uçurumun kenarından sıçradı ve aşağıdaki sis içinde kayboldu. Bupu bir çığlık attı. Tanis onu yakaladı, Raistlin'in hayranı lağım cücesinin kendisini boşluğa atmasından korkarak.</p>

  <p class="calibre6"><sup class="calibre12">*Feather-fall (tüy-düşüşü) kelimesinden bir büyü sözcüğü olan Pveathr-fall türetilmiş.</sup><br class="calibre1" /></p>

  <p class="calibre6">"Ona bir şey olmaz," diye teminat verdi yarımelf, cücenin yüzündeki gerçek endişeyi görünce ona acıyarak. "O bir büyücü," dedi. "Büyü. Biliyorsun ya."</p>

  <p class="calibre6">Belli ki Bupu bilmiyordu, çünkü Tanis'e kuşkuyla baktıktan sonra torbasını boynuna geçirdi, bir sarmaşığı yakaladı ve kaygan kayadan aşağıya inmeye başladı. Yolarkadaşlarının geri kalanları Altınay zayıf bir sesle şöyle fısıldadığında onları izlemeye hazırlanıyordu: "Ben yapamam."</p>

  <p class="calibre6">Nehiryeli kadının elini tuttu. "Kan-toka," dedi yavaşça, "bir şey olmaz. Cücenin ne dediğini duydun. Aşağıya bakma yeter."</p>

  <p class="calibre6">Altınay çenesi titreyerek başını salladı. "Başka bir yol daha olmalı," dedi inatla. "Biz onu ararız!"</p>

  <p class="calibre6">"Sorun nedir?" diye sordu Tanis. "Acele etmemiz gerek..."</p>

  <p class="calibre6">"Altınay yüksekten korkar," dedi Nehiryeli.</p>

  <p class="calibre6">Altınay adamı yanından itti. "Bunu ona söylemeye nasıl cesaret edebilirsin!" diye bağırdı, yüzü hiddetle kızararak.</p>

  <p class="calibre6">Nehiryeli onu soğukkanlılıkla süzdü. "Neden söylemeyeyim?" dedi, sesi sinirliydi. "O senin teban değil. Ona bir insan olduğunu, insani zayıflıkların olduğunu söyleyebilirsin. Artık etkilemen gereken tek bir teban kaldı Reis, o da benim!"</p>

  <p class="calibre6">Eğer Nehiryeli, kadını hançerlemiş olsaydı, daha fazla acı veremezdi. Altınay'ın dudaklarındaki renk çekildi. Gözleri büyüdü, patladı aynı bir cesedin gözleri gibi. "Lütfen asayı sırtıma sıkı sıkı bağla," dedi Tanis'e.</p>

  <p class="calibre6">"Altınay, Nehiryeli'nin kastettiği..." diye başladı Tanis.</p>

  <p class="calibre6">"Ne emrediyorsam onu yap!" diye emretti kadın tersçe, mavi gözleri hiddetle alevlenmişti.</p>

  <p class="calibre6">İçini çeken Tanis bir parça iple asayı kadının arkasına bağladı. Altınay, Nehiryeli'ne bakmıyordu bile. Asa sıkı sıkı bağlandıktan sonra uçurumun kenarına doğru gitmeye başladı. Sturm kadının önüne atladı.</p>

  <p class="calibre6">"Sarmaşıklarda sizin önünüzden inmeme müsade edin," dedi. "Eğer kayarsanız..."</p>

  <p class="calibre6">"Eğer kayıp düşersem sen de benimle düşersin. O zaman bütün becerebildiğimiz birlikte ölmek olur," diye kesti sözünü. Aşağıya eğilerek sarmaşıklardan birini sıkı sıkı tuttu ve kendini kaya çıkıntısından aşağıya salladı. Sallanır sallanmaz terleyen elleri kaydı. Tanis'in nefesi kesildi. Sturm ileri doğru bir hamlede bulundu, gerçi hiçbir şey yapamayacağını kendi de gayet iyi biliyordu. Nehiryeli durmuş, yüzünde hiçbir ifade olmadan seyrediyordu. Altınay deliler gibi sarmaşıklara ve kalın yapraklara yapıştı. Sarmaşığı yakalayıp sıkı sıkı yapıştı, nefes bile alamadan; kıpırdanmaya hiç niyeti yok gibiydi. Yüzünü ıslak yapraklara bastırdı, titredi, gözleri aşağıya inen o korkunç uçurumu görmemek için kapalıydı. Sturm uçurumun kenarından, kadının yanına indi.</p>

  <p class="calibre6">"Beni rahat bırak," dedi Altınay adama, kenetlenmiş dişleri arasından titrek bir nefes aldı, Nehiryeli'ne mağrur ve küstah bir bakış fırlattı ve sarmaşıktan aşağıya inmeye başladı.</p>

  <p class="calibre6">Sturm ona yakın duruyor, bir yandan büyük bir beceriyle uçurumdan inerken bir yandan da onu gözlüyordu. Nehiryeli'nin yanında duran Tanis, Bozkırlı'ya bir şey söylemeye yeltendi ama işleri daha da karıştırmaktan korkarak sustu. O yüzden bir şey söylemeden uçurumun kenarına gitti. Nehiryeli sessizce izledi.</p>

  <p class="calibre6">Yarımelf aşağıya inişi kolay buldu ama son birkaç adımda elleri kayıp birkaç parmak derinliğinde suya düşmüştü. Raistlin'in soğuktan tir tir titrediğini gördü, bu nemli havada öksürüğü de kötüleşiyordu. Birkaç lağım cücesi büyücünün etrafını almış, hayran hayran ona bakıyorlardı. Tanis bu hayranlık büyüsünün ne kadar süreceğini merak etti.</p>

  <p class="calibre6">Altınay bir duvara dayanmış titriyordu. Yüzü hâlâ bir ifadeden yoksun, yere inip kadından uzak bir yere giden Nehiryeli'ne bakmadı bile.</p>

  <p class="calibre6">"Neredeyiz?" diye bağırdı Tanis şelalenin sesi arasında. Pus o kadar yoğundu ki üzerleri sarmaşık ve mantarlarla kaplanmış kırık dökük sütunlardan başka bir şey göremiyordu.</p>

  <p class="calibre6">"Büyük Meydan o taraf." Bupu ısrarla pis parmağıyla batıyı işaret ediyordu. "Gel. İzle. Gidip Yücebulp'u gör!"</p>

  <p class="calibre6">Yürümeye başladı. Tanis uzanarak onu yakaladı ve sürükleyerek durdurdu. Bupu derinden incinerek ona baktı. Yarımelf elini çekti. "Lütfen. Bir dakika dinle! Ejderha'ya ne oldu? Ejderha nerede?"</p>

  <p class="calibre6">Bupu'nun gözleri açıldı. "Ejderha'yı mı istiyorsunuz?" diye sordu. "Hayır!" diye bağırdı Tanis. "Biz ejderhayı istemiyoruz. Ama ejderhanın şehrin bu bölümüne gelip gelmediğini bilmek istiyoruz..." Sturm'ün elini omuzunda hissederek vazgeçti. "Boş ver gitsin. Boşver," dedi bezginlikle. "Sen devam et."</p>

  <p class="calibre6">Bupu, Raistlin'e bu deli insanlara katlanmak zorunda olduğu için derin bir sempatiyle bakıyordu; sonra büyücünün elini tutarak batıya doğru seyirtmeye başladı caddeden; diğer lağım cüceleri de onun peşine düşmüşlerdi. Şelaleden gelen sesle yarı yarıya sağırlaşan yolarkadaşları onun peşinde su içinden ilerlediler, etraflarına huzursuz huzursuz bakınarak; üzerlerinde kara kara pencereler yükseliyor, karanlık kapılar onları tehdit ediyordu. Her an pullu, zırhlı bir ejderanın karşılarına çıkıvermesini bekliyorlardı. Fakat lağım cüceleri pek umursuyor gibi görünmüyordu. Onlar şapadak şupadak yol boyunca yürüyor, Raistlin'e mümkün olduğunca yakın durmaya çılışıyor ve o anlaşılmaz dillerinde gevezelik edip duruyorlardı.</p>

  <p class="calibre6">Zamanla şelalenin sesi geride kaldı. Pus hâlâ etraflarında dönmeye devam ediyordu ve ölü şehrin sessizliği bunaltıcıydı. Ayakları arasından akıp giden karanlık su, kaldırım taşından dereyatağında coşkuyla fokurduyordu. Aniden binalar bitiverdi ve cadde kocaman yuvarlak bir meydana açıldı. Meydanın kalan kısmında, suyun arasından yerdeki taşların karmaşık bir güneş ışığı motifiyle süslendiği görünüyordu. Meydanın ortasında nehir kuzeyden gelen başka bir dere ile birleşiyordu. Suların birlikte başka bir takım yıkık dökük bina arasından batıya doğru yollarına devam etmeden birleştiği yerde minik bir girdap oluşuyor, sular burada dönüyordu.</p>

  <p class="calibre6">Burada, mağaranın yüzlerce metre yüksekteki tavanında bulunan çatlaklardan içeriye ışık süzülüyor, bu hayaletimsi pusu aydınlatıyor ve onun ayrıldığı her yerde su yüzeyinde oynaşıyordu.</p>

  <p class="calibre6">"Büyük Meydan öbür taraf," diye işaret etti Bupu.</p>

  <p class="calibre6">Yolarkadaşları yıkılmış binaların gölgesinde bir mola verdi. Hepsinin aklında aynı şey vardı: Meydan boydan boya, hiç gizlenecek bir yer olmaksızın otuz-otuz beş metre kadar vardı. Bir kez buraya çıkmaya cesaret edecek olsalar, saklanacak yer bulamayacaklardı.</p>

  <p class="calibre6">Hiç umursamadan yürümeye devam eden Bupu, aniden kendisini lağım cücelerinden başka kimsenin izlemediğini farketti. Bu gecikmeden rahatsız olarak arkasına baktı. "Sen gel. Yücebulp bu taraf."</p>

  <p class="calibre6">"Bak!" Altınay, Tanis'in kolunu kavardı.</p>

  <p class="calibre6">Yeri taşlarla döşeli büyük meydanın karşı tarafında taştan bir çatıyı taşıyan uzun mermer sütunlar vardı. Sütunlar çatlamış, parçalanmış; çatının bel vermesine neden olmuştu. Pus aralanınca Tanis sütunların gerisindeki avluyu görebildi. Avlunun gerisinde kubbeli, yüksek binaların kara suretleri seçilebiliyordu. Sonra etraflarındaki pus yeniden kapandı. Artık bozulmuş ve harap olmuş olsa da, bunların Xak Tsaroth'un en muazzam yapıları olduğu hemen anlaşıyordu.</p>

  <p class="calibre6">"Krallık Sarayı," diye teyit etti Raistlin öksürerek.</p>

  <p class="calibre6">"Şışşşt!" Altınay, Tanis'in kolunu sarstı. "Görmüyor musun? Hayır, bekle..."</p>

  <p class="calibre6">Pus sütunların önüne aktı. Bir an için yolarkadaşları hiçbir şey göremediler. Sonra sis dönerek uzaklaştı. Yolarkadaşları karanlık kapı aralığına büzüştüler. Lağım cüceleri meydanda kayarak durdular, dönüp Raistlin'in arkasına saklanmak için koştular.</p>

  <p class="calibre6">Bupu, Tanis'e büyücünün kolu altından baktı. "O ejderha," dedi. "Sen istiyor?"</p>

  <p class="calibre6">Bu ejderhaydı.</p>

  <p class="calibre6">Kayış gibi kanatları katlanmış durumda, yanlarında duran parlak siyah renkli kaygan Khisanth, çatının altından kayarcasına çıktı; bel vermiş taştan cephesinden sığabilmek için başını eğerek. Durup etrafında yüzüşen pusa parlak kırmızı gözlerle bakarken pençeli ön ayakları mermer basamaklarda takırdıyordu. Arka ayakları ve ağır sürüngen kuyruğu görünmüyor, ejderhanın bedeni avluya doğru en az on metre kadar uzanıyordu. Yanında yaltaklanan bir ejderan yürüyordu, belli ki ikisi derin bir muhabbet içindeydi.</p>

  <p class="calibre6">Khisanth kızgındı. Ejderan ona rahatsız edici bir haber getirmişti - kuyu başındaki saldırısından yabancıların kurtulmuş olması mümkün değildi! Ama şimdi muhafız komutanı, şehirde yabancıların olduğunu söylüyordu! Onun güçlerine büyük bir hüner ve cüretle saldıran yabancılar; Ansalon kıtasının bu tarafında hizmet veren her ejderan tarafından çok iyi bilinen kahverengi bir asa taşıyan yabancılar.</p>

  <p class="calibre6">"Bu rapora inanmam mümkün değil! Kimse benden kurtulmuş olamaz." Khisanth'ın sesi yumuşaktı, neredeyse mırıltı gibi; yine de sesi duydukça ejderan titriyordu. "Asa yanlarında değildi. Onun varlığını hissederdim. Bu davetsiz misafirlerin hâlâ yukarıda, üst odalarda olduğunu mu söylüyorsun? Emin misin?"</p>

  <p class="calibre6">Ejderan yutkunarak başıyla onayladı. "Aşağıya asansörden başka bir yol yok soylu efendim."</p>

  <p class="calibre6">"Başka yollar da var kertenkele," diye dudak büktü Khisanth. "Şu sefil lağım cüceleri etrafta parazitler gibi dolanıp duruyor. İzinsiz giren bu insanların asası var ve şehire inmeye çalışıyorlar. Bunun tek bir anlamı var - disklerin peşindeler! Bunların varlığını nasıl öğrenmiş olabilirler?"</p>

  <p class="calibre6">Ejderha boynunu yılan gibi kıvırıp çevirerek bakındı, sanki planlarını tehdit edenleri bu kör edici pus içinden görebilecekmiş gibi. Fakat pus, her zamankinden daha da yoğun bir biçimde dönüp geçiyordu.</p>

  <p class="calibre6">Khisanth huzursuzlukla hırladı. "Asa! O sefil asa! Verminaard bunu önceden görmüş olmalıydı, o atıp tuttuğu marifetleri varsa hakikaten; o zaman asayı yok etmiş olurduk. Ama hayır, ben burada bu rutubetli mezardan şehir içinde çürüyüp giderken o savaşıyla ilgileniyor." Khisanth bir yandan düşünürken, bir yandan da pençesini kemiriyordu.</p>

  <p class="calibre6">"Diskleri yok edebilirsiniz," diye önerdi ejderan, büyük bir cüretle.</p>

  <p class="calibre6">"Aptal, denemedik mi zannediyorsun?" diye mırıldandı Khisanth. Başını kaldırdı. "Hayır, artık burada daha fazla kalmamız tehlikeli. Eğer buraya gelenler bu sırrı biliyorsa, diğerleri de biliyor demektir. Diskler daha emniyetli bir yerlere götürülmeli. Lord Verminaard'ı Xak Tsaroth'u terk ettiğim konusunda bilgilendirin. Ona Pax Tharkas'ta katılırım ve buraya gelenleri de yanımda, sorgulamak için götürürüm."</p>

  <p class="calibre6">"Hükümdar Verminaard'ı bilgilendirin mi?" diye sordu ejderan şok olarak.</p>

  <p class="calibre6">"Pekala," diye cevap verdi Khisanth alayla. "Madem bu maskaralığa devam etmek istiyorsun, o halde Hükümdarım'ın iznini isteyin. Herhalde birliklerin çoğunu yukarıya yollamışsındır?"</p>

  <p class="calibre6">"Evet, soylu efendim." Ejderan eğilerek selam verdi.</p>

  <p class="calibre6">Khisanth meseleyi bir tarttı. "Belki o kadar da aptal değilsindir," diye düşündü. "Ben aşağıdaki işlerle başa çıkabilirim. Sen şehrin üst kademelerindeki aramalara konsantre ol. Buraya izinsiz gelenleri bulunca dosdoğru bana getir. Onlara boyun eğdirdikten sonra gereğinden fazla canlarını yakma. Ve o asaya dikkat et!"</p>

  <p class="calibre6">Ejderan, alayla burnunu kıvırıp çıkmış olduğu karanlık gölgelere doğru sürünen ejderhanın önünde diz çöktü.</p>

  <p class="calibre6">Ejderan merdivenlerden koşaradım inerek, pustan çıkan birkaç yaratıkla buluştu. Kendi dillerinde, boğuk sesle kısa bir görüşmeden sonra ejderanlar kuzey caddesinden tırmanmaya başladı. Kayıtsız bir halde, kendi aralarındaki bir şakaya gülerek yürüyüp kısa bir süre sonra pus içinde kayboldular.</p>

  <p class="calibre6">"Hiç endişeli değiller, öyle değil mi?" dedi Sturm.</p>

  <p class="calibre6">"Hayır," dedi Tanis ciddiyetle. "Bizi çantada keklik görüyorlar."</p>

  <p class="calibre6">"Kabul etmek lâzım Tanis. Haklılar," dedi Sturm. "Bizim planımızın önemli bir aksaklığı var. Eğer ejderha hissetmeden içeri süzülsek ve eğer diskleri alabilsek bile yine de bu tanrının terkettiği şehirden, üst katlarda kaynaşan ejderanların arasından kurtulmamız lâzım."</p>

  <p class="calibre6">"Sana daha önce sormuştum, yine sorayım," dedi Tanis. "Daha iyi bir planın var mı?"</p>

  <p class="calibre6">"Benim daha iyi bir planım var," dedi Caramon boğuk bir sesle. "Bu saygısızlık değil Tanis, ama hepimiz elflerin dövüşmek konusunda neler hissetiğini biliriz." Koca adam sarayı işaret etti. "Belli ki ejderha burada yaşıyor. Daha önce planlamış olduğumuz gibi onu ininden dışarıya çıkartalım, ama bu kez ininde hırsızlar gibi saklanacağımıza onunla dövüşelim. Ejderhanın işini hallettikten sonra diskleri alabiliriz."</p>

  <p class="calibre6">"Benim canım kardeşim," diye fısıldadı Raistlin, "senin gücün bileğinde, aklında değil. Bu minik maceraya atıldığımızda şövalyenin de söylemiş olduğu gibi, Tanis akıllıdır. Ona kulak assan iyi olur. Sen ejderhalar hakkında ne biliyorsun, kardeşim? Onun o ölümcül nefesinin sonuçlarını gördün." Raistlin bir öksürük nöbetine yenik düşmüştü. Cüppesinin kolundan yumuşak bir kumaş parçası çıkarttı. Tanis kumaşın kanla lekelenmiş olduğunu gördü.</p>

  <p class="calibre6">Bir süre sonra Raistlin devam etti. "Kendini buna karşı koruyabilirsin belki, hatta keskin pençelerine, dişlerine ve salladığında sütunları bile yıkar kırbaç gibi kuyruğuna karşı koruyabilirsin. İyi ama, onun büyüsüne karşı ne kullanacaksın, canım kardeşim? Ejderhalar en eski büyü kullanıcılarıdır. Seni, benim minik arkadaşımı büyülediğim gibi büyüler. Tek bir sözle seni uyutur ve rüyalar görürken seni öldürür."</p>

  <p class="calibre6">"Tamam," dedi Caramon, umudu kırılarak. "Bunları hiç bilmiyordum. Allah kahretsin, kim bu yaratıklar hakkında bir şeyler biliyor!"</p>

  <p class="calibre6">"Solamniya'da ejderhalar hakkında oldukça fazla bilgi vardır," dedi Sturm yavaşça.</p>

  <p class="calibre6">O da ejderhayla dövüşmek istiyor, diye farketti Tanis. Ejderha felaketi denilen mükemmel şövalye Huma'yı düşünüyor olmalı.</p>

  <p class="calibre6">Bupu, Raistlin'in koluna asıldı. "Haydi. Sen git. Başka patron yok. Başka ejderha yok." Diğer lağım cüceleriyle birlikte taşlarla döşenmiş meydandan suları sıçrata sıçrata yürümeye başladı.</p>

  <p class="calibre6">"Ee?" dedi Tanis, iki savaşçıya bakarak.</p>

  <p class="calibre6">"Görünüşe göre başka şansımız yok," dedi Sturm dimdik. "Düşmanla yüzleşmiyoruz da lağım cücelerinin arkasına saklanıyoruz! Eninde sonunda bu canavarlarla yüzleşmemiz gereken bir zaman olacak!" Topuklarında dönerek, sırtı dimdik, bıyıkları kabarmış yürümeye başladı. Yolarkadaşları onları izledi.</p>

  <p class="calibre6">"Belki de gereksiz yere endişeleniyoruzdur." Tanis sakalını kaşıdı, pus tarafından gözlerden saklanan saraya dönüp bakarak. "Belki de Krynn'de kalan tek ejderha budur - Rüyalar Çağı'ndan kurtulabilmiş olan tek ejderha."</p>

  <p class="calibre6">Raistlin'in dudakları kasıldı. "Yıldızları hatırla Tanis," diye mırlıdandı. "Karanlıklar Kraliçesi geri geldi. İlahi'nin sözlerini hatırla: <span class="calibre8">feryat eden ordularının yığınları</span>'. Orduları ejderhalardı, kadim olanlara göre. O geri döndü ve orduları da onunla birlikte geldi."</p>

  <p class="calibre6">"Bu taraftan!" Bupu Raistlin'e yapıştı, kuzeye doğru ayrılan yolu göstererek. "Ev burası!"</p>

  <p class="calibre6">"En azından kuru," diye homurdandı Flint. Sağa dönerek dereyi arkalarında bıraktılar. Yıkıntılardan başka bir yuvaya girer girmez pus, yolarkadaşlarının etrafında yoğunlaşıverdi. Bu bölge, Xak Tsaroth'un -en şaşalı günlerinde bile- en fakir mahallesi olmalıydı; binalar yıkılmışlığın ve harabiyetin son katresini yaşıyordu. Lağım cüceleri caddeden aşağıya koşarken çığlıklar atıp haykırmaya başlamışlardı. Gürültü karşısında Tanis telaşla Sturm'e baktı.</p>

  <p class="calibre6">"Onların biraz sessiz olmalarını sağlayamaz mısın?" diye sordu Tanis, Bupu'ya. "Hiç olmazsa ejderanlar... şey!.. patronlar yerimizi bulmasınlar."</p>

  <p class="calibre6">"Hıh!" Bupu omuzlarını silkti. "Patronlar yok. Buraya gelmezler. Korkarlar Yücebulp'dan."</p>

  <p class="calibre6">Tanis'in bu konuda şüpheleri vardı ama, etrafına bakınınca hiç ejderan izine rastlamadı. Gördüğü kadarıyla kertenkele adamlar, düzenli ve askeri bir yaşam tarzı sürüyorlardı. Bu yaşamın tersine, şehrin bu kısmı çöpler ve pisliklerle doluydu. Bu rezil binalardan lağım cüceleri fırlayıp duruyordu. Erkekler, dişiler, pejmürde çocuklar, onlar caddeden geçerken merakla seyrediyorlardı. Bupu ve diğer büyülenmiş lağım cüceleri Raistlin'in etrafını almışlardı, neredeyse onu taşıyorlardı.</p>

  <p class="calibre6">Ejderanların akıllı olduğu inkar edilemez, diye düşündü Tanis. Esirlerinin, herhangi bir sorun yaratmadıkça, kendilerine ait huzur dolu bir yaşantısı olmasına izin veriyorlardı. Özellikle lağım cücelerinin ejderanlardan on kez daha kalabalık oldukları düşünülecek olursa bu, iyi bir fikirdi. Esasen korkak olan lağım cüceleri, köşeye sıkışınca çok iyi dövüşçüler olmakla ünlüydüler.</p>

  <p class="calibre6">Bupu, Tanis'in o güne kadar görmüş olduğu en karanlık, en kirli paslı sokaklardan birinin önünde durdu. Sokaktan pis kokulu bir sis geliyordu. Binalar bel vermiş, meyhaneden çıkan sarhoşlar gibi birbirlerine omuz vermiş duruyorlardı. O seyrederken sokaktan minik minik lağım cücesi çocukları çıkarak bir takım karaltıların peşinden koşturmaya başladı. "Akşam yemeği," diye viyakladı birisi dudaklarını yalayarak.</p>

  <p class="calibre6">"Bunlar sıçan!" diye bağırdı Altınay dehşetle.</p>

  <p class="calibre6">"Oraya girmek zorunda mıyız?" diye homurdandı Sturm devrik binalara bakarak.</p>

  <p class="calibre6">"Koku bile koca bir devi devirmeye yeter," diye ekledi Caramon. "Ayrıca bir lağım cücesi ahırı tepeme ineceğine, bir ejderhanın pençesi altında can vereyim daha iyi."</p>

  <p class="calibre6">Bupu sokağı işaret etti. "Yücebulp!" dedi, bloktaki en harap binayı işaret ederek.</p>

  <p class="calibre6">"Sen burada kalıp nöbet tut istiyorsan," dedi Tanis, Sturm'e. "Ben gidip Yücebulp ile konuşacağım."&nbsp;</p>

  <p class="calibre6">"Hayır." Şövalye kaşlarını çattı, eliyle yarımelfe sokağa girmesini işaret ederek. "Bu işte birlikteyiz."</p>

  <p class="calibre6">Sokak yüz metre kadar doğuya doğru uzanıyor sonra kuzeye dönüyor ve bir çıkmazda bitiveriyordu. Önlerinde yıkık dökük tuğladan bir duvar vardı ve hiç çıkışı yoktu. Arkalarındaki çıkış yolu da peşlerinden koşup gelen lağım cüceleri tarafından tıkanmıştı.</p>

  <p class="calibre6">"Tuzak!" diye tısladı Sturm ve kılıcını çekti. Caramon'un boğazından gurultular yükselmeye başladı. Soğuk çeliğin ışıltısını gören lağım cüceleri paniğe kapıldı. Birbirlerinin üzerine çıkarak döndüler ve sokaktan aşağıya kaçmaya başladılar.</p>

  <p class="calibre6">Bupu, Sturm ile Caramon'a tiksintiyle baktı. Raistlin'e döndü. "Onları durdur!" diye rica etti savaşçıları işaret ederek. "Yoksa ben Yücebulp'a götürmek yok."</p>

  <p class="calibre6">"Silahını kaldır şövalye," diye tısladı Raistlin, "eğer kendine denk bir düşman bulduğunu düşünüyorsan, o başka."</p>

  <p class="calibre6">Sturm, Raistlin'e kaşlarını çattı ve bir an için Tanis, Sturm büyücüye saldıracak zannetti ama şövalye silahını kaldırdı. "Oyununun ne olduğunu anlamak isterdim büyücü," dedi buz gibi bir sesle Sturm. "Bu şehre gelmek için pek bir can atıyordun, daha disklerin varlığını bile bilmeden önce. Neden? Neyin peşindesin?"</p>

  <p class="calibre6">Raistlin cevap vermedi. Şövalyeye o garip altın gözleriyle, kötü kötü baktıktan sonra Bupu'ya döndü. "Seni daha fazla rahatsız etmeyecekler miniğim," diye fısıldadı.</p>

  <p class="calibre6">Bupu etrafına, onların yeterince yılıp yılmadıklarına baktıktan sonra ilerleyerek pis yumruğuyla duvarı çaldı. "Gizli kapı," dedi önemseyerek.</p>

  <p class="calibre6">Bupu'nunkini iki tak tak sesi cevaplandırdı.</p>

  <p class="calibre6">"Bu parola," dedi Bupu. "Üç kere vurmak. Şimdi içeri bırakırlar."</p>

  <p class="calibre6">"Ama sadece iki kere çaldı..." diye başladı Tas kıkırdayarak. Bupu ona baktı.</p>

  <p class="calibre6">"Şışşşşt!" diye dürttü kenderi Tanis.</p>

  <p class="calibre6">Hiçbir şey olmadı. Kaşlarını çatan Bupu iki kere daha çaldı duvarı. İki tak tak karşılık verdi yine. Bekledi. Gözleri sokağın girişinde olan Caramon huzursuzca ayak değiştirmeye başladı. Bupu iki kere daha vurdu. İki tak tak cevapladı.</p>

  <p class="calibre6">Sonunda Bupu duvara bağırdı. "Gizli kodla vuruyom. İçeri alın!"</p>

  <p class="calibre6">"Gizli vuruş beş vuruş," diye cevapladı içeriden boğuk bir ses.</p>

  <p class="calibre6">"Ben beş vuruş vurdum!" diye beyan etti Bupu hiddetle. "İçeri al!"</p>

  <p class="calibre6">"Sen altı vuruş vurdun."</p>

  <p class="calibre6">"Ben sekiz vuruş saydım," diye atıldı başka bir ses.</p>

  <p class="calibre6">Bupu aniden iki eliyle birden duvarı itti. Kapı hemencicik açılıverdi. İçeri baktı. "Ben dört vuruş vurdum. İçeri al!" diye bağırdı yumruk yaptığı elini sallayarak.</p>

  <p class="calibre6">"Tamam," diye homurdandı ses.</p>

  <p class="calibre6">Bupu kapıyı kapatarak iki kere çaldı. Daha fazla bir olay yaşanmasından ve geç kalınmasından korkan Tanis kahkahalarını bastırmaya çalışan kendere sert sert baktı.</p>

  <p class="calibre6">Kapı açıldı yine. "İçeri girin," dedi muhafız terslenerek. "Ama o dört vuruş değildi," diye fısıldadı Bupu'ya yüksek sesle. Bupu, torbasını yerlerde sürüyüp muhafızın yanından küçümseyerek geçerken onu duymamazlığa geldi.</p>

  <p class="calibre6">"Biz Yücebulp görecek," diye ilan etti.</p>

  <p class="calibre6">"Bunları Yücebulp'a mı götürüyorsun?" Muhafızlardan biri hayretler içinde kaldı, dev gibi Caramon'la uzun boylu Nehiryeli'ne ağzı bir karış açık bakarken. Arkadaşı gerilemeye başlamıştı.</p>

  <p class="calibre6">"Yücebulp'u görecek," dedi Bupu gururla.</p>

  <p class="calibre6">Lağım cücesi muhafız, gözlerini korkunç görünüşlü gruptan hiç ayırmadan leş gibi kokan, pis bir hole doğru geriledi ve koşturmaya başladı. Avazı çıktığı kadar bağırmaya başladı. "Ordu! İçeri zorla bir ordu girdi!" Bağırtılarının koridorda yankılandığını duyabiliyorlardı.</p>

  <p class="calibre6">"Pof!" Bupu burun kıvırdı. "Glup enciği! Gel. Yücebulp gör."</p>

  <p class="calibre6">Torbasını göğsüne bastırarak holde ilerlemeye başladı. Yolarkadaşları hâlâ lağım cücesinin koridor boyunca yankılanan sesini duyabiliyorlardı.</p>

  <p class="calibre6">"Ordu! Bir dev ordusu! Yücebulp'u koruyun!"</p>

  <p class="calibre6">Yücebulp I. Phudge, lağım cüceleri arasında bir lağım cücesiydi. Neredeyse akıllıydı, dillere destan bir serveti ve adı çıkmış bir korkak olduğu söyleniyordu. Bulplar, Nulph Bulp sarhoş kafayla bir havalandırma deliğinden içeri düşüp şehiri keşfettiğinden beri, uzun bir zamandır Xak Tsaroth'un -ya da onların deyimiyle "Th"nın- seçkin bir klanı sayılıyordu. Ertesi sabah ayıldığında burasının kendi klanına ait olduğunu iddia etmişti. Bulplar derhal buraya taşınarak daha sonraki yıllarda büyük bir lütufkarlıkla Slud ve Glup klanlarının da şehire yerleşmelerine izin vermişlerdi.</p>

  <p class="calibre6">Harabe halindeki bir şehirde yaşam çok hoştu - lağım cücesi standartlarına göre, en azından. Dış dünya onları rahatsız etmiyordu (dış dünyanın onların orada olduklarına dair en ufak bir fikirleri yoktu ve olsaydı bile kimse umursamazdı). Bulplar diğer klanlara karşı hakimiyetlerini kolaylıkla muhafaza, edebiliyordu, bunun nedeni de (Slud klanına ait bazı kıskanç kişilerce annesinin bir yercücesi olduğu fısıldanan) bir Bulp'un (Glunggu'nun), bilimsel bir akıl yapısına sahip olması dolayısıyla şehrin eski sakinleri tarafından domuz yağı eritmek için kullanılan kocaman iki kazanı kullanarak bir çeşit asansör geliştirmiş olmasıydı. Asansör lağım cücelerinin çöp karıştırma işlerini batmış şehrin tepesindeki ormanda da sürdürmelerine olanak sağlamıştı - bu da yaşam standartlannı büyük ölçüde yükseltiyordu. Glunggu Bulp bir kahraman olmuş ve ortak kararla Yücebulp ilan edilmişti. O zaman bu zaman, klanlar arasındaki reislik hep Bulp ailesinde kalmıştı.</p>

  <p class="calibre6">Yıllar geçmiş, dış dünya ansızın Xak Tsaroth'a merak sarmıştı. Ejderha ve ejderanların gelişi, lağım cücesi yaşam biçimine hüzünlü bir dalga getirmişti. Ejderanlar ilk başta bu pis minik başağrılannı tamamen temizlemeyi düşünmüşlerse de muhteşem Phudge tarafından komuta edilen lağım cüceleri o kadar yaltaklandılar, sindiler, zırladılar, ağladılar, ayaklarına kapandılar ki ejderanlar insafa gelip onları sadece esir etti.</p>

  <p class="calibre6">Ve böylece lağım cüceleri, Xak Tsaroth'ta birkaç yüzyıl yaşadıktan sonra, ilk kez çalışmak zorunda kalıyordu. Ejderanlar binaları onardılar, her şeyi askeri bir disiplin içinde ele aldılar ve genel olarak yemek pişirmek, temizlik yapmak ve onarım işlerinde çalışmak zorunda kalan lağım cüceleri için yaşamı çekilmez bir hale soktular.</p>

  <p class="calibre6">Muhşetem Phudge'ın, işlerin bu durumundan, memnun olmadığını soylemeye gerek yok. Ejderhayı yerinden etmek için yollar bulmak amacıyla saatlerce düşünmüştü. Ejderhanın ininin yerini biliyordu elbette ve buraya giden gizli bir yol bile bulmuştu. Hatta bir keresinde ejderha yokken gizli gizli buraya gitmişti de. Yer altındaki koca odada birikmiş olan güzel taşların ve parlak sikkelerin çokluğu karşısında dili tutulmuştu. Muhteşem Yücebulp delikanlılığında biraz seyahat etmişti ve dış dünyada bu taşlara gıpta edecek halkların olduğunu ve bunların karşılığında bir sürü renkli ve cicili bicili kumaş verebileceklerini (Phudge'ın güzel kumaşlara karşı zaafı vardı) biliyordu. Ejderhanın ininde, kalem kağıdını çıkartıp hazinenin yerini unutmasın diye bir haritasını çizmişti. Hatta birkaç küçük taş yürütmeyi akıl da etmişti.</p>

  <p class="calibre6">Phudge bunu izleyen aylar boyunca bu zenginliği hayal etmişti ama bir kez daha oraya geri dönecek fırsatı bulamamıştı. Bunun iki nedeni vardı: Bir, ejderha bir daha hiç ayrılmamıştı, ikincisi, Phudge haritanın içinden çıkamamıştı.</p>

  <p class="calibre6">Ejderha bir tamamen ayrılsa veya kahramanın biri gelip de onu kılıçtan geçirse diye düşünüyordu! Bunlar Yücebulp'un güzel rüyalarıydı ve mühafızları, bir ordunun saldırmakta olduğunu söylediklerinde de bu durumdaydı Phudge.</p>

  <p class="calibre6">İşte böylece Bupu, sonunda muhteşem Phudge'ı yatağının altından çekip çıkartıp bir devler ordusu ile karşı karşıya olmadığı konusunda ona garanti verince, Yücebulp I. Phudge, rüyalarının gerçek olabileceğine inanmayaya başladı.</p>

  <p class="calibre6">"Demek buraya ejderhayı öldürmeye geldiniz," dedi Yücebulp I. Phudger, Tanis Yarımelfe.</p>

  <p class="calibre6">"Hayır," dedi Tanis sabırla, "o niyetle gelmedik."</p>

  <p class="calibre6">Yolarkadaşları lağım cücesi Bupu'nun muhteşem Yücebulp olarak takdim ettiği Aghar'ın tahtının önünde duruyorlardı. Bupu yan gözle taht odasına giren arkadaşları sabırsızca süzdü, huşu içinde hayretlere düşmelerini bekleyerek. Bupu hayal kırıklığına uğramamıştı. Girerlerken arkadaşların yüzleri hayret içinde kaldı, diye ifade edilebilirdi gerçekten de.</p>

  <p class="calibre6">Xak Tsaroth şehrinin süsleri, hükümdarlarının taht odasını süslemek için daha önceki Bulplar tarafından sökülmüştü. Eğer bir rnetre altın kumaş güzelse kırk metresi daha da güzeldir felsefesiyle ve zevkten tamamen yoksun olan lağım cüceleri muhşetem Yücebulp'un odasını tam bir kargaşa şaheserine dönüştürmüşlerdi. Duvardaki her milimden ağır, yıpranmış altın kumaşlar sarkıyordu. Tavandan koca duvar halıları (kimisi başaşağı) sallanıyordu. Belli ki duvar halıları bir zamanlar çok güzeldi; narin renkli iplikler şehir yaşamını ya da geçmişin öykü ve efsanelerini gözler önüne sermek için birbirine karışıyordu. Fakat onları canlandırmak isteyen lağım cüceleri, kumaşların üzerlerini cafcaflı, zıt renklerle boyamışlardı. Böylece Sturm, zümrüt yeşili bir gök altında mor noktalı bir ejderha ile dövüşen parlak kırmızı bir Huma ile karşılaşınca hayatının şokunu yaşamış oldu.</p>

  <p class="calibre6">Zarif, çıplak heykeller, hepsi yanlış yerlerde olmak üzere odayı süslüyorlardı. Bunları da lağım cüceleri abartmışlardı, safi beyaz mermeri son derece renksiz ve kasvetli bulduklarından. Heykelleri o kadar gerçeğe uygun, ayrıntılara sadık kalarak boyamışlardı ki, mahçup mahçup Altınay'a yan gözle bakan Caramon, kıpkırmızı kesilerek bakışlarını yere indirdi.</p>

  <p class="calibre6">Aslında yolarkadaşları, bu sanatsal dehşetler galerisine davet edildiklerinde, ciddi tavırlarını korumakta zorlanmışlardı. İçlerinden biri tamamen kendini kaybetti: Tasslehoff hiç vakit kaybetmeden o kadar çok kıkırdamaya başlamıştı ki, Tanis kenderi kendisine hakim oluncaya kadar avlunun dışındaki Bekleme Yeri'ne yollamak zorunda kalmıştı. Grubun geri kalanları ciddi bir edayla muhteşem Phudge'ın önünde eğildiler; elleri savaş baltasında, o yaşlı yüzünde tebessümün izi bile bulunmadan dimdik duran Flint hariç.</p>

  <p class="calibre6">Yücebulp'un huzuruna çıkmadan önce cüce, elini Tanis'in koluna koymuştu. "Bu aptallıklar seni kandırmasın Tanis," diye uyarmıştı Flint. "Bu yaratıklar son derece hain olabilirler."</p>

  <p class="calibre6">Yücebulp arkadaşlar girince biraz telaşa düşmüştü, özellikle de uzun boylu savaşçıları görünce. Fakat Raistlin, Yücebulp'u yatıştırıcı ve temin edici (biraz üzücü de olsa) özenle seçilmiş birkaç söz söylemişti.</p>

  <p class="calibre6">Öksürük nöbetleriyle sözü kesilen büyücü, sorun yaratmaya niyetleri olmadığını, sadece ejderhanın ininden onlar için dini kıymeti olan bir şey alıp mümkünse ejderhayı hiç rahatsız etmeden gitmeyi planladıklarını söylemişti.</p>

  <p class="calibre6">Bu tabii ki Phudge'ın planlarına uymamıştı. O yüzden, söylenenleri doğru duymamış olduğunu kabul etti. Cicili bicili kumaşlara sarılıp sarmalanmış bir halde altın yapraklarla kaplı tahtına yaslandı ve sakin bir edayla tekrarladı, "Siz burada. Kılıçlarınız var. Ejderhayı öldürün."</p>

  <p class="calibre6">"Hayır," dedi Tanis yine. "Arkadaşımız Raistlin'in de açıklamış olduğu gibi ejderha, bizim tanrılarımıza ait bir eşyayı koruyor. Biz o eşyayı alıp, ejderha bunun kaybolduğunu anlayamadan şehirden kaçmak istiyoruz."</p>

  <p class="calibre6">Yücebulp kaşlarını çattı. "Bütün hazineyi almadığını, sizin ve Yücebulp'u delirmiş bir ejderhayla bırakmadığını, ben nereden bildimcem? Orda çok hazine var... güzel taşlar."</p>

  <p class="calibre6">Raistlin gözleri pırıldayarak dik dik baktı. Kılıcı ile oynayan Sturm tiksintiyle büyücüyü süzdü.</p>

  <p class="calibre6">"Sana güzel taşlar getiririz," diye garanti verdi Tanis, Yücebulp'a. "Bize yardım edersen bütün hazine senin olur. Bizim bütün istediğimiz tanrılarımıza ait bu yadigarı bulmak."</p>

  <p class="calibre6">Sonunda Yücebulp öyle umduğu gibi kahramanlarla değil de hırsızlar ve yalancılarla uğraştığını anladı. Belli ki bu grup en az kendi kadar ejderhadan korkuyordu ve bu da Yücebulp'un aklına bir şey getirdi.</p>

  <p class="calibre6">"Siz Yücebulp'tan ne istiyor?" diye sordu, neşesini denetim altında tutup kurnaz görünmeye çalışarak.</p>

  <p class="calibre6">Tanis rahatlayarak derin bir nefes aldı. En azından bir yerlere varıyor gibiydiler. "Bupu" -Raistlin'in koluna yapışmış lağım cücesini işaret etti- "şehirde bizi ejderhanın inine götürebilecek tek kişinin siz olduğunuzu söyledi."</p>

  <p class="calibre6">"Götürmek!" Muhteşem Phudge bir an için kendine olan hakimiyetini kaybederek cüppesine sarındı. "Götürmek yok! Yücebulp harcanamaz. Halkın bana ihtiyacı var!"</p>

  <p class="calibre6">"Yo, yo. Ben götürmenizi kastetmedim," diye düzeltti Tanis aceleyle "Eğer bir haritanız varsa, veya yolu göstermesi için birini yollayabilirseniz."</p>

  <p class="calibre6">"Harita!" Phudge alnındaki teri cübbesinin koluyla sildi. "Baştan desene Harita. Evet. Haritayı getirteyim. Bu arada siz ye. Yücebulp'un konukları. Muhafızlar sizi yemek salonuna götür."&nbsp;</p>

  <p class="calibre6">"Hayır, teşekkür ederiz," dedi Tanis kibarca, diğerlerine bakmaya fırsat bulamadan. Yücebulp'u görmeye gelirken lağım cüceleri yemek salonundan geçmişlerdi. Sadece koku, Caramon'un bile iştahını kapatmaya yeterdi.</p>

  <p class="calibre6">"Bizim kendi yiyeceklerimiz var," diye devam etti. "Kendi aramızda biraz dinlenip plan yapmak için zamana ihtiyacımız var."</p>

  <p class="calibre6">"Elbette." Yücebulp tahtın önüne doğru koşmaya başladı. Muhafızlarının iki tanesi gelerek ona yardım etmeye başladı, çünkü ayakları yere değmiyordu. "Bekleme Yeri'ne geri git. Otur. Ye. Konuş. Ben haritayı yolla, gelki Phudge'a planlarınızı anlatırsınız mı?"</p>

  <p class="calibre6">Tanis aceleyle lağım cücesine bakınca, Yücebulp'un gözlerinin şeytan gibi pırıldadığını gördü. Yarımelf buz gibi oldu, aniden lağım cücesinin hiç de soytarı olmadığını farkederek. Tanis, Flint ile daha çok konuşmuş olmayı diledi. "Daha pek bir plan yapmadık majesteleri," dedi yarımelf.</p>

  <p class="calibre6">Yücebulp daha açıkgözdü. Uzun zaman önce Bekleme Yeri diye bilinen odanın duvarına bir delik deldirmişti, böylece huzuruna çıkmayı bekleyen tebanın konuşmalarına kulak misafiri olabiliyor ve onu ne sebeple rahatsız edeceklerinden haberdar oluyordu. Böylelikle yolarkadaşlarının planları konusunda oldukça fazla bilgisi vardı, o yüzden işin üzerine daha fazla gitmedi. "Majesteleri" deyiminin kullanımının bununla bir ilgisi olabilirdi; Yücebulp bundan daha uygun bir şey duymamıştı.</p>

  <p class="calibre6">"Majesteleri," diye tekrarladı Phudge, mest olup iç geçirerek. Muhafızlarının birini sırtından dürttü. "Sen hatırla. Artık bana '<span class="calibre8">Majesteleri</span>' denecek."&nbsp;</p>

  <p class="calibre6">"E-e-evet m... Majesteleri," diye kekeledi lağım cücesi. Muhteşem Phudge pis elini zerafetle salladı ve yolarkadaşları eğilip selam vererek çıktılar. Yücebulp I. Phudge bir an tahtının yanında durdu, kendince çekici bir üslupla gülümseyerek bütün konukları çıkıncaya kadar. Sonra ifadesi değişti; son derece zeki ve şeytanca bir tebessüme dönüştü; muhafızları sabırsız bir beklentiyle etrafını aldılar.</p>

  <p class="calibre6">"Sen," dedi bir tanesine. "Mahalleye git. Harita getir. Yan odadaki ahmaklara ver."</p>

  <p class="calibre6">Muhafız selam vererek koştu. Diğer muhafız ağzını açmış, beklemeye devam ediyordu. Phudge etrafına bakındıktan sonra muhafızı daha da yaklaştırdı kendine, bir sonraki emrini nasıl sözlere dökse diye düşünerek. Onun kahramanlara ihtiyacı vardı ve kendiliklerinden çıkagelen bu pisliklerden birer kahraman çıkacaksa, yaratacaktı. Eğer ölürlerse bu büyük bir kayıp olmayacaktı. Eğer ejderhayı öldürmeyi başarırlarsa, çok daha iyi. Lağım cüceleri -onlar için- Krynn'deki bütün güzel taşlardan daha değerli olan şeyi elde edeceklerdi: Hürriyetin tatlı ve sakin günleri! Artık bu etrafta gizli gizli gezmenin bir sonu gelmeliydi.</p>

  <p class="calibre6">Phudge eğilerek muhafızının kulağına fısıldadı. "Sen ejderhaya git. Majesteleri Yücebulp I. Phudge'dan selam götür ve de ki..."</p>
</body>
</html>
