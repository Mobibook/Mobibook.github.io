<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="calibre1">
      <br class="calibre1" />
    </div>
  </div>

  <h2 class="calibre17" title="- 3 - Solamniya Şövalyesi. Yaşlı adamın partisi."><i class="calibre18"><b class="calibre4">- 3 -</b></i></h2>

  <h2 class="calibre17"><a class="calibre20" id="bookmark10"></a><span class="calibre19">Solamniya Şövalyesi.</span></h2>

  <h2 class="calibre17"><span class="calibre19">Yaşlı adamın partisi.</span></h2>

  <div class="calibre1">
    <span class="calibre16"><br class="calibre1" /></span>
  </div>

  <p class="calibre6">Raistlin ileri doğru abandı. Düşünceler aralarında sözsüzce gidip gelirken Caramon ile birbirlerine baktılar. Bu ender zamanlardan biriydi, çünkü ancak çok büyük kişisel bir sıkıntı ve tehlike ikizlerin yakın kan bağlarını gözler önüne sererdi. Kitiara onların yarı-üvey ablasıydı.</p>

  <p class="calibre6">"Eğer çok daha güçlü başka bir yemin onu bağlamıyorsa Kitiara verdiği sözden dönmez." Raistlin ikisinin düşüncesini yüksek sesle dile getirdi. "Ne diyor?" diye sordu Caramon. Tanis tereddüt etti, sonra kuruyan dudaklarını yaladı. "Yeni efendisini meşgul ediyormuş. Hepimize gelemeyeceğini bildiriyor, en iyi dileklerini yoluyor, bir de sevgisini..." Tanis boğazının kasıldığını hissetti. Öksürdü. "Kardeşlerine ve..." Durdu, parşömenleri katladı. "Hepsi bu."</p>

  <p class="calibre6">"Ve kime olan sevgisini?" diye sordu Tasslehoff canlı canlı. "Ah!" Ayağını ezen Flint baktı. Kender Tanis'in kızardığını gördü. "Ha," dedi kendini aptal gibi hissederek.</p>

  <p class="calibre6">"Kimi kastettiğini biliyor musunuz?" diye sordu Tanis ikizlere. "Hangi yeni efendiden söz ediyor?"</p>

  <p class="calibre6">"Kitiara'ya kim akıl sır erdirir ki?" Raistlin omuzlarını silkti. "Onu son olarak burada, Han'da beş yıl önce görmüştük. Sturm ile birlikte kuzeye gidiyordu. O gün, bu gündür ondan hiç haber a<span class="calibre21">lm</span>adık. Yeni efendiye gelince, şimdi bize verdiği yemini neden bozduğunu biliyoruz: Bir başkasına sadakat yemini etmiş. Ne de</p>

  <p class="calibre6">olsa paralı bir asker o."</p>

  <p class="calibre6">"Evet," diye kabullendi Tanis. Parşömen tomarını kılıfına geri sokarak Tika'ya baktı. "Garip şartlarda geldiğini mi söylemiştin? Anlatsana."</p>

  <p class="calibre6">"Bu sabah ilerlemiş bir vakitte bir adam getirdi. En azından onun bir adam olduğunu düşündüm." Tika titredi. "Tepeden tırnağa çeşit çeşit bir sürü kumaşlara sarınmıştı. Yüzünü bile göremedim. Sesi tıslar gibiydi ve yabancı bir aksanla konuşuyordu. <span class="calibre8">'Bunu Tanis Yarımelfe ver,'</span> dedi. Ona burada olmadığını ve birkaç yıldır da hiç uğramadığını söyledim, <span class="calibre8">'Burada olacak</span>,' dedi adam. Sonra da gitti." Tika omuzlarını silkti. "Bütün anlatabileceğim bu kadar. Oradaki o yaşlı adam da onu gördü." Kız, ateşin önündeki sandalyede oturan yaşlı adamı işaret etti. "Ona başka bir şey görüp görmediğini sorabilirsiniz."</p>

  <p class="calibre6">Tanis, hülyalara dalmış gözleriyle ateşe bakan bir çocuğa masallar anlatmakta olan yaşlı adama baktı. Flint koluna dokundu.</p>

  <p class="calibre6">"Sana daha çok bilgi verebilecek başka biri geliyor," dedi cüce.</p>

  <p class="calibre6">"Sturm!" dedi Tanis samimiyetle kapıya doğru dönerek.</p>

  <p class="calibre6">Raistlin hariç herkes döndü. Büyücü bir kez daha gölgelere çekildi.</p>

  <p class="calibre6">Kapıda zırhlı levhalar ve zincirli zırhlara bürünmüş, göğüs levhasında Gül Tarikatı'nın sembolü bulunan, dimdik bir suret duruyordu. Handaki insanların çoğu dönerek yeni geleni çatık kaşlarla izlediler. Adam Solamniyalı bir şövalyeydi ve kuzeyde Solamniya Şövalyeleri kötü bir nam salmaya başlamıştı. Ne kadar bozulduklarının söylentileri bu kadar güneye bile gelmişti. Sturm'ün Solace'in eski ve uzun süreli bir sakini olduğunu bilen birkaç kişi omuzlarını silkerek içkilerine geri döndüler. Dönmeyenler, bakmaya devam ediyordu. Bu barış günlerinde, Han'da bir şövalyeyi baştan aşağı zırhlar içinde görmek pek olağan sayılmazdı. Ama, ta Afet zamanından kalmış zırhlar giyen bir şövalye görmek çok daha olağan dışıydı!</p>

  <p class="calibre6">Sturm insanların bakışlarını mevkiine bir saygı gibi algılıyordu. Dikkatle, yüzlerce yıldır şövalyelerin sembolü olan, zırhları kadar modası geçmiş koca, gür bıyıklarını düzeltti. Solamniyalı Şövalyeler'in süslerini tereddütsüz bir gururla taşıyordu - üstelik o gururu savunabilecek silah gücüne ve hünere de sahipti. Handaki insanlar ona dik dik baktıkları halde hiç kimse -şövalyenin sakin, ve soğuk gözlerine bir kez baktıktan sonra- gülmeye veya küçümseyici bir tenkitte bulunmaya yeltenemezdi.</p>

  <p class="calibre6">Şövalye kapıyı kürklere bürünmüş uzun boylu bir adam ile bir kadın için açık tutmuştu. Kadın Sturm'e teşekkür etmiş olmalıydı, çünkü kadına çağdaş dünyada çoktan yitip gitmiş eski usül, kibar bir reverans yapmıştı.</p>

  <p class="calibre6">"Şuna bakın." Caramon başını takdirle salladı. "Nazik şövalye, zarif hanıma yardımcı oluyor. Acaba o ikisini nerede taktı peşine?"</p>

  <p class="calibre6">"Onlar Bozkırlar'dan gelen barbarlar," dedi Tas, sandalyenin üzerine çıkıp kollarını arkadaşına sallayarak. "Que-shu kabilesinin giysisi o."</p>

  <p class="calibre6">Belli ki Bozkırlılar Sturm'ün tekliflerini geri çevirmişlerdi, çünkü şövalye yine eğilip selam vererek yanlarından ayrıldı. Kalabalık han içinden, sanki kraldan şövalyelik payesini almaya gidermiş gibi mağrur ve asil bir havayla yürüdü.</p>

  <p class="calibre6">Tanis ayağa kalktı. Sturm ilk ona doğru ilerledi ve kollarını arkadaşına doladı. Tanis şövalyenin güçlü, kaslı kollarının sevgi dolu kavrayışını hissederek ona sıkı sıkı sarıldı. Sonra, bir anlığına birbirlerine bakmak için geri çekildiler.</p>

  <p class="calibre6">Sturm değişmemiş, diye düşündü Tanis, sadece hüzünlü gözlerinin etrafında daha çok kırışık var ve kahverengi saçları arasında daha fazla beyaz. Cüppesi biraz daha yıpranmıştı. Kadim zırhta birkaç ezik daha oluşmuştu. Fakat şövalyenin -medar-ı iftiharı- gür bıyıkları her zamanki kadar süpürge gibi uzun, kalkanı her zamanki kadar parlak, arkadaşlarına bakan gözleri her zamanki kadar samimiydi.</p>

  <p class="calibre6">"Senin de sakalın var," dedi Sturm zevkle.</p>

  <p class="calibre6">Sonra şövalye, Caramon ve Flint'i selamlamak için döndü. Tika gittikçe artan kalabalığa hizmet etmek için uzaklaştığından Tasslehoff biraz daha bira almak için koşturdu.</p>

  <p class="calibre6">"Selamlar şövalye," diye fısıldadı Raistlin köşesinden.</p>

  <p class="calibre6">Sturm ikizlerin diğerini selamlamak için başını çevirdiğinde yüzü ciddileşti. "Raistlin," dedi.</p>

  <p class="calibre6">Büyücü, ışık yüzüne gelecek şekilde kukuletasını geri itti. Sturm, hayretini hafif bir nida dışında, dışarı vurmayacak kadar iyi terbiye görmüştü. Yine de gözleri büyüdü. Tanis, büyücünün arkadaşlarının rahatsızlıklarını görmekten alaycı bir zevk aldığını farketti.</p>

  <p class="calibre6">"Sana bir şeyler alayım mı Raistlin?" diye sordu Tanis.</p>

  <p class="calibre6">"Hayır, teşekkür ederim," diye cevapladı büyücü bir kez daha gölgelere çekilirken.</p>

  <p class="calibre6">"Hemen hemen hiçbir şey yemiyor," dedi Caramon endişeli bir tonda. "Havayla yaşıyor galiba."</p>

  <p class="calibre6">"Bazı bitkiler havayla yaşar," diye beyanda bulundu Tasslehoff, Sturm'ün birasıyla dönerek. "Ben onlardan gördüm. Toprağın üzerinde uçuşuyorlar. Kökleri gıdasını ve suyunu havadan emiyor."</p>

  <p class="calibre6">"Gerçekten mi?" Caramon'un gözleri hayretle açılmıştı. "Kim daha ahmak bilemiyorum," dedi Flint bezginlikle. "Evet, işte hepimiz buradayız. Haberler ne?"</p>

  <p class="calibre6">"Hepimiz mi?" Sturm, Tanis'e sorgularcasına baktı. "Kitiara?" "Gelmiyor!' diye cevap verdi Tanis hemen. "Biz de, sen bize bir şeyler anlatırsın diye umuyorduk."</p>

  <p class="calibre6">"Ben değil." Şövalye kaşlarını çattı. "Kuzeye birlikte yolculuk etmiştik ve Deniz Darboğazları'ndan Kadim Solamniya'ya geçer geçmez ayrıldık. Babasının akrabalarını arayacağını söyledi. Onu en son o zaman gördüm."</p>

  <p class="calibre6">"Evet, sanırım hepsi bu kadar." Tanis içini geçirdi. "Ya senin akrabaların Sturm? Babanı bulabildin mi?"</p>

  <p class="calibre6">Sturm konuşmaya başladı ama Tanis Sturm'ün atalarına ait Somamniya topraklarına yaptığı yolculukla ilgili öyküsünü pek dinlemiyordu. Tanis'in düşünceleri Kitiara üzerindeydi. Bütün arkadaşları arasında en çok onu özlemiş, onu görmek istemişti. Beş yıl boyunca onun kara gözlerini ve eğri tebessümünü aklından çıkarmaya çalıştıktan sonra ona olan özleminin her geçen gün fazlalaştığını farketmişti. Vahşi, düşüncesiz, hararetli - şövalye kız Tanis'in olmadığı her şeydi. Aynı zamanda insandı ve insanlarla elfler arasındaki aşk her zaman trajedi ile biterdi. Yine de Tanis, kanındaki insan yarısını nasıl atamıyorsa Kitiara'yı kalbinden öyle atamıyordu. Aklını hatıralardan zorla ayırarak Sturm'ü dinlemeye başladı.</p>

  <p class="calibre6">"Söylentiler duydum. Kimisi babamın ölmüş olduğunu söylüyor. Kimisi canlı diyor." Yüzü karardı. "Ama kimse nerede olduğunu bilmiyor."</p>

  <p class="calibre6">"Ya mirasın?" diye sordu Caramon.</p>

  <p class="calibre6">Sturm gülümsedi, mağrur yüzünün çizgilerini yumuşatan hüzünlü bir tebessümle. "Üzerimde," dedi kısaca. "Zırhım ile silahım."</p>

  <p class="calibre6">Tanis bakınca şövalyenin eski moda da olsa çift elli mükemmel bir kılıç taşıdığını gördü.</p>

  <p class="calibre6">Caramon masanın üzerinden bakabilmek için ayağa kalktı. "Bir harika bu," dedi. "Artık böylelerini yapmıyorlar. Bir ogre ile dövüşürken kılıcım kırılmıştı. Theros Ironfeld kesici yanını yeniden yaptı ama çok pahalıya mal oldu. Yani artık bir şövalyesin ha?"</p>

  <p class="calibre6">Sturm'ün tebessümü kayboldu. Soruyu duymamazlığa gelerek kılıcının kabzasını şefkatle okşadı. "Efsaneye göre bu kılıç, ancak benimle birlikte kırılırmış," dedi. "Babamdan bütün kalan bu..."</p>

  <p class="calibre6">Aniden, konuşulanları dinlemeyen Tas söze karıştı. "Bu insanlar kim?" diye sordu kender tiz bir fısıltıyla.</p>

  <p class="calibre6">Tanis, ocak çukurunun yanındaki gölgeli köşedeki boş sandalyelere doğru ilerleyen iki barbar masalarının yanından geçip giderken, başını kaldırıp baktı. Adam, Tanis'in o güne kadar gördüğü en uzun boylu adamdı. İki metre boyundaki Caramon adamın ancak omuzuna gelirdi. Fakat Caramon'un göğüs kafesi belki adamınkinden iki misli daha kalın, kolları üç kez daha iriydi. Adam barbar kabilelerin kürkleriyle sarmalanmış olduğu halde boyuna göre çok zayıf olduğu anlaşılıyordu. Yüzü, koyu tenli olduğu halde büyük ölçüde ıstırap çekmiş veya hastalık geçirmiş biri gibi solgundu.</p>

  <p class="calibre6">Yolarkadaşı -Sturm'ün eğilerek selam vermiş olduğu kadın- kenarları kürklü pelerini ile kukuletasına öyle bir sarılmıştı ki hakkında bir şey söylemek pek mümkün değildi. Ne o, ne de uzun boylu refakatçisi geçerken Sturm'e hiç bakmadılar. Kadın, barbarların usulünce tüylerle süslenmiş sade bir asa taşıyordu. Adamda iyice yıpranmış bir bohça vardı. Sandalyelere oturup, pelerinlerine sarındılar ve alçak sesle konuşmaya başladılar.</p>

  <p class="calibre6">"Kasabanın dışındaki yolda dolaşırlarken buldum onları," dedi Sturm. "Kadın çok yorulmuş gibiydi, adam da en az onun kadar kötüydü. Burada bu gecelik yiyecek bir şeyler bulup dinlenebileceklerini söyleyerek onları buraya getirdim. Mağrur insanlar, benim yardımımı reddederlerdi sanırım; ama kaybolmuşlardı ve yorgunlardı ve..." Sturm sesini alçalttı, "bu günlerde yollarda gece karşılaşmamakta yarar olan şeyler var."</p>

  <p class="calibre6">"Biz bazılarıyla karşılaştık, bir asa arıyorlardı," dedi Tanis asık suratla. Seçkinamir Toede ile karşılaşmalarını anlattı.</p>

  <p class="calibre6">Sturm dövüşün tarifi sırasında gülümsese bile başını salladı. "Bir Arayan muhafızı beni de dışarıda asa hakkında sorguladı," dedi. "Mavi kristaldi, öyle değil mi?"</p>

  <p class="calibre6">Caramon başını evet anlamında sallayarak elini kardeşinin ince koluna koydu. "O yapışkan muhafızlardan biri bizi de durdurdu," dedi savaşçı.; "Raist'in asasını alıkoymak istediler, inanabiliyor musunuz... <span class="calibre8">'Daha fazla inceleme altına almak için</span>' dediler. Ben kılıcımı sallayıverince de fikirlerini bir kez daha gözden geçirdiler."</p>

  <p class="calibre6">Raistlin kolunu kardeşinin temasından çekti, dudaklarında hakir gören bir tebessümle.</p>

  <p class="calibre6">"Eğer asanı alsalardı ne olurdu?" diye sordu Tanis, Raistlin'e.</p>

  <p class="calibre6">Büyücü ona kukuletasının gölgeleri içinden altın rengi gözleri pırıldayarak baktı. "Korkunç bir biçimde ölürlerdi," diye fısıldadı büyücü, "Ve kardeşimin kılıcı ile değil üstelik!"</p>

  <p class="calibre6">Yarımelf ürperdi. Büyücünün alçak sesle söylenmiş sözleri kardeşinin kabadayılığından daha korkutucuydu. "Goblinlerin öldürmeyi bile göze alarak aradıkları bu mavi kristal asada ne var acaba?" Tanis düşüncelere daldı.</p>

  <p class="calibre6">"Daha kötü söylentiler de var," dedi Sturm alçak sesle. Arkadaşları ona yaklaştılar. "Kuzeyde ordular toplanıyor. Garip yaratıklardan oluşan ordular - insan değil. Savaş söylentileri var."</p>

  <p class="calibre6">"Ama ne? Kim?" diye sordu Tanis. "Ben de aynısını duydum."</p>

  <p class="calibre6">"Ben de," diye ekledi Caramon. "Aslında benim duyduğuma göre..."</p>

  <p class="calibre6">Sohbet devam ederken Tasslehoff esneyerek başka tarafa döndü. Çabucak sıkılıveren kender, yeni bir eğlence bulmak için Han'ın içini araştırdı. Gözleri, hâlâ ateş başındaki çocuğa masallar ören yaşlı adama gitti. Yaşlı adamın dinleyicileri artmıştı - iki barbarın da dinlemekte olduğunu farketti Tas. Sonra ağzı bir karış açıldı.</p>

  <p class="calibre6">Kadın kukuletasını geriye itmişti ve ateşin ışığı yüzü ve saçları üzerinde parlıyordu. Kender hayranlıkla seyretti. Kadının yüzü mermer bir heykel gibiydi - klasik, saf ve soğuk.</p>

  <p class="calibre6">Fakat kenderin asıl dikkatini çeken saçları olmuştu. Tas daha önce hiç öyle saç görmemişti, özellikle de genellikle kara saçlı ve koyu tenli olan Bozkırlılar arasında. Hiçbir kuyumcunun eğirdiği erimiş gümüş ve altın telleri, bu kadının ateş ışığında parlayan gümüşi altın saçları gibi olamazdı.</p>

  <p class="calibre6">Yaşlı adamı bir kişi daha dinliyordu. Bu Arayanlar'ın boz ve altın renkli zengin cüppesini giymiş bir adamdı. Küçük yuvarlak bir masada oturuyor, şekerli ve baharatlı sıcak şarap içiyordu. Önünde birkaç boş kupa vardı ve kender ona bakarken adam tersçe bir kupa daha ısmarladı.</p>

  <p class="calibre6">"Bu Hederick," diye fısıldadı Tika, yolarkadaşlarının masasının yanından geçerken. "Yüksek Teokrat."</p>

  <p class="calibre6">Adam Tika'ya kızgınlıkla bakarak yine bağırdı. Kız, aceleyle adama yardımcı olmak için koştu. Adam kıza hırlayarak, kötü hizmetten dem vurmaya başladı. Kız sert bir cevap vermek için ağzını açtı ama dudaklarını ısırarak sessiz kaldı.</p>

  <p class="calibre6">Yaşlı adam masalının sonuna gelmişti. Oğlan içini çekti. "Kadim tanrılarla ilgili bütün anlattıkların doğru mu Yaşlı Kişi?" diye sordu merakla.</p>

  <p class="calibre6">Tasslehoff, Hederick'in kaşlarını çattığını gördü. Kender onun yaşlı adamı rahatsız etmemesini temenni etti. Tas, dikkatini çekmek için Tanis'in koluna dokundu, Arayan'a doğru başıyla bir işaret yapıp, sorun çıkabileceğini ima eden bir ifade takındı.</p>

  <p class="calibre6">Ahbapların hepsi döndü. Hepsi Bozkırlı kadının güzelliğine hayran olmuştu. Sessizlik içinde seyrettiler.</p>

  <p class="calibre6">Yaşlı adamın sesi, müşterek odadaki diğer konuşma seslerinin vızıltısının üzerinde net bir biçimde duyuluyordu. "Elbette ki anlattıklarım doğru çocuk." Yaşlı adam doğrudan kadına ve uzun boylu refakatçısına baktı. "Şu ikisine sor. Onlar böyle öyküleri kalplerinde taşıyor."</p>

  <p class="calibre6">"Öylemi?" Oğlan çocuğu kadına sabırsızlıkla döndü. "Bana bir .öykü anlatır mısın?"</p>

  <p class="calibre6">Kadın tekrar gölgelere çekildi, Tanis ve arkadaşlarının kendisine baktıklarını farkedip telaşlanmıştı. Adam kadını korurcasına yanına yaklaştı, eli silahına giderek. Gruba dik dik bakmaya başladı, özellikle de ağır silahlarla donanmış savaşçı Caramon'a.</p>

  <p class="calibre6">"Sinirli piç," diye düşüncesini açıkladı Caramon, eli kendi kılıcına doğru seyirtirken.</p>

  <p class="calibre6">"Neden öyle olduğunu anlayabiliyorum," dedi Sturm. "Öyle bir hazineyi korumak. Sonuç olarak, o kadının koruması. Konuşmalarından anladığım kadarıyla kadın kabilelerindeki soylu kişilerden biri. Ama, birbirlerine bakışlarından aralarındaki ilişkinin biraz daha derin olduğunu çıkarttım." Kadın elini bir itiraz hareketiyle kaldırdı. "Üzgünüm." Ahbaplar kadının alçak sesini duyabilmek için kendilerini zorladılar. "Ben masalcı değilim. Böyle bir yeteneğim yok." Kadın Ortak Dili konuşuyordu, aksanı fazlaydı.</p>

  <p class="calibre6">Çocuğun sabırsız yüzü mahzunlaştı. Yaşlı adam oğlanın omzunu okşadı, sonra doğrudan kadının gözlerine baktı. "Sen bir masalcı olmayabilirsin," dedi tatlılıkla, "ama bir şarkıcısın, öyle değil mi Reisin Kızı? Çocuğa şarkını söyle Altınay. Hangisi olduğunu bilirsin."</p>

  <p class="calibre6">Göründüğü kadarıyla yoktan bir lavta belirdi adamın ellerinde. Kendisine korku ve hayretle bakan kadına verdi lavtayı adam.</p>

  <p class="calibre6">"Beni... nasıl oluyor da tanıyorsunuz beyefendi?" diye sordu kadın. "Önemli olan bu değil." Yaşlı adam kibarca gülümsedi. "Bizim için söyle şarkını Reisin Kızı."</p>

  <p class="calibre6">Kadın, görünür biçimde titreyen ellerle lavtayı aldı eline. Yolarkadaşı fısıldayarak itiraz eder gibi oldu ama kadın duymadı. Kadının gözleri, yaşlı adamın parıldayan kara gözleri tarafından zapt olmuştu. Yavaşça, sanki trans halindeymiş gibi lavtanın tellerine dokunmaya başladı. Müşterek odaya melankolik notalar yayılmaya başlayınca söz susmaya başladı. Kısa bir süre sonra herkes kadını seyrediyordu ama o farketmedi. Altınay sadece yaşlı adam için söylüyordu.</p>

  <p class="calibre11"><span class="calibre8"><br class="calibre1" /></span></p>

  <p class="calibre11"><span class="calibre8">Otlaklar uzanıyor sonsuza,</span></p>

  <p class="calibre11"><span class="calibre8">Yaz şarkısına devam ediyor,</span></p>

  <p class="calibre11"><span class="calibre8">Prenses Altınay da</span></p>

  <p class="calibre11"><span class="calibre8">Yoksul adamın oğlunu seviyor.</span></p>

  <p class="calibre11"><span class="calibre8">Kızın babası reis,</span></p>

  <p class="calibre11"><span class="calibre8">Katıyor uzun yollar aralarına:</span></p>

  <p class="calibre11"><span class="calibre8">Otlaklar uzanıyor sonsuza ve yaz devam ediyor</span></p>

  <p class="calibre11"><span class="calibre8">şarkısına.</span></p>

  <p class="calibre11"><span class="calibre8"><br class="calibre1" /></span></p>

  <p class="calibre11"><span class="calibre8">Otlaklar dalga dalga,</span></p>

  <p class="calibre11"><span class="calibre8">Göğün kıyısı gri,</span></p>

  <p class="calibre11"><span class="calibre8">Reis, Doğu'ya ve uzağa</span></p>

  <p class="calibre11"><span class="calibre8">Yolluyor Nehiryeli'ni,</span></p>

  <p class="calibre11"><span class="calibre8">Güçlü büyüyü arasın diye</span></p>

  <p class="calibre11"><span class="calibre8">Sabahın hemen kenarcığında,</span></p>

  <p class="calibre11"><span class="calibre8">Otlaklar dalga dalga ve gri göğün kıyısı.</span></p>

  <p class="calibre11"><span class="calibre8"><br class="calibre1" /></span></p>

  <p class="calibre11"><span class="calibre8">Ah Nehiryeli, nerelere gittin sen?</span></p>

  <p class="calibre11"><span class="calibre8">Ah Nehiryeli, güz geliyor sessizden.</span></p>

  <p class="calibre11"><span class="calibre8">Nehir kenarına oturdum</span></p>

  <p class="calibre11"><span class="calibre8">Şafağı seyrediyorum, Ama güneş dağları aşarak</span></p>

  <p class="calibre11"><span class="calibre8">yalnız doğuyor.</span></p>

  <p class="calibre11"><span class="calibre8"><br class="calibre1" /></span></p>

  <p class="calibre11"><span class="calibre8">Otlaklar soluyor, Ölüyor yaz yeli,</span></p>

  <p class="calibre11"><span class="calibre8">Geri geliyor, Taşların karanlığını taşıyor gözleri.</span></p>

  <p class="calibre11"><span class="calibre8">Mavi bir asa taşıyor</span></p>

  <p class="calibre11"><span class="calibre8">Bir buzul kadar parlak.</span></p>

  <p class="calibre11"><span class="calibre8"><br class="calibre1" /></span></p>

  <p class="calibre11"><span class="calibre8">Otlaklar soluyor ve ölüyor yaz yeli.</span></p>

  <p class="calibre11"><span class="calibre8">Otlaklar narindir</span></p>

  <p class="calibre11"><span class="calibre8">Alev kadar sapsarı,</span></p>

  <p class="calibre11"><span class="calibre8">Reis alayla boşa diyor,</span></p>

  <p class="calibre11"><span class="calibre8">Nehiryeli'nin iddiası</span></p>

  <p class="calibre11"><span class="calibre8">Emir veriyor halkına</span></p>

  <p class="calibre11"><span class="calibre8">Taşlasınlar diye genç savaşçıyı.</span></p>

  <p class="calibre11"><span class="calibre8"><br class="calibre1" /></span></p>

  <p class="calibre11"><span class="calibre8">Otlaklar narindir ve alev kadar sapsarı.</span></p>

  <p class="calibre11"><span class="calibre8">Otlaklar soldu da</span></p>

  <p class="calibre11"><span class="calibre8">Kapıyı çaldı sonbahar.</span></p>

  <p class="calibre11"><span class="calibre8">Katıldı kız da âşığına,</span></p>

  <p class="calibre11"><span class="calibre8">Yakından vızıldıyor taşlar,</span></p>

  <p class="calibre11"><span class="calibre8">Asa parlak maviyle ışıl ışıl</span></p>

  <p class="calibre11"><span class="calibre8">Ve ikisi yok oluyor: Otlaklar soldu ve kapıyı çaldı</span></p>

  <p class="calibre11"><span class="calibre8">sonbahar.</span></p>

  <p class="calibre6"><br class="calibre1" /></p>

  <p class="calibre6">Kızın eli son notayı çalarken salona ağır bir sessizlik hakimdi. Derin bir nefes alan kız lavtayı yaşlı adama geri verdi ve bir kez daha gölgelere çekildi.</p>

  <p class="calibre6">"Teşekkür ederim canım," dedi yaşlı adam gülümseyerek.</p>

  <p class="calibre6">"Şimdi bir öykü dinleyebilir miyim artık?" diye sordu çocuk istekli istekli.</p>

  <p class="calibre6">"Elbette," diye cevap verdi yaşlı adam ve sandalyesine yerleşti. "Evvel zaman içinde büyük tanrı Paladine..."</p>

  <p class="calibre6">"Paladine mi?" diye sözünü kesti adamın çocuk. "Hiç, Paladine isminde bir tanrı duymamıştım."</p>

  <p class="calibre6">Yakındaki masada oturan Yüksek Teokrat'tan bir homurdanma sesi geldi. Tanis, yüzü kızarmış, kaşları çatılmış Hederick'e baktı. Yaşlı adam farketmemiş gibiydi.</p>

  <p class="calibre6">"Paladine kadim tanrılardan biridir çocuk. Uzun zamandır kimse ona tapınmıyor."</p>

  <p class="calibre6">"Neden ayrıldı?" diye sordu küçük oğlan.</p>

  <p class="calibre6">"O ayrılmadı," diye cevap verdi yaşlı adam ve tebessümü hüzünlendi. "İnsanlar onu, Afet'ten sonraki karanlık günlerde terk etti. Dünya üzerindeki yıkımın suçunu, kendilerinde arayacaklarına -ki öyle yapmaları gerekirdi- tanrılara yüklediler. Sen hiç Ejderha'nın İlahisi'ni duymadın mı?"</p>

  <p class="calibre6">"A, tabii," dedi çocuk şevkle. "Babam ejderhaların hiç yaşamamış olduklarını söylese de ben ejderha masallarına bayılırım. Ben onlara inanıyorum ama. Günün birinde bir tanesini görmeyi çok istiyorum!"</p>

  <p class="calibre6">Yaşlı adamın yüzü ihtiyarlamış ve hüzünlenmişti sanki. Küçük oğlanın saçlarını okşadı. "Dilediğin şey konusunda dikkatli ol oğul," dedi yavaşça. Sonra sessizleşti.</p>

  <p class="calibre6">"Öykü..." diye hatırlattı çocuk.</p>

  <p class="calibre6">"A, evet. Evet, evvel zaman içinde Paladine, çok büyük bir şövalye olan Huma'nın duasını duymuş..."</p>

  <p class="calibre6">"İlahi'deki Huma mı?"</p>

  <p class="calibre6">"Evet, o Huma. Huma ormanda kaybolmuş. Gezinmiş, gezinmiş ama sonunda bir daha yurdunun topraklarını hiç göremeyecek diye ümitsizliğe kapılmış. Paladine'e yardım etmesi için dua etmiş ve Paladine aniden önünde ak bir erkek geyik olarak belirmiş."</p>

  <p class="calibre6">"Huma onu vurmuş mu?" diye sordu çocuk.</p>

  <p class="calibre6">"Vurmaya davranmış ama gönlü elvermemiş. O kadar şahane bir hayvana kıyamamış. Geyik sıçrayıp uzaklaşmış. Sonra durup Huma'ya bakmış, sanki bekler gibi. Huma onu takip etmeye başlamış. Gece gündüz izlemiş geyiği, ta ki onu anayurduna götürünceye kadar. Sonra tanrıya şükranlarım sunmuş, Paladine..."</p>

  <p class="calibre6">"Dinsizlik bu!" diye hırladı bir ses yüksekçe. Bir sandalye çarpılırcasına geriye çekildi.</p>

  <p class="calibre6">Tanis, bir yandan seyrederken bir yandan bira kupasını masaya bıraktı. Masadaki herkes içmeyi bırakmış sarhoş Teokrat'a bakıyordu.</p>

  <p class="calibre6">"Dinsizlik bu!" Ayakları üzerinde doğru dürüst duramayan Hederick yaşlı adamı işaret etti. "Kâfir! Gençlerimizi bozuyorsun! Seni divana götüreceyim yaşlı adam." Arayacı bir adım geriye gitti, sonra yeniden ileriye sendeledi. Tüm salona mağrur bir edayla baktı. "Muhafışları sağırın!" Heybetli bir hareket yaptı. "Bu adamı ve şu kadını iffetşiş şarkılar söylediği için tutuklasınlar. Belli ki bir cadı bu! Bu asayı inceleteceğim!"</p>

  <p class="calibre6">Arayıcı, ona tiksintiyle bakmakta olan barbar kadına doğru sendeleyerek gitmeye başladı. Beceriksizce kadının asasına doğru uzandı.</p>

  <p class="calibre6">"Hayır," dedi Altınay adlı kadın serinkanlılıkla.. "O benim. Onu alamazsın."</p>

  <p class="calibre6">"Cadı!" diye alay etti Arayıcı. "Ben Yüksek Teokrat'ım! Ne istersem onu alırım."</p>

  <p class="calibre6">Asaya doğru yeniden hamle yapmaya girişti. Kadının uzun boylu yolarkadaşı ayağa kalktı "Reisin Kızı onu alamayacağını söyledi," dedi adam sertçe. Arayıcı'yı geriye itti.</p>

  <p class="calibre6">Uzun boylu adam sertçe itmemişti ama sarhoş Teokrat'ın dengesini tamamıyla kaybetmesine neden oldu. Deliler gibi çırpınan kolları dengesini sağlamaya çalıştı. İleri doğru sendeledi -fazla ileriye- resmi cüppesine takıldı ve kafa üstü gürlemekte olan ateşe düştü.</p>

  <p class="calibre6">Bir hışırtı ve ani bir ışık pırıltısından sonra yanan etin insanın içini kaldıran kokusu yayıldı ortalığa. Ayağa fırlayıp deliler gibi dönmeye başlayan deliye dönmüş Teokrat'ın çığlığı sessizliğe darbe gibi inmişti. Adam canlı bir meşaleye dönmüştü!</p>

  <p class="calibre6">Tanis ile diğerleri hareket edemeden oturdukları yerde kalakalmıştı, olan olayın şokuyla. Sadece Tasslehoffun ileri atılarak adama yardım edecek kadar aklı başındaydı. Fakat Teokrat çığlıklar atarak kollarını sallıyor, giysilerini ve bedenini yok eden alevleri yelliyordu. Küçük kenderin ona yardım edebilmesi mümkün değildi.</p>

  <p class="calibre6">"Al!" Yaşlı adam barbarın tüylerle süslü asasını alarak kendere uzattı. "Bununla vur da yere düşsün. Sonra ateşi boğabiliriz."</p>

  <p class="calibre6">Tasslehoff asayı aldı. Bütün gücünü kullanarak savurdu ve Teokrat'ı tam göğsünden vurdu. Adam yere düştü. Kalabalıktan bir hayret nidası yükseldi. Tasslehoff ise elinde asayla, ayaklarının dibindeki görüntüye hayretle bakarak, ağzı bir karış açık kalakaldı.</p>

  <p class="calibre6">Alev hemen kaybolmuştu. Adamın cüppesi sapasağlamdı, hiç zarar görmemişti. Teni de pembe ve sıhhat içindeydi. Adam yüzünde korku ve dehşet ifadesiyle oturdu. Ellerine ve cüppesine baktı. Derisinin üzerinde bir iz bile görünmüyordu. Cüppelerinden tüten en ufak bir kıvılcım bile yoktu</p>

  <p class="calibre6">"Onu iyileştirdi," diye ilan etti yaşlı adam yüksek sesle. "Asa! Asaya bakın!"</p>

  <p class="calibre6">Tasslehoffun gözleri, elindeki asaya kaydı. Asa mavi kristalden yapılmıştı ve parlak mavi bir ışıkla ışıl ışıldı!</p>

  <p class="calibre6">Yaşlı adam bağırmaya başladı. "Muhafızlara haber verin! Kenderi tutuklayın! Barbarları tutuklayın! Arkadaşlarını tutuklayın! Onların bu şövalyeyle birlikte geldiklerini gördüm." Sturm'ü işaret etti.</p>

  <p class="calibre6">"Ne?" Tanis ayağa sıçradı. "Delirdin mi sen ihtiyar?"</p>

  <p class="calibre6">"Muhafızları çağırın!" Söz yayılmıştı. "Gördünüz mü...? Mavi kristalden asayı? Bulduk onu. Artık bizi rahat bırakacaklar. Muhafızları çağırın!"</p>

  <p class="calibre6">Teokrat sendeleyerek ayağa kalktı, solgun yüzü perçem perçem kızarmıştı. Barbar kadınla yolarkadaşı ayağa kaltı, yüzlerinde korku ve telaş vardı.</p>

  <p class="calibre6">"Kötü cadı!" Hederick'in sesi hiddetle titriyordu. "Beni kötülük kullanarak iyi ettin! Ben bedenimi temizlemek için yanarken, sen de ruhunu temizlemek için yanacaksın!" Bu sözle birlikte uzanan Arayıcı kimse onu durduramadan elini yeniden alevlerin içine daldırdı! Acıyla dişlerini sıkmasına rağmen hiç bağırmadı. Sonra kömür olmuş kara elini tutarak, acıyla yamulmuş yüzünde korkunç bir tatmin bakışıyla döndü ve mırıldanmakta olan kalabalık arasından sendeleyerek geçti.</p>

  <p class="calibre6">"Buradan ayrılmanız lâzım!" Tika koşarak Tanis'e doğru geldi, nefes nefese. "Bütün kasaba o asayı arıyordu! O kukuletalı adamlar Teokrat'a eğer asayı saklayan birini bulacak olurlarsa bütün Solace'ı yok edeceklerini söyledi. Kasaba halkı sizi muhafızlara teslim eder!"</p>

  <p class="calibre6">"Ama o bizim asamız değil!" diye itiraz etti Tanis. Yaşlı adama baktı ve adamın yüzünde bir memnuniyet ifadesiyle sandalyesine dayanmış olduğunu gördü. Yaşlı adam Tanis'e gülerek göz kırptı.</p>

  <p class="calibre6">"Size inanırlar mı zannediyorsun?" Tika ellerini ovuşturuyordu. "Bak!" Tanis arkasına baktı. İnsanlar onlara kötü kötü bakıyorlardı. Kimileri kupalarını sıkı sıkı kavramışlardı. Diğerleri ellerini kılıçlarının kabzasına doğru götürüyordu. Aşağıdan gelen sesler gözlerini arkadaşlarına çevirmesine neden oldu.</p>

  <p class="calibre6">"Muhafızlar geliyor!" diye bağırdı Tika. Tanis ayağa kalktı. "Mutfaktan çıkmamız lâzım." "Evet!" Kız başını evet anlamında salladı. "Daha oraya bakmazlar. Ama acele edin. Burayı kuşatmaları pek zamanlarını almaz." Yıllarca ayrı kalmış olmak, dostların tehlike anında bir ekip olarak çalışma kabiliyetlerini pek etkilememişti. Caramon parlak miğferini takmış, kılıcını&nbsp;çekmiş, bohçasını sırtlamış ve kardeşinin ayağa kalkmasına yardım ediyordu bile. Raistlin elinde asasıyla masanın kenarından dolanıyordu. Flint savaş baltasını eline almış, bu kadar iyi silahlanmış adamlara saldırmak konusunda tereddüt içinde kendilerini izleyenlere kaşlarını çatmış bakıyordu. Sadece soğukkanlılıkla birasını yudumlayan Sturm hâlâ oturuyordu.</p>

  <p class="calibre6">"Sturm!" dedi Tanis telaşla. "Haydi! Buradan çıkmamız lâzım!"</p>

  <p class="calibre6">"Kaçmak mı?" Şövalye hayret etmiş görünüyordu. "Bu kuru-kalabalıktan mı?"</p>

  <p class="calibre6">"Evet." Tanis durdu; şövalyeliğin usül ve tarikatı tehlikeden kaçmayı menederdi. Sturm'ü ikna etmesi gerekiyordu. "O adam yobazın teki Sturm. Büyük bir ihtimalle bizi kazığa bağlatıp yaktırır! Ve" -aniden aklına geliveren bir fikir imdadına yetişti- "korumamız gereken bir de hanım var."</p>

  <p class="calibre6">"Hanım ya elbette." Sturm hemen ayağa kalkarak kadına doğru yürüdü. "Madam, hizmetkârınızım." Yerlere kadar eğilerek selam verdi; kibar şövalyeyi kimse aceleye getiremezdi. "Sanırım bu işte hepimiz birlikteyiz. Asanız bizi önemli ölçüde bir tehlike içine attı — her şeyden önce de sizi. Biz çevreyi iyi tanırız: Burada yetişmiştik. Siz, biliyorum ki yabancısınız. Size ve nazik arkadaşınıza refakat etmekten ve sizleri korumaktan büyük bir şeref duyacağız."</p>

  <p class="calibre6">"Haydi!" Tika, Tanis'in kollarına asılarak acele ettirdi. Caramon ile Raistlin mutfak kapısına varmışlardı bile.</p>

  <p class="calibre6">"Kenderi al," dedi Tanis ona.</p>

  <p class="calibre6">Tasslehoff, ayakları yere kök salmış gibi asaya bakarak duruyordu. Asa hızla alelade bir kahverengiye solmaya başlamıştı. Tika, Tas'ı saçındaki düğümden tutarak mutfağa doğru çekti. Kender, asayı düşürerek bir çığlık attı.</p>

  <p class="calibre6">Altınay hemen asayı alarak sıkı sıkı tuttu. Korkmuş olduğu halde Sturm ve Tanis'e bakan gözleri net ve sabitti; belli ki hızla düşünüyordu. Yolarkadaşı, kendi lisanlarında sert birkaç söz söyledi. Kadın başını hayır anlamında salladı. Adam kaşlarını çatarak eliyle kamçılarmış gibi kuvvetli bir hareket yaptı. Kadın hemen gözleriyle kıvılcımlar saçarcasına bir cevap verince adam sessizleşti, yüzü karararak.</p>

  <p class="calibre6">"Sizinle geleceğiz," dedi Altınay, Sturm'e Ortak Dil'de. "Deveti-niz için teşekkür ederiz."</p>

  <p class="calibre6">"Bu taraftan!" Tanis, Tika ile Tas'ı takip ederek onları açılır kapanır mutfak kapılarına yönlendirdi. Arkasına bakınca kalabalığın bir kısmının ileri doğru hareket ettiğini gördü, ama kimse fazla acele etmiyordu.</p>

  <p class="calibre6">Onlar mutfağın içinden koşarken aşçı onlara bakakaldı. Caramon ile Raistlin, yere açılmış yuvarlak bir delikten başka bir şey olmayan çıkışa varmışlardı bile. Deliğin üzerindeki dayanıklı bir daldan sallanan ip kırk ayak aşağıdaki toprağa iniyordu.</p>

  <p class="calibre6">"A!" diye bağırdı Tas gülerek. "Bira buradan yukarı çıkıyor ve çöpler aşağı iniyor." İpte sallanıp, kol ve bacaklarını kullanarak kolaycacık aşağıya indi.</p>

  <p class="calibre6">"Böyle olduğu için çok üzgünüm," diye özür diledi Tika, Altınay'dan, "fakat buradan tek çıkış burası."</p>

  <p class="calibre6">"İpten aşağıya inebilirim." Sonra kadın gülümseyerek ekledi, "gerçi bunu yıllar önce yaptığımı itiraf etmeliyim."</p>

  <p class="calibre6">Asasını yolarkadaşına vererek sağlam ipe tutundu. Bir elini diğeri üzerine atarak yavaş yavaş, beceriyle alçalmaya başladı. Yere indiğinde yolarkadaşı asasını attı, ipe sıçradı ve delikten aşağıya indi.</p>

  <p class="calibre6">"Sen nasıl ineceksin Raist?" diye sordu Caramon, yüzü endişeyle kırışarak. "Seni sırtımda taşıyabilirim..."</p>

  <p class="calibre6">Raistlin'in gözleri Tanis'i hayretler içinde bırakan bir hiddetle şimşekler çaktı. "Kendi başıma inebilirim!" diye tısladı büyücü. Kimse ona engel olamadan adımını deliğin kenarına atıp boşluğa atladı. Herkes nefesini tutarak aşağıya baktı, Raistlin'in yere düşmesini bekledi. Ama bunun yerine giysileri etrafında dalgalanan büyücünün aşağıya doğru süzüldüğünü gördüler. Asasındaki kristal parıl parıl parlıyordu.</p>

  <p class="calibre6">"Tüylerimi diken diken ediyor!" diye homurdandı Flint, Tanis'e.</p>

  <p class="calibre6">"Acele et!" Tanis cüceyi ileri doğru itti. Flint ipi yakaladı. Onu Caramon izledi, koca adamın ağırlığı ipin bağlanmış olduğu dalın gıcırdamasına neden oldu.</p>

  <p class="calibre6">"En son ben ineceğim," dedi Sturm, kılıcını çekerek.</p>

  <p class="calibre6">"Çok iyi." Tanis tartışmanın bir işe yaramıyacağını biliyordu. Yayını ve sadağını sırtına asarak ipi tuttu ve aşağıya inmeye başladı. Aniden elleri kaydı. İpin ayalarını sıyırmasına mani olamadan ipten aşağıya kaymaya başladı. Yere varınca çekinerek ellerine baktı. Ayalarının derisi sıyrılmış, kanıyordu. Fakat bunu düşünecek vakit yoktu. Yukarı bakarak Sturm'ün inmesini izledi.</p>

  <p class="calibre6">Tika'nın yüzü delikte belirdi. "Benim evime gidin!" dedi ağız hareketleriyle, ağaçlara doğru işaret ederek. Sonra kayboldu.</p>

  <p class="calibre6">"Ben yolu biliyorum," dedi Tasslehoff gözleri heyecanla parlayarak. "Beni izleyin."</p>

  <p class="calibre6">Hepsi merdivenlerden tırmanıp Han'a giren muhafızların sesini duyarak kenderin peşinden seyirtti. Solace'ta yerde yürümeye alışık olmayan Tanis kısa bir süre sonra kaybolmuştu. Tepesinde köprü-yolları ve ağaç yaprakları arasında parlayan sokak ışıklarını görebiliyordu. Yönünü tamamen şaşırmıştı, ama Tas kendinden emin bir şekilde ilerlemeye devam ediyor, koca vallenağaçları arasında dolana dolana gidiyordu. Han'daki gürültü sesleri azalmıştı.</p>

  <p class="calibre6">"Bu gecelik Tika'nın evinde kalırız," diye fısıldadı Tanis, Sturm'e, ağaçların altındaki çalılıkların arasından geçerken. "Bizi tanıyan olup da evlerimizi aramaya karar verirlerse diye. Sabaha herkes bu olayı unutmuş olur. Bozkırlılar'ı benim eve götürüp birkaç gün dinlenmelerini sağlarız. Sonra, Yüce Arayanlar Divanı'nın onları dinleyeceği Liman'a yollarız barbarları. Ben de onlarla birlikte gidebilirim belki — şu asayı merak ettim."</p>

  <p class="calibre6">Sturm başıyla onayladı. Sonra Tanis'e bakarak o ender, melankolik tebessümüyle gülümsedi. "Evine hoşgeldin," dedi şövalye.</p>

  <p class="calibre6">"Sen de." Yarımelf sırıttı.</p>

  <p class="calibre6">Her ikisi de karanlıkta Caramon'a bindirerek aniden durmak zorunda kaldılar.</p>

  <p class="calibre6">"Geldik galiba," dedi Caramon.</p>

  <p class="calibre6">Ağaç dallarına asılı sokak lambalarında, Tasslehoffun ağacın dallarına bir lağım cücesi gibi tırmandığını gördüler. Diğerleri daha yavaş takip ediyor, Caramon kardeşine yardımcı oluyordu. Tanis, ellerindeki acıdan dişini sıkarak hızla seyrelmeye başlayan güz yaprakları arasından yavaş yavaş tırmanıyordu. Tas, bir hırsız hüneriyle kendini sundurma korkuluklarından yukarı çekiverdi. Kender kapıya doğru kayıverip köprü-yolunu sağdan sola kontrol etti. Üzerinde kimseyi görmeyince diğerlerine işaret etti. Sonra kilidi kontrol ederek kendi kendine memnuniyetle güldü. Kender torbalarının birinden bir şey çıkarttı. Birkaç saniye içinde Tika'nın evinin kapısı açılmıştı bile.</p>

  <p class="calibre6">"Buyrun, buyrun," dedi, evsahibi rollerinde.</p>

  <p class="calibre6">Hepsi küçük evin içine doluştular, uzun boylu barbar tavana çarpmamak için başını eğmek zorunda kalmıştı. Tas perdeleri kapattı. Sturm hanımefendi için bir sandalye buldu ve uzun boylu barbar kadının arkasında durdu. Raistlin ateşi canlandırdı.</p>

  <p class="calibre6">"Etrafı gözleyin," dedi Tanis. Caramon başıyla onayladı. Savaşçı zaten bir pencereye yerleşmiş karanlığa doğru bakıyordu. Sokak lambasının ışığı odanın perdelerinden süzülüyor, duvarlara kara gölgeler düşürüyordu. Uzun süre kimse konuşmadan birbirine baktı.</p>

  <p class="calibre6">Tanis oturdu. Gözleri kadına döndü. "Mavi kristalden asa," dedi sessizce. "Adamı iyileştirdi. Nasıl yaptı?"</p>

  <p class="calibre6">"Bilmiyorum." Kadın kekeledi. "U-uzun süredir bende değil."</p>

  <p class="calibre6">Tanis ellerine indirdi bakışlarını. İpin derileri sıyırdığı yerler kanıyordu. Ellerini kadına uzattı. Yüzü soluklaşan kadın ona asayla yavaşça dokundu. Asa mavi mavi parlamaya başladı. Tanis, zayıf bir sarsıntının bedenini karıncalandırdığını hissetti. Daha bakarken ayalarındaki kan yok olarak deri pürüzsüz bir hale geldi, izler yok oldu ve kısa bir süre sonra acısı tamamen dindi.</p>

  <p class="calibre6">"Gerçek tedavi!" dedi korkuyla.</p>
</body>
</html>
