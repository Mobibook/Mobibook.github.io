<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre6"><br class="calibre1" /></p>

  <h2 class="calibre17" title="- 4 - Açık kapı. Gecenin içine kaçış."><b class="calibre4">-</b> <span class="calibre19">4 -</span></h2>

  <h2 class="calibre17"><span class="calibre19">Açık kapı.</span></h2>

  <h2 class="calibre17"><a class="calibre20" id="bookmark0"></a><span class="calibre19">Gecenin içine kaçış.</span></h2>

  <div class="calibre1">
    <span class="calibre16"><br class="calibre1" /></span>
  </div>

  <p class="calibre6">Raistlin ocak başına oturarak ellerini küçük ateşin sıcaklığında koğuşturmaya başladı. Kadının kucağında duran mavi kristalden asaya dikkatle bakarken altın gözleri alevlerden daha parlak duruyordu.</p>

  <p class="calibre6">"Ne düşünüyorsun?" diye sordu Tanis.</p>

  <p class="calibre6">"Eğer bir şarlatansa, iyi bir şarlatan" diye belirtti düşüncesini Raistlin düşünceli düşünceli.</p>

  <p class="calibre6">"Solucan! Sen Reisin Kızı'na şarlatan demeye cesaret edersin ha!" Uzun boylu barbar Raistlin'e doğru bir adım attı, kara kaşları sert bir biçimde çatılmıştı. Caramon'un boğazından alçak, gurultulu bir ses çıktı ve pencereden ayrılarak kardeşinin yanına gitti.</p>

  <p class="calibre6">"Nehiryeli..." Sandalyesine yaklaşırken Altınay elini adamın koluna koydu. "Lütfen. Kötü bir şey kastetmedi. Bize güvenmemeye hakları var. Bizi tanımıyorlar."</p>

  <p class="calibre6">"Biz de onlan tanımıyoruz," diye homurdandı adam.</p>

  <p class="calibre6">"İncelemem mümkün mü acaba?" dedi Raistlin.</p>

  <p class="calibre6">Altınay başıyla onaylayarak asayı uzattı. Büyücü uzun, kemikli kolunu uzatırken, ince elleri asayı tutmak için şevkle uzandı. Ama tam Raistlin asaya dokunduğu anda parlak mavi bir şimşek çaktı, bir çatırtı sesi duyuldu. Büyücü şok ve acıyla bağırarak elini geri çekti. Caramon ileri atıldı ama kardeşi onu engelledi.</p>

  <p class="calibre6">"Hayır Caramon," diye fısıldadı Raistlin kaba bir sesle, yaralanmış elini oğuşturarak. "Hanımın bu işle bir ilgisi yok."</p>

  <p class="calibre6">Gerçekten de kadın asaya hayretle bakıyordu.</p>

  <p class="calibre6">"Ne o halde?" diye sordu Tanis öfkeyle. "Aynı anda hem tedavi eden hem de yaralayan bir asa mı?"</p>

  <p class="calibre6">"Sadece sahibini tanıyor." Raistlin gözleri parıldayarak dudaklarını ıslattı. "Bakın. Caramon asayı al."</p>

  <p class="calibre6">"Ben almam!" Savaşçı bir yılandan kaçar gibi geriledi.</p>

  <p class="calibre6">"Asayı al!" diye emretti Raistlin.</p>

  <p class="calibre6">Gönülsüzce titleyen elini uzattı Caramon. Parmakları asaya gitgide yaklaştıkça kolu seyirmeye başlamıştı. Bir acı beklentisiyle gözlerini kapatıp dişlerini sıkarak asaya dokundu. Hiçbir şey olmadı.</p>

  <p class="calibre6">Caramon'un gözleri hayretle açıldı. Asayı kavradı, koca eliyle kaldırdı ve sırıttı.</p>

  <p class="calibre6">"Bakın." Raistlin, seyircilerine bir numara gösteren sihirbaz edasıyla işaret etti. "Sadece yalın bir iyiliğe sahip olanlar, kalbi temiz olanlar" —iğneleyici sözleri insanı ısırıyordu— "asaya dokunabilir. Bu gerçekten şifa veren, bir tanrı tarafından kutsanmış bir asa. Büyü değil. Benim duyduğum hiçbir büyülü eşyanın tedavi etme gücü yoktur."</p>

  <p class="calibre6">"Susun!" diye emretti, pencerede Caramon'un yerini almış olan Tasslehoff. "Teokrat'ın muhafızları!" diye uyardı yavaşça.</p>

  <p class="calibre6">Kimse konuşmadı. Vallenağacının dalları arasında uzanan köprü-yollar üzerinde koşan goblinlerin şapıdak şapıdak ayak seslerini duyuyorlardı.</p>

  <p class="calibre6">"Tek tek evleri arıyorlar!" diye fısıldadı, komşu kapının vurulmasını dinleyen Tanis kulaklarına inanmayarak.</p>

  <p class="calibre6">"Arayanlar adına kapıyı açın!" diye karga gibi öttü bir ses. Bir sessizlik oldu, sonra aynı ses yine duyuldu: "Evde kimse yok, kapıyı kıralım mı?"</p>

  <p class="calibre6">"Yok ya," dedi başka bir ses. "Biz sadece Teokrat'a haber verelim, o kendi kırsın kapıyı. Ama eğer kilitli olmasaydı başka — o zaman içeri girmeye iznimiz olurdu."</p>

  <p class="calibre6">Tanis, karşısındaki kapıya baktı. Ensesindeki tüylerin diken diken olduğunu hissetti. Kapıyı kapatıp sürgüsünü çektiklerine yemin edebilirdi... ama. Şimdi aralık duruyordu!</p>

  <p class="calibre6">"Kapı!" diye fısıldadı. "Caramon..."</p>

  <p class="calibre6">Fakat savaşçı kapının arkasında durmak için, sırtı duvara dönük, dev elleri kasılarak hareket etmişti bile.</p>

  <p class="calibre6">Ayak sesleri şaplayarak kapının dışında durdu. "Arayanlar adına kapıyı açın." Goblin kapıyı yumruklamaya başladı, kapı kendiliğinden açıldığındaysa da hayret içerisinde kalakaldı.</p>

  <p class="calibre6">"Burası boş," dedi biri. "Devam edelim."</p>

  <p class="calibre6">"Hiç hayal gücün yok Grum," dedi diğeri. "Birkaç parça gümüş toplamak için şans geçti işte elimize."</p>

  <p class="calibre6">Açık kapının kenarından bir goblin başı belirdi. Gözleri, omzunda asasıyla sakin sakin oturan Raistlin'i görmeye başladı. Goblin önce telaşla homurdandı, sonra gülmeye başladı.</p>

  <p class="calibre6">"Oh oh! Bak neler bulduk! Bir asa!" Goblinin gözleri parıldadı. Raistlin'e doğru bir adım attı, arkadaşı da hemen arkasından. "Asayı bana ver!"&nbsp;</p>

  <p class="calibre6">"Tabii," diye fısıldadı büyücü. Kendi asasını uzattı. "Şırak," dedi. Kristalden top ışıkla alevlendi. Goblinler viyaklayarak gözlerini kapatıp kılıçlarına davrandılar. Tam o anda Caramon kapının arkasından sıçrayarak goblinleri boyunlarından yakaladı ve kafalarını, insanın içini kaldıran bir gümbürtü ile birbirine vurdu. Goblin bedenleri, leş kokulu bir yığın halinde çöktüler.</p>

  <p class="calibre6">"Öldüler mi?" diye sordu Tanis; Caramon, Raistlin'in asasındaki ışıkla onları incelemek için eğilince.</p>

  <p class="calibre6">"Korkarım ölmüşler." Koca adam içini çekti. "Çok sert vurdum onları."</p>

  <p class="calibre6">"Eh, bu son damlaydı," dedi asık bir yüzle Tanis. "Teokrat'ın iki muhafızını daha öldürdük. Artık bütün kasabayı silahlı adamlarla doldurur. Artık birkaç gün de gizlenemeyiz — buradan hemen ayrılmamız lâzım! Ve siz ikiniz" —barbarlara döndü— "bizimle gelseniz hiç fena olmaz."</p>

  <p class="calibre6">"Hangi cehenneme gidiyoruz," diye mırıldandı Flint huzursuzca.</p>

  <p class="calibre6">"Nereye gidiyordunuz?" diye sordu Tanis, Nehiryeli'ne.</p>

  <p class="calibre6">"Liman'a gidiyorduk," diye cevap verdi barbar gönülsüzce.</p>

  <p class="calibre6">"Orada bilge kişiler vardır," dedi Altınay. "Onların bize bu asa hakkında bir şeyler anlatabileceklerini umuyorduk. Görüyorsunuz ya, söylediğim şarkı... doğruydu: Asa hayatımızı kurtardı..."</p>

  <p class="calibre6">"Bunu daha sonra anlatırsınız," diye sözünü kesti Tanis. "Bu muhafızlar raporlarını vermeye gitmeyince Solace'taki her goblin ağaçlarda arı oğulları gibi toplaşacaktır. Raistlin ışığı söndür."</p>

  <p class="calibre6">Büyücü başka bir sözcük söyledi, "Dulak." Kristal titreşti sonra ışık geçti.</p>

  <p class="calibre6">"Cesetleri ne yapacağız?" diye sordu Caramon ölü goblinlerden birini çizmeli ayağıyla dürterek. "Sonra Tika'ya ne olacak? Onun başı derde girmez mi?"</p>

  <p class="calibre6">"Cesetleri bırakın." Tanis'in aklı çabuk çalışıyordu. "Ve kapıyı kırın. Sturm, birkaç masa devir. Sanki buraya zorla girip, bu tiplerle dövüşe tutuşmuşuz havası verelim. Öyle olursa Tika'nın başı fazla derde girmez. O akıllı bir kızdır — bir yolunu bulur."</p>

  <p class="calibre6">"Yiyeceğe ihtiyacımız olacak," diye beyan etti Tasslehoff. Mutfağa koşup, rafları karıştırarak ekmek somunlarını ve yenebilecek her şeyi torbalarına doldurmaya başladı. Flint'e bir tulum dolusu şarap attı. Sturm birkaç sandalyeyi ters çevirdi. Caramon cesetleri, sanki çok şiddetli bir dövüşte ölmüşler gibi yatırdı. Bozkırlılar geçmekte olan ateşin önünde durmuşlar, tereddüt içinde Tanis'e bakıyorlardı.</p>

  <p class="calibre6">"Ee?" dedi Sturm. "Şimdi ne yapıyoruz? Nereye gidiyoruz?" Aklından yapılacak şeyleri geçirerek bir duraksadı Tanis. Bozkırlılar doğudan gelmişlerdi ve —eğer anlattıkları doğru ise ve kabileleri onları öldürmek istiyorsa— o tarafa geri dönmek istemeyeceklerdi. Grup güneye gidebilirdi, elf krallığına; fakat Tanis, yurduna dönme konusunda garip bir isteksizlik duyuyordu. Aynı zamanda elflerin, gizli şehirlerine yabancıların girmesinden hoşlanmayacaklarını biliyordu.</p>

  <p class="calibre6">"Kuzeye gideceğiz," dedi sonunda. "Kavşağa kadar bu ikisine eşlik edeceğiz, sonra ne yapacağımıza karar veririz. İsterlerse güney batıya, Liman'a giderler. Ben kuzeye devam edip orduların toplandığı yolunda çıkartılan söylentilerin doğru olup olmadığını kontrol etmeyi planlıyorum." "Ve belki de Kitiara'ya. rastlamayı," diye fısıldadı Raistlirı kurnazca. Tanis kızardı. "Bu plan uygun mu?" diye sordu etrafına bakınarak. "Aramızda en yaşlımız olmadığı halde en akıllı sensin Tanis," dedi Sturm.</p>

  <p class="calibre6">"Seni izleyeceğiz — her zamanki gibi."</p>

  <p class="calibre6">Caramon başıyla onayladı. Raistlin kapıya doğru gidiyordu bile. Flint homurdanarak şarap tulumunu sırtladı.</p>

  <p class="calibre6">Tanis, kibar bir elin koluna dokunduğunu hissetti. Döndüğünde güzel barbarın berrak mavi gözlerine bakıyordu.</p>

  <p class="calibre6">"Müteşekkiriz," dedi Altınay yavaşça, sanki takdirlerini sunmaya pek alışık değilmiş gibi. "Yaşamlarınızı bizim için tehlikeye atıyorsunuz, üstelik biz yabancıyız."</p>

  <p class="calibre6">Tanis gülümseyerek kadının elini kavradı. "Ben, Tanis. İkizler, Caramon ve Raistlin'dir. Şövalye olan, Sturm Brightblade. Flint Fireforge şarabı taşıyor ve Tasslehoff Burrfoot da bizim becerikli çilingirimiz. Sen Altınay'sın, o da Nehiryeli. Evet — artık yabancı değiliz."</p>

  <p class="calibre6">Altınay yorgun yorgun gülümsedi. Tanis'in koluna dokundu, sonra kapıya doğru ilerleyerek yeniden sade ve özelliksiz görünümünü almış asasına dayandı. Tanis kadını gözleriyle izledi, başını kaldırdığında Nehiryeli'nin kendisini gözlediğini gördü; barbarın yüzü anlaşılması imkânsız bir maskeydi.</p>

  <p class="calibre6">"Evet," diye düzeltti Tanis sessizce, "bazılarımız artık yabancı değiliz."</p>

  <p class="calibre6">Çok geçmeden, Tas önde, diğerleri arkada hepsi gitmişti. Tanis bir an için, enkaza dönmüş oturma odasında tek başına durdu, goblinlerin cesetlerine bakarak. Yıllar süren, yalnız geçen yolculuklardan sonra huzur içinde eve dönmüş olması gerekiyordu. Konforlu evini düşündü. Yapmayı planladığı şeyleri geçirdi aklından — Kitiara ile yapmayı planladığı şeyleri. Uzun kış gecelerini, Han'daki ocak başı masallarını, sonra evine geri dönüşü, kürk örtüler altında gülüşmelerini, her yanın karlarla kaplı olduğu sabahlarda geç vakitlere kadar uyumayı planladığını düşündü.</p>

  <p class="calibre6">Tanis tüten küllere bir tekme atarak dağıttı. Kitiara geri gelmemişti. Goblinler sakin kasabasını istila etmişti. Bir avuç yobazdan kurtulmak için, büyük bir ihtimalle bir daha geri dönmemecesine gecenin içine kaçıyordu.</p>

  <p class="calibre6">Elfler zamanın nasıl geçtiğini anlamazlar. Yüzlerce yıl yaşarlar. Onlar için mevsimler, sağanak bir yağmur gibi gelir geçer. Fakat Tanis yarı insandı. Bir değişimin yakın olduğunu algılıyor, insanların fırtına öncesi hissettikleri sıkıntı veren huzursuzluğu hissedebiliyordu.</p>

  <p class="calibre6">İçini geçirerek başını salladı. Sonra kırılmış kapıdan çıktı, kapıyı tek bir menteşesi üzerinde deliler gibi sallanırken bırakarak.</p>
</body>
</html>
