<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="calibre1">
      <br class="calibre1" />
    </div>
  </div>

  <h2 class="calibre17" title="- 7 - Asanın öyküsü. Garip papazlar. Meşum hisler."><b class="calibre4"><i>-</i></b> <span class="calibre19">7 -</span></h2>

  <h2 class="calibre17"><a class="calibre20" id="bookmark5"></a><span class="calibre19">Asanın öyküsü.</span></h2>

  <h2 class="calibre17"><a class="calibre20" id="bookmark6"></a><span class="calibre19">Garip papazlar. Meşum hisler.</span></h2>

  <div class="calibre1">
    <span class="calibre16"><br class="calibre1" /></span>
  </div>

  <p class="calibre6">Solace Vadisi'nin sık ormanları, canlı bir yaşamın kaynaştığı yeşil bir kütleydi. Vallenağaçlarının sık çatısı altında deve-dikenleri ve yeşil-duvarlar yetişiyordu. Dolaşıksürgün sarmaşıklarıyla yol yol olmuş zemin son derece sıkıntı vericiydi. Bunların arasından çok dikkatli geçmek gerekirdi, çünkü insanın bileğine dolanarak zavallı kurbanını Vadi'de pusuya yatmış gizlenen yırtıcı hayvanlardan biri tarafından parçalanacağı bir tuzağa düşürerek kendilerine gerekli olan besinini tedarik ederlerdi: Kan.</p>

  <p class="calibre6">Liman Yolu'na çıkabilmek için çalılar arasında bir saatten fazla kese biçe ilerlemek zorunda kaldılar. Hepsinin üstleri başları çizilmiş, yırtılmıştı, ayrıca çok da yorulmuşlardı; yolcuları Liman'a veya ötesine götüren düzgün, toprak döşeli yol onlar için hoş bir görüntü olmuştu. Yolun göründüğü bir yerde durup dinleninceye kadar, etrafta hiç ses olmadığını farketmemişlerdi. Toprağın üzerine bir suskunluk çökmüştü, sanki bütün yaratıklar nefeslerini tutmuş bekliyorlardı. Artık yola varmış olmalarına. rağmen hiçbiri çalılardan çıkıp yola ayak basmak konusunda gönüllü değildi.</p>

  <p class="calibre6">"Sizce emniyetli midir?" diye sordu Caramon bir çalının arasından bakarak.</p>

  <p class="calibre6">"İster emniyetli olsun, ister olmasın, gideceğimiz yol bu," diye atıldı Tanis, "tabii uçabilirsen veya ormana geri dönmek istersen o başka. Birkaç yüz metre gelmemiz bile bir saatimizi aldı. O hızla kavşağa ancak önümüzdeki hafta varırız."</p>

  <p class="calibre6">Koca adam üzüntüyle kızardı. "Ben onu..."</p>

  <p class="calibre6">"Özür dilerim." Tanis içini çekti. Yola baktı. Kocaman vallen-ağaçları, gri ışık altında karanlık bir koridor oluşturmuşlardı. "Ben de senden daha çok hoşlanıyor değilim."</p>

  <p class="calibre6">"Ayrılacak mıyız, yoksa birlikte mi gideceğiz?" diye böldü Sturm boş laf olarak addettiği konuşmayı soğuk bir sakinlikle.</p>

  <p class="calibre6">"Birlikte gideceğiz," diye cevap verdi Tanis. Sonra, biraz sonra ekledi, "Yine de birinin öncü olarak gitmesi..."</p>

  <p class="calibre6">"Ben giderim Tanis," diye gönüllü oldu Tas, tam Tanis'in dirseğinin altındaki çalılıklardan çıkıvererek. "Hiç kimse tek başına seyahat eden bir kenderden kuşkulanmaz."</p>

  <p class="calibre6">Tanis yüzünü astı. Tas haklıydı, kimse ondan kuşkulanmazdı. Kenderler seyahat tutkunu olmaları, bütün Krynn'i macera arayarak dolaşmalarıyla ünlüydü. Fakat Tas'ın görevini unutup, dikkatini çeken daha ilginç şeylerin peşine takılmak gibi bir adeti vardı.</p>

  <p class="calibre6">"Pekala," dedi Tanis sonunda. "Ama unutma Tasslehoff Burr-foot, gözlerini açık, aklını da başında tut. Yoldan ayrılmak yok ve hepsinden önemlisi" -Tanis kenderin gözlerini, kendi gözleriyle sabit tuttu sertçe- "elini diğer insanların eşyalarından uzak tut."</p>

  <p class="calibre6">"Fırıncılarınki hariç," diye ekledi Caramon.</p>

  <p class="calibre6">Tas kıkırdayarak, önünde birkaç metre daha uzanan çalılığı aşıp yola çıktı, yürürken torbalan bir yukarı bir aşağı sallanıyor, hoopak asası çamurda delikler bırakıyordu. Sesinin bir kender yol türküsüyle yükseldiğini duydular.</p>

  <p class="calibre6"><span class="calibre8"><br class="calibre1" /></span></p>

  <p class="calibre11"><span class="calibre8">Biricik sevgilin bir yelkenli,</span></p>

  <p class="calibre11"><span class="calibre8">Demirlemiş olan bizim rıhtıma.</span></p>

  <p class="calibre11"><span class="calibre8">Yelkenlerini kaldırıp, mürettebatı doldurduk,</span></p>

  <p class="calibre11"><span class="calibre8">Temizledik varıncaya kadar lombarlarına;</span></p>

  <p class="calibre11"><span class="calibre8">Evet, denizlenerimiz üzerine parlıyor,</span></p>

  <p class="calibre11"><span class="calibre8">Ve evet, sahillerimiz sıcak sonra;</span></p>

  <p class="calibre11"><span class="calibre8">Onu limana çeker bırakırız bir rıhtıma,</span></p>

  <p class="calibre11"><span class="calibre8">patladığında fırtına.</span></p>

  <p class="calibre11"><span class="calibre8"><br class="calibre1" /></span></p>

  <p class="calibre11"><span class="calibre8">Denizciler girmişler sıraya,</span></p>

  <p class="calibre11"><span class="calibre8">Denizciler duruyorlar iskelede;</span></p>

  <p class="calibre11"><span class="calibre8">Nasıl doymazsa cüceler altına</span></p>

  <p class="calibre11"><span class="calibre8">Ve kentaurlar ucuz şaraba öyle.</span></p>

  <p class="calibre11"><span class="calibre8">Çünkü bütün denizciler aşık ona,</span></p>

  <p class="calibre11"><span class="calibre8">Koşuyorlar demir attığı yere,</span></p>

  <p class="calibre11"><span class="calibre8">Hepsi işe el atmış, tek umutları atlamak içine.</span></p>

  <p class="calibre6"><br class="calibre1" /></p>

  <p class="calibre6">Tanis, gülümseyerek, Tas'ın şarkısının son kıtasının geçmesini bekledi yola koyulmadan önce. Sonunda, hoşnutsuz bir grup seyirci önüne çıkan deneyimsiz oyuncular misali yola ayak bastılar. Sanki Krynn'deki herkes onları izliyordu.</p>

  <p class="calibre6">Alev renkli yaprakların altındaki derin gölge, ormanda yoldan birkaç metre ötede duran şeylerin görünmesini bile engelliyordu. Sturm, acı bir sessizlikle tek başına grubun önünden gidiyordu. Tanis, şövalyenin başını mağrurca kaldırdığı halde kendi karanlığında ağır ağır yürüdüğünü biliyordu. Onu Caramon ile Raistlin izliyordu. Tanis'in gözleri büyücünün üzerindeydi, onun ayak uydurup uyduramayacağı konusunda endişeleniyordu.</p>

  <p class="calibre6">Raistlin, çalılar arasından geçerken zorlanmıştı ama artık rahatça ilerliyebiliyordu. Bir eliyle asasına dayanmış, diğer eliyle de kitabını açmış tutuyordu. Tanis önce büyücünün ne çalıştığını merak etti, sonra bunun, onun büyü kitabı olduğunu farketti. Büyücülerin durmadan çalışmaları veya büyülerini unutmamak için tekrarlamaları üzerlerindeki bir lanettir. Büyü sözleri insanın aklında alevlenir, sonra büyü yapıldığında titreşip söner. Her büyü, büyücünün fiziksel ve zihinsel enerjisini öyle bir harcar ki sonunda büyücü tamamen bitap düşer, bir daha büyü yapıncaya kadar dinlenmesi gerekir.</p>

  <p class="calibre6">Flint, Caramon'un diğer yanından gidiyordu. İkisi alçak sesle, on yıl önce olup bitmiş kayık kazası hakkında kavga etmeye başlamışlardı.</p>

  <p class="calibre6">"Çıplak elinle balık yakalamaya kalkmıştın..." diye homurdandı hoşnutsuzlukla.</p>

  <p class="calibre6">En arkadan Tanis gidiyordu, Bozkırlılar'ın yanında. O bütün dikkatini Altınay'a vermişti. Ağaçların altındaki benekli gri ışıkta kadını daha iyi görebildiğinde Tanis, gözlerinin etrafındaki çizgilerin onu yirmi dokuz yaşından daha yaşlı gösterdiğini farketti.</p>

  <p class="calibre6">"Yaşamımız kolay değildi," diye sırlarını paylaştı Altınay onunla yürürken. "Kaç yıldır Nehiryeli ile birbirimizi seviyorduk, ama adetlerimize göre Reisin Kızı ile evlenmek isteyen bir savaşçının kendisini ispat etmesi için büyük bir başarı göstermesi gerekir. Bizim için durum daha da kötüydü. Nehiryeli'nin ailesi, atalarımıza tapmayı reddettikleri için yıllar önce kabileden kovulmuşlardı. Dedesi, Krynn'de onlar hakkında çok az delil kalmış olduğu halde, Afet'ten önceki kadim tanrılara inanıyordu. "Babam, benden bu kadar aşağıda olan bir adamla evlenmemem konusunda kararlıydı. Nehiryeli'ni başarılması imkânsız bir maceraya yolladı - bu kadim tanrıların varlığını ispatlayacak, kutsal bir özelliği olan bir nesne bulmaya. Tabii ki babam böyle bir nesnenin varlığına inanmıyordu. Nehiryeli'nin bu uğurda öleceğini, ya da benim başka birine aşık olacağımı umuyordu." Yanında yürüyen uzun boylu savaşçıya baktı ve gülümsedi. Fakat adamın yüzü sertti, gözleri uzaklara bakıyordu. Kadının tebessümü soldu. İçini çekerek Tanis'ten çok kendi kendine konuşurcasına hikayesine yavaşça devam etti.</p>

  <p class="calibre6">"Nehiryeli uzun yıllar yok oldu. Hayatım boşalmıştı. Bazen içimin kuruyacağını zannediyordum. Sonra, bir hafta önce, geri geldi. Yarı canlı, yarı ölüydü; korkunç bir ateş içerisinde aklı başından gitmişti. Tökezlene tökezlene köye gelerek, teni dokunulmayacak kadar sıcak bir halde ayaklarımın dibine yığıldı. Elinde bu asayı tutuyordu sıkı sıkı. Parmaklarını zorla açtık. Şuurunu kaybetmiş olduğu halde asayı bırakmıyordu.</p>

  <p class="calibre6">"Ateşler içindeyken çırpınarak karanlık bir yerden, ölümün kara kanatlar taktığı yıkık bir şehirden söz etti. Sonra, korku ve dehşetle deliye dönüp de hizmetkârlar kollarını yatağa bağlamak zorunda kalmışlardı ki bir kadının, mavi bir ışığa bürümüş bir kadının varlığını hatırladı. Dediğine göre bu karanlık yerde kadın ona gelmiş, onu iyileştirmiş ve ona bu asayı vermiş. Kadını hatırladığında sakinleşti ve ateşi düştü..."</p>

  <p class="calibre6">"İki gün önce-" Altınay duraksadı, gerçekten iki gün mü olmuştu? Bir ömür gibi geliyordu! İçini çekerek devam etti. "Asayı babama sundu, bunun kendisine, ismini bilemese de bir tanrıça tarafından verildiğini söyledi. Babam asaya baktı" -Altınay asayı havaya kaldırdı- "ve asanın bir şeyler yapmasını buyurdu,</p>

  <p class="calibre6">herhangi bir şey. Hiçbir şey olmadı. Asayı Nehiryeli'ne geri fırlattı ve yaptığı sahtekarlık yüzünden insanlara, onu taşlayarak öldürmelerini buyurdu!"</p>

  <p class="calibre6">Konuştukça Altınay'ın yüzü soluyor, Nehiryeli'ninki kararıp gölgeleniyordu.</p>

  <p class="calibre6">"Kabiledekiler onu bağlayarak Yas Duvarı'na sürüklediler," dedi, ancak duyulabilecek bir sesle. "Onu taşlamaya başladılar. Bana çok büyük bir aşkla baktı ve ölümün bile bizi ayıramayacağını haykırdı. Hayatımı onsuz, tek başıma geçirme düşüncesine katlanamadım. Ona koştum. Taşlar ikimize birden çarpmaya başladı..." Altınay elini alnına götürdü, hatırladığı acıyla yüzü büzüşmüştü; Tanis'in dikkati kadının güneş yanığı tenindeki pürüzlü taze yaraya gitti. "Gözleri kör eden bir şimşek çaktı. Nehiryeli ile yeniden görmeye başladığımızda Solace'ın dışındaki yolda bulduk kendimizi. Asa mavi mavi parlıyordu, sonra ışık soldu ve şimdi gördüğün halini aldı. İşte o zaman Liman'a gitmeye ve tapınaktaki bilge kişilere asa hakkında bir şeyler sormaya karar verdik."</p>

  <p class="calibre6">"Nehiryeli," diye sordu Tanis, huzursuz olarak, "bu yıkık şehir hakkında neler hatırlıyorsun? Neredeydi?"</p>

  <p class="calibre6">Nehiryeli cevap vermedi. Kara gözlerinin köşesiyle Tanis'e baktı; belli ki onun düşünceleri başka yerlerdeydi. Sonra başını gölgeli ağaçlara çevirdi. "Tanis Yarımelf," dedi sonunda. "İsmin bu mu?"</p>

  <p class="calibre6">"İnsanlar arasında beni böyle çağırırlar," diye cevap verdi Tanis. "Elfçe ismim, insanların telaffuz edemiyecekleri kadar uzun ve zordur."</p>

  <p class="calibre6">Nehiryeli kaşlarını çattı. "Neden sana," diye sordu, "yarımelf diyorlar da yarıminsan demiyorlar?"</p>

  <p class="calibre6">Soru, Tanis'in yüzünde bir şamar gibi patladı. Kendisini neredeyse toprak içinde uzanmış görebiliyordu; kızgın bir karşılık vermemek için durup kendine hakim olması gerekti. Nehiryeli'nin bu soruyu maksatlı sorduğunu biliyordu. Bunu bir hakaret anlamında söylememişti. Bunun bir sınav olduğunu hissetti Tanis. Sözlerini dikkatle seçti.</p>

  <p class="calibre6">"İnsanlar için, yarım bir elf, bütün bir varlığın yarısıdır. Yarım bir insan ise, sakattır."</p>

  <p class="calibre6">Nehiryeli bunu düşündü, sonunda birdenbire, tek bir kez başıyla onayladı ve Tanis'in sorusuna cevap verdi.</p>

  <p class="calibre6">"Uzun yıllar dolaştım," diye cevapladı. "Genellikle nerede olduğumu bilmiyordum bile. Güneşi, ayları ve yıldızları izledim. Son yolculuğum karanlık bir rüya gibi." Bir an için sessiz kaldı. Tekrar konuşmaya başladığında sanki uzak bir yerden konuşuyor gibiydi. "Ak binaları mermerden uzun sütunlarla desteklenen, bir zamanlar çok güzel olan bir şehirdi. Fakat artık, sanki bir el almış da şehri bir dağdan aşağıya atmış gibiydi. Şehir artık çok eski ve çok kötü."</p>

  <p class="calibre6">"Kara kanatlı ölüm," dedi Tanis yavaşça.</p>

  <p class="calibre6">"O karanlıktan bir tanrı gibi yükseldi, yaratıkları çığlıklar atarak, uluyarak tapıyordu ona." Bozkırlı'nın yüzü güneş yanığının altında soldu. İnsanı ürperten sabah havasında o terliyordu. "Onun hakkında daha fazla konuşamam!" Altınay elini adamın koluna koydu ve adamın yüzündeki gerginlik geçiverdi.</p>

  <p class="calibre6">"Ve bu dehşet içinde bir kadın gelip sana bu asayı mı verdi?" diye peşini bırakmadı Tanis.</p>

  <p class="calibre6">"Beni iyileştirdi," dedi Nehiryeli sadece. "Ölüyordum." Tanis, Altınay'ın elindeki asaya dikkatle baktı. Asa, söylenmese dikkatini asla çekmeyecek türden sıradan ve basit bir asaydı. Tepesine garip bir işaret kazınmış ve etrafına -barbarların sevdiği şekilde- tüyler bağlanmıştı. Ama yine de asanın mavi mavi parladığını görmüştü! Onun şifa veren gücünü hissetmişti. Bu kadim tanrıların bir armağanı mıydı - tam ihtiyaç anında onlara yardımcı olmak için mi yollanmıştı? Yoksa kötü bir şey miydi? Sonra bu iki barbar hakkında ne biliyordu ki? Tanis, Raistlin'in, asasının sadece temiz kalpliler tarafından ellenebileceği hakkındaki sözlerini hatırladı. Başını salladı. Kulağa hoş geliyordu. Buna inanmak istiyordu...</p>

  <p class="calibre6">Düşünceler içinde kaybolmuş olan Tanis kolunda Altınay'ın temasını hissetti. Başını kaldırıp baktığında Sturm ile Caramon'un işaret ettiklerini gördü. Yarımelf aniden, Bozkırlılar'la birlikte çok geride kalmış olduklarını farketti. Koşmaya başladı.</p>

  <p class="calibre6">"Ne var?"</p>

  <p class="calibre6">Sturm işaret etti. "Öncümüz dönüyor," dedi inceden inceye alay ederek.</p>

  <p class="calibre6">Tasslehoff yoldan onlara doğru koşuyordu. Kollarını üç kez salladı.</p>

  <p class="calibre6">"Çalıların içine!" diye emretti Tanis. Grup aceleyle yolu terk ederek yolun güney tarafında yetişen çalılıkların ve fundalığın içine daldı - Sturm hariç hepsi.</p>

  <p class="calibre6">"Haydi!" Tanis elini şövalyenin koluna koydu. Sturm, kendini yarımelften kurtardı.</p>

  <p class="calibre6">"Ben bir hendekte saklanmam!" diye beyan etti şövalye soğuk bir sesle. "Sturm..." diye başladı Tanis, artmakta olan öfkesini kontrol altına almaya gayret göstererek. Bir işe yaramayacak ve belki de tamir edilemez bir zararı dokunabilecek olan sert sözleri yuttu. Onun yerine, dudaklarını sıkı sıkı kapatarak şövalyeden ayrıldı ve kasvetli bir sessizlik içinde kenderi bekledi. Koşarken torbaları deliler gibi sallanan Tas hızla çıkageldi. "Papazlar!" dedi nefes nefese. "Bir grup papaz. Sekiz tane."</p>

  <p class="calibre6">Sturm burun büktü. "Ben de en azından bir tabur goblin muhafızdır demiştim. Herhalde bir avuç papazla başa çıkabiliriz."</p>

  <p class="calibre6">"Bilmiyorum," dedi Tasslehoff şüpheyle. "Ben Krynn'in her yanından papaz görmüşümdür, ama böylelerini hiç görmemiştim." Yoldan aşağıya endişeyle baktı; sonra kahverengi gözlerinde alışılmamış bir ciddiyetle Tanis'e döndü. "Tika'nın Solace'taki garip adamlarla ilgili söylediklerini hatırlıyor musun - Hederick ile gezenlerle ilglili? Hani kukuletalı, ağır cüppeli olanlar? Eh, bu tanım bu papazlara tamı tamına uyuyor! Sonra Tanis, bunlar benim tüylerimi ürpertti." Kender titredi. "Birazdan görünürler." Tanis Sturm'e baktı. Şövalye kaşlarını kaldırdı. Her ikisi de kenderlerin korku duygusunu hissedemediklerini ama diğer yaratıkların doğalarına karşı aşırı hassas olduklarını biliyordu. Tanis, kenderle birlikte oldukça tedirgin edici durumlarda bulunduğu halde Krynn üzerindeki bir varlığın daha önce Tas'ın "tüylerini ürpettiğini" hatırlamıyordu.</p>

  <p class="calibre6">"İşte geliyorlar," dedi Tanis aniden. Sturm ve Tas ile birlikte sol taraftaki ağaçların gölgesine doğru çekildiler, papazların yoldaki bir dönemeçten ağır ağır dönmelerini seyrettiler. Oldukça uzaktaydılar, yarımelf yalnızca büyük bir el arabası çekerek ağır ağır ilerlediklerini söyleyebilirdi.</p>

  <p class="calibre6">"Belki onlarla konuşsan iyi olur Sturm," dedi Tanis yavaşça. "Yolun ilerisi hakkında bilgiye ihtiyacımız var. Ama dikkatli ol dostum."&nbsp;</p>

  <p class="calibre6">"Dikkatli olurum." dedi Sturm gülümseyerek. "Yaşamımı gereksiz yere çarçur etmeye hiç niyetim yok."</p>

  <p class="calibre6">Şövalye, sessiz bir özür olarak Tanis'in kolunu tuttu bir an, sonra eli, antika kınındaki kılıcını serbest bırakmak için kaydı. Karşı tarafa geçti, sanki bir şey dinliyormuş gibi başı öne eğik, devrilmiş tahta bir parmaklığa yaslandı. Tanis bir an için kararsız durduktan sonra döndü ve dibinden gelen Tasslehoff ile çalıların yolunu tuttu.</p>

  <p class="calibre6">"Ne var?" diye homurdandı Caramon, Tanis ile Tas belirince. Koca savaşçı, silahlarının tangırdamasına neden olarak kemerini döndürdü. Geri kalanları bir arada, bir çalı yığınının arkasına gizlenmişti ama yine de yolu rahatça görebiliyorlardı.</p>

  <p class="calibre6">"Yavaş." Tanis, birkaç metre ötede, solundaki çalıların içine çömelmiş olan Caramon ile Nehiryeli'nin arasına diz çöktü. "Papazlar," diye fısıldadı. "Bir grup papaz yoldan geliyor. Sturm onları sorguya çekecek."</p>

  <p class="calibre6">"Papazlar mı!" diye alay edercesine homurdanan Caramon rahat rahat topukları üzerine bıraktı kendini. Fakat Raistlin huzursuzca kıpırdandı.</p>

  <p class="calibre6">"Papazlar," diye fısıldadı düşünceli düşünceli. "Bunu sevmedim."</p>

  <p class="calibre6">"Ne demek istiyorsun?" diye sordu Tanis.</p>

  <p class="calibre6">Raistlin, yarımelfe kukuletasının karanlık gölgeleri içinden baktı. Tanis'in bütün görebildiği büyücünün altından kum saati gözleri, kurnazlık ve zekanın dar ve uzun yarıklarıydı.</p>

  <p class="calibre6">"Garip papazlar," diye konuştu Raistlin ince bir sabırla, bir çocuğa hitap edercesine. "Asanın şifa veren, tanrısal bazı güçleri var - Afet'ten beri Krynn'de görülmeyen cinsten güçleri! Caramon ile ben bu cüppeli, kukuletalı papazlann bazılarını Solace'ta görmüştük. Asa ile bu papazlann aynı zamanda, aynı yerde ortaya çıkmaları, daha önce her ikisi de görülmemişken, tuhaf değil mi dostum? Belki de bu asa gerçekten onlarındır - onların hakkıdır."</p>

  <p class="calibre6">Tanis, Altınay'a baktı. Kadının yüzü endişeyle gölgelenmişti. Belli ki o da aynı şeyi merak ediyordu. Yeniden yola baktı. Cüppeli tipler adım adım ilerliyor, arabayı çekiyorlardı. Sturm, çite oturmuş bıyıklarını sıvazlıyordu.</p>

  <p class="calibre6">Yolarkadaşları sessizlik içinde beklediler. Tepelerinde kurşun renkli bulutlar toplaştı, gök karardı ve kısa bir süre sonra ağaçların dalları arasından sular damlamaya başladı.</p>

  <p class="calibre6">"Alın bakalım - yağmur yağıyor," diye söylendi Flint. "Sanki çalılar içine bir kurbağa gibi çömeldiğim yetmezmiş gibi şimdi de iliklerime kadar..."</p>

  <p class="calibre6">Tanis cüceye dik dik baktı. Flint mırıldanarak sustu. Kısa bir süre sonra daha şimdiden ıslanmış olan yapraklara damlayan, kalkan ve miğferlerinde davul çalan yağmurun sesinden başka bir şey duyulmaz oldu. Soğuk ve hızlı bir yağmurdu, en kalın cüppeyi bile delip geçen cinsinden. Caramon'un ejderha miğferinden süzülerek boynundan içeri damladı. Raistlin titreyip öksürmeye başladı; herkes ona telaşla bakarken sesi azaltmak için ağzını kapatıyordu.</p>

  <p class="calibre6">Tanis yola baktı. Krynn'de geçirdiği yüz yıllık ömrü boyunca o da Tas gibi, bu papazlar gibisini hiç görmemişti. Uzun boyluydular, iki metre kadar. Uzun cüppeler bedenlerini örtüyor, kukuletalı pelerinleri de cüppelerini gizliyordu. Elleri ve ayakları bile cüzzam yaralarını örten sargılar gibi bezlerle sarılmıştı. Sturm'e yaklaşırken etrafa dikkatle baktılar. İçlerinden biri, doğrudan yolarkadaşlarının saklanmakta olduğu çalılığa doğru baktı. Kumaşlar arasından sadece parlak kara gözlerini görebiliyorlardı.</p>

  <p class="calibre6">"Selam olsun Solamniya Şövalyesi," dedi lider konumundaki papaz Ortak Dil'de. Sesi yankılı ve peltekti - insan sesi değildi. Tanis ürperdi.</p>

  <p class="calibre6">"Selamlar biraderler," diye cevap verdi Sturm, yine Ortak Dil'de. "Bugün kaç mildir yolculuk yapıyorum ilk tesadüf ettiğim yolcular sizlersiniz. Garip söylentiler duydum, yolun ilerisi hakkında bir şeyler öğrenmek isterdim. Nereden geliyorsunuz?"</p>

  <p class="calibre6">"Aslen doğudan geliyoruz," diye cevap verdi papaz. "Fakat bugün Liman'dan çıktık yola. Yolculuk yapmak için soğuk ve kötü bir gün şövalye, belki de bu yüzden yolu boş bulmuşsundur. Eğer mecbur kalmasaydık bizler böyle bir yolculuğu göze almazdık. Yolda sizi geçmediğimize göre siz Solace'dan geliyor olmalısınız Şövalye Efendi."</p>

  <p class="calibre6">Sturm başıyla onayladı. El arabasının arkasında bulunan birkaç papaz bir şeyler mırıldanarak birbirlerine baktılar. Liderleri onlara garip, gırtlaktan gelen bir dilde konuştu. Tanis yolarkadaşlarına baktı. Diğerleri gibi Tasslehoff da başını sallıyordu; daha önce hiçbiri bu dili duymamıştı. Papaz Ortak Lisan'a döndü. "Sözünü ettiğin bu söylentileri merak ettim şövalye."</p>

  <p class="calibre6">"Kuzeyde toplanan ordulardan söz ediyorlar," diye cevap verdi Sturm. "Ben de o tarafa doğru gidiyorum, yurduma, Solamniya'ya. Davet edilmediğim bir savaşın ortasında bulmak istemem kendimi."</p>

  <p class="calibre6">"Biz bu söylentileri hiç duymadık," diye cevap verdi papaz. "Bizim bildiğimiz kadarıyla kuzeye giden yol açık."&nbsp;</p>

  <p class="calibre6">"Ah işte, sarhoşları dinlerse böyle oluyor insan," diye omuzlarını silkti Sturm. "Ama sizi böyle kötü bir havada yollara düşüren bu mecburiyet de neyin nesi?"</p>

  <p class="calibre6">"Bir asa arıyoruz," diye cevapladı papaz hemen. "Mavi kristalden bir asa. Solace'ta görüldüğünü duyduk. Hiç duymuşluğun var mı?"</p>

  <p class="calibre6">"Evet," diye cevap verdi Sturm. "Solace'ta öyle bir asadan söz edildiğini duydum. Aynı arkadaşlardan kuzeyde toplanan orduların söylentisini de duymuştum. Bu öykülere inanayım mı, inanmayım mı?"</p>

  <p class="calibre6">Bu, papazı bir an için şaşırtır gibi oldu. Nasıl cevap vereceğini bilemiyormuş gibi etrafına bakındı.</p>

  <p class="calibre6">"Söylesenize," dedi Sturm parmaklığa iyice yaslanarak, "neden mavi kristalden bir asa arıyorsunuz? Sade, dayanıklı tahta bir asa siz saygın biraderlere daha çok yaraşır aslında."</p>

  <p class="calibre6">"Bu şifa veren kutsal bir asadır," diye cevapladı papaz temkinle."Biraderlerden biri çok hasta; bu mukaddes emanet ona değmezse ölecek."</p>

  <p class="calibre6">"Şifa veren mi?" diye kaldırdı kaşlarını Sturm. "Şifa veren bir asa çok kıymetli olmalı. Böylesine nadir ve mükemmel bir şeyi nasıl oldu da yanlış ellere verdiniz?"</p>

  <p class="calibre6">"Biz vermedik!" diye tersledi papaz. Tanis adamın sargılı ellerinin sinirle kasıldığını gördü. "O bizim kutsal tarikatımızdan çalındı. Adi hırsızı bozkırlardaki bir barbar köyüne kadar izledik, sonra izini kaybettik. Ama Solace'ta garip şeyler olduğuna dair söylentiler var ve bizim de oraya gitmemiz gerek." El arabasının arkasını işaret etti. "Bu kasvetli yolculuk, biraderimizin çektiği acı ve ıstırap yanında bir hiçtir."&nbsp;</p>

  <p class="calibre6">"Korkarım yardımcı olamam..." diye başladı Sturm. "Ben size yardımcı olabilirim!" diye çınladı bir ses Tanis'in yanı başında. Tanis uzandı ama çok geç kalmıştı. Altınay çalılıkların arasından çıkmış, ağaç dallarını ve çalıları yana doğru ittirerek kendinden emin adımlarla yola doğru yürüyordu. Nehiryeli ayağa fırlayarak onun arkasından çalılıklara daldı.</p>

  <p class="calibre6">"Altınay!" Tanis sessizliği yırtan bir fısıltıyı göze almıştı. Bütün söylediği, "Bilmem gerek!" idi.</p>

  <p class="calibre6">Altınay'ın sesini duyan papazlar, anlamlı anlamlı birbirlerine bakarak, başlarını salladılar. Tanis bir sorun çıkacağını hissetti fakat daha bir şey söyleyemeden Caramon ayağa kalkmıştı bile.</p>

  <p class="calibre6">"Bozkırlılar eğlenirken ben bir hendekte kalacak değilim!" dedi Caramon ve Nehiryeli'nin ardından çalılara girdi.</p>

  <p class="calibre6">"Herkes delirdi mi?" diye homurdandı Tanis. Tam Caramon'un ardından neşeyle fırlayan Tasslehoffu gömleğinin yakasından yakaladı.. "Flint kendere göz kulak ol. Raistlin..."</p>

  <p class="calibre6">"Benim için endişelenmene gerek yok Tanis", diye fısıldadı büyücü. "Oraya gitmeye hiç niyetim yok."</p>

  <p class="calibre6">"Tamam. Öyleyse burada kal". Tanis ayağa kalkarak her yanında "tüylerini ürperten bir his karıncalanırken yavaşça ilerledi.</p>
</body>
</html>
