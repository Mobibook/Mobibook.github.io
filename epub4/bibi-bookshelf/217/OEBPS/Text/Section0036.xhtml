<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="calibre1">
      <br class="calibre1" />
    </div>
  </div>

  <h2 class="calibre17" title="- 13 - Sorular. Olmayan cevaplar. Fizban'ın şapkası."><a class="calibre20" id="bookmark4"></a><b class="calibre4"><i class="calibre18">-</i></b> <span class="calibre19">13 -</span></h2>

  <h2 class="calibre17"><span class="calibre19">Sorular.</span></h2>

  <h2 class="calibre17"><a class="calibre20" id="bookmark5"></a><span class="calibre19">Olmayan cevaplar. Fizban'ın şapkası.</span></h2>

  <div class="calibre1">
    <span class="calibre16"><br class="calibre1" /></span>
  </div>

  <p class="calibre6">Bir şeyler duydum Tanis ve bakmaya gittim," dedi Eben, ağzı sımsıkıydı. "Nöbet tuttuğum hücre kapısının dışına baktım ve bir ejderanın oraya süzülmüş dinlediğini gördüm. Dışarı süzülüp onun gırtlağına çöktüm, derken bir ikincisi üzerime çullandı. Onu bıçakladıktan sonra ilkinin peşine düştüm. Onu da yakalayıp işini bitirdim; sonra tekrar buraya gelmemin fena olmayacağını düşündüm."</p>

  <p class="calibre6">Yolarkadaşları hücrelere döndüklerinde Gilthanas ile Eben'i onları beklerken buldular. Tanis, bu ikisini yoklukları hakkında sorguya çekerken Maritta'nın kadınları oyalamasını sağlamıştı. Eben'in anlattıkları doğru çıkmış sayılırdı -Tanis hücrelere geri dönerken ejderanlann cesetlerini görmüştü- ve Eben'in dövüşe girmiş olduğu da kesindi. Giysileri yırtılmıştı, yanağındaki bir çizikten kan damlıyordu.</p>

  <p class="calibre6">Tika kadınlardan birinden nispeten temiz bir kumaş parçası alarak adamın yarasını temizlemeye başladı. "Hayatımızı kurtardı Tanis," diye söze karıştı. "Bence, en iyi arkadaşını sırtından bıçaklamış gibi onu haşlayacağına minnettar olman gerek."</p>

  <p class="calibre6">"Hayır Tika," dedi Eben kibarca. "Tanis'in sorgulamaya hakkı var. İtiraf etmeliyim ki kuşku uyandırıyor. Ama benim gizleyecek hiçbir şeyim yok." Kızın elini tutarak parmak uçlarını öptü. Tika kızararak kumaşı suya soktu, yeniden bezi adamın yanağına götürdü. Olanları izlemekte olan Caramon kaşlarını çattı.</p>

  <p class="calibre6">"Peki ya sen Gilthanas?" diye sordu savaşçı birdenbire. "Sen neden ayrıldın?"</p>

  <p class="calibre6">"Beni sorgulamaya kalkma," dedi elf aniden. "Bilmesen daha iyi."</p>

  <p class="calibre6">"Neyi bilmesem?" dedi Tanis sertçe. "Neden ayrıldın?"</p>

  <p class="calibre6">"Onu rahat bırakın!" diye haykırdı Laurana, ağabeyinin yanına giderek.</p>

  <p class="calibre6">Onlara bakarken Gilthanas'ın badem biçimli gözlerinde şimşekler çaktı; yüzü asılmış, bembeyazdı.</p>

  <p class="calibre6">"Bu önemli Laurana," dedi Tanis. "Nereye gitmiştin Gilthanas?"</p>

  <p class="calibre6">"Unutma - seni uyarmıştım." Gilthanas'ın gözleri Raistlin'e kaydı. "Büyücümüzün gerçekten de söylemiş olduğu kadar yorgun olup olmadığına bakmaya geldim. Pek yorgun değilmiş. Yoktu."</p>

  <p class="calibre6">Caramon ayağa kalktı, elleri yumruk olmuş, yüzü hiddetle çarpılmıştı. Sturm onu tuttu, Nehiryeli, Gilthanas'ın önüne çıkarken onu geri çekti.</p>

  <p class="calibre6">"Herkesin konuşmaya hakkı var ve herkesin kendini savunmaya da hakkı var," dedi Nehiryeli derin bir sesle. "Elf konuştu. Şimdi de kardeşini bir dinleyelim."</p>

  <p class="calibre6">"Neden konuşacakmışım?" diye fısıldadı Raistlin kabaca; sesi nefretle yumuşak ve ölümcül çıkıyordu. "Hiçbiriniz bana güvenmiyorsunuz, neden inanasınız ki? Ben cevap vermeyi reddediyorum, ne isterseniz onu düşünün. Eğer benim bir hain olduğumu düşünüyorsanız - beni şimdi öldürün! Sizi durdurmam..." Öksürmeye başladı.</p>

  <p class="calibre6">"Beni de öldürmeniz gerekir," dedi Caramon boğuk bir sesle. Kardeşini yatağına geri götürdü. Tanis kendini kötü hissediyordu.</p>

  <p class="calibre6">"Gece boyunca iki nöbetçi dikelim. Hayır, sen değil Eben. Sturm, sen ve Flint ilk nöbeti alın, ikincisini Nehiryeli ile ben alacağız." Tanis kendini yere bıraktı, başını kolları arasına almıştı. Bizi ele verdiler, diye düşündü. O üçünden biri hain ve hep, bir haindi. Muhafızlar her an gelebilirler. Ya da belki de Verminaard daha kurnazdır, hepimizi yakalayacak bir tuzak...</p>

  <p class="calibre6">Sonra Tanis içini bulandıran bir netlikle her şeyi gördü. Tabii ya! Verminaard isyanı rehineleri ve ermişi öldürmek için bir bahane olarak kullanacaktı. Her zaman esir bulabilirdi; daha önce ona itiaat etmeyenlere neler oldüğunun dehşetli örneğini görmüş olan yeni esirler. Bu plan -Gilthanas'ın planı- onları tam Verminaard'ın avcunun içine düşürüyordu!</p>

  <p class="calibre6">Plandan vazgeçmeliyiz, diye düşündü Tanis deliler gibi, sonra sakinleşmek için kendini zorladı. Hayır, insanlar çok heyecanlıydı. Elistan'ın mucizevi iyileşmesini ve bu kadim tanrıları araştıracağı sözlerini izleyen insanların içinde ümit vardı. Tanrıların gerçekten kendilerine geri dönmüş olduğuna inandılar. Fakat Tanis diğer Yücearayanlar'ın Elistan'a kıskançlıkla baktığını görmüştü. Yeni liderlerini koruyor gibi yaptıkları halde, ellerine fırsat geçerse onu devirmek için uğraşacaklarını biliyordu. Belki daha şimdiden insanlar arasında dolaşarak kuşku tohumları ekiyorlardı bile.</p>

  <p class="calibre6">Eğer şimdi geri adım atacak olursak bir daha bize hiç güvenmezler, diye düşündü Tanis. Devam etmeliyiz - risk ne kadar büyük olursa olsun. Sonra belki de yanılıyordu. Belki de hain main yoktu. Umutla, huzursuz bir uykuya daldı.</p>

  <p class="calibre6">Gece sessizlik içinde geçti.</p>

  <p class="calibre6">Şafak, kale kulesinin açık deliğinden içeri süzüldü. Tas gözlerini kırpıştırarak oturdu; gözlerini ovuşturarak bir an için merakla nerede olduğunu düşündü. Büyük bir odadayım, diye düşündü, ejderhanın dışarı çıkabilmesi için bir delik açılmış olan yüksek tavana bakarak. İki kapı daha var, dün gece Fizban ile geldiğim kapıdan başka.</p>

  <p class="calibre6">Fizban! Ejderha!</p>

  <p class="calibre6">Tas, her şeyi hatırlayarak homurdandı. Uyumaması gerekiyordu! Fizban ile birlikte, Sestun'ı kurtarmak için ejderhanın uyumasını bekliyorlardı. Artık sabah olmuştu! Belki de çok geç kalmışlardı! Kender korku içinde balkona emekledi ve kenarından aşağıya baktı. Hayır! Rahat bir nefes aldı. Ejderha uyuyordu. Sestun da uyuyordu, korkudan bitmişti.</p>

  <p class="calibre6">İşte şimdi bir şansları vardı! Tasslehoff büyücüye doğru emekledi.</p>

  <p class="calibre6">"Yaşlı kişi!" diye fısıldadı. "Uyan!" Onu sarstı.</p>

  <p class="calibre6">"Ne? Kim? Yangın mı?" Büyücü etrafa mahmur mahmur bakarak oturdu. "Nerede? Canını seven kaçsın!"</p>

  <p class="calibre6">"Hayır, yangın yok," diye çekti içini Tas. "Sabah oldu. Bak şapkan burada..." Elleriyle şapkasını aranan büyücüye şapkasını uzatarak. "Ponpon ışığa ne oldu?"</p>

  <p class="calibre6">"Hıh!" diye burun büktü Fizban. "Geri yolladım onu. Gözüme gözüme ışıldayarak bana uyku uyutmadı."</p>

  <p class="calibre6">"Uyanık kalmamız gerekiyordu, hatırlıyor musun?" dedi Tas sinirlenerek. "Sestun'ı ejderhadan kurtaracaktık?"&nbsp;</p>

  <p class="calibre6">"Nasıl yapacaktık bunu?" diye sordu Fizban merakla.</p>

  <p class="calibre6">"Planı olan sendin!"</p>

  <p class="calibre6">"Ben miydim? Deme ya." Yaşlı büyücü gözlerini kırptı. "İyi bir plan mıydı?"</p>

  <p class="calibre6">"Bana anlatmamıştın ki!" Tas bağırmıştı neredeyse, sonra sakinleşti. "Kahvaltıdan önce Sestun'ı kurtarmamız gerektiğini söylemiştin bir tek; çünkü lağım cücesinin on iki saattir yemek yemeyen ejderhaya daha iştah açıcı görünebileceğini söylemiştin."</p>

  <p class="calibre6">"Akla yatkın," diye kabul etti Fizban. "Bunu benim söylediğime emin misin?"</p>

  <p class="calibre6">"Bak," dedi Tasslehoff sabırla, "bütün ihtiyacımız olan ona atabileceğimiz uzun bir ip. Böyle bir ip peydahlayamaz mısın?"</p>

  <p class="calibre6">"İp!" Fizban ona hiddetle baktı. "Bu kadar alçalabilirmişim gibi! Bu benim hünerlerime sahip biri için bir hakarettir. Yardım et de ayağa kalkayım."</p>

  <p class="calibre6">Tas, büyücünün ayağa kalkmasına yardım etti. "Sana hakaret etmek istememiştim," dedi kender, "ipin bir marifeti olmadığını biliyorum ve sen çok yeteneklisin... Sadece... aman tamam işte!" Tas balkonu işaret etti. "Git hadi. İnşallah hepimiz hayatta kalırız," diye mırıldandı kendi kendine.</p>

  <p class="calibre6">"Ne seni ne de Sestun'ı açık edecek değilim," diye söz verdi Fizban sevinçle. İkisi birden balkonun tepesine dikildiler. Her şey eskisi gibiydi. Sestun bir köşecikte yatıyordu. Ejderha derin derin uyuyordu. Fizban gözlerini kapattı. Konsantre olduktan sonra tekin olmayan sözcükler mırıldandı, sonra ince elini balkonun parmaklığı arasından uzatarak kaldırır gibi bir hareket yapmaya başladı.</p>

  <p class="calibre6">Olanları seyreden Tasslehoff yüreğinin ağzına geldiğini hissetti. "Dur!" dedi, boğulur gibi. "Yanlış şeyi kaldırıyorsun!"</p>

  <p class="calibre6">Fizban'ın gözleri açılınca al ejderha Pyros'un yavaş yavaş yerden kalktığını gördü; ejderhanın bedeni hala uyku halindeki gibi kıvrılmıştı. "Hay allah!" diye tuttu nefesini büyücü; çabucak kelimelerini değiştirdi, ejderhayı yere indirerek büyüyü ters çevirdi. "Hedefimi şaşırmışım," dedi büyücü. "Şimdi sıfırladık. Bir daha deneyelim bakalım."</p>

  <p class="calibre6">Tas yeniden o tekin olmayan sözcükleri duydu. Bu kez Sestun yerden yükselmeye başladı, milim milim balkonla aynı seviyeye geldi. Fizban'ın yüzü gayretle kıpkırmızı olmuştu.</p>

  <p class="calibre6">"Hemen hemen geldi! Devam et!" dedi Tas, heyecanla yerinde zıp zıp zıplayarak. Fizban'ın eliyle yön bulan Sestun, büyük bir huzur içinde balkona doğru süzüldü. Gelip, tozlu zemin üzerine kondu, hala uyuyordu.</p>

  <p class="calibre6">"Sestun!" diye fısıldadı Tas, bağırırsa diye eliyle lağım cücesinin ağzını kapatarak. "Sestun! Bak benim, Tasslehoff. Uyan."</p>

  <p class="calibre6">Lağım cücesi gözlerini açtı. İlk düşüncesi Verminaard'ın onu ejderhaya değil, huysuz bir kendere yedirmeye karar vermiş olduğuydu. Sonra lağım cücesi arkadaşını tanıyıp rahatlayınca eli ayağı boşaldı.</p>

  <p class="calibre6">"Emniyettesin ama hiç sesini çıkartma," diye uyardı onu kender. "Ejderha hala bizi duyabilir..." Aşağıdan gelen yüksek bir bom sesiyle sözü kesilmişti. Lağım cücesi telaşla doğruldu.</p>

  <p class="calibre6">"Şışşt," dedi Tas, "büyük bir ihtimalle ejderhanın yuvasının kapısıdır." Fizban'ın parmaklıklardan aşağıya baktığı balkona geri döndü. "Ne oldu?"&nbsp;</p>

  <p class="calibre6">"Ejderha Yüceefendisi," Fizban, Verminaard'ın ejderhaya yukarıdan baktığı, ikinci kattaki bir çıkıntıyı işaret etti.</p>

  <p class="calibre6">"Köz, uyan!" diye bağırdı Verminaard uyuyan ejderhaya. "Davetsiz misafirler hakkında bazı raporlar aldım! Ermiş burada, tutsakları isyan ettirmek için kışkırtıyor!"</p>

  <p class="calibre6">Pyros kıpırdandı, lağım cücesinin uçtuğunu gördüğü rahatsız edici bir rüyadan uyanarak yavaş yavaş gözlerini açtı, uykudan kurtulmak için başını sallarken Verminaard'ın ermişler hakkında atıp tuttuğunu duydu. Esnedi. Demek ki Ejderha Yüceefendisi ermişin kalede olduğunu öğrenmişti. Pyros, artık bununla ilgilenmesi gerektiğini düşündü.</p>

  <p class="calibre6">"Kendinizi sıkmayın efendim..." diye başladı Pyros, sonra aniden, çok garip bir şeye bakarak aniden sustu.</p>

  <p class="calibre6">"Kendimi sıkmak mı!" diye öfkelendi Verminaard. "Neden ben..." O da durdu. İkisinin de baktıkları nesne, bir tüy misali hafifçecik yukardan aşağıya süzülüyordu.</p>

  <p class="calibre6">Fizban'ın şapkası.</p>

  <p class="calibre6">Tanis herkesi şafaktan önceki en karanlık saatte uyandırdı. "Evet," dedi Sturm, "ilerliyor muyuz?"</p>

  <p class="calibre6">"Başka şansımız yok," dedi Tanis ciddiyetle, gruba bakarak. "Eğer içinizden biri bizi ele verdiyse, masumların ölümüne neden olduğunu bilerek yaşamak zorunda kalacak. Verminaard sadece bizi öldürmekle kalmayacak, rehinleri de öldürecek. Bir hain olmadığına dua edip planımıza sadık kalıyorum."</p>

  <p class="calibre6">Kimse bir şey demedi ama hepsi yan yan birbirlerine baktı, hepsini kuşku kemirip duruyordu.</p>

  <p class="calibre6">Kadınlar uyandıklarında Tanis bir kez daha planın üzerinden geçti.</p>

  <p class="calibre6">"Arkadaşlarım ile ben Maritta ile birlikte çocukların odasına süzüleceğiz; çocuklara kahvaltılarını götüren kadınlar kılığında. Onları avluya çıkartacağız," dedi Tanis yavaşça. "Siz her sabah yaptığınız işlere devam edin. İdman yapılan yere gitmenize izin verildiğinde çocukları alıp hemen madenlere doğru yola koyulun. Erkekleriniz oradaki muhafızlarla başa çıkacaktır ve sonra güvenlik içinde güneydeki ormanlara kaçabilirsiniz. Anladınız mı?"</p>

  <p class="calibre6">Yaklaşmakta olan muhafızların sesini duyan kadınlar, sessizce başlarıyla anladıklarını belirtti.</p>

  <p class="calibre6">"İşte bu kadar," dedi Tanis yavaşça. "Şimdi işimize geri dönelim."</p>

  <p class="calibre6">Kadınlar dağıldı. Tanis, Tika ile Laurana'yı başıyla çağırdı. "Eğer bizi ele veren olduysa, kadınları koruyor olduğunuz için her ikiniz de büyük bir tehlike içinde olacaksınız... " diye başladı.</p>

  <p class="calibre6">"Hepimiz büyük bir tehlike içinde olacağız," diye düzeltti Laurana soğuk bir edayla. O gece uyumamıştı. Ruhunun etrafına sardığı gergin bağları gevşetecek olsa korkunun tüm benliğini kaplayacağını biliyordu.</p>

  <p class="calibre6">Tanis bu iç çalkantılarının hiçbirini göremiyordu. Bu sabah kızın normalin dışında solgun ve benzersiz bir güzellikte göründüğünü düşünüyordu. Uzun süreli bir gönüllü olduğundan ve aklında da bir sürü başka şeyler olduğu için ilk savaşın dehşetini unutmuştu.</p>

  <p class="calibre6">Boğazını temizleyerek boğuk sesle şöyle dedi, "Tika sözümü dinle. Kılıcını kınında tut. Bu şekilde daha az tehlikeli olursun." Tika kıkırdayıp, sinirli sinirli başıyla onayladı. "Git Caramon ile vedalaş," dedi Tanis.</p>

  <p class="calibre6">Tika mosmor olarak Tanis ile Laurana'ya anlamlı bir bakış fırlattıktan sonra koşarak uzaklaştı.</p>

  <p class="calibre6">Tanis bir an için Laurana'ya gözlerini ayırmadan baktı ve -ilk kez olarak- çene kemiklerini sımsıkı kastığından, boynundaki tendonların gergin durduğunu gördü. Kıza sarılmak üzere uzandı fakat kız bir ejderan ceseti kadar soğuk ve sertti.</p>

  <p class="calibre6">"Bunu yapmana gerek yok," dedi Tanis kızı bırakarak. "Bu senin savaşın değil. Diğer kadınlarla birlikte madene gidebilirsin."</p>

  <p class="calibre6">Laurana sesini denetim altına aldığına emin oluncaya kadar konuşmadan başını salladı. "Tika dövüşmek için bir eğitim almamış. Ben aldım. İstediği kadar '<span class="calibre8">merasim</span>' için olmuş olsun." Tanis'in huzursuz görünüşü karşısında acı acı tebessüm etti. "Kendime düşeni yapacağım Tanis." Tanis'in insan ismi kızın dudaklarına garip gelmişti. "Yoksa benim bir hain olduğumu düşünürsün."</p>

  <p class="calibre6">"Laurana lütfen bana inan!" diye çekti içini Tanis. "Ben de en az senin kadar Gilthanas'ın bir hain olmadığına inanıyorum! Sadece - lanet olsun, o kadar insanın hayatı tehlike altında ki Laurana! Bunu anlayamıyor musun?"</p>

  <p class="calibre6">Kollarındaki ellerinin titremeye başladığını hisseden kız başını kaldırıp baktı ve yarımelfin yüzünde keder ve korku gördü -kızın içinde hissettiği korkuyu yansıtıyordu. Yalnız ondaki korku kendisi için değildi, diğerleri adına korkuyordu.</p>

  <p class="calibre6">Kız derin bir nefes aldı. "Üzgünüm Tanis," dedi. "Haklısın. Bak. Muhafızlar geldi. Gitme zamanı."</p>

  <p class="calibre6">Döndü ve arkasına bakmadan yürüdü. İş işten geçinceye kadar, belki de Tanis'in kendisinin avutulmaya ihtiyacı olduğunu fark etmedi.</p>

  <p class="calibre6">Maritta ile Altınay, yolarkadaşlarını ilk kata giden dar bir merdivenden götürdüler. Ejderan muhafızlar "özel bir görev"den söz ederek onlara refakat etmediler. Tanis, Maritta'ya bunun normal olup olmadığını sordu; kadın başını hayır anlamında salladı, yüzü endişeliydi. Devam etmekten başka çareleri yoktu. Altı lağım cücesi arkalarından geliyor, yulaf ezmesi gibi kokan bir şeyle dolu ağır kazanları taşıyorlardı. Caramon merdivenleri çıkarken eteklerine takılıp dizleri üzerine düştüğünde pek de hanımvari olmayan bir küfür savuruncaya kadar kadınlara pek dikkat etmemişlerdi. Caramon düşünce lağım cücelerinin gözleri açıldı.</p>

  <p class="calibre6">"Zırlayayım demeyin!" dedi Flint, savrularak dönüp onlara baktı, elinde bir bıçak şimşekler çakmıştı.</p>

  <p class="calibre6">Lağım cüceleri duvara doğru sindiler, başlarını deli gibi sallıyorlardı; ellerindeki kazanlar da takırdıyordu.</p>

  <p class="calibre6">Yolarakadaşları merdivenlerin başına ulaşarak durdu.</p>

  <p class="calibre6">"Bu holden geçip kapıya gideceğiz..." diye işaret etti Maritta. "Yo, hayır!" Tanis'in koluna yapıştı. "Kapıda bir muhafız var. Hiç korunmazdı!"</p>

  <p class="calibre6">"Sus, tesadüf olabilir," dedi Tanis ikna ederek, öyle olmadığını biliyordu. "Planladığımız gibi devam edin." Maritta korkuyla başını sallayarak holü geçti.</p>

  <p class="calibre6">"Muhafızlar!" Tanis, Sturm'e döndü. "Hazır ol. Unutma - hızla ve öldüresiye. Sessiz!"</p>

  <p class="calibre6">Gilthanas'ın haritasına göre, oyun odası ile çocukların yatak odası iki oda ile ayrılıyordu. İlk oda, Maritta'nın söylediğine göre oyuncak, giyecek ve diğer eşyaların durduğu raflarla doluydu. Bu odadan diğer odaya bir tünel uzanıyordu - bu, ejderhayı, Alevçarpan'ı barındıran odaydı.</p>

  <p class="calibre6">"Zavallıcık," demişti Maritta planı Tanis ile gözden geçirirken. "O da en az bizim kadar tutsak. Ejderha Yüceefendisi onun dışarı çıkmasına hiç izin vermez. Galiba onun gidip gelmeyeceğinden korkuyorlar. Erzak odasından onun geçemeyeceği kadar dar bir tünel inşa ettiler. Dışan çıkmak istediğinden değil ama bence çocuklar oyun oynarken onlan seyretmek hoşuna giderdi."</p>

  <p class="calibre6">Tanis, Maritta'ya kuşkuyla baktı, kadının tarif ettiği deli, takatsiz yaratıktan çok değişik bir ejderha ile karşılaşabilirler mi diye.</p>

  <p class="calibre6">Ejderhanın yuvasının ardında çocukların uyudukları oda vardı. Çocukları uyandırarak onları dışarı çıkartabilmeleri için girmeleri gereken oda buydu. Oyun odası, koca meşe bir direk ile kilitlenmiş büyük bir kapıyla doğrudan avluya bağlanıyordu.</p>

  <p class="calibre6">"Bizden çok ejderhayı içeride tutmak için," diye anlattı Maritta.</p>

  <p class="calibre6">Şafak ancak atıyordur, diye düşündü Tanis, tam merdiven boşluğundan çıkıp oyun odasına doğru dönerlerken. Meşale ışığı gölgelerini önlerine düşürüyordu. Pax Tharkas sessizdi; ölümcül bir sessizlik vardı. Çok sessizdi - savaşa hazırlanan bir kale için çok sessiz. Dört ejderan bir araya gelmiş oyun odasının önünde hep birlikte konuşuyordu. Kadınların geldiğini gördüklerinde muhabbetleri bölündü.</p>

  <p class="calibre6">Altınay ile Maritta önde yürüyordu; Altınay'ın başlığı açılmış, saçı meşale ışığında pırıldıyordu. Altınay'ın tam arkasından Nehiryeli geliyordu. Bir asaya dayanıp iki büklüm olmuş Bozkırlı aslında dizleri üzerinde yürüyordu. Onları Caramon ile Raistlin izliyordu, büyücü kardeşine yakın duruyordu; sonra Eben ile Gilthanas geliyordu. Bütün hainler bir arada, diye fark etti Raistlin, alayla. Flint arkayı koruyor, zaman zaman paniğe kapılmış lağım cücelerine dik dik bakmak için geri dönüyordu.</p>

  <p class="calibre6">"Bu sabah erkencisiniz," diye homurdandı ejderan.</p>

  <p class="calibre6">Kadınlar ejderanların etrafında gıdaklayan tavuklar gibi yarım halka oluşturdu; içeriye girmelerine izin verilmesi için sabırla beklemeye başladı.</p>

  <p class="calibre6">"Havada fırtına kokusu var," dedi Maritta sert sert. "Fırtına patlamadan çocukların idmana çıkmalarını istiyorum. Ya siz ne arıyorsunuz burada? Bu kapı hiç korunmazdı. Çocukları korkutacaksınız."</p>

  <p class="calibre6">Ejderanlardan biri kendi kaba dillerinde bir şeyler söyledi, diğer ikisi sırıttı, sıra sıra sivri dişlerini gözler önüne sererek. Sözcü sadece hırıldadı.</p>

  <p class="calibre6">"Hükümdar Verminaard'ın emri. Köz ile birlikte bu sabah elflerin işini bitirmeye gittiler. Girmeden önce sizi aramamızı emrettiler." Ejderanların gözleri açgözlülükle Altınay'ın üzerine kilitlendi. "Bence bu bir zevk olacak."</p>

  <p class="calibre6">"Sizin için olabilir," diye mırıldandı başka bir muhafız tiksintiyle Sturm'e doğru bakarak. "Ben hayatımda bundan daha çirkin bir dişi görmemiştim." -ağğ-" Kaburgaları arasına derinlemesine bir bıçak saplanan yaratık öne devrildi. Diğer üç ejderan de birkaç saniye içinde öldü. Caramon bir tanesinin boynuna kolunu dolamıştı. Eben karnına bir yumruk attı ve Flint de yaratık düşerken kellesini baltasıyla savurdu. Tanis liderlerinin tam kalbine kılıcını soktu. Kılıcının yaratığın taşlaşan bedenine sıkışıp kalacağını umarak kılıcı elinden bırakmaya hazırlanıyordu. Ama hayret içinde bu yeni kılıcının yaratağın leşinden, bir goblininkinden çıkar gibi kolaylıkla çıktığını fark etti.</p>

  <p class="calibre6">Bu garip olay hakkında durup düşünecek vakti yoktu. Parlak çeliği gören lağım cüceleri ellerindeki kazanları bıraktıkları gibi delliler misali koridordan kaçmaya başlamışlardı.</p>

  <p class="calibre6">"Onları boş verin!" dedi Tanis, Flint'e. "Oyun odasına. Çabuk!" Cesetlerin üzerine basa basa kapıyı savurarak açtı. "Birileri bu cesetleri bulacak olsa, her şey biter," dedi Caramon.</p>

  <p class="calibre6">"Her şey daha biz başlamadan bitmişti!" diye mırıldandı Sturm hiddetle. "Ele verildik zaten, o yüzden her şey bir zaman meselesi."</p>

  <p class="calibre6">"Devam edin!" dedi Tanis kesin bir edayla, kapıyı arkasından kapatarak.</p>

  <p class="calibre6">"Çok sessiz olun," diye fısıldadı Marittn. "Alevçarpan genellikle çok derin uyur. Eğer uyanacak olursa kadın gibi davranın. Sizi tanımaz. Gözlerinden biri kördür."</p>

  <p class="calibre6">Yerden çok yukardaki küçük pencerelerden süzülen ürpertici şafak ışığı çirkin, keyifsiz bir oyun odasını aydınlatıyordu. Birkaç tane kullanılmış oyuncak etrafa dağılmıştı. Hiç mobilya yoktu. Caramon, dışarıdaki avluya açılan çifte kapıları kapalı tutan koca tahta kütüğü incelemek için ilerledi.</p>

  <p class="calibre6">"Bunu halledebilirim," dedi. Koca adam kütüğü hiç zahmet çekmeden kaldırdı adeta ve sonra bir duvara dayadı; sonra da kapıları itti. "Dışardan kilitlenmemiş," diye rapor etti. "Galiba bizim bu noktaya kadar gelebileceğimizi tahmin etmemişler."</p>

  <p class="calibre6">Ya da Hükümdar Verminaard bizim oraya, dışarı çıkmamızı bekliyor, diye düşündü Tanis. Ejderanın söylediğinin doğru olup olmadığını düşündü. Ejderha Yüceefendisi ile ejderha hakikatten gitmişler miydi acaba? Yoksa... hiddetlenerek aklını başka şeylere çevirdi. Bunun hiç önemi yok, dedi kendi kendine. Başka çaremiz yok. Devam etmek zourndayız.</p>

  <p class="calibre6">"Flint burada kal," dedi. "Eğer biri gelecek olursa önce bizi uyar, sonra dövüş."</p>

  <p class="calibre6">Flint başıyla onaylayarak koridora açılan kapının içinde yerini aldı, dışarıyı görmek için önce kapıyı azıcık aralamıştı. Ejderan cesetleri yerde toza dönüşmüştü.</p>

  <p class="calibre6">Maritta duvardan bir meşale aldı. Yakarak yolarkadaşlarını karanlık bir kemerden geçirerek ejderhanın yuvasına çıkan tünele götürdü.</p>

  <p class="calibre6">"Fizban! Şapkan!" diye fısıldamayı göze almıştı Tas.</p>

  <p class="calibre6">Çok geçti. Yaşlı büyücü tutmak için bir hamle yaptıysa da yetişemedi.</p>

  <p class="calibre6">"Ajanlar!" diye bağırdı Verminaard hiddetle balkonu işaret ederek. "Yakala onları Köz! Onları canlı istiyorum!"</p>

  <p class="calibre6">"Canlı mı?" diye tekrarladı ejderha kendi kendine. Hayır, bu olamazdı. Pyros bir gece önce duymuş olduğu garip sesi hatırlamıştı ve bu adamların onun Yeşil Ziynet Adam hakkında konuştuğunu duyduğundan hiç kuşkusu yoktu! Bu korkunç, bu büyük sırrı, dünyayı Karanlıklar Kraliçesi adına ele geçirecek olan bu sırrı sadece birkaç ayrıcalıklı kişi biliyordu sadece. Bu casuslar ve onlarla birlikte bu sırlar da ölmeliydi.</p>

  <p class="calibre6">Pyros kanatlarını gerdi, güçlü arka ayaklarını kendini yerden kaldırmak amacıyla kuvvet kazanmak için kullanarak büyük bir hızla kendini havaya kaldırdı.</p>

  <p class="calibre6">"Hıh işte!" diye düşündü Tasslehoff. Şimdi halt ettik. Bu kez kaçacak zaman yok.</p>

  <p class="calibre6">Tam ejderha tarafından pişirilmeyi kabullenmişti ki büyücünün tek bir emir sözü sarfettiğini duydu; sonra kalın ve olağan dışı bir karanlık neredeyse kenderi devirecekti.</p>

  <p class="calibre6">"Kaç!" dedi Fizban soluk soluğa, kenderin elinden tutarak Tas'ı ayağa kaldırıp.</p>

  <p class="calibre6">"Sestun..."</p>

  <p class="calibre6">"Onu da aldım! Koş!"</p>

  <p class="calibre6">Tasslehoff koştu. Kapıdan uçarcasına geçip galeriye girdiler, sonra nereye gittiğini kendi de bilmiyordu. Sadece yaşlı adama tutunmuş koşuyordu. Arkasından ejderhanın yuvasından hışırdayarak yükseldiğini duyabiliyordu; sonra ejderhanın sesini işitti.</p>

  <p class="calibre6">"Demek ki bir büyücüsün, öyle mi ajan?" diye bağırdı Pyros. "Senin karanlıkta kaçmana izin veremeyiz. Yolunu kaybedebilirsin. Dur, yolunu aydınlatıvereyim!"</p>

  <p class="calibre6">Tasslehoff devasa bir bedene çekilen koca bir nefes sesi duydu, sonra etrafında alevler çatırdayarak tutuştu. Ateşin parlayan ışığıyla karanlık yok oldu, ama Tas hayret içinde alevden etkilenmediğini gördü. Yanında koşan Fizban'a - şapkasız Fizban'a baktı. Hala galeride çifte kapılara doğru koşuyorlardı.</p>

  <p class="calibre6">Kender başını çevirdi. Arkasında ejderha yükseliyordu; o güne kadar hayal edebileceği her şeyden daha dehşet verici, Xak Tsaroth'daki kara ejderhadan daha korkunçtu. Ejderha bir kez daha üzerlerine ateş kustu ve bir kez daha Tas'ı alevler kapladı. Duvarlardaki resimler tutuştu, mobilyalar yandı, perdeler meşaleler gibi alevlendi, odayı duman kapladı. Ama bunların hiçbiri ne ona, ne Sestun'a, ne de Fizban'a dokunmuyordu. Tasslehoff takdirle büyücüye baktı, gerçekten çok etkilenmişti.</p>

  <p class="calibre6">"Bunu daha ne kadar tutabilirsin böyle?" diye bağırdı Fizban'a bir köşeden dönerlerken, çifte bronz kapı artık önlerindeydi.</p>

  <p class="calibre6">Yaşlı adamın gözleri fal taşı gibi açılmış, etrafı kolaçan ediyordu. "Hiçbir fikrim yok!" dedi nefes nefese. "Bunu yapabildiğimi bile bilmiyordum."</p>

  <p class="calibre6">Etraflarında başka bir alev yumağı patladı. Bu kez Tasslehoff sıcağı hissetti ve telaşla Fizban'a baktı. Büyücü başıyla onayladı. "Kaybetmeye başladım!" diye seslendi.</p>

  <p class="calibre6">"Dayan," dedi Tasslehoff nefes nefese. "Hemen hemen kapılara vardık! Kapılardan geçemez."</p>

  <p class="calibre6">Tam Fizban'ın büyüsü etkisini kaybettiğinde çifte bronz kapıyı itip açarak galeriden hole çıktılar. Önlerinde Mekanizma Odası'na açılan gizli kapı duruyordu ve halâ açıktı. Tasslehoff bronz kapıları savururarak kapattı ve bir an için soluklanmak için durdu.</p>

  <p class="calibre6">Fakat tam, "Başardık!" diyecekti ki ejderhanın pençe gibi ayaklarından biri duvarı tam kenderin başının üzerinden deldi.</p>

  <p class="calibre6">Ciyaklayan Sestun merdivenlere doğru koştu.</p>

  <p class="calibre6">"Hayır!" Tasslehoff onu yakaladı. "Onlar Verminaard'ın bölümlerine gidiyor!" .</p>

  <p class="calibre6">"Mekanizma Odası'na geri gidin!" diye bağırdı Fizban. Tam taş duvar korkunç bir gürültüyle çökerken onlar gizli kapıdan geçmişlerdi. Ama kapıyı kapatamadılar.</p>

  <p class="calibre6">"Belli ki ejderhalar hakkında öğrenmem gereken çok şey var," diye mırıldandı Tas. "Acaba bu konuda iyi birkaç kitap var mıdır?"</p>

  <p class="calibre6">"Demek ki siz farecikleri deliğinize kadar kovaladım ve artık kapana kıstınız," diye patladı Pyros'un sesi dışarıdan. "Gidecek hiçbir yeriniz yok ve taş duvarlar beni durduramaz."</p>

  <p class="calibre6">Korkunç bir sürtünme ve ezilme sesi duyuldu. Mekanizma Odası'nın duvarları titredi ve çatlamaya başladı.</p>

  <p class="calibre6">"Ejderha tarafından öldürülmeye değecek kadar güzel."</p>

  <p class="calibre6">"Öldürülmek mi!" Fizban birden uyanmıştı sanki. "Ejderha tarafından mı? Hayır efendim! Hiç bu kadar hakarete uğramamıştım. Bir çıkış yolu olmalı..." Gözleri parlamaya başladı. "Zincirden aşağıya!"&nbsp;</p>

  <p class="calibre6">"Zincir mi?" diye tekrarladı Tas, etrafında duvarlar çatlarken, ejderha kükrerken falan yanlış anlamış olduğunu düşünerek.</p>

  <p class="calibre6">"Zincirden aşağıya ineceğiz! Haydi!" Zevkle kıkırdayan yaşlı büyücü döndü ve tünelden aşağıya koşmaya başladı.</p>

  <p class="calibre6">Sestun kuşkuyla Tasslehoofa baktı ama tam o anda ejderhanın koca pençesi duvardan çıktı. Kender ile lağım cücesi dönerek yaşlı büyücünün peşinden koştular.</p>

  <p class="calibre6">Koca çarka vardıklarında Fizban, tünele uzanan zincire doğru emeklemeye başlamış ve çarkın ağaç gövdesinden oluşan ilk dişine varmıştı bile. Cüppesinin eteklerini bacaklarına dolayarak çarkın dişinden koca zincirin ilk halkasına bıraktı kendini. Kender ile lağım cücesi onun peşinden zincire atladılar. Tas tam -özellikle de eğer aşağıdaki kara elf günlük izne çıkmışsa- buradan canlı kurtulabileceklerini düşünmeye başlamıştı ki Pyros aniden büyük zincirin asılı durduğu şafta ateş kustu.</p>

  <p class="calibre6">Etraflarında taş tünelin bölümleri çöktü, yere yankılı bir gümbürtüyle çarptı. Duvarlar sarsıldı ve zincir titremeye başladı. Üzerlerinde ejderha havada asılı duruyordu. Konuşmadı, sadece al gözleriyle onlara baktı. Sonra, bütün vadinin havasını yutmuş gibi bir nefes çekti. Tas gayri ihtiyari gözlerini kapattı, sonra sonuna kadar açtı. Hiç ateş kusan bir ejderha seyretmemişti ve bunu şimdi kaçırmaya hiç niyeti yoktu... özellikle de bu onun son şansı olacağına göre.</p>

  <p class="calibre6">Ejderhanın burnundan ve ağzından alevler fışkırdı. Isının oluşturduğu hava akımı bile tek başına Tasslehoffu zincirden düşürebilirdi. Fakat bir kez daha alevler etrafındaki her şeyi yaktığı halde ona dokunmamıştı. Fizban zevkle kıkırdadı.</p>

  <p class="calibre6">"Oldukça zekice yaşlı adam," dedi ejderha hiddetle. "Ama ben de bir büyü kullanıcısıyım ve senin zayıflamaya başladığını hissediyorum. Umarım açıkgözlülüğün seni ta sonuna kadar eğlendirir!"</p>

  <p class="calibre6">Alevler bir kez daha parladı ama bu kez ejderhanın alevi zincire yapışmış titreyen suretlere doğru değildi. Alevler zincirin kendisine isabet etti ve demir halkalar daha ejderha ateşinin ilk temasıyla kor renginde parlamaya başladı. Pyros bir kez daha ateş kustu ve halkalar bembeyaz kesildiler. Ejderha bir üçüncü kez ateş kustu. Halkalar eridi. Devasa zincir şiddetle titredi, kırıldı ve aşağıdaki karanlığa doğru boşaldı.</p>

  <p class="calibre6">Zincir aşağı doğru dökülürken Pyros seyretti. Sonra, casusların hikâyelerini anlatacak kadar yaşayamayacaklarına ikna olarak ona seslenen Verminaard'ın sesini duyduğu yuvasına geri döndü.</p>

  <p class="calibre6">Ejderhadan sonraki karanlıkta -yüzyıllardır onu yerinde tutan zincirden kurtulmuş olan- koca çark homurdanarak dönmeye başladı.</p>
</body>
</html>
