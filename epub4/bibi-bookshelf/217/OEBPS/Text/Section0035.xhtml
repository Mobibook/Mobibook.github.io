<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="calibre1">
      <br class="calibre1" />
    </div>
  </div>

  <h2 class="calibre17" title="- 12 - Ziynetin meseli. Hain ortaya çıkıyor. Tas'ın ikilemi."><a class="calibre20" id="bookmark2"></a><b class="calibre4"><i class="calibre18">-</i></b> <span class="calibre19">12 -</span></h2>

  <h2 class="calibre17"><span class="calibre19">Ziynetin meseli.</span></h2>

  <h2 class="calibre17"><a class="calibre20" id="bookmark3"></a><span class="calibre19">Hain ortaya çıkıyor. Tas'ın ikilemi.</span></h2>

  <div class="calibre1">
    <span class="calibre16"><br class="calibre1" /></span>
  </div>

  <p class="calibre6">"Kes şunu küstah herif!" diye sırıttı Sturm, Caramon elini eteğinden gizlice sokarken onun eline vurarak. Odadaki kadınlar iki savaşçının soytarılıklarına o kadar içten kahkahalarla güldüler ki Tanis huzursuzca hücrenin kapısına baktı, muhafızların dikkatini çekeceklerinden korkarak.</p>

  <p class="calibre6">Maritta onun huzursuz bakışlarını fark etti. "Muhafızları düşünme!" dedi omuzlarını silkerek. "Bu katta sadece iki muhafız var, onlar da çoğu zaman sarhoştur; özellikle de şimdi, orduları gittiği için sarhoşturlar." Dikişten başını kaldırarak kadınlara baktı ve başını salladı. "Onların güldüklerini duymak içimi rahatlatıyor, zavallılar," dedi yavaşça. "Bu son günlerde gülecekleri pek bir şeyleri olmamıştı."</p>

  <p class="calibre6">Otuz dört kadın, artık katılaşmış yolarkadaşlarını bile şaşkına çevirip dehşete düşüren koşullar altında bir hücreye sıkıştırılmıştı - Maritta yakınlarda başka bir hücrede altmış kadının daha yaşadığını söylemişti. Yerler kaba, ot şiltelerle kaplıydı. Kadınların birkaç giysi dışında hiç eşyaları yoktu. Her sabah kısa bir süre için, biraz idman yapmaları için dışarı bırakılıyorlardı. Geri kalan zamanda ejderan üniformaları dikmeye zorlanıyorlardı. Sadece birkaç haftadır tutsak olmalarına rağmen, gıdasız, yemekler yüzünden yüzleri solgun ve sarı, bedenleri ince ve kuruydu.</p>

  <p class="calibre6">Tanis rahatladı. Maritta'yı tanıyalı daha birkaç saat olmasına rağmen onun verdiği kararlara güveniyordu. Yolarkadaşları odalarına daldıklarında korkudan deliren kadınları yatıştıran o olmuştu. Onların planlarını dinledikten sonra, başarılı olma ihtimali olduğunu söyleyen de oydu.</p>

  <p class="calibre6">"Bizim erkeklerimiz de size katılırlar," dedi Tanis'e. "Size sorun çıkaracak olanlar Yücearayanlar olacaktır."</p>

  <p class="calibre6">"Yücearayanlar Divanı mı?" diye sordu Tanis hayretle. "Buradalar mı? Tutsak mı oldular?"</p>

  <p class="calibre6">Maritta kaşlarını çatarak başıyla onayladı. "Bu kara din adamına olan inançlarını böyle ödediler. Ama buradan ayrılmak istemiyorlar, neden istesinler ki? Onlar madenlerde çalışmaya zorlanmıyorlar ki - Ejderha Yüceefendisi bu işi halletti! Ama biz sizin yanınızdayız." Başlarını onaylarcasına kesin bir biçimde sallayan diğerlerine baktı. "Tek bir şartla - çocukları tehlikeden uzaklaştıracaksınız."</p>

  <p class="calibre6">"Bu konuda bir garanti veremem," dedi Tanis. "Kabalık etmek istemem ama onlara ulaşabilmek için ejderha ile savaşmak zorunda kalabiliriz ve...</p>

  <p class="calibre6">"Bir ejderhayla savaşmak mı? Alevçarpan'la mı?" Maritta ona hayretle baktı. "Pof! O zavallı mahlukla savaşmaya hiç gerek yok. Hatta, eğer onun canını acıtacak olsanız, çocukların yarısı sizi parçalar; ondan o kadar hoşlanıyorlar."</p>

  <p class="calibre6">"Ejderhadan mı?" diye sordu Altınay. "Ne yaptı, onları büyüledi mi?"</p>

  <p class="calibre6">"Hayır. Alevçarpan'ın artık büyü müyü yapabileceğini zannetmiyorum." Maritta hüzünle tebessüm etti. "Zavallı mahluk yarı yarıya delirmiş. Kendi yavruları büyük bir savaşta ölmüş; şimdi de bizim çocukların kendi çocukları olduğunu tutturmuş. Efendisi onu nereden buldu çıkardı bilemiyorum ama bunu yapması çok acı; umarım bunu günün birinde öder!" İpliği hırçınlıkla koparttı.</p>

  <p class="calibre6">"Çocukları serbest bırakmak zor olmaz," diye ekledi, Tanis'in yüzündeki endişeli ifadeyi görerek. "Alevçarpan hep sabahları geç vakitlere kadar uyur. Çocuklara kahvaltılarını ettiririz, onlan dışarıya idmana çıkartırız; o kıpırdanmaz bile. Uyanıncaya kadar onların gitmiş olduklarını bile anlamaz, zavallıcık."</p>

  <p class="calibre6">Kadınlar ilk kez umutla dolmuşlar, eski giysileri adamlara uydurmaya başlamışlardı. Her şey yolunda gitmişti; iş bunları onlara giydirmeye gelinceye kadar.</p>

  <p class="calibre6">"Tıraş olmak mı!" Sturm öyle bir gürledi ki kadınlar telaşla şövalyeden uzaklaştılar. Sturm, kılık değiştirme düşüncesine zaten pek parlak bakmıyordu ama bu işe katlanmaya razı olmuştu. Bu, kale ile madenler arasındaki açık araziyi geçmenin en iyi yolu gibi görünüyordu. Ama, diye beyan etti, bıyıklarını kesmektense bin kere Ejderha Yüceefendisi elinden ölmeye razıydı. Tanis, yüzünü bir eşarpla örtmesini önerince sakinleşebildi ancak.</p>

  <p class="calibre6">Tam bu iş de halledilmişti ki başka bir sorun patlak verdi. Nehiryeli açık açık, kadın kıyafetine girmeyeceğini söyledi ve ne derlerse desinler onu ikna edemediler. Sonunda Altınay, Tanis'i bir kenara çekerek onların kabilelerinde savaş sırasında korkaklık yapan bir savaşçının cezasını çekinceye kadar kadın kıyafetleriyle dolaşmak zorunda bırakıldığını anlattı. Tanis bunun karşısında pes etmişti. Fakat Maritta hala bu uzun boylu adama nasıl elbise uyduracaklarını düşünüyordu.</p>

  <p class="calibre6">Uzun tartışmalardan sonra Nehiryeli'nin uzun bir pelerine sarılmasına, kamburunu çıkartarak yaşlı bir kocakarı gibi bastonuna yaslanmasına karar verdiler. Bundan sonra her şey pürüzsüz ilerledi - en azından bir süre.</p>

  <p class="calibre6">Laurana, odanın bir köşesinde yüzünü eşarpla örten Tanis'in yanına yürüdü.</p>

  <p class="calibre6">"Sen niye tıraş olmuyorsun?" diye sordu Laurana, Tanis'in sakalına bakarak. "Yoksa Gilthanas'ın söylediği gibi insan tarafınla kibirlenmek hoşuna mı gidiyor?"</p>

  <p class="calibre6">"Bununla kibirlenmiyorum," diye cevap verdi Tanis hemen. "Ama artık onu inkar etmeye çalışmaktan bıktım usandım o kadar." Derin bir nefes aldı. "Laurana, seninle Sla-Mori'de öyle konuştuğum için özür dilerim. Hiç hakkım&nbsp;yoktu..."</p>

  <p class="calibre6">"Bal gibi de hakkın vardı," diye müdahale etti Laurana. "Benim yaptığım aşka susamış küçük bir kızın yapacağı bir şeydi. Aptalca sizin hayatlarınızı da tehlikeye soktum." Sesi titredi, sonra yeniden kendini dizginledi. "Bir daha olmayacak. Grup için yararlı olacağımı kanıtlayacağım."</p>

  <p class="calibre6">Tam olarak bunu nasıl becereceğini kendi de bilmiyordu. Dövüş konusunda hünerli olduğunu atıp tuttuğu halde, bir tavşan bile öldürmüşlüğü yoktu. O anda o kadar korkuyordu ki, ellerinin titrediğini Tanis'ten gizleyebilmek için arkasında kavuşturmuştu. Kendini açık etmekten; zayıflığına yenilerek onun kollarında teselli aramaktan korkuyordu, bu yüzden yanından ayrılarak kılık değiştirmekte olan Gilthanas'ın yanına gitti.</p>

  <p class="calibre6">Tanis kendi kendine, Laurana'nın sonunda büyüdüğüne dair belirtiler gösterdiğine sevindiğini söylüyordu. İnatla, kızın iri, parlak gözlerine baktıkça nefessiz kaldığını kabul etmeyi reddediyordu.</p>

  <p class="calibre6">Akşamüstü hızla gelip geçti ve kısa bir süre sonra akşam bastı; bu kadınların madenlere akşam yemeği götürme zamanıydı.</p>

  <p class="calibre6">Yolarkadaşları muhafızları gergin bir sessizlikle beklemeye başladı; kahkahalar unutulmuştu.</p>

  <p class="calibre6">Sonuç olarak son ve tek bir kriz kalmıştı. Yorgunluktan bitinceye kadar öksüren Raistlin, kendini onlara katılamayacak kadar zayıf hissettiğini söyledi. Kardeşi onunla kalmayı önerdi ama Raistlin ona sinirli sinirli bakıp, aptal olmamasını söyledi.</p>

  <p class="calibre6">"Bu gece bana ihtiyacın yok," diye fısıldadı büyücü. "Beni yalnız bırak. Uyumam gerek."</p>

  <p class="calibre6">"Onu burada bırakmak hoşuma gitmiyor..." diye başladı Gilthanas, fakat daha sözüne devam edemeden hücrenin dışında pençeli ayakların ve takırdayan kazanların sesi duyuldu. Hücrenin kapısı savrularak açıldı ve her ikisi de leş gibi şarap kokan iki ejderan muhafız içeriye adım attı. Biri kadınlara doğru mahmur gözlerle bakarken sendeledi.</p>

  <p class="calibre6">"Hadi kıpırdayın," dedi kabaca.</p>

  <p class="calibre6">"Kadınlar" dizilip dışarı çıkarken, ne idiği belirsiz bir türlünün bulunduğu koca kazanları güçlükle taşıyan altı lağım cücesinin koridorda durmakta olduğunu gördüler. Caramon havayı iştahla kokladıktan sonra iğrenerek burnunu büktü. Ejderanlar hücre kapısını arkalarından çarparak kapattılar. Geriye bakan Caramon, ikiz kardeşinin battaniyelerle örtünmüş karanlık ve gölgeli bir köşede yattığını gördü.</p>

  <p class="calibre6">Fizban ellerini çırptı. "Aferin oğlum!" dedi yaşlı büyücü, Mekanizma Odası'nın duvarının bir kısmı açılınca.</p>

  <p class="calibre6">"Teşekkürler," diye cevap verdi Tas tevazu ile. "Aslında gizli kapıyı bulmak açmaktan daha zordu. Bunu nasıl becerdiğini bilemiyorum. Her yere baktığımı zannediyordum."</p>

  <p class="calibre6">Kapıdan çok yavaş yürüyerek geçmeye başladı sonra aklına bir şey gelmiş gibi durdu. "Fizban, şu ışığına arkada durmasını söyleyebilmenin bir yolu var mı? En azından burada birileri var mı diye görebilinceye kadar? Yoksa tam bir nişan tahtası olacağım; üstelik Verminaard'ın odalarının pek uzağında da değiliz."</p>

  <p class="calibre6">"Pek zannetmiyorum." Fizban başını salladı. "Karanlık yerlerde yalnız bırakılmaktan hoşlanmıyor."</p>

  <p class="calibre6">Tasslehoff başıyla onayladı - böyle bir cevap bekliyordu zaten. Bu konuda endişelenmenin faydası yoktu. Süt dökülürse, kedi yalayacaktır, annesinin hep dediği gibi. Şansına, girdiği dar hol boş görünüyordu. Alev omzunun yanında hareket edip duruyordu. Fizban'ın geçmesine yardım ettikten sonra etrafını araştırdı. On metre sonra aniden, karanlığa doğru inen merdivenlerle son bulan küçük bir holdeydiler. Doğu duvarındaki çifte bronz kapılar geri kalan tek çıkış yeriydi.</p>

  <p class="calibre6">"Şimdi," diye mırıldandı Tas, "taht odasının tepesindeyiz. Bu merdivenler büyük bir ihtimalle oraya iniyordur. Eminim merdivenleri koruyan bir milyon ejderan vardır! Yani bunu unutalım." Kulağını kapıya dayadı. "Hiç ses yok. Etrafa bir bakmalım." Yavaşça ittirerek kolaycacık açtı çifte kapıları. Dinlemek için duraksayan Tas, onu yakından izleyen Fizban ve ponpon alevle birlikte dikkatle girdi içeri.</p>

  <p class="calibre6">"Bir çeşit sanat galerisi," dedi, üzeri toz ve kir kaplı resimlerin duvarlara asılı durduğu devasa odayı kolaçan ederek. Duvarlardaki yarık şeklindeki yüksek pencereler Tas'ın yıldızlara ve yüksek dağların tepelerine bir göz atmasını sağladı. Artık nerede olduğunu iyice anlayarak kafasında kaba taslak bir harita çizdi.</p>

  <p class="calibre6">"Eğer hesaplarım doğru ise taht odası batıda kalıyor ve ejderhanın yuvası da onun batısında. En azından bu akşamüstü</p>

  <p class="calibre6">Verminaard ayrıldığında gittiği yer orasıydı. Ejderhanın bu binadan havalanabileceği bir yer olmalı, yani yuva gökyüzüne açılıyor olmalı; yani bir çeşit havalandırma deliği gibi bir yer veya olanları görebileceğimiz bir çatlak daha olmalı."</p>

  <p class="calibre6">Tas planlarına o kadar kapılmıştı ki Fizban'a hiç dikkat etmiyordu. Yaşlı büyücü belli bir amaçla odanın etrafında dolanıyor ve sanki belli bir resmi ararmış gibi bütün resimler arasında dolaşıyordu.</p>

  <p class="calibre6">"Ah, işte burada," diye mırıldandı Fizban, sonra dönerek fısıldadı: "Tasslehoff!"</p>

  <p class="calibre6">Kender başını kaldırarak resmin aniden yumuşak bir ışıkla parlamaya başladığını gördü. "Şuna bakın hele!" dedi Tasslehoff büyülenmişçesine. "Vay be, bu ejderhaların bir resmi -Köz gibi al ejderhaların- Pax Tharkas'a saldırışlarının resmi ve..."</p>

  <p class="calibre6">Kenderin sesi kesildi. Adamlar -Solamniya Şövalyeleri- başka ejderhalara binmişler onlarla savaşıyorlardı! Şövalyelerin bindikleri ejderhalar, -altın ve gümüş renkli- çok güzel ejderhalardı ve adamlar parıl parıl parlayan parlak silahlar taşıyorlardı. Tasslehoff aniden anladı! Dünyada kötü ejderhalarla dövüşebilecek iyi ejderhalar da vardı -tabii eğer bulunabilirlerse- ve ayrıca...</p>

  <p class="calibre6">"Ejderhamızrağı!" diye mırıldandı Tas.</p>

  <p class="calibre6">Yaşlı büyücü kendi kendine başıyla onayladı. "Evet miniğim," diye fısıldadı. "Anladın. Sen cevabı görüyorsun. Ve bunu hatırlayacaksın. Ama şimdi sırası değil. Şimdi değil." Uzanarak, kenderin saçlarını eğri büğrü eliyle karıştırdı.</p>

  <p class="calibre6">"Ejderhalar. Ne diyordum ben?" Tas hatırlayamadı. Sonra burada, üzeri toz toprak dolu, ne idiği belirsiz bu resmin karşısında ne arıyordu zaten. Kender başını salladı. Fizban onu kızdırıyor olmalıydı. "A evet. Ejderhanın yuvası. Hesaplarım doğruymuş, tam burada." Yürüyerek uzaklaştı.</p>

  <p class="calibre6">Yaşlı büyücü yüzünde bir tebessümle peşinden ayaklarını sürüye sürüye gitti.</p>

  <p class="calibre11">*****</p>

  <p class="calibre6">Yolarkadaşlarının madenlere yaptıkları yolculuk olaysız geçti. Sadece birkaç ejderan muhafız görmüşlerdi; onlar da sıkıntıdan yarı uyanık, yarı uyur haldeydi. Yanlarından geçip giden kadınlara hiç kimse önem vermiyordu. Bitap düşmüş lağım cücelerinden oluşan karışık bir yığının, durmadan besledikleri kızarmış ocağın yanından geçtiler.</p>

  <p class="calibre6">O kasvetli yerden aceleyle geçen yolarkadaşları, ejderan muhafızlarını adamları koca mağara odalara kilitledikten sonra lağım cücelerini göz altında tuttukları yere vardılar. Zaten insanlara muhafızlık etmek büyük bir zaman kaybı, diye düşünüyordu Verminaard - insanların bir yere gittikleri yoktu.</p>

  <p class="calibre6">Ve bir an için Tanis, bunun gerçekliğini bütün dehşetiyle görmüştü, adamların bir yerlere gittikleri yoktu. Kadın konuşurken ikna olmamış bir halde Altınay'a bakıyorlardı. Sonuç olarak o bir barbardı - aksanı bir tuhaf, elbisesi ondan, yani aksanından da tuhaftı. Kendisinin kurtulmuş olduğu mavi bir alevde bir ejderhanın ölmüş olduğuyla ilgili garip bir masal anlatıyordu. Ve bütün gösterebildiği de bir takım parlak platin disklerden ibaretti.</p>

  <p class="calibre6">Solace'ın Teokratı Hederick bütün hararetiyle Que-shu'lu kadının bir cadı, bir şarlatan, bir kafir olduğunu beyan edip duruyordu. Onlara Han'daki manzarayı hatırlatıyor, yaralı elini de delil diye gösteriyordu. Aslında adamların Hederick'e pek kulak astıkları da yoktu ya. Sonuç olarak Arayan tanrıları ejderhaları Solace'tan uzak tutamamıştı.</p>

  <p class="calibre6">Aslında birçoğu kaçış ümidine ilgi duyuyordu. Hemen hemen hepsi kötü koşulların izini taşıyordu - kırbaç darbeleri, yaralı yüzler. Çok kötü besleniyorlar, pislik ve sefalet içinde yaşamaya zorlanıyorlardı ve herkes tepelerin altındaki demir bittiğinde Hükümdar Verminaard'ın bir işine yaramayacaklarını biliyordu. Fakat -hapishanede bile yönetici bünyeyi oluşturan- Yücearayanlar böylesine cüretkar bir plana karşı çıkıyordu.</p>

  <p class="calibre6">Tartışmalar başladı. Adamlar birbirlerine bağırıp çağırıp duruyorlardı. Tanis, muhafızların bu kargaşıyı duyup geri gelmesinden korkarak aceleyle Caramon, Flint, Eben, Sturm ve Gilthanas'ı kapılara dikti. Yarımelf bunu beklemiyordu - tartışma günlerce sürebilirdi! Altınay ümitsizce, sanki her an ağlamaya başlayacakmış gibi adamların önüne oturdu. Yeni bulduğu inancı ile dopdolu, bilgisini dünyaya yaymak için çok hevesli olan kadın, inancından kuşku duyulunca ümitsizlikle yıkılmıştı.</p>

  <p class="calibre6">"Bu insanlar ahmak!" dedi Laurana yavaşça, Tanis'in yanına giderek.</p>

  <p class="calibre6">"Hayır," diye cevap verdi Tanis iç geçirerek. "Eğer ahmak olsalardı her şey daha kolay olurdu. Onlara elle tutulur hiçbir şey vaat edemiyoruz ama onlardan ellerindeki tek şeyi -hayatlarını- tehlikeye atmalarını istiyoruz. Ve ne için? Dağlara kaçsınlar, bütün yol boyunca savaşa savaşa kaçsınlar diye. En azından burada hayattalar - şu an için."</p>

  <p class="calibre6">"Ama bu şekilde yaşadıktan sonra hayatın anlamı ne?" diye sordu Laurana.</p>

  <p class="calibre6">"Bu çok güzel bir soru genç bayan," dedi dermansız bir ses. Döndüklerinde hücrenin bir köşesinde kaba bir döşekte yatan bir adamın yanında diz çökmüş Maritta'yı gördüler. Hastalık ve yoklukla bitmiş adamın yaşı bile anlaşılmıyordu. Oturmaya çalıştı, ince, solgun bir eli Tanis ile Laurana'ya doğru uzatmaya çalışarak. Nefes aldıkça göğsü hırlıyordu. Maritta onu susturmaya çalıştı ama o kadına huzursuzca baktı. "Öldüğümü biliyorum kadın! Ama bu önce sıkıntıdan ölmem gerektiği anlamına gelmez. O barbar kadını bana getirin."</p>

  <p class="calibre6">Tanis, sorgularcasına baktı Maritta'ya. Kadın ayağa kalktı, Tanis'i bir kenara çekti. "Bu Elistan," dedi, sanki Tanis'in bu ismi bilmesi gerekirmiş gibi. Tanis bir tepkide bulunmayınca, açıkladı. "Elistan - Liman'dan gelen Yücearayanlar'dan biri. Halk tarafından çok sevilir sayılırdı; şu Hükümdar Verminaard'a karşı konuşan bir tek o olmuştu. Ama kimse onu dinlemedi -duymak istemiyorlardı tabii ki."</p>

  <p class="calibre6">"Ondan ölüp gitmiş gibi konuşuyorsun," dedi Tanis. "Daha ölmemiş."</p>

  <p class="calibre6">"Hayır ama pek vakti kalmadı." Maritta göz yaşını sildi. "Bu göçürten hastalığı daha önce de görmüştüm. Kendi babam da bu illetten öldü. İçinde bir şey var, onu diri diri yiyor. Şu son günlerde acıdan delirdi ama artık geçti. Sonu çok yaklaştı."</p>

  <p class="calibre6">"Belki de yaklaşmamıştır." Tanis gülümsedi. "Altınay bir ermiş. Onu iyileştirebilir."</p>

  <p class="calibre6">"Belki iyileştirir, belki îyileştiremez," dedi Maritta şüpheyle. "İşi şansa bırakmak istemem. Elistan'ı boşuna umutlandırmak istemeyiz. Bırakın huzur içinde ölsün."</p>

  <p class="calibre6">"Altınay," dedi Tanis, Reisin Kızı yanlarına yaklaşırken. "Bu bey seninle tanışmak istiyor." Maritta'ya kulak asmayan yarım-elf Altınay'ı Elistan'ın yanına götürdü. Hayal kırıklığıyla ve sıkıntıyla sertleşmiş ve asılmış olan Altınay'ın yüzü adamın acınacak durumunu görünce yumuşadı.</p>

  <p class="calibre6">Elistan bakışlarını kadına kaldırmıştı. "Genç hanım," dedi sertçe, sesi zayıf çıktığı halde, "kadim tannlardan haber getirdiğini iddia ediyorsun. Eğer, bizim zannetiğimiz gibi tanrılar bize yüz çevirmedi de, insanlar tanrılardan yüz çevirdiyseler neden varlıklarını belli etmek için bu kadar beklediler?"</p>

  <p class="calibre6">Altınay ölmekte olan adamın yanına sessizce oturdu, cevabını sözcüklere nasıl dökebileceğini düşünerek. Sonunda şöyle dedi, "Bir ormandan geçtiğinizi hayal edin, yanınızda da en kıymetli şeyiniz olsun - nadir ve çok güzel bir ziynet. Aniden korkunç bir hayvan size saldırmış olsun. Ziynetinizi düşürüp, kaçmaya başlarsınız. Ziynetinizi kaybettiğinizi fark ettiğinizede de geri gidip ormanı aramaya korkarsınız. Sonra biri elinde başka bir ziynetle çıkagelir. Aslında gönlünüz bunun kaybetmiş olduğunuz ziynet kadar değerli olmadığını bilir ama hala diğerini aramaya gidemeyecek kadar korkuyorsunuzdur. Bunun anlamı, ziynetin ormanı terk etmiş olması mıdır; yoksa hala orada, yaprakların altında sizin dönüşünüzü bekleyerek pırıl pırıl parlıyor olması mıdır?"</p>

  <p class="calibre6">Elistan gözlerini kapattı içini çekerek; yüzü kederle dolmuştu. "Elbette ki ziynet bizim geri dönmemizi bekliyor. Ne kadar ahmakmışız! Keşke sizin tanrılarınızı öğrenecek vaktim olsaydı," dedi elini uzatarak.</p>

  <p class="calibre6">Altınay nefesini tuttu, yüzündeki kan neredeyse döşekte ölmekte olan adam kadar soluncaya kadar çekildi. "Sana zaman verilecek," dedi yavaşça, adamın elini kendi elleri arasına alarak.</p>

  <p class="calibre6">Önünde yaşananlara dalmış olan Tanis, koluna birinin dokunduğunu hissedince sıçradı. Eli kılıcında geri döndüğünde Sturm ile Caramon'un arkasında durduğunu gördü.</p>

  <p class="calibre6">"Ne var?" diye sordu çabuk çabuk. "Muhafızlar mı?"</p>

  <p class="calibre6">"Henüz değil," dedi Sturm sertçe. "Fakat artık her an gelebilirler. Hem Eben, hem de Gilthanas gitmiş."</p>

  <p class="calibre6">Gece Pax Tharkas üzerinde çökmüştü.</p>

  <p class="calibre6">Al ejderha Pyros'un yuvasında volta atacak yer yoktu; bu insan şeklinden kalan bir alışkanlığıydı. Bu bölümde ancak kanatlarını açacak kadar yeri vardı; ki burası kaledeki en büyük odaydı ve onun yerleşmesi için daha da büyütülmüştü. Fakat zemin kattaki bölüm o kadar dardı ki koca ejderhanın bütün yapabildiği koca bedeni döndürmekten ibaretti.</p>

  <p class="calibre6">Rahatlamaya çalışmak için kendini zorlayan ejderha, zemin üzerine yatarak gözleri kapıda beklemeye başladı. Üzerinde ta yukarlarda, üçüncü katın balkonunun parmaklıkları arasından çıkmış kendini gözleyen iki kafayı görmedi bile.</p>

  <p class="calibre6">Birinin kapıyı tırmaladığı duyuldu. Pyros büyük bir beklentiyle başını kaldırdı, sonra içeriye aralarında sefil görünüşlü birini sürükleyen iki goblin girince bir hırıltıyla yeniden başını indirdi.</p>

  <p class="calibre6">"Lağım cücesi!" diye burun büktü Pyros, astlarıyla Ortak Dil'de konuşarak. "Benim o lağım cücesini yiyeceğimi zannediyorsa Verminaard aklını kaçırmış demektir. Onu bir köşeye âtın ve dışarı çıkın!" diye hırıldadı, emirlerini yerine getirmek için acele eden ejderanlara. Sestun bir köşeciğe sinmiş, zırlayıp duruyordu.</p>

  <p class="calibre6">"Kapat çeneni!" diye emretti Pyros sinirli sinirli. "Belki de sadece üzerine alev kusup şu zırıltıyı kessem daha iyi..."</p>

  <p class="calibre6">Kapıda başka bir ses daha duyuldu, ejderhanın hemen tanıdığı hafif bir tak tak sesi. Gözleri al al yandı. "Gir!"</p>

  <p class="calibre6">Ejderhanın yuvasına bir suret süzüldü. Uzun bir cüppe giymiş, başına bir kukuleta geçirmişti.</p>

  <p class="calibre6">"Emir buyurduğun gibi geldim Köz," dedi suret yavaşça.</p>

  <p class="calibre6">"Evet," diye cevap verdi Pyros, pençeleri yeri tırmalıyordu. "Kukuletanı aç. Muhattap olduğum kişilerin yüzünü görmeliyim."</p>

  <p class="calibre6">Adam kukuletasını geri attı. Ejderhanın tepesinden, üçüncü kattan birinin boğulur gibi nefesinin tıkandığı duyuldu. Pyros kararmış balkona baktı. Uçup bir göz atmayı düşündü ama gelen suret düşüncelerini böldü.</p>

  <p class="calibre6">"Çok sınırlı bir zamanım var soylu efendim. Onlar kuşku duymadan geri dönmem gerek. Ve Hükümdar Verminaard'a da rapor vermem..."</p>

  <p class="calibre6">"Zamanla, zamanla," diye kesti sözünü Pyros sinirli sinirli. "Refakat ettiğin o ahmaklar neler planlıyor?"</p>

  <p class="calibre6">"Tutsakları serbest bırakarak onların isyan etmelerini sağlamayı ve Verminaard'ı Qualinesti üzerindeki ordusunu geri çağırmaya zorlamayı."</p>

  <p class="calibre6">"Hepsi bu mu?"</p>

  <p class="calibre6">"Evet soylu efendim. Şimdi gidip Ejderha Yüceefendisi'ni uyarmam gerek."&nbsp;</p>

  <p class="calibre6">"Pöh! Ne işe yarayacaksa? Eğer isyan edecek olurlarsa esirlerle başa çıkacak olan benim. Yoksa benim için bir planları var mı?"</p>

  <p class="calibre6">"Hayır, soylu efendim. Olması gerektiği gibi sizden çok korkuyorlar," diye ekledi suret. "Sizin Lord Verminaard ile birlikte Qualinesti'ye uçmanızı bekleyecekler. Sonra çocukları serbest bırakacaklar ve siz geri dönmeden önce dağlara kaçacaklar."</p>

  <p class="calibre6">"Bu tam onların akıllarının yettiğince bir plan. Verminaard konusunda üzülme. Öğrenmesi gerektiğini düşündüğüm zaman bunu ona anlatırım. Çok daha önemli konular mayalanmakta. Çok daha büyük. Şimdi dikkatle dinle. Bugün bir tutsak getirildi, o embesil Toede..." Pyros durdu, gözleri parlıyordu. Sesi tıslayan bir fısıltıya dönüştü. "Gelen o! Aradığımız!"</p>

  <p class="calibre6">Suret, hayretle bakakaldı. "Emin misiniz?"</p>

  <p class="calibre6">"Elbette!" diye hırladı Pyros hırçınlıkla. "Bu adamı rüyalarımda gördüm hep. Burada... elimi atsam tutabileceğim! Bütün Krynn bu adamı ararken ben onu buldum!"</p>

  <p class="calibre6">"Majesteleri Karanlık Hanım'a haber verecek misiniz?"</p>

  <p class="calibre6">"Hayır. Bir ulağa güvenemem. Bu adamı bizzat benim götürmem lazım ama şu anda ayrılamam. Verminaard bir başına Qualinesti ile başa çıkamaz.</p>

  <p class="calibre6">Savaş bir hile bile olsa, sergilediğimiz görüntüye önem vermemiz gerekir. Zaten elflerden arınmış bir dünya daha iyi olacaktır. Zaman müsade ettiğinde de bu Hepadam'ı Kraliçe'ye götürürüm."</p>

  <p class="calibre6">"O halde neden bana söylüyorsunuz bunu?" diye sordu suret sesinde bir endişeyle.</p>

  <p class="calibre6">"Çünkü ona göz kulak olman lazım!" Pyros koca gövdesini daha rahat bir pozisyona değiştirdi. Artık aklındaki planlar hızla yerli yerine oturmaya başlamıştı. "Mishakal'ın ermişi ile bu yeşil ziynetli adamın aynı anda elimizin altına gelmeleri Majesteleri Karanlık Hanım'ın bir takdiridir! Verminaard'a bu ermiş ve arkadaşları ile başa çıkma ayrıcalığını yarın vereceğim. Aslında" -Pyros'un gözleri ışıldadı- "bu iş çok da hoş olabilir. Kargaşalık içinde Yeşil Ziynetli Adam'ı ortadan kaldırıveririz ve Verminaard'ın hiçbir şeyden haberi olmaz! Köleler saldırdığında senin Yeşil Ziynetli Adam'ı bulman gerek. Onu buraya getir ve alt kattaki odalardan birinde sakla. Bütün insanlar yok edildikten ve ordu Quelinesti'yi silip süpürdükten sonra ben onu Karanlıklar Kraliçesi'ne götürürüm."</p>

  <p class="calibre6">"Anlıyorum." Suret yeniden eğilerek selam verdi. "Ya benim ödülüm?"</p>

  <p class="calibre6">"Hak ettiğin olacaktır. Şimdi beni yalnız bırak."</p>

  <p class="calibre6">Adam kukuletasını başına geçirerek çekildi. Pyros kanatlarını katlayarak, koca bedenini, kuyruğu burnuna gelecek şekilde kıvırıp yattı ve karanlığı seyretmeye başladı. Duyulabilen tek ses Sestun'un içler parçlayan ağlama sesiydi.</p>

  <p class="calibre6">"İyi misin?" diye sordu Fizban, Tasslehoffla balkonda, kıpırdanmaya bile korkarak büzülmüş yatarlarken. Zifir zindandı, Fizban çok hiddetlenmiş, ponpon alevin üzerine bir vazoyu ters çevirip kapatmıştı.</p>

  <p class="calibre6">"Evet," dedi Tas durgunca. "Öyle boğulacak gibi ses çıkarttığım için çok üzgünüm. Kendime hakim olamadım. Bunu bekliyor da olsam -yani bir anlamda- tanıdığın birinin seni ele vermesini kabullenmek çok zor. Sence ejderha beni duymuş mudur?" "Bilemem," diye iç geçirdi Fizban. "Sorun şu, şimdi ne yapacağız?"</p>

  <p class="calibre6">"Bilmiyorum," dedi Tas perişan bir halde. "Düşünmesi gereken ben olmamalıydım. Ben eğlence olsun diye katılmıştım bu yolculuğa. Tanis'i veya diğerlerini uyaramayız, çünkü nerede olduklarını bilmiyoruz. Ve etrafta dolaşıp onları aramaya başlarsak, yakalanıp işleri daha da berbat bir hale sokabiliriz!" Elini çenesine koydu. "Biliyor musun," dedi olanğandışı bir ciddiyetle, "bir keresinde babama kenderlerin neden küçük olduklarını, neden bizim insanlar ve elfler gibi büyük olmadığımızı sormuştum. Gerçekten hep büyük olmak istemişimdir," dedi yavaşça ve bir an için sessizleşti.</p>

  <p class="calibre6">"Baban ne demişti?" diye sordu Fizban kibarca.</p>

  <p class="calibre6">"Kenderlerin, küçük şeyleri başarabilmek için küçük yaratıldıklarını söylerdi. '<span class="calibre8">Eğer dünyadaki büyük şeylere yakından bakacak olursan</span>' demişti, '<span class="calibre8">bunların bir araya gelmiş ufak şeylerden oluştuğunu görürsün.'&nbsp;</span>O aşağıdaki koca ejderha, kan damlalarından başka bir şey değildir belki de. Ve bütün farkı yaratan da küçük değişikliklerdir."</p>

  <p class="calibre6">"Baban çok erdemliymiş."</p>

  <p class="calibre6">"Evet." Tas, elini gözlerinin üzerinden geçirdi. "Uzun zamandır görmüyorum onu." Kenderin sivri çenesi ileri doğru çıktı, dudakları gerildi. Babası, eğer onu görecek olsa bu küçük ve yiğit kişinin oğlu olduğunu anlayamazdı.</p>

  <p class="calibre6">"Büyük şeyleri diğerlerine bırakalım," diye beyan etti sonunda Tas. "Onlarla Tanis, Sturm, Altınay uğraşsın. Biz küçük şeyleri hallederiz, çok önemli görünmeseler bile. Biz Sestun'ı kurtaralım."</p>
</body>
</html>
