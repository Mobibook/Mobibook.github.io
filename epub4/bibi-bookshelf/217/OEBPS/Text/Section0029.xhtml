<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="calibre1">
      <br class="calibre1" />
    </div>
  </div>

  <h2 class="calibre17" title="- 4 - Kurtuluş! Fızban’ın büyüsü."><a class="calibre20" id="bookmark1"></a><b class="calibre4"><i class="calibre18">-</i></b> <span class="calibre19">4 -</span></h2>

  <h2 class="calibre17"><span class="calibre19">Kurtuluş!</span></h2>

  <h2 class="calibre17"><a class="calibre20" id="bookmark2"></a><span class="calibre19">Fızban’ın büyüsü.</span></h2>

  <div class="calibre1">
    <span class="calibre16"><br class="calibre1" /></span>
  </div>

  <p class="calibre6">Raistlin'in sıkıntısı bedenseldi, Sturm'ünki ruhsal; ama belki de yolarkadaşlarının bu dört günlük tutuklulukları sırasında en çok acı çeken Tasslehoff olmuştu.</p>

  <p class="calibre6">Bir kendere uygulanabilecek en acımasız işkence, onu hapse tıkmaktır. Tabii aynı zamanda, herhangi bir cinse uygulanabilecek en acımasız işkencenin de onu bir kenderle birlikte hapsetmek olduğu düşüncesi de oldukça yaygındır. Tasslehoff un üç gün boyunca bitmek tükenmek bilmeyen çenesinden, kaba eşek şakalarından sonra yolarkadaşları seve seve kenderi verip karşılığında işkence aletinde gerilerek huzurlu bir saat geçirmeye bile razı bir duruma gelmişlerdi - en azından Flint öyle diyordu. Sonunda Altınay bile sinirlerine hakim olamayarak neredeyse ona tokat atacak duruma gelmişti ki Tanis, Tasslehoffu arabanın arkasına yolladı. Bacaklarını kenardan aşağıya sallayarak yüzünü demir parmaklıklara yaslayan kendere ıstıraptan ölecekmiş gibi geliyordu. Bütün yaşamı boyunca hiç böyle sıkılmamıştı.</p>

  <p class="calibre6">Fizban'ın bulunmasıyla işler biraz ilginç olmaya başlamıştı ama Tanis, yaşlı adamın torbalarını geri vermesi için Tas'ı zorlayınca işin eğlencesi azalmaya başlamıştı. Ve böylece, ümitsizlik noktasına kadar gelen Tasslehoff, vakit geçirecek başka bir şeylere takılmaya başlamıştı.</p>

  <p class="calibre6">Lağım cücesi Sestun.</p>

  <p class="calibre6">Yolarkadaşları genelde Sestun'a hem gülüp hem acıyorlardı. Lağım cücesi Toede'nin sürekli aşağıladığı, kötü kullandığı şamaroğlanıydı. Bütün gece boyunca Seçkinamir'in ayak işlerine koşuyor, kervanın başındaki Toede'den gerideki hobgoblin komutanına mesaj taşıyor, erzak arabasından Seçkinamir'e yiyecek taşıyor, Seçkinamir'in midillisini doyurarak suluyor ve Seçkinamir'in icat ettiği bütün pis işleri yerine getiriyordu. Toede onu günde en azından üç kez yere yapıştırıyor, ejderanlar ona eziyet ediyor, hobgoblinler yiyeceklerini aşırıyordu. Hatta geyikler bile yanlarından geçerken ona bir çifte atıyorlardı. Lağım cücesi tüm bunlara o kadar ciddi bir küstahlıkla tahammül ediyordu ki yolarkadaşlarının sempatisini kazanmıştı.</p>

  <p class="calibre6">İşi olmadığı zamanlar Sestun yolarkadaşlarının yanında durmaya başlamıştı. Pax Tharkas'tan haber almaya can atan Tanis ona yurdunu ve nasıl oldu da Seçkinamir'in hizmetine girdiğini sordu. Hikâyesini anlatmak Sestun'ın bir gününü aldı; hikayenin ortasından başlayıp, cumburlop başına daldığı için yolarkadaşları bir gün boyunca da bu söylenenleri bir araya getirmekle geçirdi.</p>

  <p class="calibre6">Yavaş yavaş ortaya çıkan pek de bir şeye yaramamıştı. Hükümdar Verminaard ile ejderanları, bölüklerinin çelik silahları için ihtiyaç duydukları demir madenlerini ellerine geçirdiklerinde Sestun büyük bir lağım cücesi grubuyla birlikte Pax Tharkas'ın civarındaki dağlarda yaşıyormuş.</p>

  <p class="calibre6">"Büyük yangın... bütün gün, bütün gece. Kötü koku." Sestun burnunu kırıştırmıştı. "Kayaları döv. Bütün gün, bütün gece. Ben mutfakta iyi iş bul" -yüzü bir an için aydınlanmıştı- "sıcak çorba yap. Çok sıcak." Yüzü asıldı. "Çorbayı dök. Sıcak çorba zırları hemen ısıtıyor. Hükümdar Verminaard sırt üstü uyu bir hafta." İçini çekti. "Ben Seçkinamir ile git. Ben iste."&nbsp;</p>

  <p class="calibre6">"Belki de madenleri kapatabiliriz," diye önerdi Caramon.</p>

  <p class="calibre6">"Fena fikir değil," diye düşündü Tanis yüksek sesle. "Hükümdar Verminaard'ın madenleri koruyan kaç ejderanı var?"</p>

  <p class="calibre6">"İki!" dedi Sestun, on pis parmağını kaldırarak.</p>

  <p class="calibre6">Tanis içini çekti, bunu daha önce de duydukları zamanı hatırlayarak.</p>

  <p class="calibre6">Sestun ona ümitle baktı. "Sadece iki tane de ejderha var."</p>

  <p class="calibre6">"İki ejderha mı!" dedi Tanis inanmayarak.</p>

  <p class="calibre6">"İkiden fazla yok."</p>

  <p class="calibre6">Caramon homurdanarak yerine oturdu. Savaşçı Xak Tsaroth'tan bu yana ejderhalarla dövüşmeyi ciddiye almaya başlamıştı. Sturm ile birlikte şövalyenin bildiği tek ejderha dövüşçüsü Huma hakkındaki bütün öyküleri gözden geçirmişlerdi. Ne yazık ki hiç kimse Huma'nın efsanelerini o güne kadar ciddiye almamıştı (bu konuda alaya alınan Solamniya Şövalyeleri hariç); bu yüzden de Huma'nın öykülerinin birçoğu zamanla değişmiş ya da unutulmuştu.</p>

  <p class="calibre6">"Bir şövalye, hem güçlü, hem hakikatli, aşağı çağıran tanrıların kendilerini ve kudretli Ejderhamızrağı'nı döven," diye mırıldandı Caramon hapishanelerinin saman kaplı zeminine yatmış uyuyan Sturm'e bakarak.</p>

  <p class="calibre6">"Ejderhamızrağı mı?" diye mırıldandı Fizban horlayarak uyanıp. "Ejderhamızrağı mı? Kim Ejderhamızrağı hakkında konuştu?"</p>

  <p class="calibre6">"Kardeşim," diye fısıldadı Raistlin acı acı gülümseyerek. "İlahiden alıntı yapıyor. Belli ki şövalyeyle birlikte hatırlarına gelen çocuk masallarına merak saldılar."&nbsp;</p>

  <p class="calibre6">"Güzel bir öyküdür Huma ve Ejderhamızrağı," dedi yaşlı adam sakallarını sıvazlayarak.</p>

  <p class="calibre6">"Masal canım alt tarafı." Caramon esneyerek göğsünü kaşıdı. "Kim bunun veya Ejderhamızrağı'nın ve hatta Huma'nın bile hakikat olduğunu bilebilir'?"</p>

  <p class="calibre6">"Ejderhaların hakikat olduğunu biliyoruz," diye mırıldandı Raistlin.</p>

  <p class="calibre6">"Huma da hakikatti," dedi Fizban yavaşça. "Ejderhamızrağı da." Yaşlı adamın yüzü hüzünlendi.</p>

  <p class="calibre6">"Öyle miydi?" Caramon doğrulup oturdu. "Tarif edebilir misin?"</p>

  <p class="calibre6">"Elbette!" diye burun büktü Fizban tepeden bakarak.</p>

  <p class="calibre6">Artık hepsi dinliyordu. Aslında Fizban'ın hikayelerini dinleyenler yüzünden biraz canı sıkıl<span class="calibre21">mı</span>ştı.</p>

  <p class="calibre6">"Bu... şeye benzeyen bir silahtı - yok yok değildi. Aslında bu silah - yok, öyle de değildi. Daha çok neye benziyordu biliyor musunuz... hani aynı şey gibi... daha doğrusu bir - mızrak, evet tamam! Bir mızraktı!" Ciddi ciddi başını salladı. "Ve ejderhalara karşı da çok etkiliydi."</p>

  <p class="calibre6">"Ben biraz kestireceğim," diye homurdandı Caramon.</p>

  <p class="calibre6">Tanis gülümseyerek başını salladı. Parmaklıklara dayanarak yorgun argın gözlerini kapadı. Kısa bir süre sonra Raistlin ile Tasslehoff hariç herkes düzensiz bir uykuya dalmıştı. Gözünde bir damla uyku olmayan ve canı çok sıkılan kender ümitle Raistlin'e baktı. Bazen, eğer Raistlin'in keyfi yerindeyse, eskinin büyü kullanıcılarıyla ilgili hikayeler anlatırdı. Fakat kırmızı cüppesine sarınmış büyücü merakla Fizban'ı izliyordu. Yaşlı adam bir sıranın üzerinde oturmuş hafifçe horluyor, araba yolda sarsıldıkça onun da başı yukarı aşağıya oynuyordu. Raistlin'in altın gözleri, sanki aklına huzursuz edici yeni bir düşünce gelmiş gibi pırıltılı birer çizik halini alıncaya kadar kısıldı. Bir süre sonra kukuletasını başına çekerek arkasına dayandı ve yüzü gölgeler arasında yitip gitti.</p>

  <p class="calibre6">Tasslehoff içini çekti. Sonra, etrafına bakınarak kafesin yakınında yürüyen Sestun'ı gördü. Kenderin yüzü aydınlandı. Burada, hikayelerini dinleyecek kadirşinas biri vardı işte.</p>

  <p class="calibre6">Onu yakına çağıran Tasslehoff en çok sevdiği hikayelerden birini anlatmaya başladı. İki ay battı. Tutuklular uyudu. Hobgoblinler arkalarından geliyordu, yarı uykulu; bir an önce kamp kurmaktan söz ediyorlardı. Seçkinamir Toede midillisini önden sürüyordu, ödülünü hayal ederek. Seçkinamir'in gerisinde ejderanlar kendi kaba dillerinde mırıldanıyor, bakmadığı zamanlarda Toede'ye meşum bakışlar fırlatıyorlardı.</p>

  <p class="calibre6">Tasslehoff kafesin kenarından bacaklarını aşağıya sallayarak oturup Sestun ile konuşmaya başladı. Kender, Gilthanas'ın uyuyor numarası yaptığını fark etti. Tas, kimsenin bakmadığını tahmin ettiği zamanlarda elfin gözlerinin açılarak etrafı kolaçan ettiğini anladı. Bu Tas'ı son derece şaşırttı. Sanki Gilthanas bir şeyleri gözlüyor veya bir şeyler bekliyordu. Kender hikayesini şaşırdı.</p>

  <p class="calibre6">"Ve böylece ...ııı... torbamdan bir taş aldığım gibi attım ve -küt- büyücünün tam kafasından vurdum," diye hikayeyi bağlamaya başladı Tas çabuk çabuk. "İblis büyücüyü ayağından çekerek onu Cehennemin derinliklerine sürükledi."</p>

  <p class="calibre6">"Ama iblis önce sana teşekkür et," diye söze karıştı Tas'ın bu öyküsünü -farklı şekillerde- daha önce iki kez dinlemiş olan Sestun. "Sen unuttun."</p>

  <p class="calibre6">"Öyle mi?" diye sordu Tas, bir gözü Gilthanas üzerinde. "Şey evet, iblis bana teşekkür etti ve vermiş olduğu yüzüğü geri aldı. Eğer karanlık olmasaydı, yüzüğün parmağımı yakan izini görebilirdin."</p>

  <p class="calibre6">"Güneş çıkıyor. Birazdan sabah. O zaman görürüm," dedi lağım cücesi şevkle. Etraf hala karanlıktı ama doğudaki soluk ışık yakında güneşin, yolculuklarının dördüncü gününe doğacağını belirtiyordu.</p>

  <p class="calibre6">Aniden Tas ormanda öten bir kuş sesi duydu. Birkaç kuş da ona cevap verdi. Ne tuhaf sesli kuşlar diye düşündü Tas. Daha önce hiç bunlardan duymamıştım. Ama daha önce hiç bu kadar güneye gelmemişti. Nerede olduklarını haritalarının birinden biliyordu. Aköfke Nehri üzerindeki tek köprüden geçmişler, kenderin haritalarında ünlü Thadarkan demir madenlerinin yanında işaretlenmiş olan güneydeki Pax Tharkas'a doğru ilerliyorlardı. Arazi yükselmeye, batı taraflarında da sık toz ağacı ormanları belirmeye başlamıştı. Ejderanlar ile hobgoblinler ormanı gözleyip duruyorlardı; adımları da sıklaşmıştı. Bu ormanların içinde kadim elf yurdu Qualinesti gizliydi.</p>

  <p class="calibre6">Bir kuş daha öttü, bu kez çok daha yakından. Aynı kuş tam arkasından cevap verince Tasslehoffun ensesindeki tüyler diken diken oldu. Kender döndüğünde Gilthanas'ı ayakta gördü; parmakları ağzındaydı, tüyler ürperten bir ıslık havayı yarıyordu.</p>

  <p class="calibre6">"Tanis!" diye bağırdı Tas ama yarımelf uyanmıştı zaten. Arabadaki herkes gibi.</p>

  <p class="calibre6">Fizban doğrularak esnedi ve etrafına bakındı. "A, iyi," dedi kibarca, "elfler burada."&nbsp;</p>

  <p class="calibre6">"Ne elfleri... nerede?" Tanis doğruldu.</p>

  <p class="calibre6">Aniden bir bıldırcın sürüsü havalanırmış gibi bir vızıltı sesi duyuldu. Önlerindeki erzak arabasından bir çatırtı sesi işitildi; artık sürücüsüz kalan araba bir tekerlek izine doğru yan yatarak devrildi. Kafesli arabayı kullanan sürücü tüm gücüyle dizginlere asıldı ve enkaz halindeki erzak arabasına çarpmadan arabayı durdurdu. Kafes, tehlikeli bir biçimde yan yatarak tutsakların darmadağın olmasına neden oldu. Sürücü geyiği yeniden harekete geçirerek onları enkazın etrafından dolandırdı.</p>

  <p class="calibre6">Sürücü aniden bir çığlık atarak boynunu tuttu; yolarkadaşları belli belirsiz aydınlanmış sabah göğüne karşı sürücünün boynunda tüylü bir ok sapı durduğunu gördüler. Sürcünün bedeni oturduğu yerden devrildi. Diğer muhafız elinde kılıcı ayaklandıktan sonra o da göğsünde bir okla ileri devrildi. Dizginlerin gevşediğini hisseden geyik, sonunda kafes duruncaya kadar yavaşladı. Etrafta oklar ıslık çalarken kervanın her yanından haykırışlar ve çığlıklar yükseliyordu.</p>

  <p class="calibre6">Yolarkadaşları, yüzü koyun yere kapaklandılar oklardan korunmak için.</p>

  <p class="calibre6">"Nedir bu? Neler oluyor?" diye sordu Tanis, Gilthanas'a.</p>

  <p class="calibre6">Fakat ona kulak asmayan elf ormanın içine alacakaranlığa doğru baktı. "Porthios!" diye seslendi.</p>

  <p class="calibre6">"Tanis neler oluyor?" Sturm doğrularak dört gün zarfında ilk sözlerini sarf etti.</p>

  <p class="calibre6">"Porthios, Gilthanas'ın ağabeyidir. Galiba bu bir kurtarma operasyonu," dedi Tanis. Bir ok vızlayarak geldi, şövalyeyi teğet geçerek arabanın tahta kısmına saplandı.</p>

  <p class="calibre6">"Ölecek olursak buna pek kurtuluş denemez herhalde!" Sturm kendini yere bıraktı. "Ben elflerin mükemmel birer nişancı olduklarını zannederdim!"</p>

  <p class="calibre6">"Yere yapışın," diye emretti Gilthanas. "Oklar kaçışımız için bir araç. Bu vur-kaç saldırısı. Halkım büyük bir kuvvete doğrudan saldıracak güçte değil. Ormana doğru kaçmaya hazır olmalıyız."</p>

  <p class="calibre6">"Peki kafeslerden nasıl çıkacağız?" diye sordu Sturm.</p>

  <p class="calibre6">"Her şeyi sizin için biz yapamayız!" diye cevap verdi Gilthanas soğuk bir edayla. "Büyü kullanıcıları var..."</p>

  <p class="calibre6">"Büyü araçlarım olmazsa ben çahşamam!"'diye tısladı Raistlin bir sıranın altından. "Eğil, Yaşlı Kişi," dedi başını dikmiş etrafa ilgiyle bakınan Fizban'a.</p>

  <p class="calibre6">"Belki ben yardım edebilirim," dedi yaşlı büyücü gözleri parlayarak. "Şimdi durun bir düşüneyim..."</p>

  <p class="calibre6">"Cehennem adına, neler oluyor?" diye gürledi bir ses karanlığın içinden. Seçkinamir Toede, midillisiyle dört nala belirdi. "Neden durduk?"</p>

  <p class="calibre6">"Saldırıya uğradık!" diye bağırdı Sestun, saklandığı kafesin altından emekleyerek çıkarken.</p>

  <p class="calibre6">"Saldırı mı? Blyxtshok! Bu arabayı haraket ettirin!" diye bağırdı Toede. Seçkinamir'in eyerine bir ok saplandı. Toede'nin kırmızı gözleri fal taşı gibi açılarak ormana doğru korkuyla baktı. "Saldırıya uğradık! Elfler! Tutsakları kurtarmaya çalışıyorlar!"</p>

  <p class="calibre6">"Sürücü ile muhafız ölü!" diye bağırdı Sestun, başka bir ok tam burnunun dibinden geçerken kendini iyice arabaya yapıştırmıştı. "Ben ne yapsın?"</p>

  <p class="calibre6">Bir ok da Toede'nin başının üzerinden geçti. Eğilerek, düşmemek için midillisinin boynuna sarıldı. "Başka bir sürücü bulurum," dedi aceleyle. "Sen burada kal. Canın pahasına tutsaklara göz kulak ol! Eğer kaçarlarsa seni sorumlu tutarım."</p>

  <p class="calibre6">Seçkinamir midillisini mahmuzlayınca kızgınlıktan delirmiş hayvan ileri doğru fırladı. "Muhafızlarım! Hobgoblinler! Bana!" diye bağırdı Seçkinamir midillisini sıranın arkasına doğru dört nala sürerken. Bağırtıları yankılandı. "Yüzlerce elf! Etrafımız sarıldı. Kuzey'e saldırın! Bunu Hükümdar Verminaard'a bildirmem gerek." Toede ejderan komutanını görünce dizginlere asıldı. "Siz ejderanlar, tutsaklara dikkat edin!" Hala bağırarak bineğini mahmuzladı ve yüz hobgoblin, yürekli liderlerinin ardında dört nala savaş alanını terk etti. Kısa bir süre sonra tamamen gözden kaybolmuşlardı bile.</p>

  <p class="calibre6">"Evet, böylece hobgoblinler halloldu," dedi Sturm, yüzü tebessümle gevşeyerek. "Artık düşünmek zorunda olduğumuz elli kadar ejderan kaldı. Bu arada, orada yüz kadar elf yoktur, değil mi?"</p>

  <p class="calibre6">Gilthanas başını hayır anlamında salladı. "Daha çok yirmi kadar var."</p>

  <p class="calibre6">Yere yapışmış yatan Tika dikkatle başını kaldırarak güneye doğru baktı. Soluk sabah ışığında, elf okçular onların saflarına doğru ilerledikçe saklanmak için yolun her iki yanına sıçrayan ejderanların bir mil kadar ilerideki iri suretlerini seçebiliyordu. Tanis'in koluna dokunarak işaret etti.</p>

  <p class="calibre6">"Bu kafesten kurtulmamız gerek," dedi Tanis arkasına bakarak. "Seçkinamir gittiğinden ejderanlar bizi Pax Tharkas'a götürme zahmetine katlanmayabilir. Bizi buracıkta kafesler içinde katlederler. Caramon?"&nbsp;</p>

  <p class="calibre6">"Bir deneyeyim," diye gürledi savaşçı. Ayağa kalkarak kafesin parmaklıklarını koca eliyle kavradı. Gözlerini kapayarak derin bir nefes aldı ve parmaklıkları ayırmaya çalıştı. Yüzü kızardı, kollarındaki kaslar kabardı, ellerinin eklem yerleri beyazlaştı. Faydasızdı. Soluksuz kalan Caramon yere serildi.</p>

  <p class="calibre6">"Sestun!" diye bağırdı Tasslehoff. "Baltan! Kilidi kır!"</p>

  <p class="calibre6">Lağım cücesinin gözleri açıldı. Önce yolarkadaşlarına, sonra Seçkinamir'in tuttuğu yola baktı. Yüzü kararsızlıkla çarpıldı.</p>

  <p class="calibre6">"Sestun..." diye başladı Tasslehoff. Kenderi bir ok sıyırıp geçti. Arkadaki ejderanlar ilerlemeye başlamışlar, kafeslere ok atıyorlardı. Tas kendini yere yapıştırdı. "Sestun," diye başladı yine, "eğer bizim serbest kalmamıza yardım edersen sen de bizimle gelebilirsin!"</p>

  <p class="calibre6">Keskin bir kararlılık ifadesi Sestun'ın yüz hatlarını sertleştirdi. Arkasına bağlamış olduğu baltasına uzandı. Sestun sırtının tam ortasında duran baltasını el yordamıyla ararken yolarkadaşları tırnaklarını kemirerek onu izlediler. Sonunda ellerinden biri baltasının sapına denk geldi ve baltayı çekip çıkarttı. Baltanın keskin ağzı şafağın kurşuni ışığında pırıldadı.</p>

  <p class="calibre6">Flint bunu görerek homurdandı. "Balta benden yaşlı! Afetten kalma olsa gerek! Kilit bir yana, bir kenderin beynini bile çıkartamaz büyük bir ihtimalle!"</p>

  <p class="calibre6">"Sus!" diye emretti Tanis, gerçi lağım cücesinin silahı karşısında kendi ümitleri de yıkılmıştı. Bu bir savaş batlası değil, sadece küçük, yıpranmış paslı bir odun baltasıydı; belli ki lağım cücesi bunun bir silah olduğunu düşünerek bir yerlerden almıştı. Sestun baltayı dizlerinin arasına kıstırarak ellerine tükürdü.</p>

  <p class="calibre6">Oklar kafesin parmaklıkları arasında takırdayıp duruyordu. Biri Caramon'un kalkanına saplandı. Başka bir tanesi Tika'nın kolunu sıyırıp geçerek bluzunu kafesin kenarına tutturdu. Tika o güne kadar hayatında bu kadar korktuğunu hatırlamıyordu -ejderhalar Solace'a saldırdıklarında bile bu kadar korkmamıştı. İçinden çığlık atmak gelmiş, Caramon'un sarılmasını istemişti. Fakat Caramon kıpırdamaya cesaret edecek durumda değildi.</p>

  <p class="calibre6">Tika'nın gözüne Altınay çarptı; kendi bedenini yaralı Theros'a siper ediyordu; yüzü solgun ama sakindi. Tika dudaklarını sıkarak derin bir nefes aldı. Kolundaki yakıcı acıyı yok sayarak oku gaddarca tahtadan çıkarıp yere fırlattı. Güneye doğru bakınca, ani saldırı ve Toede'nin ortadan kayboluşuyla anlık bir karışıklık yaşayan ejderanların yeniden toparlandıklarını, ayaklanıp kafeslere doğru koşmaya başladıklarını gördü. Okları havayı dolduruyordu. Göğüs kalkanları, koşarken dişleri arasına kıstırdıkları uzun kılıçlarının parlak çeliği gibi sabahın soluk gri ışığında parlıyordu.</p>

  <p class="calibre6">"Ejderanlar sıkıştırıyor," diye haber verdi Tanis, elinden geldiğince sesini titretmemeye çalışıyordu.</p>

  <p class="calibre6">"Çabuk ol Sestun!" diye bağırdı Tanis.</p>

  <p class="calibre6">Lağım cücesi baltayı kavrayarak bütün gücüyle savurdu, kilidi ıskaladı ve neredeyse elindeki baltanın uçup gitmesine neden olacak şekilde demir parmaklıklara indirdi. Özür dilercesine omuzlarını silktikten sonra bir kez daha savurdu. Bu kez kilide vurdu.</p>

  <p class="calibre6">"Bükemedi bile," diye rapor etti Sturm.</p>

  <p class="calibre6">"Tanis," diye titredi sesi Tika'nın, işaret ederken. Birkaç ejderan onlardan üç metre kadar ileriye gelmiş, birkaç elf okçu tarafından vurulmuştu, ama kurtuluş ümitleri yine de neredeyse yok gibiydi.</p>

  <p class="calibre6">Sestun kilide bir kere daha vurdu.</p>

  <p class="calibre6">"Çentti," dedi Sturm çileden çıkarak. "Bu gidişle üç gün içinde kafesten çıkarız! O elfler ne yapıyorlar zaten öyle? Neden gizleneceklerine adam gibi saldırmıyorlar!"</p>

  <p class="calibre6">"Bu büyüklükte bir güce saldıracak adamımız yok! " diye cevap verdi şövalyenin yanına emekleyen Gilthanas hiddetle. "Mümkün olduğunda yanımıza gelecekler! Biz sıranın başındayız. Bak, diğerleri kaçıyor."</p>

  <p class="calibre6">Elf arkalarındaki iki arabayı işaret etti. Elfler kilitleri kırmışlar, hızla ormana kaçan tutsakları ağaçların arasından fırlattıkları ölümcül oklarla koruyorlardı. Fakat tutsaklar emniyette olunca elfler yeniden ağaçların arasına çekiliyordu.</p>

  <p class="calibre6">Ejderanların onların peşinden elf ormanına girmeye hiç niyetleri yoktu. Onların gözleri son tutsak kafesindeydi; tutsakların eşyalarını taşıyan arabada. Yolarkadaşları ejderan komutanlarının bağırışlarını duyabiliyordu. Anlamları açıktı: "Tutsakları öldürün. Ganimeti bölüşün."</p>

  <p class="calibre6">Herkes ejderanların onlara, elflerden daha önce varabileceğini açık açık görüyordu. Tanis sıkıntı içinde küfretti. Her şey boşuna görünüyordu. Yanında bir kıpırtı fark etti. Yaşlı büyücü Fizban ayağa kalkıyordu.</p>

  <p class="calibre6">"Yo, Yaşlı Kişi!" Raistlin, Fizban'ın eteklerine asıldı. "Saklan!"</p>

  <p class="calibre6">Havadan vızıldayarak gelen bir ok yaşlı adamın eğrilmiş ve yıpranmış şapkasına saplandı. Kendi kendine söylenen Fizban fark etmemiş gibiydi, gri ışıkta mükemmel bir nişan tahtası olmuştu. Ejderanların okları etrafında yaban arıları gibi vızıldıyor, ama sanki pek bir etkisi olmuyordu; gerçi tam elini bir torbanın içine soktuğunda torbaya bir ok isabet edince biraz canı sıkılır gibi olmuştu.</p>

  <p class="calibre6">"Ne büyüsü yapıyor?" diye sordu Tanis, Raistlin'e. "Anlayabiliyor musun?"</p>

  <p class="calibre6">Genç büyücü dikkatle dinledi, kaşlarını çattı. Aniden Raistlin'in gözleri fal taşı gibi açıldı. "HAYIR!" diye ciyakladı, yaşlı büyücünün konsantrasyonunu bozmak için cübbesini çekiştirerek. Ama çok geç kalmıştı. Fizban son sözü söyleyerek kafesin arka kapısının kilidini işaret etti.</p>

  <p class="calibre6">"Yere yatın!" Raistlin kendini bir sıranın altına attı. Yaşlı büyücünün kafes kapısını -ve kapının diğer tarafında durduğu için kendisini- işaret ettiğini gören Sestun yüzü koyun yere yattı. Kafes kapısına ulaşan, silahlarından salyaları akan üç ejderan kayarak durdu ve tedirginlikle kafese baktı.</p>

  <p class="calibre6">"Ne oluyor?" diye bağırdı Tanis.</p>

  <p class="calibre6">"Ateştopu!" dedi Raistlin nefesi kesilerek ve tam o anda yaşlı büyücünün parmak uçlarından fırlayan kavuniçi-sarı renkli devasa bir top infilak ederek kafesin kapısına çarptı. Alevler bütün etrafına dalgalar halinde yayılıp çıtırdarken Tanis ellerini yüzüne kapattı. Bir sıcaklık dalgası ciğerlerini kurutarak üzerini yaladı geçti. Ejderanların acı içinde çığlıklar attığını duydu ve burnuna yanmış sürüngen kokusu geldi. Sonra duman boğazına doldu.</p>

  <p class="calibre6">"Yer tutuştu!" diye bağırdı Caramon.</p>

  <p class="calibre6">Tanis gözlerini açıp sendeleyerek ayağa kalktı. Yaşlı büyücünün bedenini de aynı ejderanlarınki gibi bir yığın kül halinde görmeyi umuyordu. Fakat Fizban durmuş kapıya bakıyor, tütsülenmiş sakalını kederle sıvazlıyordu. Kapı hala kapalıydı.</p>

  <p class="calibre6">"Bunun işe yaramış olması gerekirdi," dedi.</p>

  <p class="calibre6">"Kilitten ne haber?" diye seslendi Tanis, duman arasından görebilmeye çalışarak. Hücre kapısının demir parmaklıkları daha şimdiden kor halindeydi.</p>

  <p class="calibre6">"Kımıldamadı bile!" diye bağırdı Sturm. Tekmeleyerek açmak için kapıya yaklaşmaya çalıştı, ama parmaklıklardan yayılan ısı bunu imkansız kılıyordu. "Kilit kırılabilecek kadar ısınmış olabilir!" Duman içinde öksürdü.</p>

  <p class="calibre6">"Sestun!" Tasslehoffın tiz sesi alevlerin çatırtısı arasından yükseldi. "Bir daha dene! Çabuk!"</p>

  <p class="calibre6">Lağım cücesi sendeleyerek ayağa kalktı, baltasını savurdu, ıskaladı, bir daha savurdu ve kilide vurdu. Haddinden fazla ısınmış metal parçalanınca kafesin kapısı sonuna kadar açıldı.</p>

  <p class="calibre6">"Tanis, bize yardım et!" diye bağırdı Altınay, Nehiryeli ile birlikte yaralı Theros'u tütmekte olan otların üzerinden kaldırmaya çalışırken.</p>

  <p class="calibre6">"Sturm, diğerlerini!" diye bağırdı Tanis, sonra duman içinde öksürmeye başladı. Diğerleri aşağıya atlarken o arabanın önüne doğru sendeledi; Sturm, hala üzgün üzgün kapıya doğru bakmakta olan Fizban'ı tuttu.</p>

  <p class="calibre6">"Haydi Yaşlı Kişi!" diye seslendi; Fizban'ın kolunu yakalarken kibar hareketleri, kaba sözlerini yalancı çıkartır gibiydi. Caramon, Raistlin ve Tika, alevler içindeki enkazdan atlayan Fizban'ı yakaladı. Tanis ile Nehiryeli, Theros'u omuzlarından kaldırarak sürükleyerek çıkarttılar; Altınay tökezlenerek onları izledi. Tam tavan çökerken Sturm ile birlikte arabadan aşağıya atladılar.</p>

  <p class="calibre6">"Caramon! Silahlarımızı erzak arabasından getir!" diye bağırdı Tanis. "Onunla git Sturm. Flint, Tasslehoff, eşyaları alın. Raistlin..."</p>

  <p class="calibre6">"Ben kendi torbamı kendim alırım," dedi büyücü, dumanda boğularak. "Ve asamı. Onlara başka kimse dokunamaz."</p>

  <p class="calibre6">"Tamam," dedi Tanis, çabucak düşünerek. "Gilthanas..."</p>

  <p class="calibre6">"Ben senin emirler vereceğin biri değilim Tanthalas," diye kestirip attı elf ve arkasına bakmadan ormana doğru koşmaya başladı.</p>

  <p class="calibre6">Tanis daha bir cevap veremeden Sturm ile Caramon koşarak geri gelmişti. Caramon'un el eklemleri yarılmış, kanıyordu. Erzak arabasını yağmalayan iki ejderan vardı.</p>

  <p class="calibre6">"Harekete geçin!" diye bağırdı Sturm. "Dahası geliyor! Elf arkadaşın nerede?" diye sordu Tanis'e kuşkuyla.</p>

  <p class="calibre6">"Önden ormana daldı," dedi Tanis. "Unutma, o ve halkı hayatımızı kurtardı."</p>

  <p class="calibre6">"Öyle mi yaptılar?" dedi Sturm gözleri kısılarak. "Ejderhayı saymazsak, bana en çok ölüme yaklaştığımız zaman elflerlee yaşlı adam arasında kaldığımız zamanmış gibi geldi!"</p>

  <p class="calibre6">Tam o anda altı ejderan dumanın içinden fırlayarak savaşçıları görünce zor durdu.</p>

  <p class="calibre6">"Ormana kaçın!" diye bağırdı Tanis, Nehiryeli'nin Theros'u taşımasına yardım etmek için eğilirken. Caramon ve Sturm yan yana durmuş geri çekilişlerinde onları korurken, demirciyi emniyetli bir yere taşıdılar, ikisi de hemen, yüzyüze oldukları yaratıkların daha önce dövüştükleri ejderanlardan farklı olduğunu fark etti. Zırhları ve renkleri değişikti; yay ve uzun kılıç taşıyorlardı; kılıçlarından korkunç bir şey damlıyordu. Her iki adam da asite dönüşen veya öldükten sonra kemikleri infilak eden ejderanlarla ilgili öyküleri hatırlayıverdi.</p>

  <p class="calibre6">Caramon ileri doğru saldırdı, çıldırmış bir hayvan gibi bağırıyor, kılıcını savrularak yaylar çiziyordu. İki ejderan, daha neyin saldırdığını bile anlayamadan düştü. Sturm diğer dört tanesini kılıcı ile selamladı ve kılıcını geri savururken bir tanesinin başını uçurdu. Diğerlerine doğru atıldı ama onlar durup onun vuruş alanından geriye çekildiler ve sırıtmaya başladılar; belli ki bir şeyler bekliyorlardı.</p>

  <p class="calibre6">Sturm ile Caramon huzursuzca etrafa bakındı, neler olduğunu merak ediyorlardı. Sonra anladılar. Öldürülmüş ejderanların bedenleri yola doğru erimeye başladı. Etleri, tavadaki içyağı gibi eriyor ve fokurduyordu. Üzerlerinde sarımsı bir buğu oluşmuş, tüten arabanın incelmeye başlayan dumanına karışıyordu. Her iki adam da sarı buğu etraflarını alırken öğürmeye başladı. Başları dönmeye başlayınca zehirlendiklerini anladılar.</p>

  <p class="calibre6">"Haydi! Geri dönün!" diye seslendi Tanis ormandan.</p>

  <p class="calibre6">Kasırga gibi kafesin etrafına yayılan, hiddet içinde acı çığlıklar atan kırk-elli kişilik bir ejderan kuvvetinin yağmur gibi yağan okları arasında tökezleyerek geri döndü. Ejderanlar peşlerine takıldı ama ormandan açık seçik bir ses duyulunca durdular: <span class="calibre8">"Hai! Ulsain!"</span> başlarında Gilthanas, on elf ormandan dışarı fırlamışlardı.</p>

  <p class="calibre6"><span class="calibre8">"Quen talaş uvenelei!"</span> diye bağırdı Gilthanas. Caramon ile Sturm sendeleyerek onun yanından geçtiler; elfler onların geri çekilişlerini koruyordu sonra elfler geri kaldı.</p>

  <p class="calibre6">"Beni izleyin," dedi Gilthanas yolarkadaşlarına, Yüksek Ortak Dil'e dönerek. Gilthanas'tan gelen bir işaretle, dört elf savaşçı</p>

  <p class="calibre6">Theros'u kaldırıp ormana doğru taşıdılar.</p>

  <p class="calibre6">Tanis dönüp kafese baktı. Ejderanlar durmuşlar ormanı korkuyla gözlüyordu.</p>

  <p class="calibre6">"Çabuk olun!" diye acele ettirdi Gilthanas. "Adamlarım sizi koruyacak."</p>

  <p class="calibre6">Ormandan, yaklaşan ejderanları tahrik eden, onları ok menziline çekmeye çalışan elf sesleri yükseldi. Yolarkadaşları tereddüt ederek birbirlerine baktılar.</p>

  <p class="calibre6">"Ben Elformanı'na girmek istemiyorum," dedi Nehiryeli kabaca.</p>

  <p class="calibre6">"Bunda bir şey yok," dedi Tanis elini Nehiryeli'nin koluna koyarak. "Ben sana söz veriyorum." Nehiryeli bir an için ona baktı, sonra yanında yürüyen diğer arkadaşlarıyla ormana daldı. En son girenler Fizban'a yardım eden Caramon ile Raislin olmuştu. Yaşlı adam, artık bir kül ve eğri büğrü demir yığınından başka bir şeyi kalmayan arabaya baktı.</p>

  <p class="calibre6">"Nefis bir büyüydü. Teşekkür eden bir tanrının kulu oldu mu?" diye sordu dalgın, dalgın.</p>

  <p class="calibre11">*****</p>

  <p class="calibre6">Elfler onları hızla doğanın içinden götürdüler. Eğer onlar rehberlik yapmıyor olsalardı grup çoktan kaybolmuş olurdu. Arkalarında savaş sesleri hızını kaybetti.</p>

  <p class="calibre6">"Ejderanlar artık bizi ormanda izlemeyeceklerini anladılar," dedi Gilthanas acımasız bir gülüşle. Silahlı elf savaşçılarının ağaçların yaprakları arasına gizlenmiş olduklarını gören Tanis izlenecekleri konusunda pek endişe duymadı. Kısa bir süre sonra da bütün dövüş sesleri kayboldu.</p>

  <p class="calibre6">Yeri kalın bir ölü yaprak örtüsü kaplamıştı. Sabahın erken saatlerinin serin rüzgarıyla çıplak ağaçların dalları gıcırdıyordu. Günlerce kafesin içinde her yanları tutularak yaptıkları yolculuktan sonra yolarkadaşları yavaş yavaş, tutuk tutuk ilerliyordu ama kanlarını ısıtan hareketten dolayı da memnun olmuşlardı. Sabah güneşi ormanı soluk bir ışıkla aydınlatırken Gilthanas, onları ağaçlar arasında geniş bir açıklık alana çıkarttı.</p>

  <p class="calibre6">Burası serbest kalmış tutsaklarla doluydu. Tasslehoff ümitle grubu inceledi, sonra üzgün üzgün başını salladı.</p>

  <p class="calibre6">"Acaba Sestun'a ne oldu?" dedi Tanis'e. "Kaçarken görmüştüm sanki.</p>

  <p class="calibre6">"Endişelenme." Yarımelf, Tas'ın omuzunu okşadı. "O kendini kurtarır. Elfler lağım cücelerine bayılmasalar da onu öldürmezler."</p>

  <p class="calibre6">Tasslehoff başını salladı. Onu endişelendiren elfler değildi.</p>

  <p class="calibre6">Ağaçlar arasındaki açıklığa giren yolarkadaşları, normalden çok uzun boylu ve yapılı bir elfin bir grup mülteciyle konuştuğunu gördü. Sesi soğuk, davranışları ciddi ve sertti.</p>

  <p class="calibre6">"Artık özgürsünüz, istediğiniz yere gidebilirsiniz, tabii artık bu ülkede özgürlük diye bir şey varsa. Pax Tharkas'ın güneyindeki toprakların Ejderha Yüceefendisi'nin denetimi altında olmadığına dair dedikodular duyduk. O yüzden güneye doğru gitmenizi tavsiye ederim. Bugün gidebildiğiniz kadar hızlı gidin. Yolculuğunuz için gerekli erzak ve gereci tedarik ettik, elimizden geldiğince. Sizin için daha fazla bir şey yapamayız."</p>

  <p class="calibre6">Ani özgürlükleriyle aptallaşan Solace'lı mülteciler etraflarına boş ve çaresiz bir halde bakınıyordu. Bunlar Solace civarındaki çiftçilerdi; evleri yanarken veya ürünleri Ejderha Yüceefendisi'nin orduları için yağmalanırken seyretmek zorunda kalmışlardı. Çoğu en fazla Solace'tan Liman'a kadar gitmişlerdi. Ejderhalar ve elfler efsanelerden fırlama yaratıklardı. Şimdi çocuk masalları canlanıvermişti.</p>

  <p class="calibre6">Altınay'ın berrak mavi gözleri pırıldadı. Onların neler hissettiğini biliyordu. "Nasıl bu kadar zalim olabilirsiniz?" diye bağırdı uzun boylu elfe şiddetle. "Şu insanlara bir bak. Hayatları boyunca Solace'tan ayrılmamışlardı ve sen onlara büyük bir soğukkanlılıkla düşmanla dolu topraklardan geçip gitmelerini söylüyorsun...</p>

  <p class="calibre6">"Ne yapmamı isterdin insan?" diye kesti sözünü elf. "Onları güneye kendim mi götüreyim? Onları kurtarmış olmamız yeter de artar bile. Halkımın&nbsp;kendi sorunları var. însanlarınkiyle ilgilenemem." Gözlerini mülteci grubuna çevirdi. "Sizi uyarıyorum. Zaman boşa geçiyor. Hemen yola koyulun!"</p>

  <p class="calibre6">Altınay destek ararcasına Tanis'e döndü, ama yüzü gölgelenmiş ve kararmış Tanis sadece başını sallamakla yetindi.</p>

  <p class="calibre6">Elflere bezgin bir ifadeyle bakan adamlardan biri, vahşi doğa içinden güneye doğru ilerleyen yol üzerinden düşe kalka gitmeye başladı. Diğer adamlar kaba silahlarını omuzladı, kadınlar çocuklarını kaptılar ve aileler ilerlemeye başladı.</p>

  <p class="calibre6">Altınay elfle yüzleşmek için iri adımlarla ilerledi. "Neden bu kadar az umursuyorsun...?"</p>

  <p class="calibre6">"İnsanları mı?" Elf ona soğuk bir edayla baktı.</p>

  <p class="calibre6">"Afet'e sebep verenler insanlar olmuşlardı. Tanrıları arayan onlardı; Huma'ya alçakgönüllülükle bahşedilen gücü arıyorlardı kibirle. Tanrıların yüzlerini bizden çevirmelerine neden olan insanlar olmuştu..."&nbsp;</p>

  <p class="calibre6">"Öyle olmadı!" diye bağırdı Altınay. "Tanrılar aramızda!"</p>

  <p class="calibre6">Porthios'un gözleri hiddetle alevlendi. Tam arkasını dönecekti ki Gilthanas ağabeyine doğru bir adım attı ve onunla elf dilinde hızlı hızlı konuştu.</p>

  <p class="calibre6">"Ne diyorlar?" diye sordu Nehiryeli, Tanis'e kuşkulu kuşkulu.</p>

  <p class="calibre6">"Gilthanas, Altınay'ın Theros'u nasıl iyileştirdiğini anlatıyor," dedi Tanis yavaşça. Elf dilinde birkaç kelimeden fazla konuşmayalı veya bu dili duymayalı yıllar olmuştu. Bu dilin ne kadar güzel olduğunu unutmuştu; o kadar güzeldi ki içine işleyerek yarasını deşti. Porthios'un gözleri hayretle açılırken onu seyretti.</p>

  <p class="calibre6">Sonra Gilthanas, Tanis'i işaret etti. Dokunaklı elf hatları sertleşen her iki kardeş de onla yüzleşmek için döndü. Nehiryeli yan gözle Tanis'e şöyle bir bakarak yarımelfin bu tetkik sırasında solgun ama sakin durduğunu gördü.</p>

  <p class="calibre6">"Doğduğun topraklara geri dönüyorsun, değil mi?" diye sordu Nehiryeli. "Seni pek hoş karşıladıkları söylenemez."</p>

  <p class="calibre6">"Evet," dedi Tanis ciddi ciddi, Bozkırlı'nın ne düşündüğünün farkındaydı. Nehiryeli'nin özel konulara merakından burnunu sokmadığını biliyordu. Birçok yönden, Seçkinamir'le birlikte oldukları zamandan daha çok tehlike içindeydiler.</p>

  <p class="calibre6">"Bizi Qualinost'a götürecekler," dedi Tanis yavaş yavaş; belli ki sözler ona derin bir acı veriyordu. "Uzun zamandır oraya gitmemiştim. Flint'in de anlatabileceği gibi oradan ayrılmaya zorlanmıştım, ama benim ayrıldığıma üzülen çok az kişi olmuştu. Bir keresinde bana söylemiş olduğun gibi Nehiryeli - insanlar için ben bir yarımelfim. Elfler için de yarıminsan."</p>

  <p class="calibre6">"O halde ayrılıp diğerleriyle birlikte güneye gidelim," dedi.</p>

  <p class="calibre6">"Buradan canlı ayrılamazsın," diye mırıldandı Flint.</p>

  <p class="calibre6">Tanis başıyla onayladı. "Etrafına bak," dedi.</p>

  <p class="calibre6">Etrafına bakınan Nehiryeli, elf savaşçılarının ağaçlar arasında gölgeler gibi dolandığını gördü; kahverengi giysileri, yurtları olan bu vahşi doğayla kaynaşıyordu; iki elf konuşmalarını bitirirken Porthios bakışlarını Tanis'ten tekrar Altınay'a kaydırdı.</p>

  <p class="calibre6">"Araştırma yapan kardeşimden garip hikayeler dinledim. O yüzden size, yıllardır elflerin hiçbir insana uzatmadığı bir şey uzatacağım... dostluğumuzu. Sizler bizim şeref konuğumuz olacaksınız. Lütfen beni izleyin."</p>

  <p class="calibre6">Porthios işaret etti. Hemen hemen iki düzüne elf savaşçısı ormandan çıkarak yolarkadaşlarının etrafını aldı.</p>

  <p class="calibre6">"Daha çok şerefli tutsaklar. Bu sana zor gelecek oğlum," dedi Flint alçak ve kibar bir sesle.</p>

  <p class="calibre6">"Biliyorum eski dostum." Tanis elini cücenin omuzuna koydu. "Biliyorum."</p>
</body>
</html>
