<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="calibre1">
      <br class="calibre1" />
    </div>
  </div>

  <h2 class="calibre17" title="- 20 - Yücebulp'un haritası. Fistandantilus'un büyü kitabı."><span class="calibre19">- 20 -</span></h2>

  <h2 class="calibre17"><span class="calibre19">Yücebulp'un haritası.</span></h2>

  <h2 class="calibre17"><a class="calibre20" id="bookmark4"></a><span class="calibre19">Fistandantilus'un büyü kitabı.</span></h2>

  <div class="calibre1">
    <span class="calibre16"><br class="calibre1" /></span>
  </div>

  <p class="calibre6">O bızdık piçe en fazla kokusu kadar dayanabiliyorum," diye homurdandı Caramon.</p>

  <p class="calibre6">"Aynı fikirdeyim," dedi Tanis sessizce. "Ama başka çaremiz var mı? Ona hazineyi getirmeyi kabul ettik. Eğer bizi ele verirse, kaybedecek çok şeyi var, ama buna karşılık kazanacağı hiçbir şey yok."</p>

  <p class="calibre6">Taht odasının dışında, leş gibi bir antre olan Bekleme Yeri'nde yere oturdular. Bu odadaki dekorasyon en az saraydaki kadar kabaydı. Yolarkadaşları sinirli ve gergindi; çok az konuşuyor, yemek yemeğe çalışıyorlardı.</p>

  <p class="calibre6">Raistlin yemek istemedi. Diğerlerinden uzakta, yere kıvrılarak öksürüğüne iyi gelen o otlu karışımı hazırlayıp içti. Sonra cüppesine sarınarak gözleri kapalı yere uzandı. Bupu onun yakınında bir yere kıvrıldı ve torbasından çıkardığı bir şeyleri kemirmeye başladı. Kardeşine bakmaya giden Caramon, bir kuyruğun şapırtıyla Bupu'nun ağzından kaybolduğunu gördü.</p>

  <p class="calibre6">Nehiryeli tek başına oturuyordu. Arkadaşlar alçak sesle bir kez daha planlarını gözden geçirirken, o katılmadı. Bozkırlı karamsarca yere bakıyordu. Kolundaki yumuşak teması hissettiğinden, başını kaldırmadı bile. Yüzü solgun bir halde Altınay, yanına diz çöktü. Konuşmaya yeltendi, beceremedi, sonra boğazını temizledi.</p>

  <p class="calibre6">"Konuşmamız gerek," dedi sertçe kendi dillerinde.</p>

  <p class="calibre6">"Bu bir emir mi?" diye sordu acı acı.</p>

  <p class="calibre6">Kadın yutkundu. "Evet," diye cevap verdi, belli belirsiz.</p>

  <p class="calibre6">Nehiryeli ayağa kalkarak cafcaflı duvar halısının önünde durdu. Ne Altınay'a bakıyordu, ne de konuşuyordu. Yüzünde ciddi bir maske vardı ama altında, Altınay, adamın ruhundaki kızgın acıyı hissedebiliyordu. Kadın kibarca elini adamın koluna bıraktı.</p>

  <p class="calibre6">"Affet beni," dedi yavaşça.</p>

  <p class="calibre6">Nehiryeli ona hayretle baktı. Kadın, boynu bükük önünde duruyordu; yüzünde neredeyse çocuksu bir utançla. Yaşamaktan bile daha çok sevdiği varlığın gümüşi altın saçını okşamak için uzandı adam. Altınay'ın onun temasıyla titrediğini hissetti ve kalbi sevgiyle buruldu. Elini saçlarından boynuna indirerek son derece kibar bir şekilde, şefkatle sevgilisini göğsüne doğru çekti ve sonra birden bire onu sardı.</p>

  <p class="calibre6">"Bu sözleri daha önce söylediğini hiç duymamıştım," dedi kendi kendine tebessüm ederek, onun görmediğini biliyordu.</p>

  <p class="calibre6">"Bu sözleri hiç söylemedim," diye yutkundu kadın, yanağını adamın deri gömleğine dayayarak. "Ah sevgilim, geri döndüğünde Altınay'a değil de Reisin Kızı'na dönmüş olduğun için kelimelerle anlatamayacak kadar üzgünüm. Ama çok korkuyordum."</p>

  <p class="calibre6">"Hayır," diye fısıldadı, "özür dilemesi gereken biri varsa o da benim." Kadının göz yaşlarını silmek için elini kaldırdı. "Neler yaşadığını bilmiyordum. Bütün düşünebildiğim kendim ve kendi karşılaştığım zorluklardı. Keşke bana anlatsaydın, kalbimin kıymetlisi."</p>

  <p class="calibre6">"Senin sormuş olmanı isterdim," diye cevap verdi kadın, adama içtenlikle bakarak. "O kadar uzun zamandır Reisin Kızıydım ki, bütün bildiğim şey buydu. Bu benim gücümdür. Korktuğum zaman bana güç verir. Bırakabileceğimi zannetmiyorum."</p>

  <p class="calibre6">"Ben senin bırakmanı istemiyorum." Kadına gülümsedi, kadının yüzüne düşmüş saçlarını eliyle düzelterek. "İlk gördüğümde Reisin Kızı'na aşık olmuştum. Hatırlıyor musun? Senin şerefine tertip edilen turnuvalarda."</p>

  <p class="calibre6">"Benim takdisimi almak için eğilmeyi reddetmiştin," dedi. "Babamın liderliğini kabul etmiş ama benim tanrıça olduğumu reddetmiştin. İnsanların insanları tanrı yapamayacaklarını söylemiştin." Gözleri yıllarca, yıllarca geriye gitmişti. "Ne kadar boylu poslu, yakışıklıydın; o zamanlar benim için var olmayan kadim tanrılardan söz ediyordun."</p>

  <p class="calibre6">"Ve sen ne kadar hiddetliydin," diye hatırladı adam, "ve ne kadar güzel! Senin güzelliğin bile beni kutsamaya yeterdi. Başkasına ihtiyacım yoktu. Benim turnuvalardan atılmamı istemiştin."</p>

  <p class="calibre6">Altınay hüzünle gülümsedi. "Sen de beni halkımın önünde küçük düşürdün diye sana hiddetlendiğimi düşünmüştün, ama işin aslı o değildi."</p>

  <p class="calibre6">"Değil miydi? Neydi o zaman Reisin Kızı?"</p>

  <p class="calibre6">Kadının yüzü koyu bir gül gibi kızardı, ama berrak mavi gözlerini adama yöneltti. "Hiddetlenmiştim, çünkü seni orada önümde diz çökmeyi reddederek dururken gördüğüm an, kendimden bir parçayı kaybettiğimi ve sen sahip çıkmadıkça da bir daha bir bütün olmayacağımı biliyordum."</p>

  <p class="calibre6">Cevap olarak Bozkırlı, kadını iyice sıkarak saçından kibarca öptü.</p>

  <p class="calibre6">"Nehiryeli," dedi yutkunarak. "Reisin Kızı hâlâ burada. Onun tamamen ayrılacağını hiç zannetmiyorum. Ama, onun altında Altınay'ın bulunduğu nu bilmeni isterim ve eğer bu yolculuk bir son bulup da biz huzura erişirsek, o zaman Altınay sonsuza kadar sende kalacak ve Reisin Kızı'nı rüzgarlara savuracağız."</p>

  <p class="calibre6">Yücebulp'un kapısındaki bir gümbürtü ile içeri giren lağım cücesi muhafız, herkesin sinirle irkilmesine neden oldu. "Harita," dedi, buruşuk bir parça kağıdı Tanis'e uzatarak.</p>

  <p class="calibre6">"Teşekkür ederim," dedi yarımelf ağırbaşlılıkla. "Şükranlarımızı Yücebulp'a iletin."</p>

  <p class="calibre6">"Majesteleri Yücebulp'a," diye düzeltti muhafız, halı kaplı duvara telaşlı bir bakış atarak. Beceriksizce eğilerek geri geri Yücebulp'un odasına çekildi</p>

  <p class="calibre6">Tanis haritayı açtı. Herkes haritanın etrafına toplandı, Flint bile. Fakat bir kez baktıktan sonra cüce, alay edercesine homurdanıp kanepesine geri döndü.</p>

  <p class="calibre6">Tanis esefle güldü. "Bunu beklemeliydik. Acaba muhteşem Phudge <span class="calibre8">'büyük gizli oda'nın</span> nerede olduğunu hatırlıyor mu?"</p>

  <p class="calibre6">"Tabii ki hatırlamıyor." Raistlin garip, altın gözlerini açıp, yarı kapalı göz kapakları arasından onlara bakarak doğruldu. "Hazineye bir daha hiç dönmemesinin nedeni bu. Öte yandan aramızda ejderhanın ininin nerede olduğunu bilen biri var." Herkes büyücünün bakışlarını izledi.</p>

  <p class="calibre6">Bupu onlara küstahça baktı. "Sen haklı. Ben biliyor," dedi asık suratla. "Ben gizli yeri biliyor. Ben oraya gider, güzel taşlar. Ama Yücebulp'a söyleme!"</p>

  <p class="calibre6">"Bize söyleyecek misin?" diye sordu Tanis. Bupu, Raistlin'e baktı. Raistlin başıyla onayladı.</p>

  <p class="calibre6">"Ben söyle," diye mırıldandı. "Harita ver."</p>

  <p class="calibre6">Raistlin diğerlerinin haritaya bakmaya daldıklarını görerek kardeşini başıyla çağırdı.</p>

  <p class="calibre6">"Plan hâlâ aynı mı?" diye fısıldadı büyücü.</p>

  <p class="calibre6">"Evet." Caramon kaşlarını çattı. "Planı hiç beğenmedim. Ben de seninle gelmeliyim."</p>

  <p class="calibre6">"Saçmalama," diye tısladı Raistlin. "Sadece ayak bağı olursun!" Sonra daha kibarca ekledi, "Ben tehlikede olmam, emin ol." Ellerini ikizinin koluna koydu ve onu kendine yaklaştırdı. "Sonra" -büyücü etrafına bakındı- "benim için yapman gereken bir şey var kardeşim. Ejderhanın ininden bana getirmen gereken bir şey."</p>

  <p class="calibre6">Raistlin'in teması normalin üzerinde sıcaktı, gözleri yanıyordu. Caramon rahatsız olarak kendini çekmeye başladı, kardeşinin gözlerinde Yüksek Büyücülük Kulesi'nden beri görmediği bir şeyi görerek, ama Raistlin'in elleri onu sıkı sıkı kavramıştı.</p>

  <p class="calibre6">"Nedir o?" diye sordu Caramon gönülsüzce.</p>

  <p class="calibre6">"Bir büyü kitabı!" diye fısıldadı Raistlin.</p>

  <p class="calibre6">"Demek o yüzden Xak Tsaroth'a gelmek istiyordun!" dedi Caramon. "Bu büyü kitabının burada olacağını biliyordun."</p>

  <p class="calibre6">"Seneler önce, bu konuda bir şeyler okumuştum. Afetten önce kitabın Xak Tsaroth'ta olduğunu biliyordum, bütün tarikat bunu bilir ama, kitabın şehir ile birlikte yok olduğunu varsayardık. Sonra Xak Tsaroth'un yıkımdan kurtulduğunu öğrendim, kitabın da kurtulmuş olma ihtimali vardı!"</p>

  <p class="calibre6">"Kitabın ejderhanın ininde olduğunu nereden biliyorsun?"&nbsp;</p>

  <p class="calibre6">"Bilmiyorum. Sadece tahmin ediyorum. Büyü kullanıcıları için bu kitap, Xak Tsaroth'un en büyük hazinesidir. Eğer ejderha bu kitabı bulduysa kullanıyor olduğuna emin olabilirsin!"</p>

  <p class="calibre6">"Sen de bunu senin için almamı istiyorsun," dedi Caramon yavaşça. "Neye benziyor?"</p>

  <p class="calibre6">"Benim büyü kitabıma elbette ki, sadece kemik beyaz parşömeni gece mavisi deri ile ciltli ve üzeri gümüş rünlerle damgalanmış. Ellediğinde, buza dokunmuş gibi olursun."</p>

  <p class="calibre6">"Rünlerde ne yazıyor?"</p>

  <p class="calibre6">"Bilmesen daha iyi..." diye fısıldadı Raistlin.</p>

  <p class="calibre6">"Kimin kitabıymış?" diye sordu Caramon kuşkuyla.</p>

  <p class="calibre6">Raistlin sessizleşti, altın renkli gözleri sanki bir iç muhasebe yapıyormuş, unutulmuş bir şeyi hatırlamaya çalışıyormuş gibi dalgınlaştı. "Sen onu hiç duymadın kardeşim," dedi sonunda, Caramon'un daha da çok yaklaşmasına neden olan bir fısıltıyla. "Yine de tarikatı<span class="calibre21">mın</span> en büyüklerinden biriydi. Adı Fistandantilus idi."</p>

  <p class="calibre6">"Büyü kitabını tarif edişin..." Caramon duraksadı, Raistlin'in vereceği cevaptan korkarak. Yutkundu ve baştan başladı. "Bu Fistandantilus... Kara Cüppe mi giyiyordu?" Kardeşinin parçalayan bakışlarına karşılık veremiyordu.</p>

  <p class="calibre6">"Başka bir şey sorma!" diye tısladı Raistlin. "Sen de en az diğerleri kadar körsün! İçinizden hanginiz anlayabilirsiniz beni!" İkizinin yüzündeki acı dolu ifadeyi gören büyücü iç geçirdi. "Güven bana Caramon. Bu aslında çok güçlü bir büyü kitabı değil - aslında büyücünün ilk kitaplanndan biri. Çok gençken, gerçekten çok gençken kullandığı kitaplardan biri," diye mırıldandı Raistlin uzaklara dalarak. Sonra gözlerini kırpıştırarak daha canlı bir şekilde şöyle dedi: "Ama yine de benim için çok değerli. Alman lâzım! Alman..." Öksürmeye başladı.</p>

  <p class="calibre6">"Tabii Raist," diye söz verdi Caramon, kardeşini sakinleştirerek. "Kendini yıpratma. Ben onu bulurum."</p>

  <p class="calibre6">"İyi kalpli Caramon. Mükemmel Caramon," diye fısıldadı Raistlin konuşabildiğinde. Köşesine çekilip gözlerini kapattı. "Şimdi bırak biraz dinleneyim. Hazır olmam gerek."</p>

  <p class="calibre6">Caramon ayağa kalktı, bir an için kardeşine baktı, sonra döndü ve neredeyse tam arkasında durmuş ona kocaman kuşku dolu gözlerle bakan Bupu'nun üzerine çıktı.</p>

  <p class="calibre6">"Ne hakkında konuştunuz öyle?" diye sordu Sturm terslikle, Caramon grubun yanına dönerken.</p>

  <p class="calibre6">"Şey, hiç," diye mırıldandı koca adam, suçlu suçlu kızararak. Sturm, Tanis'e telaşlı bir bakış fırlattı.</p>

  <p class="calibre6">"Ne var Caramon?" diye sordu Tanis, rulo edilmiş haritayı beline sokup savaşçıya dönerek. "Yanlış giden bir şeyler mi var?"</p>

  <p class="calibre6">"Y-yo..." diye kekeledi Caramon. "Bir şey yok. Ben... şey... Raistlin'i beni yanına alması için biraz zorladım. Benim ayak bağı olacağımı söyledi."</p>

  <p class="calibre6">Tanis, Caramon'a baktı dikkatlice. Koca adamın doğru söylediğini biliyordu Tanis, ama savaşçının bütün doğruları söylemediğini de biliyordu. Caramon seve seve gruptaki herkes için kanını akıtabilirdi ama Tanis onun, Raistlin'in emriyle hepsini ele vereceğinden kuşkulanıyordu.</p>

  <p class="calibre6">Dev, Tanis'e baktı, sessizce daha fazla soru sormaması için yalvararak.</p>

  <p class="calibre6">"Haklı, biliyor musun Caramon," dedi Tanis sonunda, koca adamın koluna vurarak. "Raistlin tehlikede olmayacak. Bupu onun yanında olacak. Onu buraya gizlenmesi için geri getirecek. O fişeklerle ilgili süslü numaralarından birini yapması lâzım, ejderhayı ininden çıkarmak için bir oyun olsun diye. Ejderha oraya varıncaya kadar, o çoktan gitmiş olur."</p>

  <p class="calibre6">"Tabii ki bunu biliyorum" dedi Caramon gülmemek için kendini zor tutarak. "Zaten sizin bana ihtiyacınız var."</p>

  <p class="calibre6">"Evet var," dedi Tanis ciddi ciddi. "Şimdi, herkes hazır mı?"</p>

  <p class="calibre6">Sessizce, ciddiyetle kalktılar ayağa. Raistlin de ayağa kalkarak ileri doğru geldi, kukuletası yüzüne çekilmiş, elleri cüppesinin kolunda kavuşmuş. Büyücünün etrafında açıklanamaz ve de korkunç bir aura vardı - içinden kaynaklanan ve yükselen bir gücün aurası. Tanis boğazını temizledi.</p>

  <p class="calibre6">"Beş yüze kadar sayacağız," dedi Tanis, Raistlin'e. "Sonra harekete geçeceğiz. Minik arkadaşımıza göre <span class="calibre8">'gizli yer</span>' diye işaretlenmiş yer, buradan pek uzakta olmayan bir binanın altındaki kapak şeklinde bir kapıymış. Bu kapak ejderhanın bugün onu gördüğümüz yerin yakınlarındaki inine açılan, şehrin altında bir tünele açılıyormuş. Gösterini meydanda hazırla, sonra buraya geri gel. Burada buluşur Yücebulp'a hazinesini verir ve gece çökünceye kadar saklanırız. Hava kararınca da kaçarız."</p>

  <p class="calibre6">"Anlıyorum," dedi Raistlin sakin bir halde.</p>

  <p class="calibre6">Keşke ben de anlayabilseydim, diye düşündü Tanis acı acı. Keşke o kafanın içinde neler döndüğünü ben de anlayabilseydim büyücü. Fakat yarımelf hiçbir şey söylemedi.</p>

  <p class="calibre6">"Şimdi gidiyoruz?" diye sordu Bupu, Tanis'e endişeyle bakarak.</p>

  <p class="calibre6">"Şimdi gidiyoruz," dedi Tanis.</p>

  <p class="calibre6">Raistlin gölgelerle dolu sokaktan süzülüp çıktı ve güneydeki caddeye doğru hızla ilerledi. Hiç yaşam izine rastlamadı. Sanki bütün lağım cüceleri pus tarafından yutulmuştu. Bu düşünce onu rahatsız etti ve gölgelerden çıkmadan ilerledi. Eğer ihtiyaç olursa narin büyücü sessizce ilerleyebilirdi. Sadece öksürüğünü denetim altında tutabilmeyi umuyordu. Göğsündeki ağrı ve tıkanıklık, tarifi genç büyücünün maruz kaldığı sarsıntıya karşı bir çeşit özür dileme mahiyetinde büyük büyücü Par-Salian tarafından verilen şifalı otlar karışımını içtiğinde rahatlıyordu. Fakat bu karışımın etkisi de kısa bir süre sonra geçiyordu.</p>

  <p class="calibre6">Bupu onun cüppesinin ardından bakıyordu, minik, kara boncuk gözleri doğudan Büyük Meydan'a doğru giden caddede oynaşıyordu. "Hiç kimse," dedi ve büyücünün cüppesine asıldı. "Şimdi gidelim."</p>

  <p class="calibre6">Hiç kimse... diye düşündü Raistlin, endişeyle. Bu çok anlamsızdı. O kalabalık lağım cücelerine ne olmuştu? Bir şeylerin ters gittiğine dair bir his vardı içinde ama geriye dönecek kadar vakit de yoktu - Tanis ile diğerleri gizli tünelin girişine yönelmişlerdi bile. Büyücü acı acı gülümsedi. Ne biçim bir ahmak macerasına dönüşüyordu bu iş böyle. Belki de hepsi bu sefil şehirde ölecekti.</p>

  <p class="calibre6">Bupu yeniden onun cüppesine asıldı. Omuzlarını silkerek kukuletasını başına geçirdi ve lağım cücesi ile birlikte pus kaplı caddeye doğru gittiler.</p>

  <p class="calibre6">Zırhlara bürünmüş iki suret kara bir kapıdan çıkarak Raistlin ve Bupu'nun arkasından sıvıştılar.</p>

  <p class="calibre6">"Söylenen yer burası," dedi Tanis yavaşça. Çürüyen bir kapıyı açarak içeri baktı. "Burası karanlık. Işığa ihtiyacımız olacak."</p>

  <p class="calibre6">Metale sürten bir çakmaktaşı sesi duyuldu ve Caramon, Yücebulp'dan aldığı meşaleyi yakarken bir kıvılcım çıktı. Savaşçı birini Tanis'e verdikten; sonra bir tane kendi ve bir tane de Nehiryeli için yaktı. Tanis binanın içine adımını atar atmaz kendini bileklerine kadar suyun içinde buldu. Meşaleyi yukarı kaldırarak birikintinin kasvetli odanın duvarlarından sürekli dökülen sulardan meydana geldiğini gördü. Sular odanın orta yerinde dönüyor sonra kenarlarındaki çatlaklardan kaçıp gidiyordu. Tanis odanın ortasına kadar su içinde yürüdü, meşalesini suya yakın tutuyordu.</p>

  <p class="calibre6">"İşte burada. Görebiliyorum," dedi diğerleri su içinden ilerlerken. Yerdeki bir kapağı gösterdi. Tam ortasında demirden bir halka belli belirsiz görünüyordu.</p>

  <p class="calibre6">"Caramon?" Tanis geriye çekildi.</p>

  <p class="calibre6">"Hıh!" diye burun büktü Flint. "Eğer bir lağım cücesi bunu açabiliyorsa ben de açarım. Kenara çekil." Cüce herkesi dirsekliye dirsekliye yana iterek elini suya soktu ve asılmaya başladı. Bir an bir sessizlik oldu. Flint homurdandı, sonra yüzü kızardı. Durdu, nefesini kontrol ederek doğruldu, sonra eğilip yeniden denedi. Bir çıtırtı bile çıkmıyordu. Kapak kapalı kaldı.</p>

  <p class="calibre6">Tanis elini cücenin omuzuna koydu. "Flint, Bupu sadece kuru mevsimde aşağıya indiğini söylüyor. Sen kapakla birlikte Yenideniz'in yarısını da kaldırmaya çalışıyorsun."</p>

  <p class="calibre6">"Şey" -cüce nefes almaya çalıştı- "neden daha önce söylemediydin? Bırakalım koca öküz denesin."</p>

  <p class="calibre6">Caramon ileri bir adım attı. Suya doğru eğilerek çekmeye başladı. Sırt kasları şişti, boynundaki damarlar fırladı. Bir emilme sesi duyuldu ve sonra kapak kendini öyle aniden koyuverdi ki koca savaşçı neredeyse geri düşecekti. Caramon kalın tahta kapağı geriye yatırırken odadaki bütün su akıp gitmişti. Tanis görebilmek için meşalesini tuttu. Yerde bir buçuk metrekarelik bir delik belirmişti ve delikten aşağıya dar, demir bir merdiven iniyordu.</p>

  <p class="calibre6">"Kaçtayız?" diye sordu Tanis, kuru bir boğazla.</p>

  <p class="calibre6">"Dört yüz üç." diye cevap verdi Sturm derin bir sesle. "Dört yüz dört.'</p>

  <p class="calibre6">Yolarkadaşları yerdeki kapağın etrafında durmuş serin havada tir tir titriyor ve kapaktan aşağıya akan suyun sesinden başka bir şey duymuyorlardı.</p>

  <p class="calibre6">"Dört yüz elli bir," dedi şövalye sakince.</p>

  <p class="calibre6">Tanis sakalını kaşıdı. Caramon iki kez öksürdü, sanki kardeşinin yanlarında olmayışını onlara hatırlatmak istercesine. Yerinde duramayan Flint baltasını suya düşürdü. Tas, ne yaptığının farkına bile varmadan tepe saçını çiğniyordu. Soluk görünen fakat sakin olan Altınay, Nehiryeli'ne yaklaştı, özelliksiz kahverengi asası elinde. Adam kolunu Altınay'a doladı. Beklemekten daha kötü bir şey daha yoktu.</p>

  <p class="calibre6">"Beş yüz," dedi Sturm sonunda.</p>

  <p class="calibre6">"Tam zamanı!" Tasslehoff kendini merdivenlere attı. Sonra Tanis gitti, arkasından gelen Altınay'a yolu aydınlatmak için meşaleyi yüksek tutarak. Diğerleri yavaş yavaş şehrin lağım sisteminin havalandırma borusundan aşağıya inerek onları izledi. Boru yedi sekiz metre kadar aşağıya indikten sonra kuzeyden güneye uzanan bir buçuk metre genişliğinde bir tünele açılıyordu.</p>

  <p class="calibre6">"Suyun derinliğini kontrol et," diye uyardı Tanis, tam kender Tas merdiveni bırakacağı sırada. Merdivenin son çubuğuna bir eliyle tutunan kender, altında döne döne giden karanlık suya hoopak asasını indirdi. Asa yarısına kadar gömüldü.</p>

  <p class="calibre6">"Altmış beş santim," dedi Tas neşeyle. Şaplayarak suya atladı, su kalçasına kadar yükseliyordu. Ne yapacağını sorarcasına Tanis'e baktı.</p>

  <p class="calibre6">"O taraf," diye işaret etti Tanis. "Güney."</p>

  <p class="calibre6">Asasını havada tutan Tasslehoff akıntının kendisini sürüklemesine izin verdi.</p>

  <p class="calibre6">"O ayırım nerede?" diye sordu Sturm sesi yankılanarak.</p>

  <p class="calibre6">Tanis de bunu merak ediyordu. "Büyük bir ihtimalle burada bir şey duyamayacağız." Bunun doğru olmasını umuyordu.</p>

  <p class="calibre6">"Raist başarır. Merak etmeyin," dedi Caramon ümitsizce.</p>

  <p class="calibre6">"Tanis!" Tasslehoff yanmelfe doğru geriledi. "Burada, aşağıda bir şeyler var! Ayağımın üzerinden geçtiğini hissett<span class="calibre21">im</span>."</p>

  <p class="calibre6">"Hareket etmeye devam edin," diye mırıldandı Tanis, "ve aç olmadığını umalım..."</p>

  <p class="calibre6">Sessizlik içinde sularda ilerlemeye devam ettiler; meşale ışığı duvarlarda oynaşıyor, insanın aklının içinde hayaller oluşturuyordu. Kaç kere Tanis bir şeyin kendisine doğru uzandığını hissetmiş ve bunun Caramon'un miğferi veya Tas'ın hoopakının gölgesinden başka bir şey olmadığını görmüştü.</p>

  <p class="calibre6">Tünel güneye doğru altmış metre kadar gittikten sonra doğuya dönüyordu. Yolarkadaşları durdu. Lağımın doğu kolunda, yukarıdan süzülüp gelen loş bir ışık sütunu pırıldıyordu. Bu -Bupu'ya göre- ejderhanın ininin işaretiydi.</p>

  <p class="calibre6">"Meşaleleri suda söndürün!" diye tısladı Tanis, kendi meşalesini suya daldırarak. Kaygan duvarları elleyerek keneleri izledi Tanis -Tas'ın kırmızı silueti elf gözlerinde net bir biçimde görünüyordu- tünel boyunca. Ardın da, Flint'in romatizmaları hakkında şikayet edişini duyuyordu.</p>

  <p class="calibre6">"Şışşşt!" diye fısıldadı Tanis ışığa doğru yaklaştıkça. Takırdayan zırhlarına rağmen sessiz olmaya çalışarak demir bir ızgaraya doğru tırmanan ince merdivenin yanında durdular.</p>

  <p class="calibre6">"Kimse yere inen parmaklıkları kitlemek için uğraşmaz." Tas, kulağına fısıldamak için Tanis'i yanına çekti. "Ama eğer kilitliyse bile eminim ben açabilirim."</p>

  <p class="calibre6">Tanis başıyla onayladı. Bupu'nun bile bunu açabileceğini eklemedi bile, Sturm'ün bıyıkları şövalye için nasıl bir gurur kaynağıysa, kilitleri açmak da kender için öyleydi. Tas merdivenden tırmanırken hepsi dizlerine kadar gelen suda durup ona baktılar.</p>

  <p class="calibre6">"Hâlâ dışarıdan bir ses duyamıyorum," diye mırıldandı Sturm.</p>

  <p class="calibre6">"Şışşşt!" diye horumdandı Caramon, kabaca.</p>

  <p class="calibre6">Izgaranın bir kilidi vardı, Tas'ın birkaç saniyede açabildiği basit bir kilit. Sonra ızgarayı yavaşça kaldırarak etrafına bakındı. Üzerine ani bir karanlık çöktü; karanlık o kadar yoğun ve aşılmazdı ki ona kurşun gibi ağır gelmişti, neredeyse parmaklığı elinden düşürecekti. Çabucak ızgarayı yerine bırakarak hiç ses çıkarmadan merdivenden aşağıya kaydı ve Tanis'e çarptı</p>

  <p class="calibre6">"Tas?" diye tuttu yarımelf onu. "Sen misin? Göremiyorum. Neler oluyor?"</p>

  <p class="calibre6">"Bilmiyorum. Aniden her yer kararıverdi."</p>

  <p class="calibre6">"Ne demek göremiyorum?" diye fısıldadı Sturm, Tanis'e. "Elf yeteneğine ne oldu?"</p>

  <p class="calibre6">"Gitti," dedi Tanis ümitsizlikle, "aynı Kararık Orman'daki - ve kuyunun yanındaki gibi..."</p>

  <p class="calibre6">Tünelde birbirlerine yaklaşmış dururlarken kimse konuşmadı. Bütün duyabildikleri kendi nefesleri ve duvarlardan damlayan suların sesiydi..</p>

  <p class="calibre6">Ejderha orada, yukarıda onları bekliyordu.</p>

  <p class="calibre6"><a id="bookmark2"></a><br class="calibre1" /></p>
</body>
</html>
