<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre11"><b class="calibre7"><br class="calibre1" /></b></p>

  <h2 class="calibre17" title="- 10 - Kraliyet Muhafızı. Zincir Odası."><a class="calibre20" id="bookmark0"></a><b class="calibre4">-</b> <span class="calibre19">10 -</span></h2>

  <h2 class="calibre17"><span class="calibre19">Kraliyet Muhafızı.</span></h2>

  <h2 class="calibre17"><span class="calibre19">Zincir Odası.</span></h2>

  <div class="calibre1">
    <span class="calibre16"><br class="calibre1" /></span>
  </div>

  <p class="calibre6">Belki de bu sadece bir hayal ürünüydü ama tünelden aşağıya indikçe karanlık daha da yoğunlaşıyor, hava daha da soğuyor gibiydi. Isının hep sabit olması gereken bir yerde, bunun doğal olmadığını anlamak için kimsenin cüceye ihtiyacı yoktu. Tünelde bir yol ayrımına vardılar; fakat hiçbirinin, yol onları Kadim Salona -ve yaralı sümüklüböceğe- çıkartır diye sola gitmeye gönlü yoktu.</p>

  <p class="calibre6">"Elf neredeyse bizi sümüklüböceğe öldürtecekti," dedi Eben suçlayarak. "Acaba burada bizi ne bekliyor?"</p>

  <p class="calibre6">Kimse cevap vermedi. Artık herkes artmakta olan ve Raistlin'in onları uyarmış olduğu kötülük hissini yaşamaya başlamıştı. Adımları yavaşladı; ancak grup iradesiyle ilerlemeye devam ediyorlardı. Laurana korkunun ellerini ayaklarını şiddetle sarstığını hissetti ve destek almak için duvara yaslandı. Tanis'in onu avutmasını, onu korumasını arzuluyordu, tıpkı daha gençken hayali düşmanlarla karşılaştıklarında yaptığı gibi ama o, sıranın başında ağabeyi ile yürüyordu. Herkesin başa çıkması gereken kendi korkusu vardı. Tam o anda Laurana'ya sanki daha onların yardımını isteyemeden ölecekmiş gibi geldi. O zaman, Tanis'e, kendisiyle gurur duymasını istediğini söylediğinde gerçekten ciddi olduğunu anlayıverdi. Kendini ufalanan tünelin duvarından ayırarak dişlerini sıktı ve ilerlemeye devam etti.</p>

  <p class="calibre6">Tünel aniden sona erdi. Kaya duvarın içindeki bir deliğin altında ufalanmış taşlar ve moloz vardı. Deliğin gerisindeki karanlıktan akan hain bir kötülük hissinin neredeyse, görünmeyen parmaklarının teması gibi ten üzerinden ürpertip geçtiği hissediliyordu. Yolarkadaşları durdu, hiçbiri -serinkanlı kender bile- içeri girmeye cesaret edemiyordu.</p>

  <p class="calibre6">"Korktuğumdan değil," diye açıklamada bulundu Tas bir fısıltı halinde Flint'e. "Sadece başka bir yerde olmayı tercih ederdim."</p>

  <p class="calibre6">Sessizlik ezici olmaya başlamıştı. Herkes kendi kalp atışlarını ve diğerlerinin nefes seslerini duyabiliyordu. Işık, büyücünün titreyen elinde sarsılıyor, dalgalanıyordu.</p>

  <p class="calibre6">"Evet, burada sonsuza kadar duramayız," dedi Eben boğuk bir sesle. "Bırakın elf girsin. Bizi buraya getiren o!"</p>

  <p class="calibre6">"Girerim," diye cevap verdi Gilthanas. "Ama ışığa ihtiyacım olacak."</p>

  <p class="calibre6">"Asaya benden başka kimse dokunamaz," diye tısladı Raistlin. Durakladı, sonra gönülsüzce ekledi, "seninle gelirim."</p>

  <p class="calibre6">"Raist..." diye başladı Caramon, fakat kardeşi ona soğuk soğuk baktı. "Ben de gideceğim," diye mırıldandı koca adam.</p>

  <p class="calibre6">"Hayır," dedi Tanis. "Sen burada kal ve diğerlerini koru. Gilthanas, Raistlin ve ben gideceğiz."</p>

  <p class="calibre6">Gilthanas ardında büyücü ve Tanis ile duvardaki delikten girdi; yarımelf Raistlin'e yardım ediyordu. Işık, asanın ulaşamadığı karanlıklara doğru gözden kaybolan dar bir odayı gözler önüne serdi. Her iki yanda da sıra sıra, doğrudan kaya duvara raptedilmiş devasa demir menteşelerin taşıdığı, kocaman taş kapılar vardı. Raistlin asayı yüksekte tutuyor, gölgeli odaya doğru parlamasını sağlıyordu. Hepsi kötülüğün burada odaklandığını biliyordu.</p>

  <p class="calibre6">"Kapıların üzerinde kabartmalar var," diye mırıldandı Tanis. Asanın ışığı taş figürleri yüksek kabartmalar gibi gösteriyordu.</p>

  <p class="calibre6">Gilthanas bunlara baktı. "Kraliyet Tacı!" dedi sesi boğulur gibi olarak.</p>

  <p class="calibre6">"Ne anlama geliyor?" diye sordu Tanis, elfin korkusunun bulaşıcı bir hastalık gibi kendisini de etkilediğini fark ederek.</p>

  <p class="calibre6">"Bunlar Kraliyet Muhafızların'ın yeraltı lahitleri," diye fısıldadı Gilthanas. "Onlar, öldükten sonra bile görevlerini yapma -yani kralı koruma- andı vermiştir; böyle der efsaneler."</p>

  <p class="calibre6">"Ve efsaneler de böyle canlanır işte!" dedi nefesinin arasından Raistlin, Tanis'in koluna yapışarak. Tanis muazzam taş blokların hareket ettiklerini, paslanmış demir menteşelerin gıcırdadığını duydu. Başını çevirince, bütün taş kapıların açılmakta olduğunu gördü! Koridor öylesine buz kesmişti ki Tanis parmaklarının hissini kaybettiğini fark etti. Taş kapıların ardında bir şeyler hareket ediyordu.</p>

  <p class="calibre6">"Kraliyet Muhafızları! İzleri yapan onlardı!" diye fısıldadı Raistlin deliler gibi. "Hem insan, hem insan değil. Hiç kaçış yok!" dedi Tanis'i daha da sıkı kavrayarak. "Kararık Orman'daki hayaletlerin tersine bunların sadece tek bir düşünceleri vardır -kralın istirahatını bozma saygısızlığını gösteren herkesi yok etmek!"</p>

  <p class="calibre6">"Denememiz gerek!" dedi Tanis, büyücünün kolunu ısıran parmaklarını açarak. Geri geri tökezlenerek girişe vardı ama bunun da iki suret tarafından kapatılmış olduğunu gördü.</p>

  <p class="calibre6">"Geri gidin!" dedi Tanis nefesi tıkanarak. "Koşun! Kim... Fizban? Hayır seni çılgın yaşlı adam! Kaçmamız gerek! Ölü muhafızlar..."&nbsp;</p>

  <p class="calibre6">"Aman sakinleş," diye mırıldandı yaşlı adam. "Gençler. Telaşe müdürleri." Dönerek bir başkasının da içeri girmesine yardım etti. Bu saçı ışıkta pırıldayan Altınay idi.</p>

  <p class="calibre6">"Merak etme Tanis," diye seslendi yavaşça. "Bak!" Pelerinini yana attı: Üzerindeki madalyon mavi ışıkla parlıyordu. "Fizban, eğer madalyonu görürlerse geçmemize izin vereceklerini söyledi Tanis. Ve bunu söylediğinde... madalyon parlamaya başladı!"</p>

  <p class="calibre6">"Hayır!" Tanis onu geri göndermeye hazırlanıyordu ama Fizban onun göğsüne uzun, kemikli parmağıyla vurdu.</p>

  <p class="calibre6">"Sen iyi bir adamsın Tanis Yarımelf," dedi yaşlı büyücü yavaşça, "ama her şeye endişeleniyorsun. Şimdi rahatla ve bu zavallı ruhları uykularına geri yollamamıza izin ver. Diğerlerini de getir, tamam mı?"</p>

  <p class="calibre6">Konuşamayacak kadar hayretler içinde kalan Tanis, Altınay ile Fizban, peşlerinde Nehiryeli ile yürüyüp geçerken yana çekildi. Tanis onları seyrederken, onlar açılmakta olan taş kapılar arasından yavaş yavaş yürüdüler. Kadının önünden geçtiği her taş kapı ardındaki hareket kesildi. O uzaklıktan bile haince kötülüklerin kayıp gittiğini hissedebiliyordu.</p>

  <p class="calibre6">Diğerleri ufalanan geçite vardıklarında onların geçmelerine yardım etti, onların fısıltı halindeki sorularına omuzlarını silkerek cevap verdi. Laurana girerken ona tek bir söz bile söylemedi; eli de buz gibiydi ve Tanis hayret içinde kızın dudağında kan olduğunu gördü. Bağırmamak için dudağını ısırırken kanattığını anlayan Tanis, pişman olarak ona bir şeyler söylemeye yeltendi. Fakat elf kızı başını dik tutarak ona bakmayı reddetti.</p>

  <p class="calibre6">Diğerleri aceleyle Altınay'ın peşinden gittiler ama kemerlerden birinin içine bakmak için duraksayan Tasslehoff, harika bir zırh içinde taştan bir tabutun üzerine uzanmış olan uzun boylu bir suret gördü. İskelet eller, bedeninin üzerine uzatılmış uzun bir kılıcın kabzasını kavramıştı. Tas merakla Kraliyet Tacı'na baktı ve üzerindeki sözleri seslendirdi.</p>

  <p class="calibre6"><span class="calibre8">"Sothi Nuinqua Tsalarioth,"</span> dedi Tanis, kenderin peşinden gelerek.</p>

  <p class="calibre6">"Ne demek bu?" diye sordu Tas.</p>

  <p class="calibre6">"Ölümün ötesinde de sadık," dedi Tanis yavaşça.</p>

  <p class="calibre6">Kemerlerin batı ucunda bir çift, ikili bronz kapı buldular. Altınay bunları rahatlıkla iterek açtı ve üçgen biçimli geniş bir salona geçti. Bu odada yaşadıkları en büyük zorluk, cüceyi buradan çıkartmak olmuştu. Salon hemen hemen hiç bozulmamıştı - burası o ana kadar Sla-Mori'de gördükleri, Afet'ten hiç zarar almadan kurtulmuş tek odaydı. Bunun da nedeni, Flint'in dinleyen herkese anlattığı gibi o harika cüce işçiliği - özellikle de tavanı taşıyan yirmi üç sütun idi.</p>

  <p class="calibre6">Buradan tek çıkış yolu, odanın öte ucunda batıya doğru açılan, birbirinin aynı iki bronz kapı idi. Kendini sütunlardan zorla ayırabilen Flint, her iki kapıyı da inceleyerek bunların gerisinde ne olduğu veya nereye açıldıkları hakkında bir fikri olmadığını geveledi. Kısa bir tartışmadan sonra Tanis sağ taraftaki kapıyı kullanmaya karar verdi.</p>

  <p class="calibre6">Kapı onları temiz ve dar bir koridordan on metre kadar sonra başka bir tekli bronz kapıya götürüyordu. Öte yandan bu kapı kilitliydi. Caramon ittirdi, çekti, manivelayla açmaya çalıştı -ama boşunaydı.</p>

  <p class="calibre6">"Faydası yok," diye homurdandı koca adam. "Kıpırdamıyor bile."</p>

  <p class="calibre6">Flint birkaç dakika Caramon'u seyretti; en sonunuda sağlam adımlarla ilerledi. Kapıyı inceleyerek homurdandı ve başını salladı. "Bu sahte bir kapı!"</p>

  <p class="calibre6">"Bana gerçek gibi görünüyor!" dedi Caramon, kapıya kuşkuyla bakarak. "Menteşeleri bile var!"</p>

  <p class="calibre6">"Elbette ki olacak," diye homurdandı Flint. "Biz sahte kapıları sahte gibi dursunlar diye yapmayız... bir lağım cücesi bile bilir bunu."</p>

  <p class="calibre6">"Yani bir çıkmazdayız!" dedi Eben zalimce.</p>

  <p class="calibre6">"Geri çekilin," diye fısıldadı Raistlin, dikkatlice asasını bir duvara dayayarak. Her iki elini de kapıya koydu sadece parmak uçlanyla dokunarak ve sonra şöyle dedi: <span class="calibre8">"Khetsaram pakliol!"</span> Kavuniçi renkli bir ışık pırıldadı ama ışık kapıdan değil - duvardan gelmişti!</p>

  <p class="calibre6">"Çekilin!" Raistlin kardeşini tutarak tam bütün duvar, bronz kapı falan hepsi birden ekseni etrafında dönerek açılırken onu hızla geriye çekti.</p>

  <p class="calibre6">"Çabuk, kapanmadan," dedi Tanis ve herkes aceleyle kapıdan geçti, Caramon kardeşi Raistlin sendelerken, onu yakalamıştı.</p>

  <p class="calibre6">"İyi misin?" diye sordu Caramon duvar arkalarından gümbürtüyle kapanırken.</p>

  <p class="calibre6">"Evet, bu zayıflık hali geçici," diye fısıldadı Raistlin. "Bu Fistandantilus'un büyü kitabından yaptığım ilk büyü idi. Açma büyüsü işe yaradı ama beni bu biçimde kurutacağını tahmin etmemiştim."</p>

  <p class="calibre6">Kapı onları, dosdoğru batıya doğru on iki metre kadar götürdükten sonra dik bir dönemeçle önce güneye, sonra doğuya, sonra yine güneye doğru döndüren başka bir koridora çıkarmıştı. Burada yol başka bir tekli kapıyla kesilmişti.</p>

  <p class="calibre6">Raistlin başını salladı. "Büyüyü ancak bir kere kullanabilirim. Aklımdan çıktı gitti."</p>

  <p class="calibre6">"Bir ateştopu kapıyı açabilir," dedi Fizban. "Galiba o büyüyü şimdi hatırladım... "</p>

  <p class="calibre6">"Yo Yaşlı Kişi," dedi Tanis aceleyle. "Bizi bu dar geçitte kızartır. Tas... "</p>

  <p class="calibre6">Kapıya varan kender kapıyı itti. "Açıkmış mübarek," dedi, kilidi açmak zorunda kalmadığı için hayal kırıklığına uğrayarak. İçeriye bir göz attı. "Başka bir oda daha o kadar."</p>

  <p class="calibre6">Dikkatle girdiler, Raistlin odayı asasının ışığıyla aydınlattı. Oda yusyuvarlak, çapı yirmi beş metre kadardı. Tam karşılarında, güneyde bronz bir kapı ve odanın da tam ortasında...</p>

  <p class="calibre6">"Eğri büğrü bir sütun," dedi Tas kıkırdayarak. "Bak Flint. Cüceler eğri sütunlar dikmiş."</p>

  <p class="calibre6">"Eğer diktilerse geçerli bir nedenleri vardır," diye sözünü kesti cüce, ince uzun sütunu incelemek için kenderi yana iteleyip. Gerçekten de sütun yana yatıyordu.</p>

  <p class="calibre6">"Hımmmm," dedi Flint aklı karışarak. Sonra... "Bu sütun değil, seni kapı kulbu akıllı seni!" diye patladı Flint. "Bu kocaman, muazzam bir zincir! Bak, burada yerde demir bir kenete tutturulmuş olduğunu görebilirsin."</p>

  <p class="calibre6">"O halde Zincir Odası'ndayız!" dedi Gilthanas heyecanla. "Bu Pax Tharkas'ın ünlü savunma mekanizması. Hemen hemen kaleye girdik sayılır."</p>

  <p class="calibre6">Yolarkadaşları etrafını sardılar, bu devasa zincire hayretle bakarak. Her bir halka Caramon kadar uzun ve bir meşe gövdesi kadar kalındı.</p>

  <p class="calibre6">"Bu mekanizma ne işe yarıyor?" diye sordu Tasslehoff, koca zincire tırmanmak için can atıyordu. "Nereye gidiyor?"</p>

  <p class="calibre6">"Zincir mekanizmanın kendisine gidiyor," diye cevap verdi Gilthanas. "Nasıl çalıştığına gelince, bunu cüceye sormanız gerek, ben mühendislik konular<span class="calibre21">ını</span> pek bilmem. Fakat eğer bu zincir raptedildiği yerden bırakılacak olsa" yerdeki demir keneti işaret etti, "kalenin kapıları ardına masif granit bloklar düşer. Ondan sonra da Krynn üzerinde hiçbir güç onları açamaz."</p>

  <p class="calibre6">Kenderi, boşu boşuna bu harika mekanizmayı görmeye çalışarak gölgeli karanlığa doğru bakarken bırakan Gilthanas, odayı araştıran diğerlerine katılmaya gitti.</p>

  <p class="calibre6">"Şuna bir bakın!" diye bağırdı sonunda, kuzey duvarındaki taşın üzerindeki soluk kapı şeklini işaret ederek. "Gizli bir yol! Burası giriş olmalı!"</p>

  <p class="calibre6">"Bakın bir kilit dili," dedi zinciri incelemeyi bırakan Tasslehoff, aşağıdaki yontulmuş bir parça taşı işaret ederek. "Cüceler bu işi atlamış," dedi Flint'e sırıtarak. "Bu sahte kapıya benzeyen, sahte bir kapı."</p>

  <p class="calibre6">"O yüzden de güvenmemek gerekir," dedi Flint açıkça.</p>

  <p class="calibre6">"Pah, cücelerin de herkes gibi kötü günleri olmuş," dedi Eben eğilerek kilit diliyle uğraşırken.</p>

  <p class="calibre6">"Sakın açma" dedi Raistlin aniden.</p>

  <p class="calibre6">"Nedenmiş?" diye sordu Sturm. "Pax Tharkas'a girmeden önce birini uyarmak istiyorsun da ondan mı?"&nbsp;</p>

  <p class="calibre6">"Eğer sizi ele vermek isteseydim şövalye, şimdiye kadar bin kere yapardım bunu!" diye tısladı Raistlin gizli yola bakarak. "Bu kapının ardında o kadar büyük bir güç hissediyorum ki şimdiye kadar böylesine bir gücü sadece..." Titreyerek durdu.</p>

  <p class="calibre6">"Sadece ne zaman?" diye suflörlük etti kardeşi kibarca.</p>

  <p class="calibre6">"Yüce Büyücülük Kuleleri'nde hissetmiştim!" diye fısıldadı Raistlin. "Sizi uyarıyorum, o kapıyı açmayın!"</p>

  <p class="calibre6">"Bakalım güneye giden kapı nereye açılıyor," dedi Tanis cüceye.</p>

  <p class="calibre6">Flint sert adımlarla güney duvarına gitti ve kapıyı ittirerek açtı. "Görebildiğim kadarıyla aynı diğerleri gibi bir geçide açılıyor," diye bildirdi asık bir yüzle.</p>

  <p class="calibre6">"Pax Tharkas'a giden yol gizli bir kapıdan geçiyor," diye tekrarladı Gilthanas. Daha kimse onu durduramadan eğilerek çentilmiş taşı çekti. Kapı titreyerek sessizce içeri doğru açılmaya başladı.</p>

  <p class="calibre6">"Buna pişman olacaksınız!" dedi Raistlin boğulurcasına.</p>

  <p class="calibre6">Kapı sarı, tuğla benzeri nesnelerle hemen hemen dolu, geniş bir odayı gözler önüne serecek şekilde yana kayarak açıldı. Kalın bir toz tabakası arasından, hafif sarı bir renk görülebiliyordu.</p>

  <p class="calibre6">"Bir hazine odası!" diye haykırdı Eben. "Kith-Kanan'ın hazinesini bulduk!"</p>

  <p class="calibre6">"Hepsi altın," dedi Sturm soğuk bir edayla. "Bugünlerde bir değeri yok, tek değerli şey çelik olduğuna göre..." Sesi kesildi, gözleri dehşetle açıldı.</p>

  <p class="calibre6">"Ne var?" diye bağırdı Caramon, kılıcını çekerek.</p>

  <p class="calibre6">"Bilmiyorum!" dedi Sturm, kelimelerden çok boğulur gibi bir ses çıkararak.</p>

  <p class="calibre6">"Ben biliyorum!" diye verdi nefesini Raistlin bu şey gözleri önünde biçim alırken. "Bu bir kara elfin ruhu! Sizi kapıyı açmamanız konusunda uyarmıştım."</p>

  <p class="calibre6">"Bir şeyler yap!" dedi Eben, geri geri tökezlenirken.</p>

  <p class="calibre6">"Silahlarınızı kaldırın ahmaklar!" dedi Raistlin kulakları yırtan bir fısıltıyla. "Onunla dövüşemezsiniz! Onun teması ölüm demektir ve eğer bu duvarlar içindeyken çığlık atacak olursa, mahvoluruz. Sadece figan eden sesiyle bile öldürebilir. Kaçın, hepiniz kaçın! Çabuk! Güney kapısından!"</p>

  <p class="calibre6">Daha geri çekilirlerken hazine odasındaki karanlık biçim aldı; soğuk bir güzelliğe ve eğilip bükülen hatlara sahip pustan bir dişi -asırlar önce yaşamış, yaptığı ağza alınmaz suçların cezası olarak idam edilen kötü bir elf. O zamanlar güçlü elf büyü kullanıcıları ruhunu zincire vurmuş ve onu sonsuza kadar kralın hazinesini muhafaza etmeye zorlamışlardı. Bu canlı varlıkların karşısında bu dişi ruh ellerini uzatmıştı; canlı etin ısısı için yanıp tutuşuyordu; hüznünü ve canlı olan her şeye karşı nefretini haykırmak için ağzını açmıştı.</p>

  <p class="calibre6">Yolarkadaşları dönüp, telaşla birbirlerinin üzerine çıkarak bronz kapılardan kaçtılar. Caramon kardeşinin üzerine düşerek Raistlin'in elinden asasını düşürdü. Asa yerde takırdadı, durduğu yerde hala ışıldıyordu, çünkü sadece ejderha alevi büyülü kristali yok edebilirdi. Fakat artık ışığı yeri aydınlatıyor, odanın geri kalan kısmını karanlıklara gark ediyordu.</p>

  <p class="calibre6">Avının kaçtığını gören dişi ruh Zincir Odası'na geçti, uzanan eli Eben'in yanağını yaladı geçti. Eben ruhun buz gibi, yakan teması ile bağırarak bayıldı. Sturm onu yakaladı ve tam Raistlin asasını alıp Caramon ile birlikte kapıdan geçerken o da Eben'i sürükledi.</p>

  <p class="calibre6">"Herkes geçti mi?" diye sordu Tanis, kapıyı kapatmaya gönülsüzce. Sonra alçak bir figan sesi duydu; o kadar korkunçtu ki bir an için kalbi atmayı durdurdu. Her yanını korku kapladı. Nefes alamıyordu. Çığlık azaldı ve kalbi acıyla, güçle çarptı. Ruh yeniden bir çığlık atabilmek için derin bir nefes aldı.</p>

  <p class="calibre6">"Bakacak zaman yok!" dedi Raistlin nefes nefese. "Kapıyı kapat kardeşim!"</p>

  <p class="calibre6">Caramon bütün gücünü bronz kapıya verdi. Kapıyı, yankısı bütün odada çınlayan bir şekilde çarparak kapattı.</p>

  <p class="calibre6">"Bu onu durdurmaz!" diye bağırdı Eben, panik içinde.</p>

  <p class="calibre6">"Durdurmaz," dedi Raistlin yavaşça. "Büyüsü çok güçlü, benimkinden çok güçlü. Kapıya bir büyü yapabilirim ama bu benim gücümü çok azaltır. Bence kaçabilecekken kaçalım. Eğer başaramazsak belki onu durdurabilirim."</p>

  <p class="calibre6">"Nehiryeli diğerlerini al götür," diye emretti Tanis. "Sturm ile ben, Raistlin ve Caramon ile kalacağız."</p>

  <p class="calibre6">Diğerleri karanlık koridorda ilerlediler yavaş yavaş, dehşetle büyülenmiş gibi arkalarına bakıp duruyorlardı. Raistlin onlara kulak asmayarak asayı kardeşine uzattı. Asadaki ışık, tanımadık temas nedeniyle söndü.</p>

  <p class="calibre6">Büyücü ellerini kapıya koydu, her iki ayasını da kapıya yapıştırmıştı. Gözlerini kapatarak, büyü dışında her şeyi aklından çıkartmaya çalıştı. <span class="calibre8">"Kalisan budrunin-"</span> Korkunç bir ürperti hissederek konsantrasyonunu kaybetti.</p>

  <p class="calibre6">Kara elf! Onun büyüsünü tanımış, onu bitirmek istiyordu! Yüce Büyücülük Kuleleri'ndeki başka bir kara elf ile yaptığı dövüşün görüntüleri geldi aklına. Bedenini bir enkaza çeviren ve aklını yok etme sınırına getiren savaşın kötü hatırasını aklından çıkarmaya çalıştı ama denetimi yitirdiğini hissediyordu. Kelimeleri unutmuştu! Kapı titredi. Elf içinden geçmek üzereydi!</p>

  <p class="calibre6">Sonra büyücünün içinden bir yerlerden, daha önce sadece iki kere varlığını hissettiği bir güç geldi: Bir kez Kuleler'de gelmişti, bir de Xak Tsaroth'ta siyah ejderhanın kaidesinde. Zihninde açık seçik duyduğu ama hiçbir zaman kim olduğunu anlayamadığı tanıdık bir ses ona konuşuyor, bir büyünün sözlerini tekrarlıyordu. Raistlin bu sözcükleri kendine ait olmayan, güçlü ve net bir sesle haykırdı. <span class="calibre8">"Kalisan budrunin kara-emarath!"</span></p>

  <p class="calibre6">Kapının öbür yanından hayal kırıklığıyla dolu yenilgi nidası yükseldi. Kapı dayandı. Büyücü yere yığıldı.</p>

  <p class="calibre6">Caramon asayı Eben'e uzatarak kardeşini kucakladı ve yollarını karanlık koridorda el yordamıyla bulmaya çalışan diğerlerini izledi. Bir dizi kısa, enkaz dolu koridora açılan başka gizli bir kapı geliverdi Flint'in eline. Korkudan tir tir titreyen yolarkadaşları, bu engellerden aşarak ilerledi. Sonunda tavandan tabana kadar tahta sandıklarla dolu geniş, açık bir odaya çıktılar. Nehiryeli duvardaki meşalelerden birini yaktı. Sandıklar çivilerle kapanmıştı. Kimisinde SOLACE, kimisinde KAPIYOLU etiketleri vardı.</p>

  <p class="calibre6">"Tamam işte. Kalenin içine girdik," dedi Gilthanas, sert bir galibiyet edasıyla. "Pax Tharkas'ın mahzenindeyiz."</p>

  <p class="calibre6">"Gerçek tanrılara şükürler olsun!" diye rahat bir nefes aldı Tanis ve yere çöktü; diğerleri de kendilerini onun yanına bıraktı. Ancak o zaman Fizban ile Tasslehoffun aralarında bulunmadığını fark ettiler.</p>
</body>
</html>
