<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="calibre1">
      <br class="calibre1" />
    </div>
  </div>

  <h2 class="calibre17" title="- 13 - Soğuk şafak. Asma köprüler. Karanlık su."><a class="calibre20" id="bookmark4"></a><i class="calibre18">-</i> <span class="calibre19">13 -</span></h2>

  <h2 class="calibre17"><span class="calibre19">Soğuk şafak.</span></h2>

  <h2 class="calibre17"><a class="calibre20" id="bookmark5"></a><span class="calibre19">Asma köprüler. Karanlık su.</span></h2>

  <div class="calibre1">
    <span class="calibre16"><br class="calibre1" /></span>
  </div>

  <p class="calibre6">Tanis pençe biçiminde ellerin boğazını sıktığını hissetti. Mücadele ederek dövüştü; uyandığında Nehiryeli'nin karanlıkta üzerine eğilmiş onu sertçe sarsmakta olduğunu gördü.</p>

  <p class="calibre6">"Ne...?" Tanis doğrulup oturdu.</p>

  <p class="calibre6">"Rüya görüyordun," dedi Bozkırlı asık bir yüzle. "Seni uyandırmak zorunda kaldım. Bağırtıların koca bir orduyu üzerimize çekebilirdi."</p>

  <p class="calibre6">"Evet, teşekkür ederim," diye mırıldandı Tanis. "Özür dilerim." Kabusun etkisinden kurtulmaya çalışarak doğruldu. "Saat kaç?"</p>

  <p class="calibre6">"Şafak vaktine daha birkaç saat var," dedi Nehiryeli yorgun bir sesle.</p>

  <p class="calibre6">Oturmakta olduğu yere döndü, sırtını bükük bir ağacın gövdesine dayadı.</p>

  <p class="calibre6">Altınay yanında, yerde uyuyordu. Kadın mırıldanmaya, başını sağa sola sallamaya, yaralı bir hayvan gibi küçük hafif iniltili çığlıklar atmaya başladı. Nehiryeli kadının gümüşlü altın saçlarını okşayınca sakinleşti.</p>

  <p class="calibre6">"Beni daha önce uyandırmalıydın," dedi Tanis. Omuzlarını ve boynunu ovuşturarak ayağa kalktı. "Nöbet sırası bende."</p>

  <p class="calibre6">"Uyuyabilir miyim zannediyorsun?" diye sordu Nehiryeli acı bir tonda.</p>

  <p class="calibre6">"Uyumak zorundasın," diye cevap verdi Tanis. "Eğer uyumazsan bizi yavaşlatırsın."</p>

  <p class="calibre6">"Benim kabilemdeki insanlar uyumadan günlerce yolculuk yapabilirler," dedi Nehiryeli. Gözleri donuk ve cam gibiydi, sanki bir hiçliğe bakıyordu.</p>

  <p class="calibre6">Tanis tam tartışmaya başlayacaktı ki içini çekip sessizleşti. Bozkırlı'nın çektiği ıstırabı hiçbir zaman tam anlamıyla anlayamayacağını biliyordu. İnsanın bütün yaşamı boyunca sahip olduğu dostları ve ailesinin tamamen yok olması öyle harap edici bir şey olmalıydı ki insan bunu hayal etmekten bile çekiniyordu. Tanis ondan ayrılarak, oturmuş bir parça odunu yontmakta olan Flint'in yanına doğru yürüdü.</p>

  <p class="calibre6">"Sen biraz uyuyabilirsin," dedi Tanis cüceye. "Ben bir süre nöbet tutarım."</p>

  <p class="calibre6">Flint başıyla onayladı. ."Seni bağırırken duydum." Hançerini kınına koydu ve tahta parçasını torbasına soktu. "Que-shu'yu mu müdafaa ediyordun?"</p>

  <p class="calibre6">Tanis hatırladıkları karşısında kaşlarını çattı. Buz gibi gecede titreyerek pelerinine iyice sarındı, kukuletasını başına geçirdi. "Nerede olduğumuza dair bir fikrin var mı?" diye sordu Flint'e.</p>

  <p class="calibre6">"Bozkırlı, Doğu Hikmetyolu diye bir yolda olduğumuzu söylüyor," diye cevap verdi cüce. Omuzlarına bir battaniye çekerek soğuk toprak üzerine uzandı. "Eski bir ana yol. Afet'ten önce de buralardaymış." .</p>

  <p class="calibre6">"Herhalde yol bizi Xak T saroth'a götürecek kadar şanslı değilizdir?"</p>

  <p class="calibre6">"Nehiryeli öyle olacağını zannetmiyor," diye mırıldandı cüce uykulu uykulu. "Bu yolu kısa bir süre izlediğini söyledi. Ama en azından bizi dağlardan aşırıyormuş." Güzelce bir esnedi, döndü, başını pelerinine dayadı.</p>

  <p class="calibre6">Tanis derin derin nefes aldı. Gece yeterince huzur dolu görünüyordu. Que-shu'dan çılgınca kaçarken ne ejderanlara, ne de goblinlere rastlamışlardı. Raistlin'in de söylemiş olduğu gibi ejderanların Que-shu'ya bir savaş hazırlığı olarak değil de asayı aramak için saldırmış oldukları aşikardı. Vurup sonra çekilmişlerdi. Ormanefendisi'nin zaman sınırının -iki gün içinde Xak Tsaroth'ta olmaları- hâlâ geçerli olduğunu tahmin etti Tanis. Bir gün geçmişti bile.</p>

  <p class="calibre6">Titreyen yarımelf Nehiryeli'nin yanına yürüdü tekrar.</p>

  <p class="calibre6">"Hangi yönde ve ne kadar daha gideceğimiz konusunda bir fikrin var mı?" Tanis Bozkırlı'nın yanına çömeşti.</p>

  <p class="calibre6">"Evet," diye başını olumlu bir şekilde salladı Nehiryeli, yanan gözlerini ovuşturarak. "Kuzeydoğuya, Yenideniz'e doğru gitmemiz gerek. Şehrin orada olduğu söylenirdi. Ben oraya hiç gitmedim..." Kaşlarını çattıktan sonra başını salladı. "Oraya hiç gitmedim," diye tekrarladı.</p>

  <p class="calibre6">"Yarına kadar varabilir miyiz?" diye sordu Tanis.</p>

  <p class="calibre6">"Yenideniz'in Que-shu'dan iki günlük mesafede olduğu söylenir." Barbar içini çekti. "Eğer Xak Tsaroth diye bir yer varsa oraya bir gün içinde varmamız gerekiyor, gerçi Yenideniz'e giden yolun bataklık ve zorlu bir yol olduğunu duymuştum."</p>

  <p class="calibre6">Gözlerini yumdu, elleri gayri ihtiyari Altınay'ın saçlarını okşuyordu. Tanis Bozkırlı'nın uyuyacağını umarak sessizleşti. Yarımelf bir ağacın altına oturup geceyi seyretmek için sessizce ilerledi. Sabah Tasslehoffa bir haritası olup olmadığını sormayı aklının bir köşesine yazdı.</p>

  <p class="calibre6">Kenderin bir haritası vardı ama Afet'ten öncesine dayandığı için pek bir işe yaramıyordu. Yenideniz, toprak yarıldıktan sonra Turbidus Okyanusu'nun sularının bu yarığa dolmasıyla meydana geldiğinden haritada yoktu. Yine de haritada Xak Tsaroth, Doğu Hikmetyolu diye işaretlenmiş yoldan gidilince kısa bir mesafe ileride bulunuyordu. Eğer geçmeleri gereken topraklar yol verecek olursa o akşamüstü varmaları gerekirdi.</p>

  <p class="calibre6">Yolarkadaşları neşesiz bir kahvaltı ettiler, çoğu yiyecekleri ihşahsızca zorla yutuyordu. Raistlin minik bir ateş üzerinde kötü kokulu ot içeceğini yapmıştı; garip gözleri Altınay'ın asası üzerinde oynaşıyordu.</p>

  <p class="calibre6">"Ne kadar da kıymete bindi," diye söyledi fikrini yavaşça, "özellikle de şimdi masumların kanlarıyla satın alınmaya kalkıldığı için."</p>

  <p class="calibre6">"Buna değer miydi? Halkımın hayatlarına değer miydi?" diye sordu Altınay özelliksiz kahverengi asaya donuk donuk bakarak. Bir gecede yaşlanmıştı sanki. Gözlerinin altı gri halkalarla lekelenmişti.</p>

  <p class="calibre6">Yolarkadaşlarının hiçbiri cevap vermedi, münasebetsiz bir sessizlik içinde hepsi uzaklara baktı. Nehiryeli birdenbire ayağa kalkarak tek başına ormanlara doğru yürüdü. Altınay gözlerini kaldırarak onun peşinden baktı; sonra başı elleri arasında çökerek sessizce ağlamaya başladı.</p>

  <p class="calibre6">"Kendini suçluyor." Kadın başını salladı. "Ben de ona yardım etmiyorum. Bu onun suçu değildi."</p>

  <p class="calibre6">"Bu kimsenin suçu değil" dedi Tanis yavaşça, ona doğru yürüyerek. Elini kadının omzuna koyarak sertleşmiş boyun kaslarında hissettiği gerginliği ovdu. "Biz anlayamayız. Sadece yolumuza devam edip Xak Tsaroth'da bir cevap bulmayı ümit edebiliriz."</p>

  <p class="calibre6">Kadın evet anlamında başını sallayarak gözlerini sildi, derin bir nefes aldı, Tasslehoffun vermiş olduğu bir mendile sümkürdü.</p>

  <p class="calibre6">"Haklısın," dedi yutkunarak. "Babam benden utanırdı. Unutmamam lâzım - ben Reisin Kızı'yım."</p>

  <p class="calibre6">"Hayır," diye geldi Nehiryeli'nin derin sesi, kadının arkasında ağaçların gölgesinde durduğu yerden. "Sen Reis'sin."</p>

  <p class="calibre6">Altınay'ın nefesi kesildi. Ayakları üzerinde Nehiryeli'ne döndü, gözleri hayretle açılmıştı. "Belki de öyleyimdir," diye kekeledi, "ama bunun bir anlamı yok. Halkımız öldü..."</p>

  <p class="calibre6">"İzlere rastladım," diye cevap verdi Nehiryeli. "Kimisi kaçmayı başarmış. Büyük bir ihtimalle dağlara kaçmışlardır. Geri döneceklerdir ve sen onların hükümdarı olacaksın."</p>

  <p class="calibre6">"Halkımız... hâlâ hayatta!" Altınay'ın yüzü ışıl ısıldı.</p>

  <p class="calibre6">"Çok fazla yok. Belki de artık hiç kalmamıştır. Bu, ejderanların onları dağlarda izleyip izlemediklerine bağlı." Nehiryeli omuzlarını silkti. "Yine de, artık sen onların hükümdarısın" -sesine bir burukluk süzülmüştü- "ve ben Reis'in kocası olacağım."</p>

  <p class="calibre6">Altınay, adam ona vurmuş gibi sindi. Gözlerini kırpıştırdıktan sonra başını salladı. "Hayır, Nehiryeli," dedi yavaşça. "Ben... konuşmuştuk..."</p>

  <p class="calibre6">"Öyle mi?" diye kesti kadının sözünü adam. "Dün gece bu konuda düşündüm. Uzun yıllar yoktum. Hayallerimde hep sen vardın - kadın olarak. Hiç farkına varmamıştım ki..." Yutkunarak derin bir nefes aldı. "Altınay'ı bırakmıştım. Döndüğümde Reisin Kızı'nı buldum."&nbsp;</p>

  <p class="calibre6">"Benim bir seçeneğim var mıydı?" diye bağırdı Altınay hiddetle. "Babam iyi değildi. Ya ben yönetecektim ya da Arifler kabileyi ele geçirecekti. Bunun neye benzediğini biliyor musun... Reisin Kızı olmanın? Yemek yerken her lokmada, acaba zehirli lokma bu mu diye düşünmenin? Ariflere yönetime el koymaları için bir bahane olmasın diye her gün hazineden askerlere ödemek için para bulmaya çalışmak! Ve her zaman babam oturmuş saçma sapan konuşur, mızmızlanırken ben, Reisin Kızı gibi davranmak zorundaydım." Sesi hıçkırıklarla boğuldu.</p>

  <p class="calibre6">Nehiryeli dinledi, yüzü ciddi ve hissizdi. Kadının başının üzerindeki bir noktaya bakıyordu. "Hareket etmemiz lâzım," dedi soğuk bir edayla. "Neredeyse şafak atacak."</p>

  <p class="calibre6">Yolarkadaşları eski, engebeli yoldan birkaç mil gitmişlerdi ki yol, kelimenin gerçek anlamıyla bir bataklığa daldı. Zeminin sünger gibi olmaya başladığını farketmişlerdi ve dağ kanyonu ormanının yüksek ve dayanıklı ağaçları giderek azalmaya başlamıştı. Önlerinde garip, eğri büğrü ağaçlar yükseliyordu. Pis ve zehirli bir hava güneşi karartıyordu; hava nefes alınamayacak kadar kötüleşmişti. Raistlin öksürmeye başlayarak ağzını bir mendil ile kapattı. Eski yolun kırık dökük taşları üzerinden gidiyorlar, yolun kenarındaki ıslak, bataklıkımsı zeminden sakınıyorlardı.</p>

  <p class="calibre6">Flint, Tasslehoff ile birlikte önden yürüyordu ki cüce aniden büyük bir çığlık atarak bataklık çamuru içinde yok oldu. Sadece başını görebiliyorlardı.</p>

  <p class="calibre6">"İmdat! Cüce!" diye bağırdı Tas; diğerleri koşup geldi. "Aşağıdan çekiyor beni!"</p>

  <p class="calibre6">Flint siyah, sulu çamur içinde paniğe kapılmış tepinip duruyordu.</p>

  <p class="calibre6">"Rahat dur," diye ikaz etti Nehiryeli. "Ölümkasveri'ne düştün. Peşinden gitmeyin!" ileriye atlayan Sturm'ü uyardı. "İkiniz de ölürsünüz. Bir dal bulun."</p>

  <p class="calibre6">Caramon körpe bir fidanı yakalayarak derin bir nefes aldı, homurdanarak çekti. Koca savaşçı fidanı köklerken, köklerin gıcırdıyarak koptuğunu duyabiliyorlardı. Nehiryeli yere yatarak dalı cüceye uzattı. Yapış yapış çamura neredeyse burnuna kadar batan Flint dönerek sonunda dalı yakaladı. Savaşçı, ağacı ve ağaca tutunmuş olan cüceyi ölümkasvetinden çekti.</p>

  <p class="calibre6">"Tanis!" Kender yarımelfin koluna yapışarak işaret etti. Caramon'un kolu kadar kalın bir yılan, tam cücenin debelenip durduğu sulu çamura doğru kayıyordu.</p>

  <p class="calibre6">"Buradan geçemeyiz!" Tanis bataklığı işaret etti. "Belki de geri dönsek daha iyi."</p>

  <p class="calibre6">"Vakit yok," diye fısıldadı Raistlin, kumsaati gözleri pırıldıyarak.</p>

  <p class="calibre6">"Başka yol da yok," dedi Nehiryeli. Sesi garip geliyordu. "Üstelik geçebiliriz... Ben bir yol biliyorum..."</p>

  <p class="calibre6">"Ne?" Tanis ona döndü. "Ben de senin..."</p>

  <p class="calibre6">"Buraya gelmiştim," dedi Bozkırlı boğuk bir sesle. "Ne zaman olduğunu bilmiyorum ama buraya gelmiştim. Bataklıktan geçen yolu biliyorum. Ve yol..." dudaklarını ıslattı.</p>

  <p class="calibre6">"Kötülüğün harabe şehrine mi gidiyor?" diye sordu Tanis tüm ciddiyetiyle Bozkırlı sözünü bitirmeyince.</p>

  <p class="calibre6">"Xak Tsaroth!" diye tısladı Raistlin.</p>

  <p class="calibre6">'Tabii ya," dedi Tanis yavaşça. "Şimdi bir şey ifade etmeye başladı. Asa ile ilgili soruların cevabını bulmak için asanın sana verilmiş olduğu yerden başka nereye gidilir?"</p>

  <p class="calibre6">"Ve hemen gitmemiz gerek!" dedi Raistlin ısrarla. "Bu akşam geceyarısına kadar oraya varmamız gerek! "</p>

  <p class="calibre6">Bozkırlı öne geçti. Siyah suyun etrafında, basacak sağlam zemin buldu, hepsini bir sıra halinde yürütüyordu; onları yoldan uzaklaştırarak bataklığın derinliklerine götürdü. Demirpençe adını verdiği ağaçlar sudan yükseliyor, kökleri ortalıkta durarak çamura doğru bükülüyorlardı. Dallardan sarmaşıklar sallanıyor; belirsiz patika boyunca uzanıyorlardı. Pus etrafı kaplamıştı ve kısa bir süre sonra kimse birkaç adım ötesini göremez olmuştu. Yavaş gitmek, attıkları her adıma dikkat etmek zorunda kalmışlardı. Yanlış bir adımda, dört bir yanlarını saran pis kokulu, kokuşmuş bataklığa gömülüverirlerdi.</p>

  <p class="calibre6">Yol aniden karanlık, bataklık suların içinde bitiverdi.</p>

  <p class="calibre6">"Şimdi ne olacak?" diye sordu Caramon ümitsizce.</p>

  <p class="calibre6">"Bu," dedi Nehiryeli, işaret ederek. Sarmaşıkların bükülerek halat gibi kullanılmalarıyla yapılmış kaba bir köprü, bir ağaca tutturulmuştu. Suyun üzerinden örümcek ağı gibi geçiyordu.</p>

  <p class="calibre6">"Kim yapmış bunu?" diye sordu Tanis.</p>

  <p class="calibre6">"Bilmiyorum," dedi Nehiryeli. "Fakat patikanın geçit vermediği her yerde bunlardan var."</p>

  <p class="calibre6">"Size Xak Tsaroth'un terk edilmiş kalmayacağını söylemiştim," diye fısıldadı Raistlin.</p>

  <p class="calibre6">"Evet, şey - tanrılardan verilmiş armağana taş atmasak fena olmaz her halde," diye cevap verdi Tanis. "En azından yüzmek zorunda kalmadık."</p>

  <p class="calibre6">Sarmaşık köprüden geçmek hoş olmamıştı. Sarmaşıklar, yürümeyi tehlikeli bir hale sokan kaygan yosunlarla kaplanmıştı. Dokunulduğunda yapı insanın tehlikeli bir biçimde sallanmasına neden oluyor, üzerinden kim geçerse hareketi düzensizleşiyordu. Sağ salim diğer tarafa geçmişlerdi ama biraz ilerlemişlerdi ki yeniden bir köprüden geçmek zorunda kaldılar. Ve altlarında ve etraflarında, hep o, içinden garip gözlerin onları aç aç izlediği kara su vardı. Sonunda sert zeminin son bulduğu ve asma köprülerin de olmadığı bir yere geldiler. Önlerinde o yapış yapış sudan başka bir şey yoktu.</p>

  <p class="calibre6">"Çok derin değil," diye mırıldandı Nehiryeli. "Beni izleyin. Sadece benim bastığım yerlere basın."</p>

  <p class="calibre6">Nehiryeli bastığı yeri iyice yoklayarak önce bir adım, sonra bir adım daha attı; geri kalanlar tam onun arkasında suya basıyorlardı. Bilinmeyen ve görünmeyen şeyler bacakları arasından kayıp geçerken tiksinti ve telaşla suyun içine bakıyorlardı. Yeniden sert toprağa vardıklarında bacakları balçıkla sıvanmıştı; hepsi kokudan öğürüyordu. Bu son yolculuk belki de hepsinden kötüydü. Ormanın dokusu o kadar sık değildi, yeşil pusun arasından güneşin pırıltılarını bile görebiliyorlardı.</p>

  <p class="calibre6">Kuzeye gittikçe, toprak da sertleşmeye başladı. Gün ortasına vardıklarında, eski bir meşe ağacının altında sert bir zemin bulan Tanis bir mola verdi. Yolarkadaşları yere çöküp öğlen yemeklerini yemeye ve bataklığı geri bırakacaklarını umutla konuşmaya başladılar. Altınay ve Nehiryeli hariç hepsi. Onlar hiç konuşmadılar.</p>

  <p class="calibre6">Flint'in giysileri sırılsıklam olmuştu. Soğuktan titremeye başlayarak eklem yerlerindeki ağrılardan şikayet etmeye başladı. Tanis endişelenmişti. Cücenin romatizmalarının azabileceğini ve onları yavaşlatacağı konusunda söylemiş olduklarını hatırladı. Tanis kenderin omzuna dokunarak onu bir kenara çekti.</p>

  <p class="calibre6">"Torbalarının birinde cücenin kemiklerindeki ürpertiyi alacak bir şey olduğunu biliyorum, bilmem anlatabildim mi," dedi Tanis yavaşça.</p>

  <p class="calibre6">"A, elbette Tanis," dedi Tas yüzü aydınlanarak. Önce bir torbasını, sonra öbürünü kurcaladıktan sonra parlak, gümüş renkli bir matara çıkarttı. "Brendi. Otik'in en iyisi."</p>

  <p class="calibre6">"Bunun parasını vermedin herhalde?" diye sordu Tanis sırıtarak.</p>

  <p class="calibre6">"Ödeyeceğim," diye cevap verdi kender gücenerek. "Oraya bir daha gittiğim sefer."</p>

  <p class="calibre6">"Tabii." Tanis onun omuzunu okşadı. "Birazını Flint ile paylaş. Çok fazla değil ama," diye uyardı. "Biraz içini ısıtsın diye."</p>

  <p class="calibre6">"Tamam. Ve biz önden gideriz - biz kudretli savaşçılar." Tanis diğerlerinin yanına dönerken Tas gülerek cüceye doğru sıçradı. Diğerleri sessizce öğlen yemeğinden kalanları toplayarak hareket etmeye hazırlanıyordu. Hepimiz Otik'in en iyi brendisinden biraz istifade edebiliriz, diye düşündü Tanis. Altınay ile Nehiryeli bütün bir sabah boyunca birbirleriyle konuşmamışlardı. Onların bu halet-i ruhiyesi herkesin üzerine bir tatsızlık yaymıştı. Tanis, o ikisinin yaşamakta olduğu işkenceye son verebilecek hiçbir şey düşünemiyordu. Bütün umudu zamanın yaraları sarmasındaydı.</p>

  <p class="calibre6">Öğle yemeğinden sonra Yolarkadaşları, ormanın sık kısmı gerilerinde kaldığı için yol boyunca daha büyük bir hızla, bir saat kadar ilerlediler. Tam bataklıktan çıktıklarını düşünüyorlardı ki sert toprak aniden bitiverdi. Yorgun argın, kokudan mideleri ağızlarına gelmiş bir halde olan yolarkadaşları bir kez daha kendilerini bataklık çamuru içinden geçerken buldular. Sadece Flint ile Tasslehoff bataklığın tekrar başlamasından etkilenmemişti. Bu ikisi diğerlerinin çok önüne geçmişti. Kısa bir süre sonra Tasslehoff, Tanis'in brendiden biraz içmeleri konusundaki uyarısını "unuttu". Sıvı kanlarını ısıtmış, kasvetli havayı dağıtmıştı; böylece kender ile cüce boşalıncaya kadar matarayı birbirlerine geçirmişlerdi ve yolda ejderanlarla karşılaşırlarsa neler yapacakları hakkında şakalar yaparak yürüyorlardı.</p>

  <p class="calibre6">"Taş keserim onları hemen," dedi cüce, hayali bir savaş baltasını savurarak. "Vuuu! - tam kertenkelenin midesine."</p>

  <p class="calibre6">"Bence Raistlin bir bakışıyla bile onları taş eder!" Tas büyücünün ciddi yüzünü ve aksi ifadesini taklit etti. İkisi de önce yüksek sesle gülerek sonra kıkırdayıp Tanis onları duydu mu duymadı mı diye arkalarına bakarak sustular.</p>

  <p class="calibre6">"Eminim Caramon birini çatalına geçirerek yerdi!" dedi Flint.</p>

  <p class="calibre6">Tas gülmekten katılarak gözlerindeki yaşı sildi. Cüce kükredi. İkili aniden süngerimsi toprağın sonuna vardı. Tasslehoff, Flint'i tam kafa üstü bataklık suyuna dalacakken yakaladı. Bataklık asma bir köprünün aşamayacağı kadar genişti. Geniş gövdesi iki kişinin üzerinde yan yana yürüyebileceği kadar geniş bir köprü oluşturan, koca bir demirpençe ağacı suyun üzerinde duruyordu.</p>

  <p class="calibre6">"Bak şimdi bu bir köprü!" dedi Flint bir adım gerileyerek kütüğü tam ortalamak için. "Artık o acaip yeşil ağlar üzerinde örümcekçilik oynamak yok. Haydi gidelim."</p>

  <p class="calibre6">"Diğerlerini beklesek mi?" diye sordu Tasslehoff hafifçe. "Tanis ayrılmamızı istemez."&nbsp;</p>

  <p class="calibre6">"Tanis mi? Hıh!" Cüce dudak büktü. "Ona gösteririz."</p>

  <p class="calibre6">"Tamam," diye kabul etti Tasslehoff neşeyle. Devrik ağacın tepesine sıçrayıverdi. "Dikkat et," dedi biraz kaydıktan sonra hemen dengesini yeniden sağlayarak. "Kaygan." Kollarını açarak birkaç adım attı; ayaklarını bir yaz panayırında gördüğü bir ip cambazı gibi dışa gelecek şekilde aça aça yürüyordu.</p>

  <p class="calibre6">Cüce kenderin ardından tırmandı; ağır çizmeleri kütüğü hantal hantal çiğniyordu. Flint'in aklının brendisiz kısmı ona, bunu ayıkken yapamayacağını söylüyordu. Bu kısım aynı zamanda diğerlerini beklemeden köprüden geçtikleri için bir ahmak olduklarını da söylüyordu, ama o dinlemedi. Kendini yeniden gencecik hissediyordu.</p>

  <p class="calibre6">Kendini Muhteşem Mirgo olmanın büyüsüne kaptıran Tasslehoff, başını kaldırıp baktığında gerçekten de izleyicileri olduğunu gördü - ejderan denen şeylerden biri kütükte önüne atlamıştı. Görüntü Tas'ı hemen ayılttı. Kender korkudan etkilenmezdi ama çok şaşırdığı kesindi. İki şeyi yapacak kadar aklı kalmıştı. İlk önce yüksek sesle bağırdı, "Tanis, pusu!" diye. Sonra hoopak asasını kaldırıp, koca bir yay çizerek savurdu. Bu hareket ejderanı gafil avladı. Yaratığın nefesi kesilerek kütükten geriye, su kenarına atladı. Bir an dengesi bozulan Tas hemen dengesini sağlayarak ne yapması gerektiğini düşündü. Etrafına bakınarak kıyıda başka ejderanların da olduğunu gördü. Silahlı olmadıklarını görünce aklı karıştı. Daha bu gariplik üzerinde düşünemeden arkasından bir kükreme sesi duydu. Cüceyi unutmuştu.</p>

  <p class="calibre6">"Ne oluyor?" diye bağırdı Flint.</p>

  <p class="calibre6">"Ejder-oğlu-ejder-belaları," dedi Tas hoopakını kavrayıp pusa doğru bakarak. "Önde iki tane var! Bak geliyorlar! "&nbsp;</p>

  <p class="calibre6">"Haydi kahrolasıca, yolumdan çekil!" diye hırladı Flint. Sırtına uzanarak baltasını aradı.</p>

  <p class="calibre6">"Nereye gidebilirim ki?" diye bağırdı Tas deliler gibi. "Eğil!" diye seslendi cüce.</p>

  <p class="calibre6">Kender, o ejderanlardan biri pençeli elleri uzanmış üzerine doğru gelirken kendini kütüğün üzerine atarak eğildi. Flint, yakınlarda bir ejderan olsaydı kellesini uçurabilecek şekilde bütün gücüyle baltasını savurdu. Ama ne yazık ki hesabını yanlış tutmuştu ve baltanın keskin ağzı, ellerini havada sallayıp garip sözcükler mırıldanan ejderanın önünden ıslık çalarak geçti.</p>

  <p class="calibre6">Flint'in baltasını savurmasından doğan hareket cücenin kendi etrafında dönmesine neden olmuştu. Ayağı kaygan kütük üzerinden kaydı ve yüksek sesle bağırarak sırt üstü suya düştü.</p>

  <p class="calibre6">Raistlin ile yıllarca beraber olmuş olan Tasslehoff ejderanın bir büyü yapmakta olduğunu farketti. Hoopak asası elinde, kütüğe yüzü koyun yatan kender ne yapması gerektiği hakkında bir karara varıncaya kadar bir buçuk saniyesi olduğunu biliyordu. Cüce altındaki suda nefes almaya çalışıyor, çırpınıyordu. Birkaç metre ilerde, ejderan belli ki şeytani büyüsünün sonuna yaklaşıyordu. En kötü şeyin bile büyülenmekten daha iyi olacağı kararına varan Tas derin bir nefes alarak kütükten aşağı daldı.</p>

  <p class="calibre6">"Tanis! Pusu!"</p>

  <p class="calibre6">"Lanet olasıca!" diye küfretti Caramon, kenderin sesi sisin içinden, ileriden bir yerlerden onlara doğru gelirken.</p>

  <p class="calibre6">Yollarını kapatan sarmaşıklara ve ağaç dallarına söverek hepsi sesin geldiği yere doğru koşmaya başladılar. Orman içinden ağaç dallarını ezerek çıktıklarında devrilmiş demirpençe ağacından köprüyü gördüler. Gölgelerden dört ejderan çıkarak yollarını kesti.</p>

  <p class="calibre6">Aniden yolarkadaşları kendi ellerini dahi pek seçemedikleri, arkadaşlarınınkini ise hiç göremedikleri yoğun bir karanlığa daldılar.</p>

  <p class="calibre6">"Büyü!" diye tısladığını duydu Raistlin'in Tanis. "Bunlar büyü kullanıcıları. Yana çekilin. Onlarla dövüşemezsiniz."</p>

  <p class="calibre6">Sonra Tanis büyücünün şiddetli bir ıstırapla bağırdığını duydu. "Raist!" diye bağırdı Caramon. "Nerede... ah..." Bir inilti ve ardından ağır bir bedenin yere çarpışını duyudu.</p>

  <p class="calibre6">Tanis ejderanların konuşmalarını duydu. Elini kılıcına atarken aniden burnunu ve ağzını tıkayan yoğun, yapış yapış bir maddeyle baştan aşağı sıvanıverdi. Kurtulmaya çalıştıkça daha beter yapışıyordu. Yanında Sturm'ün sövüp saydığını duydu, Altınay bağırdı ama Nehiryeli'nin sesi boğulmuştu, sonra Tanis'in üzerine bir sersemlik geldi. Dizleri üzerine çöktü, hâlâ kollarını yanlarına yapıştıran örümcek ağı gibi şeyle cebelleşerek.</p>

  <p class="calibre6">Sonra yüzükoyun düşerek doğal olmayan bir uykuya daldı.</p>
</body>
</html>
