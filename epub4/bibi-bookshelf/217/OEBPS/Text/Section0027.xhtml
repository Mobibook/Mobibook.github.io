<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="calibre1">
      <br class="calibre1" />
    </div>
  </div>

  <h2 class="calibre17" title="- 1 - Ejderhaların gecesi"><a class="calibre20" id="bookmark3"></a><b class="calibre4"><i class="calibre18">-</i></b> <span class="calibre19">1 -</span></h2>

  <h2 class="calibre17"><a class="calibre20" id="bookmark4"></a><span class="calibre19">Ejderhaların gecesi</span></h2>

  <div class="calibre1">
    <span class="calibre16"><br class="calibre1" /></span>
  </div>

  <p class="calibre6">T ika paçavrayı kovanın içine sıktıktan sonra boş bakışlarla suyun kirlenişini seyretti. Paçavrayı içki tezgahının üzerine fırlatarak su çekmek için kovayı mutfağa taşımaya hazırlandı. Sonra düşündü, niyeymiş! Paçavrayı eline alarak masaları yeniden silmeye başladı. Otik'in bakmadığını düşündüğü anlarda, gözlerini önlüğüne siliyordu.</p>

  <p class="calibre6">Fakat Otik onu gözlüyordu. Tıknaz elleriyle Tika'nın omuzlarını kavrayarak onu kendine doğru çevirdi. Tika hıçkırarak başını adamın omzuna dayadı.</p>

  <p class="calibre6">"Özür dilerim," diye hıçkırdı Tika, "ama bunu temizleyemiyorum!"</p>

  <p class="calibre6">Elbette ki Otik, kızın esas ağladığı şeyin bu olmadığını biliyordu, gerçi bu konuyla ilgisi yok değildi. Avuturcasına sırtını sıvazladı kızın. "Biliyorum, biliyorum çocuğum. Ağlama. Anlıyorum."</p>

  <p class="calibre6">"Şu canı çıkasıca is!" diye ağladı Tika. "Her şeyi simsiyah yapıyor; bugün temizliyorum, yarın yine kaplanıyor. Yakıyorlar da yakıyorlar!"</p>

  <p class="calibre6">"Bu konuda bu kadar üzülme Tika," dedi Otik saçını okşayarak. "Hana bir şey olmadı diye şükret..."</p>

  <p class="calibre6">"Şükret mi!" Tika kendini ittirerek adamdan uzaklaştırdı, yüzü kıpkırmızı olmuştu. "Yo! Keşke burası da Solace'ın geri kalanı gibi yanmış olsaydı, o zaman buraya gelmezlerdi! Keşke yanmış olsaydı!" Tika hıçkırıklarına hakim olamayarak masaya çöktü. Otik etrafında dolanıp duruyordu.</p>

  <p class="calibre6">"Biliyorum güzelim, biliyorum," diye tekrarladı Tika'nın bembeyaz ve tertemiz tutmakla büyük gurur duyduğu bluzunun kabarık kollarını düzelterek. Artık bluzun kolları da harabeye döndürülmüş şehirdeki her şey gibi kirlenmiş, islenmişti.</p>

  <p class="calibre6">Solace'a yapılan saldırı ani olmuştu. Kuzeyden acınacak bir halde gelen ilk mültecilerkasabaya yavaş yavaş vardıkları zaman koca, kanatlı canavarlar hakkında hikayeler anlatmaya başladıklarında Yüksek Teokrat Hederick, Solace halkını emniyette oldukları ve kasabanın ayrı tutulduğu konusunda ikna etmişti. Ve insanlar da ona inanmak istedikleri için inanmıştı.</p>

  <p class="calibre6">Sonra ejderhaların gecesi başladı.</p>

  <p class="calibre6">Kuzey göklerinde alçalmış fırtına bulutlarını hatırlatan olmadığı için insanların gittikleri tek yer olan han o gece doluydu. Ateş tüm parlaklığıyla yanıyordu; bira boldu ve baharatlı patatesler çok lezzetliydi. Yine de, davet edilmemiş olsa da buraya bile dış dünya sızmıştı: Herkes yüksek sesle ve korkuyla savaş hakkında konuşuyordu.</p>

  <p class="calibre6">Hederick'in sözleri korku dolu kalplerini rahatlatıyordu.</p>

  <p class="calibre6">"Biz kuzeyde, Ejderha Yüceefendilerinin kudretine karşı koyma hatasını yapan pervasız ahmaklar gibi değiliz," diye seslendi, sesini iyice duyurabilmek için bir sandalyeye çıkarak. "Hükümdar Verminaard, Liman'daki Yücearayanlar Divanı'na tek isteğinin barış olduğu konusunda şahsen garanti verdi. Güneydeki elf ülkelerini fethetmek için ordularını kasabamızdan geçirmek için izin istiyor. İnşallah daha da güçlensin!"</p>

  <p class="calibre6">Hederick orada burada duyulan birkaç tezahürat ve alkış için biraz sustu.</p>

  <p class="calibre6">"Qualinesti'deki elflere uzun zamandır hoşgörü gösterdik. Bence bırakalım bu Verminaard onları Silvanost'a veya her nereden geldilerse oraya sürsün! Aslında" -Hederick konusuna ısınıyordu- "gençlerin bir kısmı bu büyük hükümdarın ordusuna girmeyi düşünmeye başlayabilir. O, gerçekten de büyük bir hükümdar! Ben onunla karşılaştım! Gerçek bir ermiş! Onun yaptığı mucizelere tanık oldum! Onun önderliğinde yeni bir çağa gireceğiz! Elfleri, cüceleri ve diğer yabancıları ülkemizden süreceğiz ve..."</p>

  <p class="calibre6">O sırada derinden gelen bir gürleme duyuldu, muazzam bir okyanusta toplanan sular gibi. Sonra aniden bir sessizlik oldu. Herkes aklı karışarak, böyle bir sesi neyin çıkarmış olduğunu düşünerek, dinlemeye başladı. Dinleyicilerinin dikkatini kaybetmiş olduğunu farkeden Hederick, huzursuzca etrafına bakındı. Gürleme sesi yükselerek yakınlaşmaya başladı. Aniden Han yoğun, boğucu bir karanlık içinde kaldı. Birkaç kişi çığlık attı. Çoğu pencerelere koşarak renkli camlar arasına serpiştirilmiş birkaç renksiz, temiz camdan dışarıyı görmeye çalıştı.</p>

  <p class="calibre6">"Aşağıya inip neler olup bittiğine bak," dedi biri.</p>

  <p class="calibre6">"O kadar korkunç bir karanlık var ki merdivenleri bile göremiyorum," diye mırıldandı bir başkası.</p>

  <p class="calibre6">Ve sonra karanlık geçti. Hanın dışında alevler patladı. Pencereleri parçalayıp içerisini cam yağmuruna tutmaya yetecek güçte bir sıcaklık binaya çarptı. Krynn üzerindeki hiçbir fırtınanın etkileyememiş olduğu koca vallenağacı bu patlama karşısında bel verip sallanmaya başladı. Han yan yattı. Masalar yana doğru kaydılar; sıralar kayarak duvara çarptı. Hederick dengesini kaybederek saldalyeden düştü. Tavandaki yağ kandilleri ve masalardaki mumlar küçük yangınlar başlatırken ocaktaki kömürler ateş kustu.</p>

  <p class="calibre6">Tüm bu gürültü ve kargaşayı bastıran, yüksek perdeden bir çığlık duyuldu -bu canlı bir yaratığın çığlığıydı- nefret ve zulüm dolu bir çığlık. Gürleme sesi Han'ın tepesinden geçip gitmişti. Bir rüzgar çıktı; sonra alevden duvarlar güneyden yükselirken karanlık kalktı.</p>

  <p class="calibre6">İçki tezgahına deliler gibi tutunmaya çalışırken Tika elindeki bira dolu tepsiyi düşürmüştü. Etrafındaki insanların kimisi acıyla, kimisi de dehşetle bağırıyor, çığlık atıyordu.</p>

  <p class="calibre6">Solace alev alevdi.</p>

  <p class="calibre6">Dehşet verici kavuniçi bir parlaklık odayı aydınlatmıştı. Kırılmış camlardan kara duman bulutları yuvarlanıp içeri giriyordu. Tutuşan ahşabın kokusu yanısıra çok daha korkunç bir koku, yanan et kokusu Tika'nın burnuna doldu. Nefessiz kalan Tika başını kaldırıp baktığında tavanı taşıyan vallen ağacı dalları arasında küçük alevler gördü. Cızırdayan ve çatlayan verniğin sesi, yaralıların çığlıklarına karışıyordu.</p>

  <p class="calibre6">"Şu alevleri boğun!" diye bağırıyordu Otik deliler gibi.</p>

  <p class="calibre6">"Mutfak!" diye bağırdı aşçı, açılır kapanır kapılardan kendini çığlık çığlığa dışarı atarken; giysileri tütüyor, ardından yoğun bir ateş duvarı yükseliyordu. İçki tezgahından bir sürahi dolusu bira alan Tika bunu aşçının elbisesine döktü ve elbisesini iyice ıslatmak için kadını kıpırdatmadan tuttu. Rhea kriz halinde ağlayarak bir sandalyeye çöktü.</p>

  <p class="calibre6">"Dışarı! Her taraf çökecek!" diye bağırdı biri.</p>

  <p class="calibre6">Yaralıları ittirip geçen Hederick kapıya ulaşan ilk kişi olmuştu. Han'ın önündeki merdiven sahanlığa çıkınca afallayarak düşmemek için parmaklıklara yapıştı. Kuzeye bakınca ormanın alev alev yandığı; derimsi kanatlarından al alevler yansıyan yüzlerce yaratığın geçidi görülebiliyordu.Ejderan piyade bölüğü. Ön safların Solace şehrine akışını, daha geride binlercesi olduğunu bildiğinden, dehşet içinde seyretti. Ve tepelerinde çocuk masallarından çıkagelmiş varlıklar uçuyordu.</p>

  <p class="calibre6">Ejderhalar.</p>

  <p class="calibre6">Alevlerle aydınlanmış gökyüzünde beş kırmızı ejderha dönüp duruyordu. Önce biri, sonra diğeri dalarak küçük kasabanın her yanını alevli nefesiyle yakıp kül ediyor, yoğun, büyülü karanlıklar yaratıyordu. Onlarla dövüşmek mümkün değildi - savaşçılar oklarıyla nişan alabilecek veya kılıçlarını savurabilecek kadar göremiyorlardı.</p>

  <p class="calibre6">Gecenin geri kalan kısmı Tika'nın belleğinde belirginsizleşiyordu. Kendi kendine durmadan alevler içindeki Han'dan çıkması gerektiğini tekrarlıyordu ama yine de Han onun yuvasıydı, orada kendini emniyette hissediyordu; böylece alevler içindeki mutfağın harareti nefes alırken ciğerlerini yakacak kadar arttığı halde kaldı. Ancak alevler ortak odaya sıçradığında mutfak çöktü. Otik ile barmenler, alevler geçinceye kadar ortak odadaki alevlere kovalarca bira döktüler.</p>

  <p class="calibre6">Yangın bir kez söndürülünce Tika'nın dikkati yaralılara çevrildi. Otik bir kenara çökmüş tir tir titriyor ve hıçkırıyordu. Tika yaralılarla ilgilenirken diğer barmenlerden birini onu avutsun diye yanına yolladı. Pencereden dışarıya bakmayı kararlılıkla reddederek saatlerce çalıştı; aklından dışarıdaki ölüm ve yıkımın seslerini silmişti.</p>

  <p class="calibre6">Aniden, yaralıların sonunun gelmediğini, saldırı zamanından bu yana yerde yatanların sayısının arttığını farketti. Başını döndürüp baktığında sürüklene sürüklene daha çok insanın içeri girdiğini gördü. Kadınlar kocalarına yardım ediyordu. Adamlar karılarını taşıyordu. Anneler ölmekte olan çocuklarını kucaklamışlardı.</p>

  <p class="calibre6">"Neler oluyor?" diye sordu Tika, bir okun delip geçtiği kolunu tuta tuta sendeleyerek içeri giren bir Arayanlar muhafızına. Adamın arkasından diğerleri ittirip duruyordu. "Neler oluyor? Neden bu insanlar hep buraya geliyor?"</p>

  <p class="calibre6">Muhafız ona donuk, acı dolu gözlerle baktı: "Tek bina burası," diye mırıldandı. "Hepsi yanıyor. Hepsi..."&nbsp;</p>

  <p class="calibre6">"Yo!" Donup kalan Tika'nın eli ayağı boşaldı, dizleri titredi. Tam o anda muhafız kolları arasına bayıldığı için kendini toparlamak zorunda kaldı. Onu içeri çekerken gördüğü son şey, merdiven aralığında durmuş alevler içindeki şehre buğulu gözlerle bakmakta olan Hederick olmuştu. İslenmiş yüzünden aşağıya göz yaşları akıyordu.</p>

  <p class="calibre6">"Bir hata var," diye inledi, ellerini oğuşturarak. "Bir yerlerde bir hata yapılmış olmalı."</p>

  <p class="calibre6">Bu bir hafta önceydi. Han'ın ayakta kalan tek bina olmadığı anlaşıldı sonradan. Ejderanlar kendilerine lazım olacak binaların hangileri olduğunu bildiğinden, geri kalan bütün binaları yoketmişlerdi. Han, Theros Ironfeld'in demirci dükkanı ve genel erzak binasına dokunulmamıştı. Demirci dükkanı zaten yerdeydi -çünkü o kadar sıcak bir ocağın ağaç tepesine yerleştirilmesi pek akıl kârı olmazdı- fakat diğerleri ejderanlar ağaçlara tırmanmakta zorluk çektiği için ağaçlardan indirilmişti.</p>

  <p class="calibre6">Hükümdar Verminaard binaları indirmeleri için ejderhalara emir vermişti. Bir yer açıldıktan sonra kırmızı canavarlardan biri pençesini Han'a geçirmiş ve havaya kaldırmıştı. Ejderha hanı pek de yumuşak sayılmayacak bir biçimde kararmış otlar üzerine bırakırken ejderanlar tezahüratta bulunmuştu. Şehrin komutasını eline alan Seçkinamir Toede, Han'ın hemen tamir edilmesi için Otik'e emir vermişti. Ejderanların büyük bir zaafı vardı: Sert bir içkiye olan açlıkları. Şehir alındıktan üç gün sonra Han açılmıştı.</p>

  <p class="calibre6">"Artık iyiyim," dedi Tika, Otik'e. Oturup gözlerini kuruladı, burnunu önlüğüyle sildi. "O geceden beri bir kere bile ağlamamıştım," dedi, daha çok kendi kendine. "Ve bir daha da ağlamayacağım!" diye yemin etti masadan kalkarken.</p>

  <p class="calibre6">Olanları anlamayan ama Tika'nın müşteriler gelmeden önce kendini toparladığına sevinen Otik aceleyle içki tezgâhının ardına geçti. "Neredeyse açılış saati geldi," dedi, neşeli görünmeye çalışarak. "Belki bugün iyi bir kalabalık olur."</p>

  <p class="calibre6">"Nasıl onların paralarını alırsın!" diye parladı Tika.</p>

  <p class="calibre6">Başka bir ağlama krizinden korkan Otik yalvaran gözlerle baktı. "Onların paraları da herkesinkiler kadar iyi. Şu son günlerde birçoklarınınkinden daha iyi hatta," dedi.</p>

  <p class="calibre6">"Hıh!" diye burun büktü Tika. Ona doğru ilerlerken Tika'nın gür, kızıl bukleleri titriyordu. Kızın huyunu bilen Otik geriye bir adım attı. Bu bir işe yaramadı. Yakalanmıştı. Kız parmaklarını onun şişko göbeğine batırdı. "Onların o kaba şakalarına nasıl gülebiliyorsun, kaprislerine nasıl hizmet edebiliyorsun?" diye sordu kız. "Korkularından bile nefret ediyorum! O yan yan bakışlarından, o soğuk pullu ellerinin bana dokunmasından nefret ediyorum! Günün birinde..."</p>

  <p class="calibre6">"Tika lütfen!" diye yalvardı Otik. "Biraz beni düşün. Madenlerde köle olarak çalışamayacak kadar yaşlandım. Sonra sen - eğer burda çalışmazsan yarın öbür gün seni de götürürler. Lütfen iyi davran - aferin cici kızıma!"</p>

  <p class="calibre6">Tika hiddet ve sıkıntıyla dudaklarını ısırdı. Otik'in doğru söylediğini biliyordu. Kasabadan hergün geçip giden köle kervanlarıyla gönderilmekten fazlasını tehlikeye atardı -kızdırılmış bir ejderan hızla ve merhametsizce öldürüverirdi onu. Tam bunları düşünüyordu ki kapı savrularak açıldı ve altı ejderan muhafızı sallanarak içeri girdi. İçlerinden biri KAPALI levhasını kopartarak bir köşeye fırlattı.</p>

  <p class="calibre6">"Açıksınız," dedi yaratık kendini bir sandalyeye bırakarak.</p>

  <p class="calibre6">Tabii, elbette." Otik isteksizce sırıttı. "Tika..."</p>

  <p class="calibre6">"Görüyorum," dedi Tika boş boş.</p>
</body>
</html>
