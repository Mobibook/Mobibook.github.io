<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="calibre1">
      <br class="calibre1" />
    </div>
  </div>

  <h2 class="calibre17" title="- 7 - Elveda. Yolarkadaşlarının kararı."><a class="calibre20" id="bookmark2"></a><b class="calibre4"><i class="calibre18">-</i></b> <span class="calibre19">7 -</span></h2>

  <h2 class="calibre17"><span class="calibre19">Elveda.</span></h2>

  <h2 class="calibre17"><span class="calibre19">Yolarkadaşlarının kararı.</span></h2>

  <div class="calibre1">
    <span class="calibre16"><br class="calibre1" /></span>
  </div>

  <p class="calibre6">Qualinost'taki şölen Altınay'a annesinin cenaze yemeğini hatırlatmıştı. Şölenin de, cenaze merasimi gibi mutlu bir vesile olması gerekiyordu - sonuç olarak Gözyaşınağmesi bir tanrıça olmuştu. Fakat insanlar bu güzel kadının ölümünü kabullenmekte zorluk çekiyordu. Böylece Que-shu, onun göçüp gitmesine dinsizliğe yaklaşan bir hüzünle yas tuttu. Gözyaşınağmesi'nin cenaze şöleni, Que-shu tarihinin en ihtimamla hazırlanmış şöleni olmuştu. Yeis içindeki kocası hiçbir masraftan kaçınmamıştı. Aynı o gece Qualinost'ta olduğu gibi çok az kişinin yiyebilecek durumda olduğu dünyalar kadar yiyecek vardı. Kimse konuşmak istemediğinden, bir muhabbet yaratmak için yarım ağız bazı girişimler olmuştu. Zaman zaman birileri, üzüntüsüne dayanamayarak masadan kalkmak zorunda kalıyordu.</p>

  <p class="calibre6">Anısı o kadar canlıydı ki Altınay çok az yemek yiyebildi; ağzındaki lokmaların tadı tuzu yoktu. Nehiryeli onu endişeyle izliyordu. Adamın eli, masanın altından kadınınkini buldu; adamın gücü kadının bedenine akarken gülümseyerek sıkı sıkı tuttu adamın elini.</p>

  <p class="calibre6">Elf şöleni, büyük altın kulenin tam güneyindeki avluda yapılmıştı. Qualinost'un en yüksek tepesinin üzerindeki kristal ve mermerden platformun etrafında hiç duvar yoktu; böylece aşağıdaki pırıl pırıl şehrin, arkasındaki koyu ormanın manzarası, hatta güneyde uzaklardaki Tharkadan Dağları'nın koyu mor kenarları bile hiç engellenmeden gözler önüne seriliyordu. Fakat orada bulunanlar için güzellik artık yitip gitmiş, ya da yakında sonsuza kadar yok olacağının bilinciyle daha elem verici olmuştu.</p>

  <p class="calibre6">Altınay, Sözcü'nün sağ tarafında oturuyordu. Sözcü kibar bir sohbet açmak istemiş ama zamanla endişeleri ve düşüncelerine yenik düşerek sessizleşmişti.</p>

  <p class="calibre6">Sözcü'nün sol yanında kızı Laurana oturuyordu. O yemek yiyor gibi bile yapmıyor, sadece uzun saçları yüzüne gelecek şekilde başını önüne eğmiş oturuyordu. Başını sadece Tanis'e bakmak için kaldırıyordu, kalbi sanki gözlerindeydi.</p>

  <p class="calibre6">Kırık kalpli bakışlar kadar Gilthanas'ın kendisini soğuk soğuk süzdüğünün de farkında olan yarımelf, gözleri tabağında iştahsızca yemeğini yiyordu. Yanında oturan Sturm, Qualinesti'nin savunması için aklından planlar yapıyordu.</p>

  <p class="calibre6">Flint, elflerin yanında kendisini rahatsız, bulunduğu yere yakışmayan biri gibi hisseden tüm cüceler gibi kendini rahatsız hissediyordu. Zaten elf yiyeceklerini sevmediğinden her şeyi reddetmişti. Raistlin, altın gözleri Fizban'ın üzerinde, aklı başka yerlerde yemeklerinden çimleniyordu. Kendini garip ve zarif elf kadınları arasında yakışıksız hisseden Tika bir lokma bile yiyememişti. Caramon elflerin neden bu kadar ince olduklarını anladığına karar verdi: bütün yiyecekleri yanında ekmek, peynirler ve son derece hafif baharatlı şarapla servis yapılan leziz soslarla pişmiş meyve ve sebzelerden ibaretti. Bir kafesin içinde dört gün aç kaldıktan sonra, bu yiyecekler koca savaşçıyı doyurmaktan çok uzaktı.</p>

  <p class="calibre6">Bütün Qualinost şehrinde şölenin tadına varan iki kişi Tasslehoff ile Fizban idi. Tasslehoff her şeyin keyfine varırken yaşlı büyücü bir toz ağacıyla tek taraflı bir tartışmaya girmişti. Tasslehoff daha sonra - hayretler içinde deniz kabuğundan bir tereyağı tabağı, iki altın kaşık ve bir gümüş bıçağın torbalarından birine girmiş olduğunu fark etmişti.</p>

  <p class="calibre6">Kızıl ay görünmüyordu. Gökyüzünde ince gümüş bir şerit şeklindeki Solinari küçülmeye başlamıştı. İlk yıldızlar çıkarken Güneşlerin Sözcüsü oğullarına hüzünle başını salladı. Gilthanas ayağa kalkarak ilerledi ve babasının sandalyesi yanında durdu.</p>

  <p class="calibre6">Gilthanas şarkı söylemeye başlamıştı. Elf sözcükleri narin ve güzel bir melodi halinde dökülmeye başladı. Şarkısını söylerken Gilthanas iki eli arasında küçük kristal bir lamba tutuyor, içindeki mum ışığı mermere benzeyen hatlarını aydınlatıyordu. Tanis şarkıyı dinledi, gözlerini yumdu; başı elleri arasına gömüldü.</p>

  <p class="calibre6">"Ne var? Sözlerin anlamı ne?" diye sordu Sturm hafifçe. Tanis başını kaldırdı. Titreyen sesiyle fısıldadı:</p>

  <p class="calibre6"><span class="calibre8"><br class="calibre1" /></span></p>

  <p class="calibre11"><span class="calibre8">Güneş</span></p>

  <p class="calibre11"><span class="calibre8">O şahane gözü</span></p>

  <p class="calibre11"><span class="calibre8">Tüm göklerimizin</span></p>

  <p class="calibre11"><span class="calibre8">Günden batıyor,</span></p>

  <p class="calibre11"><span class="calibre8">Ve bırakıyor</span></p>

  <p class="calibre11"><span class="calibre8">Ateş böcekleriyle pullanmış,</span></p>

  <p class="calibre11"><span class="calibre8">Griler içinde koyulaşarak</span></p>

  <p class="calibre11"><span class="calibre8">Uyuklayan gökyüzünü.</span></p>

  <p class="calibre6"><br class="calibre1" /></p>

  <p class="calibre6">Masanın etrafındaki elfler şimdi sessizce duruyor, şarkıya katıldıkça kendi lambalarını ellerine alıyorlardı. Sonsuz bir hüzün şarkısı dokuyan sesleri birbirine karıştı.</p>

  <p class="calibre6"><span class="calibre8"><br class="calibre1" /></span></p>

  <p class="calibre11"><span class="calibre8">Artık Uyku,</span></p>

  <p class="calibre11"><span class="calibre8">En eski dostumuz,</span></p>

  <p class="calibre11"><span class="calibre8">Ağaçları sakinleştiriyor</span></p>

  <p class="calibre11"><span class="calibre8">Ve çağırıyor</span></p>

  <p class="calibre11"><span class="calibre8">Bizi içeri.</span></p>

  <p class="calibre11"><span class="calibre8"><br class="calibre1" /></span></p>

  <p class="calibre11"><span class="calibre8">Yapraklar</span></p>

  <p class="calibre11"><span class="calibre8">Soğuk bir ateş çıkartıyor,</span></p>

  <p class="calibre11"><span class="calibre8">Yanıp kül oluyor</span></p>

  <p class="calibre11"><span class="calibre8">Yılın sonunda.</span></p>

  <p class="calibre11"><span class="calibre8"><br class="calibre1" /></span></p>

  <p class="calibre11"><span class="calibre8">Ve kuşlar</span></p>

  <p class="calibre11"><span class="calibre8">Rüzgârda süzülüyor,</span></p>

  <p class="calibre11"><span class="calibre8">Ve Kuzey'e dönüyor</span></p>

  <p class="calibre11"><span class="calibre8">Güz bitiminde.</span></p>

  <p class="calibre11"><span class="calibre8"><br class="calibre1" /></span></p>

  <p class="calibre11"><span class="calibre8">Gün kararıyor,</span></p>

  <p class="calibre11"><span class="calibre8">Mevsimler çıplak,</span></p>

  <p class="calibre11"><span class="calibre8">Ama biz</span></p>

  <p class="calibre11"><span class="calibre8">Bekliyoruz güneş</span></p>

  <p class="calibre11"><span class="calibre8">Yeşil ateşini</span></p>

  <p class="calibre11"><span class="calibre8">Ağaçlar üzerinde.</span></p>

  <p class="calibre6"><br class="calibre1" /></p>

  <p class="calibre6">Titreşen lambaların noktacıkları avludan, sakin ve durgun bir su birikintisinde yayılan halkacıklar gibi sokaklardan geçerek ormana ve gerisine dağıldı. Ve sonunda sanki ormanın kendisi hüzünle şarkı söylüyormuş gibi oluncaya kadar yanan her lambayla şarkıda başka bir ses yükseldi.</p>

  <p class="calibre6"><span class="calibre8"><br class="calibre1" /></span></p>

  <p class="calibre11"><span class="calibre8">Rüzgar</span></p>

  <p class="calibre11"><span class="calibre8">Günlerin arasından dalıyor.</span></p>

  <p class="calibre11"><span class="calibre8">Mevsiminde, ayın yanından</span></p>

  <p class="calibre11"><span class="calibre8">Büyük krallık yükseliyor.</span></p>

  <p class="calibre11"><span class="calibre8"><br class="calibre1" /></span></p>

  <p class="calibre11"><span class="calibre8">Nefesi</span></p>

  <p class="calibre11"><span class="calibre8">Ateşböceğinin, kuşun,</span></p>

  <p class="calibre11"><span class="calibre8">Ağaçların, insanların</span></p>

  <p class="calibre11"><span class="calibre8">Tek bir sözle soluyor.</span></p>

  <p class="calibre11"><span class="calibre8"><br class="calibre1" /></span></p>

  <p class="calibre11"><span class="calibre8">Artık Uyku,</span></p>

  <p class="calibre11"><span class="calibre8">En eski dostumuz,</span></p>

  <p class="calibre11"><span class="calibre8">Ağaçlan sakinleştiriyor</span></p>

  <p class="calibre11"><span class="calibre8">Ve çağırıyor Bizi içeri.</span></p>

  <p class="calibre11"><span class="calibre8"><br class="calibre1" /></span></p>

  <p class="calibre11"><span class="calibre8">Çağ,</span></p>

  <p class="calibre11"><span class="calibre8">Öyküleriyle binlerce canı</span></p>

  <p class="calibre11"><span class="calibre8">İnsanların</span></p>

  <p class="calibre11"><span class="calibre8">Mezarlarına gidiyor.</span></p>

  <p class="calibre11"><span class="calibre8"><br class="calibre1" /></span></p>

  <p class="calibre11"><span class="calibre8">Fakat Bizler,</span></p>

  <p class="calibre11"><span class="calibre8">Şiir ve ihtişam içinde</span></p>

  <p class="calibre11"><span class="calibre8">Bulunan bizler uzun zamandır</span></p>

  <p class="calibre11"><span class="calibre8">Şarkıdan soluyoruz.</span></p>

  <p class="calibre6"><br class="calibre1" /></p>

  <p class="calibre6">Gilthanas'ın sesi kesildi. Yavaşça üfleyerek lambayı söndürdü. Masanın etrafındakiler birer birer, şarkıyı başladıkları gibi bitirerek mumlannı üflediler. Bütün Qualinost'ta sonunda sanki toprakların üzerine bir sessizlik ve karanlık yayılmış gibi sesler sustu ve alevler söndürüldü. En sonunda, sadece en uzaktaki dağlardan şarkının son akordu geri geldi, aynı yere düşen yaprakların fısıltısı gibi.</p>

  <p class="calibre6">Sözcü ayağa kalktı.</p>

  <p class="calibre6">"Ve şimdi," dedi ağır bir edayla, "Yüce Divan'ın toplanma zamanı geldi. Gök Salonu'nda toplanılacak; Tanthalas yolarkadaşlarını oraya getirirsin."</p>

  <p class="calibre6">Gök Salonu'nun meşalelerle aydınlatılmış kare şeklinde geniş bir yer olduğunu gördüler. Yıldızlarla pırıl pırıl olan kocaman gök kubbe, üzerinde bir kavis oluşturuyordu. Fakat ufkunda şimşeklerin oynaştığı kuzey kısmı karanlıktı. Sözcü, Tanis'e yolarkadaşlarını yakınında durmaları için getirmesini işaret etti; sonra bütün Qualinost ahalisi etraflarında toplandı. Susmalarını söylemeye gerek kalmamıştı. Sözcü başladığında, rüzgar bile susmuştu.</p>

  <p class="calibre6">"Burada durumumuzu görüyorsunuz." Yerdeki bir şeyi işaret etti. Yolarkadaşları ayaklarının altında devasa bir harita olduğunu gördüler. Abanasinia Bozkırları üzerinde duran Tasslehoff derin bir iç geçirdi. Bu kadar mükemmel bir şey daha gördüğüni hatırlamıyordu.</p>

  <p class="calibre6">"İşte Solace!" diye bağırdı heyecanla işaret ederek.</p>

  <p class="calibre6">"Evet kendergil," diye cevap verdi Sözcü. "Burası da ejderha-ordusunun toplandığı yer. Solace'ta" -haritadaki noktaya bir asa ile dokundu- "ve Liman'da. Hükümdar Verminaard, Quali-nesti'yi istila etme planlarını hiç gizlemedi. Güçlerini bir araya getirip, malzemelerin taşındığı yolları emniyete alıncaya kadar bekliyor. O kadar büyük bir orduya karşı koymayı hayal bile edemeyiz."</p>

  <p class="calibre6">"Qualinost kolayca savunulabilir mutlaka," diye konuştu Sturm. "Karadan doğruca buraya gelen bir yol yok. Koyaklar üzerine kurulmuş öyle köprülerden geçip geldik ki, bu köprüler yıkılacak olsa oralardan geçebilecek hiçbir ordu bulunmaz. Neden onlara karşı koymuyorsunuz?"</p>

  <p class="calibre6">"Eğer söz konusu olan sadece bir ordu olsaydı Qualinesti'yi savunabilirdik," diye cevap verdi Sözcü. "Ama ejderhalar karşısında ne yapabiliriz?" Sözcü çaresizlikle ellerini açmıştı. "Hiç! Efsanelere göre, kudretli Huma sadece Ejderhamızrağı ile onları yenebilmişti. Artık o büyük silahın sırrını bilen kimse yok - en azından bizim bildiğimiz kadarıyla yok."</p>

  <p class="calibre6">Fizban konuşmaya yeltendi ama Raistlin onu susturdu.</p>

  <p class="calibre6">"Evet," diye devam etti Sözcü, "bu şehri ve bu ormanları terk etmek zorundayız. Halkımız için yeni bir yurt bulmak umuduyla batıya, oradaki bilinmeyen topraklara doğru gitmeyi planlıyoruz - ya da belki Silvanesti'ye, yani en kadim elfyurduna da gidebiliriz. Bir hafta öncesine kadar planlarımız gayet güzel ilerliyordu. Ejderha Yüceefendisi'nin ordularını saldırı konumuna getirmesi üç gün alırdı; ayrıca casuslar onların Solace'ı terk ettikleri zamanı bize haber verirlerdi. Batıya kaçmak için</p>

  <p class="calibre6">zamanımız olurdu. Fakat sonra, bir günden daha kısa mesafede bulunan Pax Tharkas'ta üçüncü bir ejderha-ordusu olduğunu öğrendik. Eğer o ordu durdurulamazsa, mahvolacağız."</p>

  <p class="calibre6">"Peki o orduyu durdurmanın bir yolunu biliyor musunuz?" diye sordu Tanis.</p>

  <p class="calibre6">"Evet." Sözcü küçük oğluna baktı. "Sizin de bildiğiniz gibi Kapıyolu, Solace ve civar yerlerden toplanan adamlar Pax Tharkas'taki kalede Ejderha Yüceefendisi'nin kölesi olarak çalıştırılıyor. Verminaard zekidir. Kölelerin isyan çıkarmaması için bu erkeklerin, kadınları ve çocuklarını elinde rehin tutuyor; adamların hareketlerine karşı garanti olarak. Bizim inancımıza göre eğer bu tutsaklar serbest bırakılabilirse adamlar kendilerini tutsak edenlere dönerek onları yok ederler. Rehineleri serbest bırakarak isyanı yönetmek Gilthanas'ın göreviydi. İnsanları güneye, ormanlara götürecek, ordularını onların peşine takacak, böylece bize de kaçacak kadar zaman kazandıracaktı."</p>

  <p class="calibre6">"Peki ya insanlara ne olacak o zaman?" diye sordu Nehiryeli sertçe. "Bana öyle geldi ki onları ejderha-ordularının önüne, başı sıkışmış bir adamın kurtların önüne bir parça et attığı gibi atacaksınız."</p>

  <p class="calibre6">"Hükümdar Verminaard onları çok uzun süre hayatta tutmaz korkarım. Maden cevheri neredeyse bitti. Son kalan bütün zerrecikleri toplatıyor, sonra esirlerin de işi bitmiş olacak. Dağlardaki vadilerde insanların yaşayıp ejderha-ordularını kendilerinden uzak tutabilecekleri mağaralar var. Dağ geçitlerini rahatlıkla denetimleri altında tutabilirler, özellikle de şimdi, kış çökerken. Kabul etmek gerekir ki bir kısmı ölebilir ama bu ödenmesi gereken bir bedel. Eğer sana bir seçenek sunsalardı Bozkırların adamı, köle olarak mı ölmek isterdin, dövüşerek mi?"</p>

  <p class="calibre6">Cevap vermeyen Nehiryeli yüzü karararak haritaya baktı.</p>

  <p class="calibre6">"Gilthanas görevini yerine getiremedi," dedi Tanis, "şimdi bizim bir isyan çıkartmayı denememizi mi istiyorsunuz?"</p>

  <p class="calibre6">"Evet Tanthalas," diye cevap verdi Sözcü. "Gilthanas Pax Tharkas'a giden bir yol biliyor: Sla-Mori. Sizi kaleye sokabilir. Sadece kendi ırkınıza serbest kalmaları için bir şans tanımış olmayacaksınız, elflere de kaçmaları için fırsat vermiş olacaksınız" -Sözcü'nün sesi sertleşti- "insanlar Afet'i başımıza musallat ettiklerinde birçok elfe tanınmamış bir fırsat bu!"</p>

  <p class="calibre6">Nehiryeli kaşlarını çatarak baktı. Sturm'ün bile ifadesi kararmıştı. Sözcü derin bir nefes aldıktan sonra içini çekti. "Lütfen beni affedin," dedi. "Niyetim sizi geçmişin kamçılarıyla kamçılamak değil. İnsanların içine düştükleri kötü duruma kayıtsız değiliz. Oğlum Gilthanas'ı seve seve ve -eğer ayrılacak olursak- belki bir daha birbirimizi hiç göremeyebileceğimiz halde sizinle yolluyorum. Bu fedakarlığı hem halkımın hem de sizin halkınızın yaşayabilmesi için yapıyorum."</p>

  <p class="calibre6">"Düşünmek için zamana ihtiyacımız var," dedi Tanis, gerçi kararın ne olması gerektiğini biliyordu. Sözcü başıyla onayladı ve elf savaşçılar kalabalık içinden yol açarak yolarkadaşlarını bir koruluğa götürdüler. Burada onları yalnız bıraktılar.</p>

  <p class="calibre6">Arkadaşları Tanis'inn önünde durdu; ciddi yüzleri yıldızların altında ışık ve gölgeden maskeler gibiydi. Bütün bu zaman zarfında, diye düşündü Tanis, hepinizi bir arada tutmak için uğraştım. Ama şimdi görüyorum ki ayrılmamız gerek. Disklerin Pax Tharkas'a gitmesini göze alamayız; Altınay bunları bırakmaz da.</p>

  <p class="calibre6">"Ben Pax Tharkas'a gideceğim," dedi Tanis yavaşça. "Ama sanırım artık ayrılmamızın zamanı geldi dostlarım. Durun siz konuşmadan önce şunu da söyleyeyim. Tika, Altınay, Nehiryeli, Caramon, Raistlin ve sen Fizban, sizleri diskleri emniyetli bir yere götürebilirsiniz umuduyla elflerle yollamak istiyorum. Diskler Pax Tharkas'taki bir akında riske atılamayacak kadar değerli."</p>

  <p class="calibre6">"Öyle olabilir yarımelf," diye fısıldadı Raistlin cüppesinin kukuletasının derinliklerinden, "fakat Altınay aradığını Qualinesti elfleri arasında bulamaz.</p>

  <p class="calibre6">"Nereden biliyorsun?" diye sordu Tanis hayretle.</p>

  <p class="calibre6">"Hiçbir şey bildiği yok Tanis," diye söze karıştı Sturm buruk bir ifadeyle. "Laf..."</p>

  <p class="calibre6">"Raistlin?" diye tekrarladı Tanis, Sturm'ü duymamazlığa gelerek.</p>

  <p class="calibre6">"Şövalyeyi duydun!" diye tısladı büyücü. "Ben bir şey bilmem!"</p>

  <p class="calibre6">Tanis içini çekerek işin ucunu bıraktı, etrafına bakındı. "Beni lideriniz seçmiştiniz..."</p>

  <p class="calibre6">"Tabii ya, öyle yaptık oğul," dedi Flint aniden. "Fakat bu karar senin aklından geliyor - gönlünden değil. Derinlerde bir yerlerde sen de ayrılmamamız gerektiğini biliyorsun."</p>

  <p class="calibre6">"Evet, ben bu elflerle kalacak değilim," dedi Tika kollarını göğsünde kavuşturarak. "Ben de seninle birlikte geliyorum Tanis. Ben de Kitiara gibi kılıç kullanan bir kadın olmayı planlıyorum."</p>

  <p class="calibre6">Tanis irkildi. Kitiara'nın ismini işitmek fiziksel bir darbe gibiydi.</p>

  <p class="calibre6">"Ben elflerle birlikte gizlenmem," dedi Nehiryeli, "özellikle de kendi ırkımı, adıma savaşmak için geride bırakarak."</p>

  <p class="calibre6">"Biz ikimiz biriz," dedi Altınay, elini adamın koluna koyarak. "Sonra," dedi daha yumuşak, "her nasılsa büyücünün doğruyu söylediğini biliyorum - lider elfler arasında değil. Onlar dünyadan kaçmak istiyorlar, dünya için savaşmak değil."</p>

  <p class="calibre6">"Hepimiz gidiyoruz Tanis," dedi Flint katiyetle.</p>

  <p class="calibre6">Yarımelf çaresizlik içinde gruba baktıktan sonra gülümseyerek başını salladı. "Haklısınız. Ayrılacağımıza gerçek anlamda hiç inanmamıştım zaten. Ayrılmak sağduyulu, mantıklı bir şey olurdu elbette ki, zaten böyle yapmamamızın nedenini de bu."</p>

  <p class="calibre6">"Şimdi artık biraz uyuyabiliriz belki." Fizban esnedi.</p>

  <p class="calibre6">"Bir dakika Yaşlı Kişi," dedi Tanis ciddiyetle. "Sen içimizden biri değilsin. Sen, kesinlikle elflerle birlikte gidiyorsun."</p>

  <p class="calibre6">"Öyle mi?" diye sordu yaşlı büyücü gözleri belirsiz bakışlarını yitirmişti. Tanis'e o kadar keskin bir bakışla -hatta neredeyse gözdağı verircesine- baktı ki yarımelf aniden yaşlı adamı çevreleyen aşikâr bir güç aurası olduğunu hissederek gayri ihtiyari bir adım geriledi. Sesi yumuşak ve güçlüydü. "Bu dünyada dilediğim yere giderim ve sizle gitmeyi diliyorum, Tanis Yarımelf."</p>

  <p class="calibre6">Raistlin, Tanis'e adeta, <span class="calibre8">"şimdi anladın mı!"</span> dercesine baktı. Kararsız kalan Tanis onun bakışına karşılık verdi. Bu konuyu Raistlin ile konuşmayı erteleyip durmuş olduğuna pişman oldu; yaşlı adamın onların yanından ayrılmayacağını bildiğinden o anda konuşmanın yollarını düşündü.</p>

  <p class="calibre6">"Sana şunu konuşayım Raistlin," dedi aniden Tanis, Krynn'deki karışık ırktan paralı askerler arasında geliştirilmiş Ortak Dil'in son derece bozuk bir formu olan Adikonuşma'yı kullanarak.</p>

  <p class="calibre6">Zamanında ikizler -yolarkadaşlarının çoğu gibi- karınlarını doyurmak için biraz paralı askerlik yapmışlardı. Tanis, Raistlin'in anlayacağını biliyordu. Yaşlı adamın anlamayacağından hemen hemen emindi.</p>

  <p class="calibre6">"İstersen biz konuş," diye cevap verdi Raistlin aynı dilde, "ama az şey bilirim."</p>

  <p class="calibre6">"Korkuyorsun. Neden?"</p>

  <p class="calibre6">Yavaş yavaş cevap verirken Raistlin'in garip gözleri uzaklara daldı. "Bilmiyorum Tanis. Ama - sen haklı. Yaşlı Kişi içinde güç var. Büyük bir güç hissediyorum. Korkuyorum." Gözleri parıldadı. "Ve çok arzuluyorum!" Büyücü içini çekerek, her nerede idiyse oradan döndü. "Ama haklı. Onu durdurmak mı? Çok tehlikeli."</p>

  <p class="calibre6">"Sanki yeterince sıkıntı yokmuş gibi," dedi Tanis acı acı Ortak Dil'e dönerek. "Başımıza bir de titrek yaşlı bir büyücü alıyoruz."</p>

  <p class="calibre6">"Belki çok daha tehlikeli olan başkaları da var," dedi Raistlin kardeşine anlamlı anlamlı bakarak. Büyücü Ortak Dil'e döndü. "Yorgunum. Uyumam gerek. Sen kalıyor musun kardeşim?"</p>

  <p class="calibre6">"Evet," diye cevap verdi Caramon, Sturm ile göz göze gelerek. "Tanis ile konuşacağız."</p>

  <p class="calibre6">Raistlin başıyla onaylayarak Fizban'ın koluna girdi. Yaşlı büyücü ile genç olanı ayrıldılar; yaşlı büyücü ağacın tekini asasıyla kırbaçlayarak ağacı, kendisine sinsice yanaşmakla suçladı.</p>

  <p class="calibre6">"Bir tane deli büyücü yetmezmiş gibi," diye mırıldandı Flint. "Ben yatıyorum."</p>

  <p class="calibre6">Sonunda Tanis, Caramon ve Srurm ile kalıncaya kadar hepsi teker teker ayrıldı. Tanis yorgun argın onlara döndü. Konuşmanın ne ile ilgili olduğunu hissedebiliyordu. Caramon'un yüzü kızararak ayaklarına baktı. Sturm bıyıklarını sıvazlayarak Tanis'i düşünceli bakışlarla süzdü.</p>

  <p class="calibre6">"Eee?" diye sordu Tanis.</p>

  <p class="calibre6">"Gilthanas," diye cevap verdi Sturm.</p>

  <p class="calibre6">Tanis kaşlarını çatarak sakalanı kaşıdı. "Bu benim işim, sizin değil," dedi kısaca.</p>

  <p class="calibre6">"Bu hepimizin işi Tanis," diye ısrar etti Sturm, "eğer bizi Pax Tharkas'a o götürecekse. Burnumuzu sokmak istemiyoruz ama belli ki ikiniz arasında hallolmamış bir mesele var. Sana bakarken gözlerinin nasıl olduğunu gördüm Tanis; ve eğer senin yerinde olsaydım arkamı sağlam bir dosta dayamadan hiçbir yere gitmezdim."</p>

  <p class="calibre6">Caramon, Tanis'e ciddi ciddi baktı, kaşlarını çatarak. "Onun bir elf olduğunu falan biliyorum," dedi koca adam yavaş yavaş. "Fakat, Sturm'ün de söylediği gibi bazen bakışları bir garipleşiyor. Şu Sla-Mori'ye giden yolu sen bilmiyor musun? Kendi başımıza bulamaz mıyız? Ona güvenmiyorum. Sturm ile Raist de güvenmiyorlar."</p>

  <p class="calibre6">"Dinle Tanis," dedi Sturm, yarımelfin yüzünün hiddetten kızardığını görerek. "Eğer Gilthanas, Solace'ta söylediği gibi bir tehlike içinde olmuş olsaydı, neden Han'da öyle rahat rahat oturuyordu? Sonra savaşçılarının <span class="calibre8">'yanlışlıkla'</span> lanet olasıca koca bir orduyla karşılaşması meselesi var! Tanis - başını hemen sallama öyle. Kötü olmayabilir ama baştan çıkmış. Ya Verminaard onu etkisi altına almışsa? Belki de Ejderha Yüceefendisi bizi ele verirse -karşılığında- halkına dokunmayacağı konusunda onu ikna etmiştir! Belki de bu yüzden Solace'taydı, bizi bekliyordu."&nbsp;</p>

  <p class="calibre6">"Bu çok saçma!" diye kestirip attı Tanis. "Bizim geleceğimizi nereden bilecekti?"</p>

  <p class="calibre6">"Xak Tsaroth'tan Solace'a olan yolculuğumuzu saklamış sayılmayız," diye cevapladı Sturm soğuk bir edayla. "Bütün yol boyunca ejderanlara rastladık ve Xak Tsaroth'tan kaçanlar diskler için oraya gittiğimizi anlamışlardır. Büyük bir ihtimalle Verminaard bizim tarifimizi anasınınkinden daha iyi biliyordur."</p>

  <p class="calibre6">"Hayır! Buna inanmıyorum!" dedi Tanis hiddetle Sturm ile Caramon'a bakarak. "Siz ikiniz de yanılıyorsunuz! Bu konuda kendi hayatımı tehlikeye atabilirim. Ben Gilthanas ile birlikte büyüdüm, onu tanırım! Evet aramızda halletmemiz gereken bir şey vardı ama bunu konuştuk ve mesele kapandı. Senin ve Caramon'un hain olduğunuza inandığım gün onun da halkına karşı bir hain olduğuna inanırım. Ve hayır, Pax Tharkas'a giden bir yol bilmiyorum. Oraya hiç gitmedim. Ve bir şey daha," diye bağırdı Tanis, artı büyük bir hiddetle, "eğer bu grupta güvenmediğim birileri varsa o da senin o kardeşin ve o yaşlı adamdır!" Suçlarcasına Caramon'a baktı.</p>

  <p class="calibre6">Koca adamın yüzü solarak gözlerini yere indirdi. Dönmeye başlamıştı. Tanis aklını başına toplayarak aniden ne demiş olduğunu fark etti. "Çok üzgünüm Caramon." Elini savaşçının koluna koydu. "Bunu kastetmedim aslında. Bu çılgın yolculukta Raistlin bir kereden fazla kurtardı yaşamlarımızı. Bütün mesele Gilthanas'ın bir hain olduğuna inanmamamdan kaynaklanıyor!"</p>

  <p class="calibre6">"Biliyoruz Tanis," dedi Sturm sessizce. "Ve biz de senin kararına güveniyoruz. Fakat - halkımın deyimiyle gece, gözlerin kapalı yürüyemeyeceğin kadar karanlık."</p>

  <p class="calibre6">Tanis içini çekerek başıyla onayladı. Elini Sturm'ün koluna koydu. Şövalye ona sarıldı, üç adam sessizce durdular; sonra koruyu terk ederek Gökyüzü Salonu'na doğru yürüdüler. Sözcü'nün hala savaşçılarıyla konuştuğunu duyabiliyorlardı.</p>

  <p class="calibre6">"Sla-Mori ne demek?" diye sordu Caramon.</p>

  <p class="calibre6">"Gizli Yol," diye cevap verdi Tanis.</p>

  <p class="calibre6">Tanis sıçrayarak uyandı; eli kemerindeki hançerine gitti. Kara bir suret, tepedeki yıldızları engelleyecek şekilde üzerine eğilmişti. Aceleyle uzanarak, üzerine eğilen kişiyi yakaladı ve hançerini boğazına dayayarak kendi üzerine çekip yatırdı.</p>

  <p class="calibre6">"Tanthalas!" Yıldız ışığında pırıldayan çelik karşısında hafif bir çığlık sesi duyuldu.</p>

  <p class="calibre6">"Laurana!" Tanis'in nefesi kesildi.</p>

  <p class="calibre6">Kızın bedeni Tanis'inkine dayanmıştı. Kızın titrediğini hissedebiliyordu; artık tamamen uyanmış, saçlarının salınmış omuzlarına döküldüğünü görebiliyordu. Kız seyrek dokulu bir gecelik giymişti sadece. Bu kısa dövüş sırasında pelerini kayıp düşmüştü.</p>

  <p class="calibre6">İçinden gelen bir dürtüyle hareket eden Laurana yatağından kalkmış, soğuktan korunmak için omuzlarına bir pelerin atarak gecenin içine süzülmüştü. Şimdi Tanis'in göğsünde, kıpırdamaya bile cesaret edemeden yatıyordu. Bu, Tanis'in, varlığını bilmediği bir tarafıydı. Aniden, eğer bir düşman olsa idi şimdiye kadar boğazı kesilmiş - ölmüş olacağını fark etti.</p>

  <p class="calibre6">"Laurana..." diye tekrarladı Tanis, titreyen bir elle hançeri kemerine geri koyarak. Kızı iterek oturdu; onu bu kadar korkuttuğu için kendine, derinlerde gizlediği bir şeyi uyandırdığı için de kıza kızıyordu. Bir an için, kız üzerinde uzanmış yatarken, sadece saçının kokusunu, ince bedeninin sıcaklığını, bacak kaslarının hareketini, minik göğüslerinin yumuşaklığını hissetmişti şiddetle. Ayrıldığında Laurana bir kızdı. Döndüğünde onu bir erişkin olarak bulmuştu - çok güzel, çekici bir kadın olarak.</p>

  <p class="calibre6">"Gecenin bu vaktinde burada ne arıyorsun Cehennem adına?"</p>

  <p class="calibre6">"Tanthalas," dedi kız, pelerinine sıkı sıkı sarınırken hıçkırarak. "Fikrini değiştirmeni istemek için gelmiştim. Bırak arkadaşların Pax Tharkas'taki insanları serbest bırakmaya gitsin. Sen bizimle gelmelisin! Hayatını yabana atma. Babam çok üzgün. Bunun işe yarayacağına inanmıyor - biliyorum inanmıyor. Ama başka bir çaresi yok! Sanki Gilthanas ölmüş gibi onun yasını tutuyor. Ağabeyimi kaybedeceğim. Seni de kaybedemem!" Kız hıçkırıklara boğulmuştu. Tanis, aceleyle etrafına bakındı. Etrafta elf muhafızlarının olduğu kesindi. Eğer elfler onları şereflerini tehlikeye atan bu durumda bulurlarsa...</p>

  <p class="calibre6">"Laurana," dedi kızın omuzlarından tutup sarsarak. "Artık bir çocuk değilsin. Büyümen lâzım, hem de hemen büyümen lâzım. Arkadaşlarımın benim yokluğumda tehlikeye atılmalarını kabul edemem! Göze aldığımız risklerin farkındayım; kör değilim! Fakat eğer insanları Verminaard'ın elinden kurtanrsak sana ve halkına kaçmanız için vakit kazandırmış olacağız, bu göze almamız gereken bir şey! Hayatını inandığın şeyler için riske atman gereken zamanlar vardır Laurana - yaşamın kendisinden daha çok manası olan bir şey için. Anlıyor musun?"</p>

  <p class="calibre6">Kız, altın rengi saçlarının arasından ona baktı. Hıçkırıkları kesilmişti ve artık titremiyordu. Ona dikkatle baktı.</p>

  <p class="calibre6">"Anlıyor musun Laurana?" diye tekrar etti yarımelf.</p>

  <p class="calibre6">"Evet Tanthalas," diye cevap verdi kız hafifçe. "Anlıyorum."&nbsp;</p>

  <p class="calibre6">"Güzel!" Tanis içini geçirdi. "Şimdi yatağına geri dön. Çabuk çabuk. Beni tehlikeye attın. Eğer Gilthanas bizi böyle görecek olursa..."</p>

  <p class="calibre6">Laurana ayağa kalkarak aceleyle korudan uzaklaştı, caddeler ve binalar; arasından toz ağaçları arasından rüzgar gibi süzüldü. Babasının oturduğu eve girmek için muhafızlar arasından geçmek basitti - çocukluklarından beri Gilthanas ile bunu hep yaparlardı. Sessizce odasına dönen elf kızı bir an annesi ve babasının odası önünde durup dinledi. İçeride ışık vardı. Hışırdıyan parşömenlerin sesini duyabiliyor, bir yanık kokusu alabiliyordu. Babası kağıtları yakıyordu. Annesinin babasını yatağa çağıran yumuşak mırıltısını duydu. Laurana gözlerini bir an için sessiz bir ıstırapla yumdu, sonra dudakları ciddi bir kararla birbirine kenetlendi; karanlık, soğuk holden kendi odasına doğru koştu.</p>
</body>
</html>
