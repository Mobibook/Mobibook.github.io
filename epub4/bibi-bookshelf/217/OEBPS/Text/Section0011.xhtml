<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="calibre1">
      <br class="calibre1" />
    </div>
  </div>

  <h2 class="calibre17" title="- 2 - Hana dönüş. Şok. Yemin bozuluyor."><b class="calibre4"><i class="calibre18">-</i></b> <span class="calibre19">2 -</span></h2>

  <h2 class="calibre17"><a class="calibre20" id="bookmark8"></a><span class="calibre19">Hana dönüş.</span></h2>

  <h2 class="calibre17"><a class="calibre20" id="bookmark9"></a><span class="calibre19">Şok. Yemin bozuluyor.</span></h2>

  <div class="calibre1">
    <span class="calibre16"><br class="calibre1" /></span>
  </div>

  <p class="calibre6">O günlerde Solace'taki herkes ne yapıp edip Son Yuva Hanı'na akşam saatlerinde bir uğrardı. İnsanlar kalabalıkta kendilerini daha bir emniyette hissediyordu.</p>

  <p class="calibre6">Solace uzun süredir yolcuların uğradığı bir kavşak olmuştu. Kuzeydoğudan Liman'dan, Arayıcılar başkentinden geliyorlardı. Güneydeki elf krallığı Qualinesti'den geliyorlardı. Bazen de doğudan, Abanasinya'nın çıplak bozkırlarından gelirlerdi. Bütün uygar dünyada Son Yuva Hanı yolcuların sığınağı ve dört bir yandan gelen haberlerin toplandığı bir yer olarak bilinirdi.</p>

  <p class="calibre6">Üç arkadaşın adımlarını yönlendirdikleri yer bu Han'dı.</p>

  <p class="calibre6">Kocaman eğri büğrü ağaç gövdesi, etrafındaki ağaçlar arasından yükseliyordu. Vallenağacının gölgesine karşılık Han'ın boyalı camlarının renkli pervazları pırıl pırıl parıldıyor ve pencerelerden dışarıya canlı sesler geliyordu. Ağaç dallarına asılmış lambalar döner merdivenleri aydınlatıyordu. Güz akşamı Solace'ın vallen-ağaçları arasına serin serin inerken yolcular, arkadaşlıklarının ve hatıralarının ruhlarını ısıttığını, yolun yorgunluğunu ve üzüntüsünü alıp götürdüğünü hissettiler.</p>

  <p class="calibre6">Han o akşam o kadar kalabalıktı ki üçü durmadan kenara çekilerek adamların, kadınların, çocukların geçmelerine müsade etmek zorunda kalıyorlardı. Tanis insanların ona ve arkadaşlarına kuşkuyla baktığını farketti - bunlar, onları hoş karşılayan, beş yıl önceki bakışlar değildi.</p>

  <p class="calibre6">Tanis'in yüzü asıldı. Hayalini kurduğu dönüş bu değildi. Solace'ın yaşadığı elli yıl boyunca hiç böyle bir gerginlik görmemişti. Arayanlar'ın uğursuz kötülükleri hakkında duyduğu söylentiler doğruydu demek ki.</p>

  <p class="calibre6">Beş yıl önce kendilerine "arayanlar" ("yeni tanrılar arıyoruz") adını takanlar, Liman, Solace ve Kapıyolu kasabalarında yeni dinlerini tatbik eden gevşek bir örgüt yapısına sahip bir avuç din adamıydı. Tanis'in inancına göre bunlar yanlış yönlendirilmişlerdi ama en azından önceleri dürüst ve samimiydiler. Halbuki geçen yıllarda dinleri geliştikçe bu din adamlarının toplumsal konumları gittikçe yükselmişti. Kısa bir süre sonra, ahret mutluluğu yerine Krynn'de güç kazanmayla daha çok ilgilenir olmuşlardı. İnsanların rızasıyla kasabaların yönetimlerini ele geçirmişlerdi.</p>

  <p class="calibre6">Tanis'in kolunda hissettiği bir temasla düşünceleri dağıldı. Döndüğünde Flint'in sessizce aşağıyı işaret ettiğini gördü. Aşağıya bakan Tanis muhafızların dörtlü gruplar halinde uygun adımla geçtiklerini gördü. Burunlarının ucuna kadar silahlanmış muhafızlar, kendilerini beğenmiş bir edayla caka sata sata yürüyorlardı.</p>

  <p class="calibre6">"En azından bunlar goblin değil, insan," dedi Tas.</p>

  <p class="calibre6">"O goblin, ben Yüksek Teokrat'tan söz edince dudaklarını bükmüştü," diye düşünceye daldı Tanis. "Sanki bir başkası için çalışıyorlarmış gibi. Neler oluyor çok merak ediyorum."</p>

  <p class="calibre6">"Belki arkadaşlarımız biliyordur," dedi Flint.</p>

  <p class="calibre6">"Eğer buradalarsa," diye ekledi Tasslehoff. "Beş yılda çok şey olmuş olabilir."&nbsp;</p>

  <p class="calibre6">"Burada olacaklardır - eğer hayattalarsa," diye ekledi Flint fısıltıyla. "Ettiğimiz yemin kutsal bir yemindi - beş yıl sonra buluşup dünyaya yayılan kötülük hakkında bulduklarımızı bildirmek için ettiğimiz yemin. Yuvamıza geri dönüp de kötülüğü kendi eşiğimizde bulmak!"</p>

  <p class="calibre6">"Sus! Şışşt!" Geçenlerin bir kısmı cücenin sözlerinden o kadar telaşlanmışlardı ki Tanis başını salladı.</p>

  <p class="calibre6">"En iyisi bu konuyu burada konuşmayalım," diye önerdi yarım-elf.</p>

  <p class="calibre6">Merdivenlerin başına varan Tas kapıyı sonuna kadar açtı. Işık, gürültü, sıcaklık ve Otik'in baharatlı patateslerinin bildik kokusu bir dalga halinde yüzlerine çarptı. Onları kuşattı ve rahatlatarak baştan aşağı kapladı. Her zamanki gibi içki tezgâhının ardında duran Otik belki biraz daha tıknazlaşmasının dışında değişmemişti. Han da değişmiş görünmüyordu, daha da rahat bir yer olmuş olması hariç.</p>

  <p class="calibre6">Hızlı kender gözleriyle kalabalığı tarayan Tasslehoff bir çığlık atarak odanın öte yanını gösterdi. Değişmeyen başka bir şey daha vardı: Pırıl pırıl cilalanmış kanatlı ejderha miğferi üzerinde parıldayan ateş ışığı.</p>

  <p class="calibre6">"Kim o?" diye sordu Flint, görmeye çalışarak.</p>

  <p class="calibre6">"Caramon," diye cevap verdi Tanis.</p>

  <p class="calibre6">"O halde Raistlin de buradadır," dedi Flint sesinde pek az bir samimiyet ile.</p>

  <p class="calibre6">Tasslehoff mırıltılı insan yumakları arasından kaymaya başlamıştı bile; minik, kıvrak bedeni yanından geçtiği kişiler tarafından farkedilmeden. Tanis içtenlikle kenderin geçerken Han'ın müşterilerinin herhangi bir eşyasını "ele geçirmemiş" olmasını diliyordu. Kenderin bir şeyler çaldığından değil - biri onu hırsızlıkla suçlayacak olsa Tasslehoff derinden yaralanırdı. Fakat kenderde doymak bilmez bir merak vardı ve her nasılsa başkalarına ait olan bazı ilginç eşyalar Tas'ın eline geçiveriyordu. Tanis'in bu gece arzuladığı son şey bir sorun çıkmasıydı. Kendere bir iki kelime etmeyi aklının bir köşesine yazdı.</p>

  <p class="calibre6">Yarımelf ile cüce, kalabalık arasından minik arkadaşları kadar rahat geçemediler. Hemen hemen tüm sandalyeler tutulu, bütün masalar doluydu. Oturacak yer bulamayanlar ayakta durmuş, alçak sesle konuşuyorlardı. İnsanlar Tanis ile Flint'e güvenliksizlikle, kuşkuyla ve merakla bakıyorlardı. Bazıları cüce demirhanesinin uzun süreli müşterisi olmuştu ama buna rağmen kimse Flint'i selamlamamıştı. Solace halkının kendi sorunları vardı ve belli ki Tanis ile Flint artık yabancı addediliyordu.</p>

  <p class="calibre6">Odanın öte yanından, ocak çukurundaki ışığı yansıtan ejderha miğferinin durduğu masanın tarafından bir uğultu yükseldi. Tanis'in gergin yüzü, dev Caramon'un minik Tas'ı yerden kaldırıp bir ayı gibi kucakladığını görünce gevşeyerek tebessüme döndü.</p>

  <p class="calibre6">Kemer tokalarından bir denizden geçmekte olan Flint, Tasslehoffun dostlarını selamlayan civciv gibi sesine cevap veren Caramon'un gümbürdeyen sesini dinledikçe onları gözünde canlandırabiliyordu. "Caramon kendi cüzdanına baksa fena olmaz," diye söylendi Flint. "Veya dişlerini saysa."</p>

  <p class="calibre6">Cüce ile yarımelf sonunda uzun içki tezgahının önündeki insan yığınından sıynlabilmişlerdi. Caramon'un oturduğu masa ağacın gövdesine dayalıydı. Aslında masanın konumu çok garipti. Tanis, Otik'in her şeyi aynı bırakmışken neden masanın yerini değiştirmiş olduğunu merak etti. Fakat düşüncesi aklından ezilircesine çekilip çıkmıştı, çünkü koca savaşçının sevgi dolu kollarıyla buluşma sırası artık ondaydı. Caramon kucaklayıp da mahvetmeden Tanis aceleyle uzun yayını ve sadağını sırtından çıkardı.</p>

  <p class="calibre6">"Dostum!" Caramon'un gözleri yaşlıydı. Bir şeyler daha söyleyecek oldu ama duyguları ağır basmıştı. Tanis de o an için konuşamadı ama bunun nedeni Caramon'un pazulu kolları yüzünden nefessiz kalmış olmasıydı.</p>

  <p class="calibre6">"Raistlin nerede?" diye sordu, konuşabildiği zaman. İkizler hiçbir zaman birbirlerinden fazla uzaklaşmazlardı.</p>

  <p class="calibre6">"Orada." Caramon başıyla masanın diğer ucunu işaret etti. Sonra yüzü asıldı. "Değişti," diye uyardı savaşçı, Tanis'i.</p>

  <p class="calibre6">Yarımelf, vallenağacının biçimsizliğiyle meydana gelmiş köşeye baktı. Köşe gölgeler içinde kalmıştı ve bir süre için Tanis ateşin aydınlığından sonra hiçbir şey göremedi. Sonra, yakındaki ocak çukurunun ışığıyla bir al cüppelere sarınmış oturan ince bir suret gördü. Suret kukuletasını yüzüne çekmişti iyice.</p>

  <p class="calibre6">Tanis aniden genç büyücü ile yalnız konuşmak istemedi ama Tasslehoff hancı kızı bulmak için uçup gitmiş; Flint'i de Caramon havaya kaldırmıştı. Tanis masanın ucuna doğru ilerledi.</p>

  <p class="calibre6">"Raistlin?" dedi, garip bir önseziyle.</p>

  <p class="calibre6">Cüppeli suret başını kaldırıp baktı. "Tanis?" diye fısıldadı adam, kukuletasını yavaş yavaş başından sıyırırken.</p>

  <p class="calibre6">Yarımelfin nefesi tıkanarak bir adım geriledi. Dehşet içinde bakakalmıştı.</p>

  <p class="calibre6">Gölgeler içinden ona doğru dönen surat bir kâbustan fırlamış gibiydi. Değişti, demişti Caramon! Tanis'in tüyleri ürperdi.</p>

  <p class="calibre6">Sözcük "değişti" değildi. Büyücünün beyaz teni altın rengine dönüşmüştü. Korkunç bir maske gibi duran teni ateş ışığında hafif metalik bir özellikle pırıldadı. Yüzündeki etler erimiş, elmacık kemiklerini korkunç gölgelerle iyice belirginleştirmişti. Dudaklar, karanlık düz bir çizgi halinde gergin duruyordu. Fakat Tanis'i hapsederek korkunç bakışlarıyla alıkoyan adamın gözleri olmuştu. Çünkü gözleri artık, Tanis'in görmüş olduğu hiçbir canlı insanınkine benzemiyordu. Göz bebekleri artık kum saati şeklini almıştı! Tanis'in soluk mavi olarak hatırladığı gözlerinin rengi ise şimdi pırıltılı bir altın rengindeydi!</p>

  <p class="calibre6">"Görüyorum ki görünüşüm seni şaşırttı," diye fısıldadı Raistlin. İnce dudaklarında belli belirsiz bir tebessüm dolaştı.</p>

  <p class="calibre6">Genç adamın karşısına oturan Tanis yutkundu. "Gerçek tanrılar adına, Raistlin..."</p>

  <p class="calibre6">Flint, Tanis'in yanındaki sandalyeye pat diye çöktü. "Bugün hayatımda atılmadığım kadar havalara atıl... Reorx." Flint'in gözleri fal taşı gibi açıldı. "Ne gibi bir şeytanlık iş basında? Lanetlendin mi?" Raistlin'e bakan cücenin soluğu kesilmişti.</p>

  <p class="calibre6">Caramon kardeşinin yanına oturdu. Bira kupasını eline alarak Raistlin'e baktı. "Onlara anlatacak mısın Raist?" dedi alçak bir sesle.</p>

  <p class="calibre6">"Evet," dedi Raistlin, sözcüğü, Tanis'in içini ürperten bir tıslamayla çıkartmıştı. Genç adam, sanki kelimeleri bedeninden çıkmaya zorlarken anca bu kadarını becerebiliyormuşcasına bir fısıltıdan biraz daha yüksek hırıltılı bir sesle konuşuyordu. Yüzüyle aynı altın rengine sahip uzun, sinirli parmakları önündeki tabakta kalmış yemekle dalgın dalgın oynuyordu.</p>

  <p class="calibre6">"Beş sene önce ayrıldığımız zamanı hatırlıyor musunuz?" diye başladı Raistlin. "Kardeşimle öylesine gizli bir yolculuğa çıkmayı planlamıştık ki, sevgili dostlarım, size bile nereye gittiğimizi söyleyemezdim."</p>

  <p class="calibre6">Kibar seste hafif bir iğneleme hissediliyordu. Tanis dudaklarını ısırdı. Raistlin'in -hayatı boyunca- hiç "sevgili dostları" olmamıştı.</p>

  <p class="calibre6">"Par-Salian, yani tarikatımızın başı tarafından Sınav'dan geçmek için seçilmiştim," diye devam etti Raistlin.</p>

  <p class="calibre6">"Sınav mı!" diye tekrarladı Tanis, afallayarak. "Ama sen çok gençtin. Kaç - yirmi mi? Sınav sadece yıllar ve yıllar boyunca öğrenim görmüş büyücülere verilir..."</p>

  <p class="calibre6">"Gururumu tahmin edebilirsiniz," dedi Raistlin soğuk soğuk, sözünün kesilmesinden rahatsız olarak.</p>

  <p class="calibre6">"Kardeşimle birlikte gizli yere gittik - dillere destan Yüksek Büyü Kuleleri'ne. Ve orada Sınav'dan geçtim." Büyücünün sesi alçaldı. "Ve orada neredeyse ölüyordum!"</p>

  <p class="calibre6">Caramon, belli ki güçlü bir duygunun etkisiyle boğulur gibi oldu. "Çok korkunçtu," diye başladı koca adam sesi titreyerek. "Onu o korkunç yerde buldum, ağzından kanlar akıyordu, ölüyordu! Onu kaldırdım ve..."</p>

  <p class="calibre6">"Yeter kardeşim!" Raistlin'in alçak sesi kırbaç gibi şakladı. Caramon çekindi. Tanis genç büyücünün altın gözlerinin kısıldığını ve ellerinin kasıldığını gördü. Caramon sessizlereşek birasını bir yudumda içip tedirgin kardeşine baktı. Belli ki ikizler arasında yeni bir gerginlik vardı.</p>

  <p class="calibre6">Raistlin derin bir nefes alarak devam etti. "Uyandığımda," dedi büyücü "derim bu renge dönmüştü - ıstıraplarımın bir belirtisi olarak. Bedenim ve sıhhatim bir daha düzelmemecesine bozuldu. Ve gözlerim! Kumsaati gözbebeklerimle görüyorum artık ve o yüzden zamanı görüyorum - her şeyi etkilediği! haliyle. Sana bakarken bile Tanis," diye fısıldadı büyücü, "seni ölürken görüyorum, yavaş yavaş, milim milim. Ve canlı her şeyi de böyle görüyorum."</p>

  <p class="calibre6">Raistlin'in ince, pençemsi eli Tanis'in kolunu kavradı. Yanmelf bu soğuk temasla titredi ve kurtulmaya çalıştı fakat altın rengi gözlerle soğuk onu sıkı sıkı tutuyordu.</p>

  <p class="calibre6">Büyücü ileri doğru eğildi, gözleri ateşler içinde parlayarak. "Ama artık gücüm var!" diye fısıldadı. "Par-Salian, gücümün dünyaya biçim vereceği günün geleceğini söyledi! Güce ve" -işaret etti- "Magius'un Asası'na sahibim artık."</p>

  <p class="calibre6">Tanis bakınca asanın, Raistlin'in uzanabileceği bir yerde vallen-ağacına yaslanmış durduğunu gördü. Bu sade tahta bir asaydı. Tepesinde bir ejderha pençesi gibi yontulmuş altın bir pençe içinde parlak kristal bir top parlıyordu.</p>

  <p class="calibre6">"Buna değer miydi?" diye sordu Tanis sessizce.</p>

  <p class="calibre6">Raistlin ona baktı, sonra dudakları abartılı bir tebessümle ayrıldı. Elini Tanis'in kolundan çekip ellerini cüppesinin kollarına sokarak kavuşturdu. "Elbette!" diye tısladı büyücü. "Uzun zamandır aradığım -ve hâlâ aradığım- şey güçtür." Arkasına yaslandı; zayıf bedeni karanlık gölgeler içinde erirken Tanis'in tek görebildiği altın renkli gözleriydi.</p>

  <p class="calibre6">"Bira," dedi Flint boğazını temizleyip, sanki ağzındaki o acı tadı giderebilecekmiş gibi yalanarak. "Nerede o kender? Hancı kızı kaçırdı galiba..."&nbsp;</p>

  <p class="calibre6">"İşte geldik," diye yükseldi Tas'ın neşeli sesi. Uzun boylu, kızıl saçlı genç bir kız elinde kupa dolu bir tepsiyle Tas'ı izliyordu.</p>

  <p class="calibre6">Caramon sırıttı. "Şimdi Tanis," diye gürledi sesi, "bil bakalım bu kim? Sen de Flint. Eğer bilirsen, içkiler benden."</p>

  <p class="calibre6">Aklını Raistlin'in karanlık hikayesinden ayırabildiğine memnun olan Tanis gülümseyen kıza baktı. Kırmızı bukleleri yüzünü çevreliyor, yeşil gözleri neşeyle oynuyordu; çiller burnu ve yanaklarına belli belirsiz yayılmıştı. Tanis gözleri hatırlar gibiydi ama gerisi boştu.</p>

  <p class="calibre6">"Pes ettim," dedi. "Ama elfler için insanlar o kadar hızlı değişiyor ki ipin ucunu kaçırıyoruz. Ben yüz iki yaşındayım ama size göre otuz sayılırım. Ve bana yüz yaşında olanlar otuzunda gibi geliyor. Bu genç hanım biz gittiğimizde bir çocuktu herhalde."</p>

  <p class="calibre6">"On dört yaşındaydım." Kız gülerek tepsiyi masaya bıraktı. "Ve Caramon hep, çok çirkin olduğumu, babamın beni evlendirebilmek için üstüne para ödemek zorunda kalacağını söylerdi."</p>

  <p class="calibre6">"Tika!" Flint yumruğunu masaya indirdi. "Sen ısmarlıyorsun, seni koca ahmak!" Caramon'u işaret etti.</p>

  <p class="calibre6">"Adil değil!" Dev güldü. "Size ipucu verdi."</p>

  <p class="calibre6">"Eh, yıllar onu yalancı çıkartmış," dedi Tanis gülümseyerek. "Ben çok yollardan geçtim; ve sen Krynn üzerinde gördüğüm en güzel kızlardan birisin." Tika memnuniyetle kızardı. Sonra yüzü karardı. "Bu arada Tanis..." Elini cebine atarak silindir şeklinde bir şey çıkarttı, "bu bugün sana geldi. Garip bazı şartlar altında."</p>

  <p class="calibre6">Tanis kaşlarını çatarak nesneye doğru uzandı. Bu, siyah ve cilalı bir ahşaptan yapılmış bir parşömen tomarı kılıfıydı. Üzerindeki ince parşömeni yırtarak, açtı. Kalın, siyah elyazısını görünce kalbi acı acı atmaya başladı.</p>

  <p class="calibre6">"Kitiara'dan," dedi sonunda, sesinin gergin ve yapmacık çıktığını bile bile- "Gelemiyormuş."</p>

  <p class="calibre6">Başka bir sessizlik anı yaşandı. "İşte oldu," dedi Flint. "Çember bozuldu, "yeminimiz çiğnendi. Uğursuzluk." Başını salladı. "Uğursuzluk."</p>
</body>
</html>
