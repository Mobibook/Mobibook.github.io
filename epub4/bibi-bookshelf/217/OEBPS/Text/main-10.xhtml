<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre11"><b class="calibre7"><br class="calibre1" /></b></p>

  <h2 class="calibre17" title="- 14 - Matafleur. Sihirli kılıç. Beyaz tüyler."><a class="calibre20" id="bookmark0"></a><b class="calibre4"><i class="calibre18">-</i></b> <span class="calibre19">14 -</span></h2>

  <h2 class="calibre17"><span class="calibre19">Matafleur.</span></h2>

  <h2 class="calibre17"><a class="calibre20" id="bookmark1"></a><span class="calibre19">Sihirli kılıç. Beyaz tüyler.</span></h2>

  <div class="calibre1">
    <span class="calibre16"><br class="calibre1" /></span>
  </div>

  <p class="calibre6">Maritta'nın meşalesinden çıkan ışık geniş, çıplak, penceresiz bir odayı aydınlatıyordu. Hiç mobilya yoktu. Soğuk, taş odadaki tek eşya koca bir leğen su, çürümüş et gibi kokan bir şeyle dolu olan bir kova ve bir ejderhaydı.</p>

  <p class="calibre6">Tanis nefesini tuttu. Xak Tsaroth'taki kara ejderhanın korkunç olduğunu düşünmüştü. Bu al ejderhanın cüssesinden gerçekten de korkmuştu. Yuvası muazzamdı; büyük bir ihtimalle çapı 35 metreden büyüktü ve ejderha boylu boyunca yatmış, kuyruğu uzaktaki duvara dayalı uzanıyordu. Yolarkadaşları; gözlerinde, yaratığın dev başını kaldırarak onları, al ejderhaların kustukları yakıcı bir nefesle, Solace'ı yok etmiş olan alevlerle tutuşturacağını gözlerinde canlandırarak bir an için taş kesilerek durdular.</p>

  <p class="calibre6">Öte yandan Maritta hiç sıkılmış görünmüyordu. O, hiç durmadan odada ilerledi ve bir anlık tereddütten sonra yolarkadaşları da onun peşinden seyirttiler. Yaratığa yaklaştıkça Maritta'nın haklı olduğunu gördüler - ejderha gerçekten de acınacak bir durumdaydı. Soğuk taş zeminde yatan koca başı ilerleyen yaşıyla çizgi çizgi olmuş, kırışmıştı; parlak kırmızı derisi grimsi bir renk almış, beneklenmişti. Ağzından hırıltılı nefes alıyor; çenesi bir zamanlar kılıç gibi keskin olan ama artık sararmış ve kırılmış dişlerini güzler önüne serecek biçimde açılmış duruyordu. Yanında uzun yaralar vardı; deri kaplı kanatları kuru ve çatlak dolu bir halde uzanıyordu.</p>

  <p class="calibre6">Tanis artık Maritta'nın tutumunu anlayabiliyordu. Belli ki ejderhaya kötü davranılmıştı; tetikteliğini gevşeterek ejderhaya karşı merhamet duyduğunu fark etti. Ejderha -meşale ışığıyla tedirgin olarak- uykusunda kıpırdadığında bunun ne kadar tehlikeli olduğunu anladı. Pençeleri Krynn'deki herhangi bir al ejderha kadar keskin, ateşi de bir o kadar mahvedici, diye hatırlattı Tanis kendi kendine sertçe.</p>

  <p class="calibre6">Ejderhanın gözleri açıldı; meşale ışığında al al parlayan yarıklar olarak. Yolarkadaşları durdular, elleri silahlarında.</p>

  <p class="calibre6">"Kahvaltı zamanı oldu mu bile Maritta?" dedi Matafleur (Alev-çarpan onun ölümlüler arasındaki ismiydi) uykulu uykulu, kısık bir sesle.</p>

  <p class="calibre6">"Evet, bugün biraz erkenciyiz şekerim," dedi Maritta ikna edici bir sesle. "Bir fırtına toplanıyor, ben de çocuklar fırtına kopmadan önce idmanlarını yapsınlar istedim. Sen uyumana bak. Çıkarlarken seni uyandırmamalarına dikkat ederim."</p>

  <p class="calibre6">"Benim için önemli değil." Ejderha esneyerek gözlerini biraz daha açtı. Tanis artık, gözlerinin bir tanesinde süt beyaz bir perde olduğunu gördü; o gözü kördü.</p>

  <p class="calibre6">"Umarım onunla savaşmak zorunda kalmayız Tanis," diye fısıldadı Sturm. "Bu birinin büyükannesiyle savaşmak gibi bir şey."</p>

  <p class="calibre6">Tanis yüzünü asmaya çalıştı. "Tehlikeli bir büyük anne Sturm. Bunu unutma."</p>

  <p class="calibre6">"Minikler huzur dolu bir gece geçirdiler," diye mırıldandı ejderha; belli ki tekrar uykuya dalıyordu. "Dikkat et de eğer fırtına koparsa ıslanmasınlar Maritta. Özellikle de küçük Erik. Geçen hafta hastalandıydı." Gözleri kapandı.</p>

  <p class="calibre6">Maritta dönerek eliyle diğerlerini yanına çağırdı, parmağını dudaklarına götürerek. En son Sturm ile Tanis geldi; silahları ve zırhları pelerinler ve eteklerle örtülmüştü. Tanis ejderhanın başından on metre kadar ilerdeydi ki gürültü başladı.</p>

  <p class="calibre6">İlk önce bunun kendi hayal gücü olduğunu düşünmüş; sinirleri gergin olduğu için kafasının içinde bir vızıltı duyuyor zannetmişti. Fakat ses gitgide kuvvetlendi ve Sturm telaşla ona döndü. Vızıltı sesi, sonunda binlerce çekirgenin çıkardığı bir ses gibi yükselinceye kadar artmaya devam etti. Artık diğerleri de arkalarına bakıyordu - hepsi ona bakıyordu! Tanis de arkadaşlarına çaresizce bakıyordu; yüzünde neredeyse komik bir afallama ifadesi vardı.</p>

  <p class="calibre6">Ejderha homurdanarak huzursuzca kıpırdandı, sanki ses kulaklarını ağrıtıyormuş gibi başını salladı.</p>

  <p class="calibre6">Aniden Raistlin gruptan ayrılarak Tanis'e doğru koştu. "Kılıç!" diye tısladı. Yarımefin cüppesini yakaladığı gibi bıçağı ortaya çıkartacak şekilde savurdu.</p>

  <p class="calibre6">Tanis antika kabzasıyla kılıcına baktı. Büyücü haklıydı. Kılıç sanki alarm verirmiş gibi vınlıyordu. Artık Raistlin dikkatini ona yoğunlaştırmış olduğu için yarımelf titreşimi dahi hissedebilmeye başlamıştı.</p>

  <p class="calibre6">"Büyü," dedi büyücü kılıcı ilgiyle incelerken.</p>

  <p class="calibre6">"Susturabilir misin?" diye bağırdı Tanis garip sesin üzerinden.</p>

  <p class="calibre6">"Hayır," dedi Raistlin. "Şimdi hatırladım. Bu Ejderbiçer, Kith-Kanan'ın meşhur büyülü kılıcı. Ejderhanın varlığına karşı bir tepkide bulunuyor."</p>

  <p class="calibre6">"Bu, bunu hatırlamak için en korkunç zaman!" dedi Tanis hiddetle.</p>

  <p class="calibre6">"Ya da en uygun zaman," diye homurdandı Sturm.</p>

  <p class="calibre6">Ejderha yavaş yavaş başını kaldırdı, gözlerini kırpıştırarak, burun deliklerinden ince bir duman süzülüyordu. Mahmur gözlerini Tanis'e odakladı; bakışlarında ızdırap ve huzursuzluk vardı.</p>

  <p class="calibre6">"Kimi getirdin Maritta?" Matafleur'un sesi tehdit doluydu. "Yüzyıllardır! duymadığım bir ses duyuyor, çeliğin kötü kokusunu alıyorum! Bunlar kadın değil! Bunlar savaşçı!"</p>

  <p class="calibre6">"Sakın canını acıtmayın!" diye uludu Maritta.</p>

  <p class="calibre6">"Başka bir seçeneğim olmayabilir!" dedi Tanis hırçınlıkla, Ejderbiçer'i kınından çekerek. "Nehiryeli, Altınay; Maritta'yı buradan çıkartın!" Kılıç gitgide parlak beyaz bir ışıkla parlamaya ve vızıltı daha da yükselip şiddetlenmeye başladı. Matafleur yerine büzüştü. Işık sağlam gözüne de acı vererek! saplanıyordu; korkunç ses başını bir bıçak gibi deşiyordu. Sızlayarak Tanis'den uzaklaşıp büzüştü.</p>

  <p class="calibre6">"Koşun, çocukları alın!" diye bağırdı Tanis, -en azından şimdilik- savaşmak zorunda olmadıklarını fark ederek. Parlayan kılıcı havaya kaldırıp zavallı ejderhayı duvara doğru sürerek ileriye doğru dikkatle ilerledi.</p>

  <p class="calibre6">Maritta, Tanis'e korku dolu bir bakış fırlattıktan sonra Altınay'ı çocukların odasına yönlendirdi. Yüz kadar çocuk, odalarının dışındaki garip sesle telaşlanmış, gözlerini dört açmışlardı. Maritta ve Altınay'ın görüntüsü karşında yüzlerinde bir rahatlama göründü ve birkaç küçük çocuk etekleri zırhının bacakları arasında uçuşarak içeri dalan Caramon'u görünce kıkırdadı bile. Fakat savaşçılar ve çekilmiş silahları karşısında çocuklar hemen ciddileşti.</p>

  <p class="calibre6">"Nedir bunlar?" diye sordu en büyük kız. "Neler oluyor? Yine mi dövüş var?"</p>

  <p class="calibre6">"Bir dövüş olmayacağını umuyoruz tatlım," dedi Maritta yavaşça. "Ama sana yalan söyleyemem - iş oraya da varabilir. Şimdi eşyalarınızı toplamanızı istiyorum, özellikle de kalın pelerinlerinizi falan ve bizimle gelin. Büyükleriniz küçükleri taşıyabilir, aynı dışarıya idmana giderken yaptığınız gibi."</p>

  <p class="calibre6">Sturm, bir kargaşalık, zırıltılar, sorular olmasını bekliyordu. Ama çocuklar hızla kendilerinden istenileni yerine getirdi, kalın giysilerine bürünerek küçüklerin de giyinmesine yardımcı oldular. Biraz solgun olsalar da sessiz ve sakindiler. Bunların savaş çocukları olduklarını hatırladı Sturm.</p>

  <p class="calibre6">"Ejderhanın yuvasından çok hızlı geçip hemen oyun odasına girmenizi istiyorum. Oraya vardığınızda koca adam" -Sturm, Caramon'u işaret etti- sizi avluya çıkartacak. Anneleriniz sizi orada bekliyor. Dışarı çıktığınızda annenizi arayıp doğru onun yanına gidin. Herkes anladı mı?" Kuşkuyla küçük çocuklara baktı ama sıranın başındaki kız başını evet anlamında salladı.</p>

  <p class="calibre6">"Anlıyoruz bayım," dedi.</p>

  <p class="calibre6">"Tamam," deyip döndü Sturm. "Caramon?"</p>

  <p class="calibre6">Yüz çift göz ona bakmak için dönünce kızaran savaşçı ejderhanın yuvasına giden yolda başı çekti, Altınay yeni yürümeye başlamış bir çocuğu, Maritta başka bir tanesini kapıp kollarına aldılar. Daha büyük oğlanlar ve kızlar daha küçüklerini sırtlarında taşıdılar. Tanis'i, parlayan kılıcı ve dehşete düşmüş ejderhayı görünceye kadar hiçbir şey söylemeden muntazam bir sıra halinde hızla kapıdan dışarı çıktılar.</p>

  <p class="calibre6">"Hey sen! Sakın ejderhanın canını yakma!" diye bağırdı küçük bir çocuk. Sıradaki yerinden ayrılan çocuk Tanis'e koştu; elini yumruk yapıp kaldırmış, yüzü de hırlar gibi çatılmıştı.</p>

  <p class="calibre6">"Dougl" diye bağırdı en büyük kız, şaşkınlık içinde. "Derhal sıradaki yerine gir!" Fakat artık çocukların bir kısmı ağlamaya başlamıştı.</p>

  <p class="calibre6">Kılıcı hala elinde duran Tanis -ejderhayı geri tutan tek şeyin bu olduğunu bilerek- bağırdı, "Onları hemen buradan çıkartın'". "Çocuklar, lütfen!" Reisin Kızı'nın sert ve emreden sesi kargaşaya bir düzen getirdi. "Mecbur kalmadıkça Tanis ejderhanın canını yakmaz, o iyi bir adamdır. Şimdi ayrılmanız lazım. Annelerinizin size ihtiyacı var.</p>

  <p class="calibre6">Altınay'ın sesinde bir korku tınısı vardı, en küçük çocuğu bile etkileyen bir aciliyet hissi. Çabucak sıra oldular.</p>

  <p class="calibre6">"Hoşçakal Alevçarpan," diye seslendi birkaç çocuk istekle, Caramon'u izlerken ellerini sallayarak. Dougl, Tanîs'e son bir tehditkar bakış fırlattıktan sonra sıraya geri döndü, pis yumruklarıyla gözlerini silerek.</p>

  <p class="calibre6">"Hayır!" diye ayakladı Matafleur iç parçalayan bir sesle. "Hayır! Çocuklarımla dövüşmeyin. Lütfen! Sizin istediğiniz benim! Benimle dovüşun Çocuklarıma bir zarar vermeyin!"</p>

  <p class="calibre6">Tanis ejderhanın geçmişine gittiğini, onu çocuklarından her ne ayırdıysa onu yeniden yaşamaya başladığını fark etti.</p>

  <p class="calibre6">Sturm, Tanis'in yakınında duruyordu. "Çocuklar emniyetli bir yere gider gitmez seni öldürecek, biliyorsun değil mi."</p>

  <p class="calibre6">"Evet," dedi Tanis ciddiyetle. Daha şimdiden ejderhanın gözü -kör gözü bile- kıpkırmızı yanıyordu. Açık duran koca ağzından salyalar akıyordu ve pençeleri yeri tırmalıyordu.</p>

  <p class="calibre6">"Çocuklarıma değil!" dedi hiddetle.</p>

  <p class="calibre6">"Yanındayım..." diye başladı Sturm kılıcını çekerek.</p>

  <p class="calibre6">"Bizi bırak şövalye," diye fısıldadı Raistlin yavaşça gölgelerin içinden. "Senin silahın bir işe yaramaz. Ben Tanis ile birlikte kalacağım." Yarımelf büyücüye hayretle baktı. Raistlin'in garip altın gözleriyle bakışları birleşti; ne düşündüğünü biliyordu: Ona güveniyor muyum acaba? Raistlin ona hiç yardımcı olmadı, neredeyse onu reddettirmek istiyor gibiydi.</p>

  <p class="calibre6">''Dışarı çık," dedi Tanis, Sturm'e.</p>

  <p class="calibre6">"Ne?" diye bağırdı Sturm. "Delirdin mi sen? Güveniyor musun bu..."</p>

  <p class="calibre6">"Dışarı çık!" diye tekrarladı Tanis. Tam o anda Flint'in yüksek sesle bağırdığını duydu. "Git Sturm, orada sana ihtiyaçları var!"</p>

  <p class="calibre6">Şövalye bir an için kararsız kaldı ama komutanı addettiği birinden, aldığı açık buyruğa karşı gelmeyi gururuna yediremezdi. Raistlin'e meşum bir bakış fırlatan Sturm topukları üzerinde dönerek tünele girdi.</p>

  <p class="calibre6">"Bu al ejderhaya karşı yapabileceğim çok az bir büyü var," diye fısıldadı Raistlin çabucak.</p>

  <p class="calibre6">"Bize zaman kazandırabilir misin?" diye sordu Tanis.</p>

  <p class="calibre6">Raistlin, ölüme, ölümden korkmayacak kadar yaklaşmış birinin tebessümüyle gülümsedi. "Kazandırabilirim," diye fısıldadı. "Tünele doğru hareket et. Benim konuşmaya başladığımı duyduğunda koşmaya başla."</p>

  <p class="calibre6">Tanis, kılıcını havada tutmaya devam ederek geriledi. Fakat ejderha artık kılıcın büyüsünden korkmuyordu. O sadece çocukların gitmiş olduklarını ve bundan sorumlu olanları öldürmesi gerektiğini biliyordu o kadar." Doğrudan elinde kılıç olan ve tünele doğru kaçmaya başlayan savaşçıya daldı. Sonra üzerine bir karanlık indi; öyle bir karanlıktı ki Matafleur bir an için diğer gözünün de kör olduğunu zannetti. Büyü sözlerinin mırıldandığını duydu ve cüppeli adamın bir büyü yaptığını anladı.</p>

  <p class="calibre6">"Onları kavuracağım," diye uludu, tünel boyunca çeliğin kokusunu alarak. "Kaçamayacaklar!" Fakat tam derin bir nefes almıştı ki başka bir ses duydu - çocukların sesini. "Hayır," diye fark etti kahrolarak. "Bunu göze alamam. Çocuklarım! Çocuklarıma zarar verebilirim..." Başı soğuk taş zemine eğildi.</p>

  <p class="calibre6">Tanis ile Raistlin tünelden aşağıya koştular; yarımelf zayıf düşmüş büyücüyü yanı sıra sürüklüyordu. Arkalarından keder verici, iç parçalayıcı bir homurtu duydular.</p>

  <p class="calibre6">"Çocuklarıma değil! Lütfen benimle dövüşün! Çocuklarımın canını yakmayın!"</p>

  <p class="calibre6">Tanis tünelden oyun odasına çıktı ve Caramon doğmakta olan güneşe doğru bakan koca kapıları açarken parlak ışıkta kamaşan gözlerini kırpıştırdı. Çocuklar kapıdan çıkıp avluya koştular. Tanis, kılıçlarını çekmiş duran ve onlara doğru endişeyle bakan Tika ile Laurana'yı görebiliyordu. Oyun odasının yerinde bir ejderan ufalanmış yatıyordu, sırtından da Flint'in savaş baltası yükseliyordu.</p>

  <p class="calibre6">"Hepiniz, dışarı!" diye bağırdı Tanis. Savaş baltasına yeniden kavuşan Flint, oyun odasından en son çıkan Tanis'e katıldı. Tam çıkarlarken dehşet verici bir kükreme duydular, bir ejderha kükremesi ama zavallı Matafleur'ınkinden çok daha değişik bir kükremeydi bu. Pyros casusları bulmuştu. Taş. duvarlar titremeye başladı - ejderha yuvasından yükselmeye başlamıştı.</p>

  <p class="calibre6">"Köz!" diye sövdü içinden Tanis acı acı. "Gitmemiş!"</p>

  <p class="calibre6">Cüce başını salladı. "Sakalım üzerine yemin ederim ki," dedi içi sıkılarak, "bu işin içinde Tasslehoff var."</p>

  <p class="calibre6">Düşmekte olan üç küçük suret ile birlikte kırılan zincir, Sla-Mori'deki Zincir Odası'nın taş zeminine boşalmıştı.</p>

  <p class="calibre6">Boşu boşuna zincire yapışan Tasslehoff, karanlık içinde taklalar atıp duruyor ve ölmek dedikleri buymuş demek diye düşünüyordu. Bu ilginç bir histi ve bunu daha fazla sürdüremediği için üzülüyordu. Üzerinde Sestun'ın dehşetle ayakladığını duyuyordu. Altında, yaşlı büyücünün kendi kendine mırıldandığını duydu, belki de son bir büyü yapmaya çalışıyordu. Derken Fizban sesini yükseltti: "Pveatherf..."* Kelime bir çığlıkla kesilmişti. Yaşlı büyücü yere çarparken kemiklerinin kırıldığını belirten bir gümbürtü oldu. Sıranın kendisinde olduğunu bildiği halde Tasslehoff üzüldü. Taş zemin yaklaşıyordu. Birkaç saniye içinde o da ölmüş olacaktı...</p>

  <p class="calibre6"><sup class="calibre12">* Tamamı Pveathr-fall şeklinde olan büyü sözcüğü, Feather-fall (tüy-düşüşü) kelimesinden türetilmiş.</sup></p>

  <p class="calibre6">Sonra kar yağmaya başladı.</p>

  <p class="calibre6">En azından kender böyle düşünmüştü. Sonra büyük bir şokla milyonlarca, milyonlarca tüyle kuşatılmış olduğunu fark etti -sanki bir sürü tavuk infilak, etmişti! Peşinde Sestun taklalar atarak derin, engin, ak bir tüy yığınına gömüldü.</p>

  <p class="calibre6">"Zavallı Fizban," dedi Tas, ak tavuk tüylerinden bir okyanusta debelenirken gözlerindeki yaşları kırpıştırarak uzaklaştırdı. "Son büyüsü, Raistlin'in de kulandığı tüydüşüşü olsa gerekti. Kimin aklına gelirdi ki? Bir sürü tüyü oldu."</p>

  <p class="calibre6">Tepesinde çark gitgide artan bir hızla dönüp duruyordu; boşalan zincir sanki bağlarından kurtulduğu için sevinçle akıp duruyordu.</p>

  <p class="calibre6">Dışarıda, avluda bir kargaşa hüküm sürüyordu. "Buraya!" diye bağırdı Tanis kapılardan dışarı fırlayarak; pek bir şansları olmadığını biliyordu ama pes etmeyi reddediyordu. Yolarkadaşları onun etrafını aldılar; silahlarını çekmişler endişeyle ona bakıyorlardı. "Madenlere koşun! Bir yerlere sığınmak için koşun! Verminaard ile al ejderha gitmemiş. Bu bir tuzak. Her an üzerimize çökebilirler."</p>

  <p class="calibre6">Yüzleri asılmış olan diğerleri başlarını salladılar, evet anlamında. Hep umut olmadığını biliyorlardı - altmış yetmiş metre kadar tabak gibi düm düz, açık bir alandan geçip emniyete alabilirlerdi kendilerini ancak.</p>

  <p class="calibre6">Kadınlar ile çocukları ellerinden geldiğince büyük bir hızla sürmeye çalıştılar ama pek başarılı oldukları söylenemezdi. Bütün analar ve çocukların bir araya toplanması gerekiyordu. Derken Tanis madenlere bir bakış fırlatarak artan bir sıkıntıyla yüksek sesle küfretti.</p>

  <p class="calibre6">Ailelerinin serbest kaldığını gören madendeki adamlar çabucak muhafızları alt ederek avluya doğru koşmaya başlamışlardı! Planları bu değildi.</p>

  <p class="calibre6">Elistan ne düşünüyordu acaba? Biraz sonra sekiz yüz deliye dönmüş insan bir saçak altı bile olmayan bomboş bir alanda korumasız kalakalacaktı! Onları güneye, dağlara doğru yönlendirebilimeliydi. "Eben nerede?" diye seslendi Sturm'e.</p>

  <p class="calibre6">"Son gördüğümde madenlere doğru koşuyordu. Neden olduğunu anlayamadım. Şövalye ile yarımelf aniden her şeyi anlayarak nefessiz kaldılar "Tabii ya!" dedi Tanis yavaşça, sesi kargaşalık içinde kaybolmuştu. "Şimdi her şey yerli yerine oturdu."</p>

  <p class="calibre6">Eben madenlere doğru koşarken tek düşüncesi Pyros'un emirlerine uymaktı. Bir şekilde bu keşmekeşin ortasında Yeşil Ziynet Adam'ı bulması gerekiyordu. Verminaard ile Pyros'un bu zavallı sefillere ne yapacağını biliyordu. Eben bir an için bir acıma duygusu hissetti - ne olursa olsun zalim ve kötü biri sayılmazdı. Sadece çok önceleri hangi tarafın kazanabileceğini tahmin etmiş ve bir kez olsun kazanan tarafta olmak istemişti.</p>

  <p class="calibre6">Ailesinin serveti silinip süprüldüğü zaman Eben'in satabileceği tek şeyi kalmıştı: Kendisi. Akıllıydı, kılıç sallamada hünerliydi ve parayla ne kadar sadık olunabilirse o kadar da sadıktı. Kuzeye doğru, hizmetini satabileceği birilerini aramak için yaptığı bir yolculukta karşılaşmıştı Verminaard ile Eben. Eben, Verminaard'ın gücünden etkilenmiş ve kötü din adamının takdirini kazanmak için kurnazlıkla ona sokulmuştu. Fakat hepsinden önemlisi Pyros'un hizmetine girmişti. Ejderha, Eben'i canayakın, zeki, becerikli ve -birkaç denemeden sonra- güvenilir bulmuştu.</p>

  <p class="calibre6">Eben tam ejderan orduları saldırmadan yurduna, Kapıyolu'na yollanmıştı. Bir yolunu bularak "kaçabilmiş" ve direnişçiler grubunu kurmuştu. İlk kez Pax Tharkas'a sızmaya çalışırlarken Gilthanas'ın elf grubuyla karşılaşmaları Eben'in hem Pyros hem de Verminaard ile ilişkilerini geliştiren büyük bir şanstı. Sonunda ermiş bizzat Eben'in ellerine düştüğünde, şansına inanamamıştı. Bunun, Karanlık Kraliçe'nin onu ne kadar çok sevdiğini gösterdiğini düşünüyordu.</p>

  <p class="calibre6">Karanlık Kraliçe'nin onu kayırmaya devam etmesi için dualar ediyordu. Yeşil Ziynet Adam'ı bu kargaşa içinde bulması demek ilahi güçlerin araya girmesi demekti. Yüzlerce adam ne yaptığını bilmeden dönüp duruyordu. Eben, Verminaard'a bir yardımda bulunmak için bir fırsat daha bulmuştu. "Tanis sizi avluda bekliyor," diye bağırdı. "Gidip ailelerinize katılın."</p>

  <p class="calibre6">"Hayır! Planımız bu değildi!" diye haykırdı Elistan onları durdurmaya çalışarak. Ama çok geç kalmıştı. Ailelerinin serbest kaldığını gören adamlar ileri atıldı. Birkaç yüz lağım cücesi de, belki de bu bir bayramdır diye eğlencelere katılabilmek için neşe içinde madenlerden çıkıyor, bu kargaşaya katılıyordu.</p>

  <p class="calibre6">Eben huzursuzca Yeşil Ziynet Adam'ı bulmak için kalabalığı tarıyordu; sonra hapishane hücrelerinin içine bakmaya karar verdi. Tabii ki adamı tek başına oturmuş, etrafına belli belirsiz bakınırken bulmuştu. Eben hemen onun yanında diz çöktü, adamın ismini hatırlamaya çalışarak hafızasını zorluyordu. Garip, eski moda bir şeydi...</p>

  <p class="calibre6">"Berem," dedi Eben bir süre sonra. "Berem?"</p>

  <p class="calibre6">Haftalar boyunca ilk kez yüzünde bir ilgi ışıltısı beliren adam başını kaldırdı. Adam Toede'nin zannettiği gibi sağır ve dilsiz değildi. Daha ziyade, tamamen kendi gizli macerası içine hapsolmuş biriydi. Ama insandı ne de olsa ve kendi ismini seslendiren bir insan sesi duymak aşırı derecede hoştu.</p>

  <p class="calibre6">"Berem," dedi Eben bir kez daha dudaklarını sinirli sinirli yalayarak. Şimdi onu ele geçirdikten sonra ne yapması gerektiğini tam olarak bilemiyordu. Dışarıdaki zavallı sefillerin, ejderha saldırıya geçer geçmez madenlerin emniyeti altına girmek için koşacaklarını biliyordu. Tanis onları yakalamadan Berem'i buradan çıkarması gerekiyordu. Ama nereye? Adamı Pyros'un emretmiş olduğu gibi Pax Tharkas'ın içine götürebilirdi ama Eben bu fikirden hoşlanmıyordu. Verminaard mutlaka bulurdu onları ve kuşku duyacak olursa Eben'in cevaplandıramayacağı sorular sorabilirdi.</p>

  <p class="calibre6">Hayır, Eben'in onu götürebileceği emin bir yer vardı - Pax Tharkas'ın surlarının gerisi. Kargaşa yatışıncaya kadar orada gizlenip sonra da gece kaleye süzülebilirlerdi. Kararını verdikten sonra Eben, Berem'in koluna girerek adamın ayağa kalkmasına yardımcı oldu.</p>

  <p class="calibre6">"Dövüş olacak," dedi. "Seni uzaklaştıracağım, her şey bitinceye kadar seni emniyetli bir yere götüreceğim. Ben senin dostunum.&nbsp;Anlıyor musun?"</p>

  <p class="calibre6">Adam onu nüfuz edici bir bilgelik ve zekayla süzdü. Bu elflerin yaşsız bakışı gibi değil de sayısız yıllarının ızdırabıyla birlikte yaşamış bir insanın bakışıydı. Berem hafifçe bir iç geçirdikten sonra başıyla onayladı.</p>

  <p class="calibre6">Verminaard deriden, zırhlı eldivenlerini hızla çekiştirerek büyük bir hiddetle odasından çıktı, koca koca adımlarla. Bir ejderan peşi sıra seyirtiyor, Yüceefendi'nin topuzu Geceçöktüren'i taşıyordu. Diğer ejderanlar etraflarında dönüyorlar, Pyros'un yuvasına geri dönmek için koridora adımını atan Verminaard'ın emirlerini yerine getiriyordu.</p>

  <p class="calibre6">"Hayır ahmaklar, orduyu geri çağırmayın! Bu benim ancak bir anımı alacak. Akşam çökene kadar Qualinesti alevler içinde kalacak. Köz!" diye bağırdı, ejderhanın yuvasına açılan kapıları savurarak açarken. Çıkıntının ucuna kadar gitti. Balkona doğru bakınca duman ve alevler gördü; ve ileriden gelen ejderhanın kükremesini duydu.</p>

  <p class="calibre6">"Köz!" Hiç cevap yoktu. "Bir avuç casusu yakalamak ne kadar zaman alabilir?" diye sordu hiddete. Geri döndüğünde neredeyse ejderan komutanın üzerine çıkıyordu.</p>

  <p class="calibre6">"Ejderhasemerini kullanacak mısınız efendim?"</p>

  <p class="calibre6">"Hayır, zaman yok. Sonra onu sadece savaşırken kullanıyorum; burada, bir savaş olmayacak, sadece birkaç yüz esiri yakacağız."</p>

  <p class="calibre6">"Fakat esirler madenlerdeki muhafızları haklamışlar ve avluda aileleriyle birleşmişler."</p>

  <p class="calibre6">"Gücünüz ne kadar?"</p>

  <p class="calibre6">"Onlarla başa çıkabilecek kadar değil efendim," dedi ejderan komutanı, gözleri parlayarak. Komutan garnizonun boşaltılmasını hiç akıllıca bulmamıştı zaten. "Üç yüz erkek ve bir o kadar kadına karşı kırk elli kişi kadarız. Kuşkusuz ki kadınlar da adamlarla birlikte savaşacaklardır soylu efendim ve organize olup bir de dağlara doğru kaçacak olsalar..."</p>

  <p class="calibre6">"Pöh! Köz!" diye bağırdı Verminaard. Kalenin başka bir yerinden tok, metalik bir gümbürtü duydu. Sonra başka bir ses daha duydu; koca çark -bu yüzlerce yıldır alışılmış bir şey olmadığından- çalışmaya zorlandığı için karşı koyarcasına gıcırdıyordu. Verminaard bu garip seslerin hangi uğursuz şeyi haber verdiğini merak ediyordu ki Pyros uçarak yuvasına geri döndü.</p>

  <p class="calibre6">Ejderha Yüceefendisi Pyros yanından alçalırken çıkıntıya, doğru koştu.</p>

  <p class="calibre6">Verminaard hızla ve büyük bir hünerle ejderhanın sırtına bindi. Karşılıklı bir güvensizlikleri olduğu halde ikisi birlikte iyi dövüşüyorlardı. Fethetmek için yanıp tutuştukları önemsiz ırklara duydukları nefret, güce duydukları arzuyla birleşiyor ve her ikisinin de itiraf etmek istemediği kadar güçlü bir bağla birbirlerine bağlıyordu.</p>

  <p class="calibre6">"Uç!" diye kükredi Verminaard ve Pyros havaya yükseldi.</p>

  <p class="calibre6">"Boşuna dostum," dedi Tanis, Sturm'e, yavaşça elini, deliler gibi insanları düzene sokmaya çalışarak bağıran şövalyenin omuzuna koyarak. "Nefesini boşu boşuna harcıyorsun. Dövüşe sakla."</p>

  <p class="calibre6">"Dövüş olmayacak." Sturm sesi bağırmaktan kısıldığı için öksürdü. "Kapana kısılmış sıçanlar gibi öleceğiz. Neden bu ahmaklar dinlemiyor?"</p>

  <p class="calibre6">Tanis ile birlikte avlunun kuzey ucunda, Pax Tharkas'ın ön kapılarının altı yedi metre ötesinde durmuşlardı. Güneye bakınca dağları ve ümidi görebiliyorlardı. Gerilerinde, kalenin her an açılarak koca bir ejderan ordusunu içine alabilecek koca kapıları vardı; ve bu surların içinde bir yerlerde Verminaard ile al ejderha bulunuyordu.</p>

  <p class="calibre6">Elistan boşu boşuna insanları sakinleştirmeye, onları güneye yönlendirmeye çalışıyordu. Ama erkekler kadınlarını bu<span class="calibre21">lm</span>akta, ısrarlıydı, kadınlar da çocuklarını. Yeniden birleşen birkaç aile güneye doğru hareket etmeye başlamıştı ama çok geç kalmışlardı ve çok yavaştılar.</p>

  <p class="calibre6">Sonra alevler içindeki kuyrukluyıldız Pyros, kan kırmızısı rengiyle Pax Tharkas kalesinden süzüldü; kaygan kanatları iki yanında katlanmıştı. Uzun kuyruğu peşi sıra geliyordu. Havada hız kazandıkça pençeli ön ayakları bedenine yakın büzüşmüş duruyordu. Arkasına Ejderha Yüceefendisi binmişti; korkunç ejderhamaskesinin altın kaplı boynuzları sabah güneşinde pırıldıyordu. Güneşle aydınlanmış gökyüzüne doğru fırlayıp aşağıdaki avluya gecenin gölgesini düşürürlerken Verminaard her iki eliyle ejderhanın dikenli yelesine tutunmuştu.</p>

  <p class="calibre6">Bütün insanların gönüllerine ejderha korkusu düşmüştü. Çığlık atmaya veya kaçmaya bile yeltenemeyen insanlar bu korkunç görüntü karşısında sadece birbirlerine sarılıp ölümün kaçınılmaz olduğunu bilerek sinebiliyorlardı ancak.</p>

  <p class="calibre6">Verminaard'ın emriyle Pyros, kale kulelerinin birine kondu. Verminaard boynuzlu ejderhamaskesinin ardından sessizce, hiddetle bakıyordu.</p>

  <p class="calibre6">Tanis çaresizlik dolu bir sıkıntıyla seyrederken Sturm'ün elini kolunda hissetti. "Bak!" Şövalye kuzeyi kapıları işaret ediyordu.</p>

  <p class="calibre6">Tanis gönülsüzce bakışlarını Ejderha Yüceefendisi'nden indirerek kalenin kapılarına doğru koşturan iki suret gördü. "Eben!" diye bağırdı gözlerine inanamayarak. "Ama yanındaki kimin nesi? '"Kaçamayacak!" diye bağırdı Sturm. Tanis onu durduramadan şövalye ikisinin peşine düştü. Tanis onu izlerken gözünün ucuyla kırmızı bir şimşek gördü: Raistlin ile ikiz kardeşiydi bunlar.</p>

  <p class="calibre6">"Benim de o adamla halletmem gereken bir işim var," diye tısladı büyücü. Üçü, tam şövalye Eben'in yakasına yapışıp onu yere yapıştırırken Sturm'e yetişti.</p>

  <p class="calibre6">"Hain!" diye haykırdı Sturm yüksek sesle. "Bugün ölecek bile olsam önce seni cehennem çukuruna yollayacağım." Kılıcını çekerek Eben'in başını geriye kanırttı. Aniden Eben'in yolarkadaşı geri döndü, geri geldi ve Sturm'ün kılıç tutan kolunu kavradı.</p>

  <p class="calibre6">Sturm'ün nefesi kesildi. Şövalye önündeki görüntüye hayret içinde bakarken Eben'i kavrayan eli gevşedi.</p>

  <p class="calibre6">Madenlerden çılgınca kaçarken adamın gömleği yırtılmıştı. Tam göğsünün ortasında, adamın etinde yeşil bir ziynet vardı! Bir yumruk kadar büyük ve yuvarlak olan ziynetten güneş ışınları sıçrıyor, parlak ve korkunç bir ışıkla -berbat bir ışıkla- parıldamasına neden oluyordu.</p>

  <p class="calibre6">"Böyle bir büyü ne duydum, ne gördüm!" diye fısıldadı Raistlin korkuyla, diğerleriyle birlikte Sturm'ün yanında donup kalınca.</p>

  <p class="calibre6">Faltaşı gibi açılmış gözlerin bedeninde yoğunlaştığını gören Berem gayri ihtiyari gömleğini kavuşturdu. Sonra Sturm'ün kolunu bırakarak kapılara doğru döndü ve koşmaya başladı. Tökezlenerek ayağa kalkan Eben onun peşinden gitti.</p>

  <p class="calibre6">Sturm ileri sıçradı ama Tanis onu durdurdu.</p>

  <p class="calibre6">"Hayır," dedi. "Çok geç. Düşünmemiz gereken başka şeyler var."</p>

  <p class="calibre6">"Tanis bak!" diye bağırdı Caramon, koca kapıların tepesini işaret ederek.</p>

  <p class="calibre6">Kalenin koca ön kapıları üzerindeki taş duvarların bir bölümü bel vermiş, kocaman bir çatlak şeklinde açılmaya başlamıştı. Önce yavaş yavaş, sonra gittikçe artan bir hızla yekpare granit kayalar bu çatlaktan dökülmeye başlamış ve zemindeki taşları çatlacak bir güçle bulutlar kaldırarak yere çarpmıştı. Bu gümbürtünün arasından mekanizmayı boşaltan zincirin koca sesi ancak duyuluyordu.</p>

  <p class="calibre6">Tam Eben ile Berem kapılara vardıklarında kayalar devrilmeye başlamıştı. Dehşetle ciyaklayan Eben içgüdüsel olarak, acınacak bir halde koluyla başını siper etti. Yanındaki adam yukarı baktı -ve göründüğü kadanyla- hafifçe içini çekti. Sonra ikisi birlikte Pax Tharkas kapılarını sıkı sıkı kapatan kadim savunma mekanizmasının çağıldayarak akan tonlarca taşı altına gömüldüler.</p>

  <p class="calibre6">"Bu sizin son meydan okumanız!" diye kükredi Verminaard. Sözleri dökülen kayalarla bölünmüş ve onu daha çok hiddetlendiren bir şey olmuştu. "Size kraliçemin şanını arttırmanız için çalışma şansı tanımıştım. Ama siz inatçı ve ahmaksınız. Bunu hayatınızla ödeyeceksiniz!" Ejderha Yüceefendisi, Geceçökrüren'i havalara kaldırdı. "Erkekleri yok edeceğim. Kadınları yok edeceğim! Çocukları yok edeceğim!"</p>

  <p class="calibre6">Ejderha Yüceefendisi'nin elinin temasıyla Pyros koca kanatlarını gererek havaya fırladı. Ejderha aşağıda, korunaksız avluda dehşet içinde bağrışan insanların üzerine çullanmaya ve onları ateşli nefesiyle kızartmaya hazırlanarak derin bir nefes aldı.</p>

  <p class="calibre6">Fakat ejderhanın ölümcül dalışı yarıda kalmıştı.</p>

  <p class="calibre6">Kaleden duvarları parçalayıp çıkarken oluşan döküntü arasından Matafleur dosdoğru Pyros'a doğru uçtu.</p>

  <p class="calibre6">Kadim ejderha İyice delirmişti artık. Bir kez daha çocuklarını kaybetmenin kabusunu yaşıyordu. Gümüş ve altın ejderhaların üzerindeki şövalyeleri, güneş ışığında parlayan kötü ejderhamızraklarını görüyordu. Boşu boşuna yalvarmıştı çocuklarına bu ümitsiz savaşa katılmamaları için; boşu boşuna onları savaşın artık bittiğine ikna etmeye çalışmıştı. Çok gençtiler, sözünü dinlemediler. Uçup gittiler, onu yuvasında göz yaşları içinde bırakarak. Aklında o kanlı son doğuşu canlandırırken çocuklarının ejderhamızraklarıyla öldüklerini görüyordu ki Verminaard'ın sesini duydu. "Çocukları yok edeceğim!"</p>

  <p class="calibre6">Ve yüzlerce yıl önce yaptığı gibi Matafleur onları korumak için uçtu. Bu beklenmedik saldırı karşısında dona kalan Pyros, yaşlı ejderhanın onun korumasız kanatlarına doğru hedeflediği kırık ama yine de tehlikeli dişlerinden son anda kurtulacak şekilde dönmüştü. Matafleur onu sıyırıp geçmiş, devasa kanatlarını kontrol eden ağır kaslarının birini tüm acısıyla yırtmıştı. Havada yuvarlanan Pyros, Matafleur'a pençeli ayağıyla bir çelme takmış, dişi ejderhanın yumuşak karnında uzun ve derin bir yara açmıştı.</p>

  <p class="calibre6">Delirmiş haldeki Matafleur acıyı hissetmemişti bile, ama daha iri ve daha genç erkek ejderhanın darbesi onu gökyüzünde geriye fırlatmıştı.</p>

  <p class="calibre6">Top halinde kıvrılıp saldırmak erkek ejderhanın içgüdüsel olarak yaptığı bir savunma hareketiydi. Hem irtifa kazanmış hem de saldırısını planlayacak zamanı olmuştu. Ama bu arada binicisini unutmuştu. Savaş sırasında kullandığı ejderha semerini, kullanmamış olan Verminaard, ejderhanın boynuna tutunamayarak aşağıdaki avluya düşmüştü. Bu uzun bir düşüş olmamıştı ve yara almadan ama bir an afallayarak, biraz sıyrıklarla yere inmişti.</p>

  <p class="calibre6">Ayağa kalktığını gören insanların çoğu dehşetle kaçışmışlardı ama -etrafına hızla bir göz gezdirince- avlunun kuzey tarafında kaçmayan dört kişi olduğunu fark etti. O dördü ile yüzleşmek için döndü.</p>

  <p class="calibre6">Matafleur'un ortaya çıkışı ve aniden Pyros'a saldışı, tutsakları panik halinden çekip çıkartmıştı. Bunlar, Verminaard'ın korkunç bir tanrının düşüşü gibi düşüşüyle de birleşince Elistan ile diğerlerinin başaramadığı şeyi başarmıştı. İnsanlar silkelenerek korkularını üzerlerinden atmışlar, akılları başlanna gelmiş ve güneye, dağların emniyeti içine doğru kaçmaya başlamışlardı. Bu görüntü karşısında ejderan komutanı güçlerini akıp giden kalabalığa doğru yollamıştı. Başka bir haberciyi, bir Wyvern'i orduyu geri çağırsın diye kaleden uçurmuştu.</p>

  <p class="calibre6">Ejderanlar tutsaklara doğru daldılar ama bir panik yaratmayı düşünüyorlardıysa da yanılmışlardı. İnsanlar yeterince çekmişlerdi. Bir kez, barış ve emniyet sözüne karşılık olarak özgürlüklerinin ellerinden alınmasına göz yummuşlardı. Artık bu canavarlar Krynn üzerinde dolandıkça hiçbir barışın olamayacağını anlamışlardı. Solace ve Kapıyolu ahalisi -kadın, erkek, çoluk çocuk- ellerine geçirdikleri her türlü acınacak haldeki silahla -ister taş olsun, ister kaya, ister elleri, dişleri, tırnakları- karşı koydular.</p>

  <p class="calibre6">Kalabalıkta yolarkadaşları birbirlerinden ayrılmışlardı. Laurana herkesten ayrı kalmıştı. Gilthanas onun yanında kalmaya gayret göstermiş, ama kalabalık tarafından sürüklenmişti. Tahmin dahi edemeyeceği kadar çok korkan ve saklanmak için bir yerler arayan elf kızı, elinde kılıcıyla kale surlarının yanına düşmüştü. Tüm hiddetiyle devam eden savaşı dehşet içinde seyrederken tam önünde bir adam yere düştü, eliyle karnını tutuyordu, kendi elleri kendi kanıyla kıpkırmızı olmuştu. Gözleri ölüme kilitlenmiş, kanı kızın ayakları dibinde birikirken sanki kıza bakıyordu. Laurana korkunç bir büyüyle büyülenmiş gibi kana baktı, sonra önünde bir ses duydu. Silkelenerek bakışlarını kaldırdı - dosdoğru adamın katilinin korkunç, sürüngen yüzüne.</p>

  <p class="calibre6">Dehşet içinde olduğu besbelli olan bir elf kızını önünde gören ejderan, bunun kolay bir av olacağını hesaplamıştı. Kan kaplı kılıcını uzun diliyle yalayan yaratık kurbanının cesedi üzerinden atlayarak Laurana'ya saldırdı. Boğazı, içinde bulunduğu dehşet nedeniyle kuruyup acıyan Laurana kılıcına yapışarak sadece kendini koruma içgüdüsüyle hareket etti. Körükörüne, kılıcını yukarı doğru kaldırarak sapladı. Ejderan tamamıyla gafil avlanmıştı. Laurana silahını ejderanın bedenine sokmuş, keskin elf kılıcının hem zırhı hem eti deştiğini hissetmiş, kemiklerinin kırıldığını ve yaratığın son gurultulu çığlığını duymuştu. Yaratık taşa dönüştü, kızın silahını elinden koparıp alırcasına. Fakat Laurana kendi kendini hayrete düşüren soğukkanlı bir tarafsızlıkla savaşçıların daha önceki konuşmalarından, biraz beklerse taşlaşmış bedenin toza dönüşüp silahını serbest bırakacağını hatırlamıştı.</p>

  <p class="calibre6">Etrafında savaşın sesleri kol geziyordu: Çığlıklar, ölüm haykırışları, gümbürtüler, iniltiler, çeliğin şakırtısı - ama o bunların hiçbirini duymuyordu.</p>

  <p class="calibre6">O serinkanlılıkla cesedin toz olmasını bekledi. Sonra eğilerek, tozu eliyle silkeledi, kılıcının kabzasını kavrayarak havaya kaldırdı. Kan kaplanmış kılıcın ağzında güneş parladı, düşmanı ayaklarının dibinde ölü yatıyordu. Etrafına bakındı ama Tanis'i göremedi. Diğerlerinin hiçbirini göremedi. Belki de hepsi ölmüşlerdi. Belki de kendisi de biraz sonra ölecekti. Laurana güneşle yıkanmış mavi göğe baktı. Belki de biraz sonra ayrılmak zorunda kalacağı dünya yepyeni yapılmış gibi görünüyordu - her nesne, her taş, her yaprak insana acı veren bir berraklıkla duruyordu. Güneyden ılık, kokulu bir meltem yükseldi, yurdunun üzerinde asılı duran fırtına bulutlarını kuzeye doğru sürdü. Laurana'nın korku hapsinden kurtulan ruhu bulutlardan da yukarı çıktı ve kılıcı sabah güneşinde şimşekler çaktı.</p>
</body>
</html>
