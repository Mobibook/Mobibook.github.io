<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>MadameBovary</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_36">IX</h2>

  <p class="normal">Bir kimsenin ölümünden sonra, hiçliğin bu geri tepmesini kavramak ve inanmaya katlanmak o kadar zordur ki, ortalığa daima şaşkınlık gibi bir şey yayılır. Fakat Charles, hareketsiz kalışının farkına varınca:</p>

  <p class="normal">— Elveda! Elveda!.. diye bağırarak, Emma'nın üzerine atıldı.</p>

  <p class="normal">Homais ile Canivet onu odadan dışarı çıkardılar.</p>

  <p class="normal">— Sakin olunuz!</p>

  <p class="normal">Charles çırpınırken:</p>

  <p class="normal">— Evet, diyordu; makul olacağım, kötü bir şey yapmayacağım. Ama bırakın beni! Onu görmek istiyorum! Karım o benim!</p>

  <p class="normal">Ve ağlıyordu.</p>

  <p class="normal">Eczacı:</p>

  <p class="normal">— Ağlayın, diyordu; doğaya karşı gelmeyin, açılırsınız!</p>

  <p class="normal">Charles bir çocuktan daha güçsüz, kendisini aşağıya, yemek odasına götürmelerine karşı durmadı. Mösyö Homais de çok geçmeden evine döndü.</p>

  <p class="normal">İltihap geçirici merheme kavuşmak ümidiyle ta Yonville'e kadar sürüklenerek gelen ve yoldan her geçene eczacının nerede oturduğunu soran kör, meydanda karşısına çıktı.</p>

  <p class="normal">— İyi, iyi! Sanki yapılacak başka işim kalmamış gibi! Ne yapalım, daha sonra gel!</p>

  <p class="normal">Ve acele acele eczaneye girdi.</p>

  <p class="normal">İki mektup yazması, Bovary'ye teskin edici bir ilaç hazırlaması, zehirlenmeyi gizleyecek bir yalan uydurması, <span class="ideitalik">Fener</span> için bir makale kaleme alması gerekti. Havadis almak için kendisini bekleyen kimseler de cabasıydı. Yonville'lilerin hepsine, vanilyalı krema yaparken şeker yerine arsenik kullandığı öyküsünü dinlettikten sonra, bir kez daha Bovary'nin evine yollandı.</p>

  <p class="normal">Onu yalnız buldu (Mösyö Canivet az önce gitmişti), pencerenin yanına, bir koltuğa oturmuş, yemek odasının döşeme taşlarını şaşkın şaşkın seyrediyordu.</p>

  <p class="normal">Eczacı:</p>

  <p class="normal">— Şimdi törenin saatini bizzat tespit etmeniz gerek, dedi.</p>

  <p class="normal">— Niçin? Ne töreni?</p>

  <p class="normal">Sonra, ürkek bir sesle kekeledi:</p>

  <p class="normal">— Hayır, olmaz, değil mi? Yanımda kalmasını istiyorum.</p>

  <p class="normal">Homais, iş olsun diye, ıtır çiçeklerini sulamak için etajerdeki sürahiyi aldı.</p>

  <p class="normal">Charles:</p>

  <p class="normal">— Ah, teşekkür ederim, dedi; siz ne iyisiniz!</p>

  <p class="normal">Eczacının bu hareketi onda o kadar hatıra canlandırmıştı ki, boğulur gibi oldu ve sözünü tamamlayamadı.</p>

  <p class="normal">O zaman Homais, onu oyalamak için, biraz çiçekçilikten söz etmeyi uygun gördü; bitkilerin rutubete ihtiyacı vardı. Charles tasdik makamında başını eğdi.</p>

  <p class="normal">— Zaten, havalar yakında düzelir.</p>

  <p class="normal">Bovary:</p>

  <p class="normal">— Ya! dedi.</p>

  <p class="normal">Eczacı, yapacak başka bir şey bulamayınca, renkli camın küçük perdelerini yavaşça araladı.</p>

  <p class="normal">— Bakın, dedi; Mösyö Tuvache geçiyor.</p>

  <p class="normal">Charles bir makine gibi tekrarladı:</p>

  <p class="normal">— Mösyö Tuvache geçiyor.</p>

  <p class="normal">Homais ona tekrar cenaze hazırlıklarından söz etmeye cesaret edemedi; Charles'ı buna razı eden papaz oldu.</p>

  <p class="normal">Muayene odasına çekildi, eline kalemi aldı ve bir süre hıçkıra hıçkıra ağladıktan sonra, yazdı:</p>

  <p class="normal1">"Beyaz ayakkabıları ve tacıyla birlikte, gelinlik elbisesi içinde gömülmesini istiyorum. Saçları omuzlarına dökülmelidir; biri meşeden, diğeri akajudan, bir diğeri de kurşun olmak üzere, iç içe üç tabuta konulmalıdır. Bana hiçbir şey söylenmesin, metin olacağım. Hepsinin üstüne büyük bir yeşil kadife serilsin. Böyle istiyorum. Dediğimi yapın!"</p>

  <p class="normal">Bu işle uğraşanlar, Bovary'nin şairane fikirlerinden pek hayrete düştüler; eczacı derhal ona giderek:</p>

  <p class="normal">— Bu kadife bana pek fazla gibi geliyor. Zaten, masraf...</p>

  <p class="normal">Charles:</p>

  <p class="normal">— Siz ne karışıyorsunuz? diye bağırdı. Bırakın beni! Siz onu zaten sevmezdiniz! Haydi gidin!</p>

  <p class="normal">Rahip koluna girerek ona bahçede bir gezinti yaptırdı. Bu dünya işlerinin boşluğuna dair sözler söyledi. Tanrı büyüktü, iyiydi; hiç şikâyet etmeden iradesine itaat etmek, hatta kendisine şükreylemek lazımdı.</p>

  <p class="normal">Charles ağzına gelen küfrü savurdu:</p>

  <p class="normal">— Ben nefret ediyorum, o sizin Tanrınızdan!</p>

  <p class="normal">Rahip göğüs geçirerek:</p>

  <p class="normal">— İsyankârlık hâlâ içinizde, dedi.</p>

  <p class="normal">Bovary uzaklaşmıştı. Duvar boyunca dizi dizi ağaçların yanı sıra iri adımlarla yürüyor, dişlerini gıcırdatıyor, lanetler savurarak gözlerini gökyüzüne dikiyordu; fakat bir tek yaprak bile kımıldamadı.</p>

  <p class="normal">Yağmur çiseliyordu. Göğsü bağrı açık olan Charles nihayet titremeye başladı; içeri girip mutfakta oturdu.</p>

  <p class="normal">Saat altıda meydanda bir teneke gürültüsüdür duyuldu. Bu, kasabaya dönen <span class="ideitalik">Kırlangıç</span>'tı; Charles alnı cama dayalı, birbiri arkasından arabadan inen bütün yolculara baktı durdu. Félicité, yatsın diye salonda yere bir yatak serdi; Charles kendini yatağa attı ve uyudu.</p>

  <p class="normal">Filozof olmasına rağmen, Mösyö Homais'nin ölülere saygısı vardı. Nitekim zavallı Charles'a hınç beslemeksizin, o gece üç cilt kitap ve not almak için bir defterle birlikte, cenazeyi beklemek üzere yine eve geldi.</p>

  <p class="normal">Mösyö Bournisien oradaydı; yataklıktan çekilip dışarıya çıkarılmış olan karyolanın başucunda iki büyük mum yanıyordu.</p>

  <p class="normal">Sessizlikten bıkıp usanan eczacı, bu "bahtsız genç kadın" hakkında bazı şikâyetlerde bulunmakta gecikmedi; papaz şimdi yapılacak şeyin onun için dua etmekten ibaret olduğu cevabını verdi.</p>

  <p class="normal">Homais:</p>

  <p class="normal">— Bununla birlikte, dedi; iki şıktan biri: ya (kilisenin dediği gibi) bağışlamaya kavuşarak ölmüştür, o takdirde bizim dualarımıza ihtiyacı yoktur; yahut tövbekâr olmadan (bu da zannımca din adamlarının deyimidir) vefat etmiştir; o zaman da...</p>

  <p class="normal">Bournisien sert bir tavırla, yine de dua etmek gerektiğini söyleyerek, eczacının sözünü kesti.</p>

  <p class="normal">Eczacı:</p>

  <p class="normal">— Ama, dedi; Tanrı bizim gereksinimlerimizi bilir, dua neye yarayacak öyleyse?</p>

  <p class="normal">— Nasıl! Dua mı? Siz Hıristiyan değil misiniz?</p>

  <p class="normal">— Affedersiniz! Ben Hıristiyanlığa hayranımdır. Çünkü Hıristiyanlık evvela köleleri azat etmiştir, dünyaya ahlak getirmiştir...</p>

  <p class="normal">— Mesele bu değil! Bütün kitaplar...</p>

  <p class="normal">— Evet, evet, kitaplara gelince, açın da bakın tarihe; onları Cizvitlerin tahrif ettiğini herkes bilir.</p>

  <p class="normal">Charles içeriye girdi, yatağa doğru ilerledi ve yavaşça perdeleri açtı.</p>

  <p class="normal">Emma'nın başı sağ omzuna düşmüştü. Açık duran ağzının köşesi, yüzünün alt kısmında siyah bir delik gibiydi, ellerinin başparmakları ayaklarına doğru bükük duruyordu; bir çeşit beyaz toz yer yer kirpiklerine konmuştu. Gözleri, sanki örümcekler üzerine ağlarını örmüş gibi, yüzünün solgunluğu içinde kaybolmaya başlamıştı. Çarşaf, memelerinden dizlerine kadar çökük duruyor, sonra ayak parmaklarının ucunda yeniden yükseliyordu; Charles'a, sonsuz yığınlardan muazzam bir ağırlık cesede çöküyor gibi geldi.</p>

  <p class="normal">Kilisenin saati ikiyi çaldı. Taraçanın dibinden, karanlıklarda akıp giden ırmağın derin fısıltısı duyuluyordu. Mösyö Bournisien, zaman zaman, gürültü ile burnunu siliyor ve Homais kalemini kâğıt üstünde gıcırdatıyordu.</p>

  <p class="normal">— Haydi sevgili dostum, çekilin artık, bu manzara yüreğinizi parçalıyor!</p>

  <p class="normal">Charles gidince, eczacı ile papaz tekrar tartışmaya başladılar. Biri:</p>

  <p class="normal">— Voltaire'i okuyunuz, Holbach'ı okuyunuz, <span class="ideitalik">Encyclopédie</span>'yi okuyunuz, diyordu.</p>

  <p class="normal">Öbürü ise:</p>

  <p class="normal">— <span class="ideitalik">Birkaç Portekiz Yahudisinin Mektupları</span>'nı okuyunuz, diyordu. Eski hâkim Nicolas'ın <span class="ideitalik">Hıristiyanlığın Sebep ve Hikmeti</span>'ni okuyunuz.</p>

  <p class="normal">Hararetleniyorlardı, kıpkırmızı kesilmişlerdi, birbirlerini dinlemeden, aynı zamanda konuşuyorlardı; Bournisien bu kadar cüretkârlığa kızıyor, Homais bu kadar aptallığa hayret ediyordu. Tam birbirlerine küfürler savurmak kertesine gelmişlerdi ki, Charles tekrar ortaya çıktı. Sanki bir büyü onu çekiyordu. O da durmadan merdivenleri çıkıyordu.</p>

  <p class="normal">Onu daha iyi görmek için tam karşısında duruyor, derinliği yüzünden artık ıstıraplı olmaktan çıkmış böyle bir seyredişte kendinden geçiyordu.</p>

  <p class="normal">Aklına hep katalepsi hikâyeleri, manyetizma mucizeleri geliyordu; son derece isterse, belki onu diriltebileceğini düşünüyordu. Hatta bir defasında, cesedin üzerine eğildi ve yavaşça: "Emma! Emma!" diye haykırdı. Ağzından hızla çıkan nefesi, mumların alevini duvar üzerinde titretti.</p>

  <p class="normal">Şafak vakti, Bovary Anne geldi; Charles onu öperken, tekrar gözyaşları döktü. İhtiyar kadın, tıpkı eczacının teşebbüs ettiği gibi, defin masrafları hakkında ona bazı öğütlerde bulunmaya kalktı. Charles o kadar öfkelendi ki, kadıncağız sustu, hatta oğlu kendisine derhal şehre inip gereken şeyleri satın alma işini havale etti.</p>

  <p class="normal">Charles öğleden sonra hep tek başına kaldı; Berthe'i Madam Homais'ye götürmüşlerdi; Félicité, Lefrançois Anne ile yukarda, odadaydı.</p>

  <p class="normal">Akşam olunca ziyaretler başladı. Charles hiç konuşmadan el sıkıyor, sonra şöminenin önünde geniş bir yarım daire halinde sıralananların yanına oturuyordu. Ziyaretçiler yüzleri yere eğilmiş, bacak bacak üstünde, arada bir derin göğüs geçirerek ayaklarını oynatıyorlardı; hepsi de can sıkıntısından patlıyordu; fakat hiçbiri ötekilerden önce kalkıp gitmek istemiyordu.</p>

  <p class="normal">Homais (iki günden beri meydandan yalnız onun gelip geçtiği görülüyordu), saat dokuzda bir sürü kâfuru, aselbent ve güzel kokulu otlarla birlikte geldi. Kokuyu önlemek için de bir kap dolusu klor getirmişti. O sırada, hizmetçi kız, Madam Lefrançois ve Bovary Anne, Emma'nın etrafında döneniyorlar, onu giydirme işini tamamlıyorlardı. Uzun katı bezi, saten ayakkabılarına kadar örtecek biçimde üzerine çektiler.</p>

  <p class="normal">Félicité hıçkırıyordu:</p>

  <p class="normal">— Ah zavallı hanımcığım! Zavallı hanımcığım!</p>

  <p class="normal">Han sahibesi içini çekerek:</p>

  <p class="normal">— Bakın, diyordu; hâlâ da ne kadar güzel! Hani nerdeyse az sonra yerinden kalkacak gibi.</p>

  <p class="normal">Başına tacını koymak için yeniden üzerine eğildiler. Başını biraz yukarıya kaldırmak icap ediyordu, tam o anda ağzından, sanki kusuyormuş gibi, kapkara bir sıvı yığını boşandı.</p>

  <p class="normal">Madam Lefrançois:</p>

  <p class="normal">— Ah Yarabbi! Elbisesi, dikkat edin elbiseye! diye bağırdı. –Eczacıya dönerek– Bize yardım etsenize, dedi. Yoksa korkuyor musunuz?</p>

  <p class="normal">Eczacı omuz silkerek:</p>

  <p class="normal">— Ben, korkmak mı? dedi. Neden korkacakmışım? Eczacılık tahsil ederken, Hôtel-Dieu'de türlüsünü gördüm. Teşrih amfisinde punç yapıp içerdik! Hiçlik bir filozofu korkutmaz; hatta, her zaman da dediğim gibi, bilime hizmet etsin diye, kendi cesedimi bile hastanelere bağışlamak niyetindeyim.</p>

  <p class="normal">Papaz, eve varır varmaz, Mösyö'nün ne halde olduğunu sordu ve eczacının cevabı üzerine:</p>

  <p class="normal">— Biliyorsunuz, dedi; yarası henüz pek taze.</p>

  <p class="normal">O zaman Homais, herkes gibi sevgili bir eşi kaybetmek tehlikesine maruz bulunmadığı için papazı kutladı; bunun arkasından da papazların bekârlığı konusunda tartışma başladı.</p>

  <p class="normal">Eczacı:</p>

  <p class="normal">— Çünkü, diyordu; bir erkeğin kadınsız yaşaması doğal değildir. Öyle cinayetler görülmüştür ki...</p>

  <p class="normal">Papaz:</p>

  <p class="normal">— Behey Allah'ın akıllısı, diye cevap verdi; çoluk çocuğa karışmış bir adam, örneğin günah çıkartma işinde nasıl sır tutabilir?</p>

  <p class="normal">Homais günah çıkartmaya da dil uzattı. Bournisien savundu; günah çıkartma sayesinde birçoklarının hak yoluna döndüklerini anlattı durdu. Birdenbire namuslu adam oluveren hırsızlara dair çeşitli fıkralar hikâye etti. Askerler vardı ki, kefaret mahkemesi önüne gelince gözlerini bağlayan bağların düştüğünü hissetmişlerdi. Fribourgs'da bir papaz vardı, o...</p>

  <p class="normal">Daha anlatacaktı ama, karşısındaki uyuyordu. Sonra, kendisi de odanın fazla ağır havası içinde biraz tıkanır gibi olmuştu, gidip pencereyi açtı, gürültüsü eczacıyı uyandırdı. Ona:</p>

  <p class="normal">— Alın bir tutam, dedi; alın, uykuyu açar.</p>

  <p class="normal">Uzaklarda, bir yerlerden ardı arkası kesilmeyen köpek havlamaları geliyordu.</p>

  <p class="normal">Eczacı:</p>

  <p class="normal">— Bir köpek uluyor, işitiyor musunuz? diye sordu.</p>

  <p class="normal">Papaz:</p>

  <p class="normal">— Köpekler ölülerin kokusunu alırlarmış derler. Arılar da böyledir; onlar da sahipleri ölünce kovanlarını bırakıp giderlermiş...</p>

  <p class="normal">Homais bu batıl inançlara itiraz etmedi, çünkü yeniden uykuya dalmıştı.</p>

  <p class="normal">Daha gürbüz bir adam olan Bournisien, bir süre daha dudaklarını kıpırdattı durdu; sonra, çenesi yavaşça göğsüne yaslandı, kocaman kara kitabı elinden düştü, horlamaya başladı.</p>

  <p class="normal">Göbekleri öne fırlamış, yüzleri şişmiş, somurtkan, o kadar çekişmeden sonra aynı insani güçsüzlük içinde karşı karşıyaydılar; yanlarında uyur gibi yatan ceset kadar hareketsizdiler.</p>

  <p class="normal">Charles onları uyandırmadan, içeriye girdi. Bu, sondu, Emma'ya veda etmeye gelmişti.</p>

  <p class="normal">Güzel kokulu otlar hâlâ tütüyordu. Mavimtırak buhar dalgaları pencerenin pervazı üzerinde içeriye dalan sisle karışıyordu. Gökte birkaç yıldız parıldıyordu; hoş bir geceydi.</p>

  <p class="normal">Şamdanların balmumu iri damlalar halinde yatağın çarşafı üzerine düşüyordu. Charles, gözlerini sarı alevlerinin parıltısında yorarcasına, mumların yanmasına bakıyordu.</p>

  <p class="normal">Bir ay ışığı kadar beyaz saten elbisenin üzerinde hareler titreşiyordu. Emma bunların altında kayboluyordu; Charles'a öyle geldi ki, Emma, kendinden dışarıya yayılarak eşyanın etrafında, sessizlikte, gecenin içinde, esen rüzgârda ve yükselen nemli kokularda eriyip kayboluyordu.</p>

  <p class="normal">Sonra birdenbire, onu Tostes'taki bahçede, dikenli çite dayalı bir sıranın üzerinde, yahut Rouen'da, sokaklarda, evlerinin kapısı önünde, Bertaux'ların avlusunda görüyordu. Elma ağaçlarının altında dans eden delikanlıların neşeli kahkahalarını hâlâ duyuyordu; oda, saçlarından yayılan güzel koku ile dolmuştu ve elbisesi kollarının arasında bir kıvılcım çıtırtısı ile ürperiyordu. Bu kadın, aynı kadındı!</p>

  <p class="normal">Böyle uzun zaman bütün o kaybolan saadetleri, Emma'nın tavırlarını, hareketlerini, sesinin yankısını hatırladı durdu. Bir yakınmanın peşi sıra daima bir başkası geliyor ve bu durum, yükselen bir denizin dalgaları gibi durmadan devam ediyordu.</p>

  <p class="normal">Korkunç bir meraka kapıldı; yavaşça, parmaklarının ucuyla, titreye titreye, örtüsünü kaldırdı. Ama öyle bir dehşet çığlığı kopardı ki, odadakiler uyandı. Onu aşağıya, yemek odasına götürdüler.</p>

  <p class="normal">Sonra Félicité geldi ve Mösyö'nün saç istediğini söyledi.</p>

  <p class="normal">Eczacı:</p>

  <p class="normal">— Kes bir parça, dedi.</p>

  <p class="normal">Hizmetçi kız cesaret edemediği için, eline makas alarak kendisi öne atıldı. O kadar titriyordu ki, makası birkaç kez şakakların derisine batırdı. Nihayet, heyecana karşı kendisini toparladı, makası rasgele iki üç kere açıp kapadı, bu da, o güzel siyah saç yığınında beyaz izlerin belirmesine neden oldu.</p>

  <p class="normal">Eczacı ile papaz, zaman zaman uyuklamakla birlikte, yine eski uğraşlarına daldılar ve her uyanışlarında karşılıklı olarak birbirlerini uyumakla suçladılar. O zaman Mösyö Bournisien odaya kutsal su serpiyor, Homais ise yere birazcık klor atıyordu.</p>

  <p class="normal">Félicité, onlar için komodinin üzerine bir şişe Fransız rakısı ile peynir ve kocaman bir çörek koymuştu. Artık dermanı kalmayınca eczacı, sabahın dördüne doğru içini çekti:</p>

  <p class="normal">— Hani ağzıma bir lokma bir şey koysam, fena olmayacak!</p>

  <p class="normal">Papaz, hiç nazlanmadı; ayin yapmaya gitti ve döndü. Sonra, yediler, içtiler, kederli saatlerden sonra insanları saran o belirsiz neşe yüzünden olacak, nedenini bilmeden birazcık da şakalaştılar; son kadehte papaz, eczacının omzunu sıvazlayarak:</p>

  <p class="normal">— Bir gün gelecek, anlaşacağız, dedi.</p>

  <p class="normal">Aşağıda, girişte, eve gelen işçilerle karşılaştılar. Charles, iki saat süreyle tahtalar üzerinde çınlayan çekiç darbelerinin işkencesine katlanmak zorunda kaldı. Sonra Emma'yı meşeden tabuta yatırdılar, tabutu da diğer ikisinin içine yerleştirdiler; fakat en üstteki tabut biraz genişti, aradaki boşlukları bir şilteden çıkardıkları yünle doldurmak icap etti. Nihayet, üç kapak da rendelendikten, çivilendikten, lehimlendikten sonra, tabut kapının önüne kondu; kapılar ardına kadar açıldı ve Yonville ahalisi içeriye doldu.</p>

  <p class="normal">Rouault Baba geldi. Siyah örtüleri görür görmez, hemen meydanda bayıldı.</p>
</body>
</html>
