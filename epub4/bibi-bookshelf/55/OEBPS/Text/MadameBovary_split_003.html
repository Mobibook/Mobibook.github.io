<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>MadameBovary</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="h2baslik">Birkaç Söz</p>

    <p class="normal">Rahmetli Ataç dostumdu. Ben onu daha "Nurullah Ata Bey" iken tanımıştım. Sık sık buluşup görüştüğümüz halde, bize birlikte çalışıp iş çıkarmak kısmet olmadı. Gerçi o tarihte İstanbul'da otururdu; fakat çeviri piyasası öylesine dar, okuma zevki öylesine sönüktü ki, bir araya geldiğimiz zaman, yapacağımız çalışmalardan değil, memlekette veya Fransa'da çıkan kitaplardan söz açar, edebî dedikodular yapar, şunun bunun çeviri yanlışları üzerinde konuşurduk.</p>

    <p class="normal">Sonra, Nurullah Ata, Ataç olup Ankara'ya gitti ve oraya yerleşti. Buluşmalarımız da artık yalnız tatil aylarına kaldı. Bunun için, bugün elinizdeki <span class="ideitalik">Madame Bovary</span> çevirisi, ikimizin imzasını taşıdığı halde, karşı karşıya oturup birlikte yaptığımız bir çalışmanın ürünü değildir. Rahmetli dostum, daha İstanbul'da iken, <span class="ideitalik">Madame Bovary</span>'yi dilimize çevirmeye başlamıştı. Çevirisi, <span class="ideitalik">Ayda Bir</span> mecmuasında tefrika olarak çıkıyordu. Mecmua 1936'da kapanınca, çeviri de yarıda kaldı. Sonradan, çıkmış olan bölümler, yeniden elden geçirildikten sonra Remzi Kitabevi'ne verilmiş, fakat arkası gelmemişti. Ataç'ın vakitsiz ölümüyle çevirinin tamamlanması imkânsızlaşınca, Remzi Kitabevi'nin isteği üzerine, bu işi yapmak bana düştü. Rahmetli dostumun ikinci kısmın VIII. bölümü ortalarına kadar yürüttüğü çeviriye ben bıraktığı yerden devam ettim ve onun aziz hatırasına saygısızlık etmemek için, emeğinin eserine hiç el sürmedim. Tam tersine, iki çeviri arasındaki üslup ayrılığını elimden geldiği kadar ortadan kaldırmak amacıyla, kendi dilimi onunkine benzetmeye çalıştım. Çünkü bence önemli olan, <span class="ideitalik">Madame Bovary</span>'yi benim çevirmem değil, aziz dostumun çevirisine başladığı bir eseri tamamlamak suretiyle, onun hatırasına saygı göstermekti. Okuyucuların, Ataç'la aramdaki bu işbirliğini, 1935-1936 yıllarına kadar geriye götürüp değerlendirmek insafını göstereceklerinden eminim. İki çeviri arasındaki bu zaman uzaklığını kapatmaya çalışırken, çabamı artıran diğer bir konu da, merhumla benim Gustave Flaubert'e karşı birlikte beslediğimiz hayranlıktı.</p>

    <p class="sagitalik">Sabri Esat Siyavuşgil<br class="chapter"/>
    Esentepe, 1966</p>

    <div class="clrb"/>
  </div>

  <div class="calibre1" id="calibre_pb_4"/>
</body>
</html>
