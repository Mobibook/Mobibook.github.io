<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2><a id="bookmark0"></a><span style="font-weight:bold;">KİRPİ</span></h2>

  <p>Yapmalar, yıkmalar, bertaraf etmeler, kucak açmalar, kapı dışarı etmeler ve bağra basmalar: Ancak kiracının kiracısı olarak oturduğu evde trampetini konuşturarak gerilere uzanmasını öğrendi Oskar. Bunun için sadece oturduğum oda, Kirpi'nin kendisi, avludaki tabut mağazası ve Bay Münzer bana yardım etmekle kalmadı, Drothea Hemşire de uyarıcı bir kimse rolünü uyarak benden yardımını esirgemedi.</p>

  <p>Parzival’i bilir misiniz? Ben de bilmem pek. Onunla ilgili olarak aklımda kalan, karda üç kan damlasının öyküsüdür sadece. Gerçek bir olay, çünkü bana uyuyor. Belki kafasında bir fikri olan herkese de uyar. Ama Oskar’ın yazdıkları kendisiyle ilgili, bu yüzden âdeta biçilmiş bir kaftan bu olay onun için; Oskar'a öylesine uyuyor ki, bu uygunluk kuşkulara yol açıyor.</p>

  <p>Gerçi hâlâ sanatın hizmetinde bulunuyordum; mavi, sarı ve toprak rengi resimlerimi yaptırıyor, üzerime karakalemle karalar çaldırıyor ve arka planlar önünde dikiliyordum. Güzel Sanatlar Akademisi’ne bütün kış Sanat Perisi Ulla’yla bereket getirmiş, yaz sömestresinde de bereketimizi esirgememiştik. Ama derken kar yağdı, yağan kar üzerine üç damla kan damladı ve bu damlalar budala Parzival gibi benim bakışlarımı da kendilerine çektiler, çivilediler üzerlerine bakışlarımı; öyle bir Parzival ki, <a href="../Text/Notlar.xhtml#n84" id="n84d"><sup>[84]</sup></a> budala Oskar, kendisini hiç çekinmeden onunla aynı kişi görebileceğinden öte bir şey bildiği yok hakkında.</p>

  <p>Beceriksizce çizdiğim bu tablonun sizler için yeteri kadar bir açıklık taşıyacağını sanıyorum: Nihayet kar bir hemşirenin üniformasıdır burada ve üç damla kan da hemşirelerden çoğunun, dolayısıyla Drothea Hemşire’nin üniformasının yakalarını birbirine bitişik tutan broşlardaki o ışıl ışıl Kızılhaç işaretidir. İşte bu tablo önünde oturup duruyor, gözlerimi başka bir tarafa çeviremiyordum.</p>

  <p>Ama Bay Zeidler’in evindeki eskiden banyo olarak kullanılan odada oturmadan, bu odayı arayıp bulmam gerekiyordu ilkin. Kış sömestresi tam o sırada bitmek üzereydi, öğrencilerin bazısı odalarından çıkıp, Paskalya’ya kadar kalmak üzere evlerine gitmişti; sonradan kimisi dönüyor, kimisi dönmüyordu bunların. Meslek arkadaşım Sanat Perisi Ulla da oda arama işinde yardımını eksik etmedi benden, benimle öğrenci birliğine gitti, burada birçok adresler Güzel Sanatlar Akademisinin bir tavsiye mektubunu elime tutuşturdular.</p>

  <p>Oda ararken, Yakarış Yolu'ndaki atelyesine giderek bir kez daha ziyaret ettim Taşçı Ustası Korneffi; görüşmeyeli aradan uzun bir zaman geçmiş, kendisine bağlılığım bana bu yolu teptirmişti; hem sömestre tatilinde tutacağım bir iş arıyordum; çünkü Ulla olmadan, birkaç profesöre özel modellik yaparak altı haftalık tatil süresince doğru dürüst geçimimi sağlayamazdım; ayrıca mobilyalı bir oda için gereken parayı da bulup buluşturmam gerekiyordu.</p>

  <p>Korneff'i ensesinden ikisi nerdeyse iyileşmiş, biri de henüz olgunlaşmamış üç çıbanla Belçika granitinde bir kitabe taşı üzerine eğilmiş buldum; taşı yontmuş, perdahını yapıyordu. Biraz ordan burdan söyleştik, ima yollu bir süre taş kalemle oynadım ben, gözlerimi etrafta dolaştırıp tezgâh üzerine yatırılmış mezar taşlarına baktım; perdah ve cilâları yapılmış, üzerlerine hak edilecek kitabeleri bekliyorlardı. Bir metre boyunda iki taş, bir fosilli kireç taşı ve ikili bir mezar için Şilezya mermerinden bir taş, sanki Korneff tarafından elden çıkarılmışlar da yazıları hak edecek işten anlar birini gözler gibiydiler. Para reformunun arkasından biraz çetin günler geçirmiş Taşçı Ustası Korneff hesabına sevindim doğrusu. Ama daha o zamanlar şu bilgelik taşan düşünceyle kendimizi avutmuştuk: Yüzü hayata ne kadar dönük olursa olsun böyle bir para reformu bile insanları ölmekten ve bir mezar taşı sipariş etmekten alıkoyamaz.</p>

  <p>Bu görüşümüzün doğruluğu da anlaşılmıştı işte. İnsanlar ölüyor ve eskisi gibi mezar taşları satın alınıyordu. Ayrıca para reformundan önce söz konusu olmayan siparişler geliyordu Korneff'e. Kasaplar dükkânlarının cephe ve iç kısımlarını Lahn mermerinden panolarla kaplattırıyor, savaştan hasar görmüş kumtaşı ve pamuktaşından duvarlar onarılarak bankaların ve büyük satış mağazalarının yeniden gösterişli duruma kavuşması sağlanıyordu.</p>

  <p>Korneff in hamaratlığıyla ilgili olarak övücü sözler söyledim, bu kadar çok işin altından nasıl kalktığını sordum. İlkin oralı olmadı, sonra atelyede bazen dört elin çalışmasını arzu ettiğini açıkladı; nihayet bana bir teklifte bulunarak, yanında yarım gün yazı hakkâklığı yapabileceğimi söyledi; kireç taşına oyulacak yazılar için her harf başına 45 fenik, granit ve yeşil mermer için 55 fenik veriyordu; kabartma yazılar için de altmış ile altmış beş fenik ödeyecekti.</p>

  <p>Bunun üzerine hemen bir fosilli kireç taşının başına geçtim; çok geçmeden işe koyulmuş, harfleri oymaya başlamıştım. Aloys Küfer - doğ. 3. 9. 1887 - öl. 10. 6. 1946 otuz harfi ve ayrıca gereken rakamları en fazla dört saatte taşa hak etmiş, giderken anlaşmamıza uygun olarak on üç mark elli feniği cebe indirmiştim.</p>

  <p>Gözden çıkarmayı düşündüğüm aylık oda kiramın üçte biri kadar bir şeydi bu, tutacağım oda için kırk marktan fazla veremezdim ve vermek de istemiyordum; çünkü Bilk’teki evde Maria’yı, Guste Köster’i ve Kurt’u pek ahım şahım olmasa bile maddî bakımdan desteklemeyi görev edinmiştim kendime.</p>

  <p>Akademinin öğrenci birliğindeki nazik kişilerce bana verilen dört adresten Zeidler, Jülich Sokağı, numara 7’yi başa aldım, çünkü buradan Güzel Sanatlar Akademisi'ne pek fazla bir yol yoktu.</p>

  <p>Mayıs başında, aşağı en bölgesinde görülen sıcak bir havada, yeteri kadar parayla donanmış olarak yola koyuldum. Maria elbisemi fırçalayıp ütülemişti, şık bir görünüşüm vardı. Üçüncü katında Bay Zeidler’in üç odalı bir dairesi bulunan ve tozlu bir kestane ağacının arkasındaydı ve üzerindeki sıva yer yer tepsirip dökülmüştü. Jülich Sokağı'nın rahat yarısını harabeler doldurduğu için, komşu ve karşı evlerden kolay kolay söz açılamazdı. Solda üzeri yeşil otlar ve tereyağı çiçekleriyle örtülmüş T-kirişlerinin meydana getirdiği tepe, bir zaman aynı yerde Zeidler’lerin evine bitişik dört katlı bir binanın bulunduğunu tahmin yollu sezdiriyor, sağda ise ikinci katına kadar onarımı yapılabilmiş, galiba maddî imkânlar ondan ötesine elvermemiş yıkık bir bina görülüyordu; cilâlı İsveç mermerinden cephesinde yer yer oyuklar ve çatlaklar vardı ve buraların da onarılması gerekiyordu. “Defin Enstitüsü Schornemann” yazısında hangileri olduğu artık aklımdan çıkan birçok harf eksikti. Üzeri hâlâ ayna gibi pürüzsüz granite kama biçiminde oyulmuş iki palmiye dalı bir şans eseri olarak sapasağlam duruyordu, yani enstitüye az buçuk bir ruhanî hava verilmesine katkıda bulunabilirdi.</p>

  <p>Yetmiş beş yıldan beri varlığını sürdüren bu defin enstitüsünün tabut deposu evin avlusundaydı ve avluya bakan, odamdan benim için sık sık seyre değer bir manzara oluşturdu ilerde; güzel havada hepsi çok iyi bildiğim bir şekilde ayak ucuna doğru daralan bu tabutlardan birkaçını sundurmadan çıkararak cilâsını tazelemek için tahta kütükler üzerine yatıran işçilerin çalışmalarını izledi Oskar sık sık.</p>

  <p>Zili çaldım, Bay Zeidler’in kendisi gelip açtı kapıyı. Ufak tefek, şişman, tıknefes ve kirpimsi kapıda dikildi; kalın camlı bir gözlük vardı gözünde, yüzünün alt yarısını yumak yumak sabun köpüğü örtmüştü, sağ elinde yanağına doğru bir fırça tutuyor, alkolik birine ve konuşmasına bakılırsa bir Wastefalya’lıya benziyordu.</p>

  <p>“Odayı beğenmezseniz hemen söyleyin; işim var, traş oluyorum, sonra da ayaklarımı yıkayacağım.”</p>

  <p>Merasimden hoşlanmayan bir adamdı Zeidler. Odayı gördüm, beğeneceğim gibi değildi; çünkü artık kullanılmayan, rahat yarısı turkuvaz yeşili çiniler, kalanı karmakarışık duvar kâğıtlarıyla döşenmiş bir banyoydu burası. Ama ben yine beğendiğimi söyledim. Zeidler’in yüzünde kurumakta olan sabun köpüğüne ve yıkanacak ayaklarına aldırmadan küveti tıklattım parmaklarımla, bunu odadan çıkarmak mümkün değil mi acaba diye sordum, nasıl olsa suyun akıp gitmesini sağlayacak bir boru falan yok dedim.</p>

  <p>Gülümseyerek kirpiye benzeyen kır saçlı başını salladı Zeidler, boş yere elindeki fırçayla yüzündeki sabunu köpürtmeye çalıştı ve soruma karşılık bütün cevabı bu oldu, dolayısıyla ben de odayı ayda kırk marka kiralamaya razı oldum.</p>

  <p>Değişik renklerde boyanmış yarı cam kapıların açıldığı ve güçsüz bir lâmba tarafından aydınlanan hortum biçimindeki koridora çıkınca, evde başka kimlerin oturduğunu bilmek istedim Zeidler’den.</p>

  <p>“Karım ve başka kiracılar.”</p>

  <p>Koridorun ortasına düşüp giriş kapısına bir adım uzaklıktaki buzlu camdan bir oda kapısına parmaklarımı dokundurdum.</p>

  <p>“Ha orda mı? Bir Hemşire oturuyor. Ama size ne canım bundan. Zaten görmeyeceksiniz kendisini. Yatmadan yatmaya gelir, o da her vakit değil.”</p>

  <p>Hemşire sözcüğünü işitince Oskar’ın vücudunun birden ürperdiğini söylemek istemiyorum hani. Zeidler’in dediklerini başıyla onayladı Oskar, geri kalan odalar üzerinde bilgi istemeyi göze alamadı, kendi banyolu odasıyla ilgili olarak bilgi sahibiydi yeteri kadar; odası eve girince sağ kolda bulunuyor, geniş kapısıyla bütün koridoru kucaklıyordu.</p>

  <p>Zeidler parmaklarıyla ceketimin yakasına vurarak: “Bir ispirto ocağınız varsa, odanızda yemek de pişirebilirsiniz” dedi. “Ocak boyunuz için fazla yüksek gelmezse, bazan mutfakta da yapabilirsiniz aynı şeyi.”</p>

  <p>Oskar’ın boyuna ilişkin olarak Zeidler’in ağzından çıkan ilk sözlerdi bunlar. Akademiden aldığım ve Zeidler’in acele bir göz gezdirdiği tavsiye mektubu da etkisini göstermişti beri yandan, çünkü mektubun altında akademi direktörü Prof. Reuser’in imzası bulunuyordu. Zeidler’in bütün isteklerine evet dedim, kabullendim, bunları, mutfağın odamın solunda bulunduğunu kafama iyice yazdım, çamaşırlarımı dışarda yıkatacağıma söz verdim, çünkü Bay Zeidler su buharlarının duvar kâğıtlarına zarar vermesinden korkuyordu ve nihayet ben de böyle bir sözü az buçuk bir kesinlikle verebilirdim, Maria çamaşırlarımı yıkayacağını söylemişti nasıl olsa.</p>

  <p>Eh, artık gidip eşyalarımı getirebilirdim; ayrıca bir evden bir eve taşınmada doldurulması gereken belgeleri hazırlamam gerekiyordu. Gelgelelim yerinden hiç kımıldamadı Oskar, evden bir türlü ayrılamıyordu. Hiç gereği yokken müstakbel ev sahibinin tuvaletin nerde olduğunu bilmek istedi. Zeidler başparmağıyla savaş-ve savaş sonrarı yıllarını anımsatan kontraplak bir kapıyı gösterdi. Oskar tuvalete hemen girecekmiş gibi yapınca, yüzündeki sabun pul pul olup kaşınmaya yol açan Zeidler ışığı yaktı.</p>

  <p>Tuvalete girince içerledim; çünkü ne küçük, ne de büyük aptestimi yapmak için bir ihtiyaç duyuyordum. Ama biraz işeyinceye kadar inatla bekledim, üzerine oturulacak yuvarlak tahta simidi ve çini döşeli yeri ıslatmamak için birazcık sidiği dışarı atarken dikkatli davranmam, kendimi zahmete koşmam gerekiyordu; çünkü tahta simide çok yakın bulunuyordum. Oturula oturula eskimiş çevçevedeki sidik lekelerini mendilimle uzaklaştırdım sonradan, çini döşeme üzerine damlamış birkaç damlayı da Oskar’ın ayakkabılarının pençeleri ileri geri hareket ederek silip attı.</p>

  <p>Yüzündeki sabun tatsız bir şekilde soğuyup sertleşmesine rağmen, ben tuvaletteyken aynanın karşısına geçmek ve sıcak suyla sabunu köpürtmek aklına gelmemiş Zeidler’in, koridorda beni beklemişti; adamı anlaşılan şaşırtmıştım. “Siz de ne malın gözüymüşsünüz ya!” dedi. “Daha kira andlaşmasını imzalamadınız, yallah tuvalete!”</p>

  <p>Üzeri sabun köpüğünden kabuk bağlamış soğuk traş fırçasıyla bana yaklaştı, muhakkak kötü bir şaka tasarlıyordu kafasında; ama sonra bana ilişmeden kapıyı açtı. Oskar geri geri yürüyerek Kirpi’nin yanından geçti; bir gözünü Kirpi'den ayırmayarak oradan sıvışıp merdivene çıkarken, tuvaletin mutfak kapısıyla o cam kapının, yani bir hemşirenin arada bir geceyi geçirdiği oda kapısının arasında bulunduğunu yazdım kafama.</p>

  <p>Oskar ikindi sonu elinde bavulla ve hazırlanmış belgelerle tekrar Zeidler’lerin kapısını çaldı. Madonna ressamı Raskolnikoff'un bir armağanı olan yeni trampeti bavulundan sarkıyordu; bu arada traş olup, ayaklarını da herhalde yıkamış olan Kirpi beni alıp oturma odasına götürdü.</p>

  <p>Soğumuş sigara dumanı kokuyordu oda. Birçok defa sönüp ateşlenmiş sigaralar kokuyordu. Ayrıca odanın köşelerinde ruleler halinde üst üste yığılmış duran belki değerli halıların salgıladığı buharlar karışıyordu bu kokuya. Beri yandan burnuma bir eski takvim kokusu geldi, ama ortada bir takvim göremedim, bu kokuyu salan halılar olacaktı. Ne tuhafsa deri kaplı koltuk ve sandalyaların bir koku çıkardığı yoktu. Bu hayal kırıklığına uğrattı beni; çünkü şimdiye kadar bir maroken koltukta hiç oturmamış Oskar’ın kafasında deri koltuk ve kanepelerin koku salgıladığına dair o kadar sarsılmaz bir fikir vardı ki, Zeidlerlerin koltuk ve sandalyalarının kaplamasından şüphelendim ve sunî deri gözüyle bakmaya başladım bunlara.</p>

  <p>Pürüzsüz, kokusuz ve sonradan anlaşıldığına göre hakikî deri koltuklardan birinde Bayan Zeidler oturuyordu. Üzerinde kendisine pek de fazla yakışmayan spor gri bir kostüm vardı. Etekliği dizi üzerinden gerilere kaymış, kombinezonundan üç parmak genişliğinde bir kısım açığa çıkmıştı. Bayan Zeidler kayan etekliğini düzeltmediğinden, ayrıca Oskar'ın fark eder gibi olduğuna göre gözlerinde ağlamış bir ifade bulunduğundan, selâm yollu bir konuşmayla kendimi takdim etmeye cesaret edemedim, Bayan Zeidler’in önünde bir şey söylemeden eğildim sadece. Daha tamamen doğrulmamıştım ki, kısa kısa öksürür gibi yaparak başparmağının bir hareketiyle karısını bana tanıtan Bay Zeidler’e döndüm yine.</p>

  <p>Büyük ve kare biçiminde bir odaydı. Evin önündeki kestane ağacı içerisini karartıyor, odayı büyültüp küçültüyordu. Bavulla trampetimi kapının yanıbaşına bırakıp, elimde doldurulmuş belgeler, iki pencere arasında dikilen Bay Zeidler’e yaklaştım. Kendi ayak seslerini işitiyordu Oskar, çünkü sonradan saymak fırsatı bulduğuma göre dört halı üzerinde yürüyordu; boyutları gittikçe küçülerek üst üste uzanıyor halılar, değişik renkte saçakları ve saçaksız kenarlarıyla rengârenk bir merdiven yapıyorlardı, merdivenin alt basamağı duvarın hemen kenarında kırmızı-kahverengi başlıyor, yeşil denebilecek bir sonraki basamak ise ağır bir büfe, içerisinde düzinelerle likör kadehçiği bulunan bir büfe ve karı-kocanın geniş yatağı gibi daha çok mobilyalar altında kalıyor, ortada görünmüyordu. Derken mavi renkte olup üzeri desenli üçüncü hah seçiliyor, boylu boyunca görülebilir bir şekilde odanın bir köşesinden öbür köşesine uzanıyordu. Şarap kırmızısı dördüncü kadife halıyı da, koruyucu bir muşambayla kaplı açılıp kapanır masayı ve üzerinde düzenli aralarla çakılmış perçinler görünen dört deri sandalyayı taşımak görevi düşüyordu.</p>

  <p>Aslında duvar halısı olmayan daha bir sürü başka halı duvarları süsleyip, ayrıca odanın köşelerinde avare bekledikleri için, Oskar Kirpi’nin para reformundan önce hah ticareti yapan biri olduğunu, reformdan sonra da halıların satılmayıp elinde kaldığını düşündü.</p>

  <p>Tek resim olarak pencerelerin bulunduğu duvarda şarkvâri bir hava uyandıran seccadeler arasında İmparator Bismark’ın camlı bir portresi asılıydı. Gövdesiyle bir deri koltuğu doldurarak Şansölye Bismark’ın altında oturuyordu Kirpi, Bismark’a bir bakıma da benzemiyor değildi. Doldurulmuş belgeyi elimden çekip alarak her iki yüzünü de uyanık ve eleştiren bir edayla, beri yandan sabırsızlıkla gözden geçiriyordu ki, karısının eksik yanlış bir şey var mı? diye fısıldayarak sorması üzerine bir öfke nöbetine kapıldı ve bu nöbet onu yavaş yavaş demirden şansölyenin yakınına itti. Maroken koltuk tükürüp attı Bay Zeidler’i. Bay Zeidler dört halı üzerinde dikilmeye başladı, benden aldığı belgeyi yana doğru uzatmıştı, kendi içerisini ve yeleğini havayla doldurdu, sonra bir sıçrayışta birinci ve ikinci halının üzerine gelip durarak elindeki dikişin üzerine eğilmiş karısını söz yağmuruna tuttu: “Kendisine sorulmadan konuşacak biri varsa o da benim burada, yalnız ben, yalnız ben! O kadar!”</p>

  <p>Bayan Zeidler en ufak bir söz söylemeyerek, sadece elindeki iğneyi dikiş üzerinde hareket ettirdiğinden, zıvanadan çıkmış halde ayakları halıları döven Kirpi için yapılacak şey, öfkesinden çın çın ötüp yavaş yavaş geçmesini sağlamak, bunu da inandırıcı ve kandırıcı bir hava içerisinde yapmaktı. Dolayısıyla bir adımda büfenin önüne gelip durdu, kapağı açtı, şangırtılı sesler işitildi; gergin parmaklarıyla sekiz likör kadehini dikkatle kavrayıp, yüklü ellerini bir ziyana yol açmadan büfeden çıkardı sonra; ufak adımlarla, yedi konuğunu ve kendisini bir maharet gösterisiyle eğlendirmek isteyen biri gibi yeşil fayans kaplı sobaya yürüdü, birden bütün ihtiyatı ve dikkati bir yana bırakarak ellerindeki o sırçadan yükü sobanın dökme demirden soğuk kapağına doğru fırlattı.</p>

  <p>Şaşılacak bir şey varsa, likör kadehlerini fırlatıp atarken Kirpi’nin, ayağa kalkıp sağdaki pencereye yaklaşarak iğneye iplik geçirmeye çalışan karısından gözlüklü gözlerini ayırmayışıydı; oysa yaptışı iş hedefe iyi nişan almasını gerektiriyordu. Kadehleri kırıp döktükten bir saniye sonra da, serinkanlı bir elin varlığını ortaya koyan çetin bir denemenin üstesinden geldiği görüldü. Karısı pencerenin başından dönüp sıcak koltuğuna oturmuş, yeniden kostümünü etekliği geriye kayarak kombinezonunun üç parmak genişliğindeki bir kısmı açığa çıkmıştı. Karısının pencereye gidişini, iğneye iplik geçirişini ve geriye dönüp gelişini, belden yukarısını ileri doğru verip alaylı bir edayla ama yine de bir teslimiyet içerisinde gözetlemişti Kirpi. Karısı oturur oturmaz sobanın arkasına uzandı, bir faraşla bir el süpürgesi alarak cam kırıklarını süpürüp bir araya topladı; süprüntüyü zaten yarısı likör kadehi parçalarıyla dolu olup, bir üçüncü kez öfkeyle kalkılıp kırılacak kadehler için yer bulunmayan gazetenin üzerine boca etti.</p>

  <p>Hani Oskar kadehleri kırıp döken Kirpi’de, yıllar yılı camların canına okumuş kendisinin aksini gördü diyecek okuyucularımı büsbütün haksız sayamayacağım; nihayet ben de bir zamanlar öfkemi cam parçalarına dönüştürmekten hoşlanmıştı m; ama kimse faraş ve el süpürgesi gibi şeylere uzanırken görmemişti beni.</p>

  <p>Bay Zeidler öfkesinin bütün izlerini ortadan kaldırdıktan sonra, dönüp koltuğuna oturdu; iki elini büfeden içeri uzatırken düşürdüğü belgeyi yeniden alıp kendisine uzattı Oskar.</p>

  <p>Bay Zeidler belgeyi imzalayıp evinde gürültü patırtı istemediğini açıkladı; yoksa nereye varır işin sonu dedi; nihayet on beş yıldan beri mümessillik, saç kesme makinelerinin mümessilliğini yapıyordu; saç kesme makinesi, bunun ne demek olduğundan haberim var mıydı!</p>

  <p>Evet, bir saç kesme makinesinin nasıl şey olduğundan haberi vardı Oskar’ın, eliyle havada açıklayıcı birkaç hareket yaptı, bundan Zeidler benim saç kesme makineleri konusunda bilgi sahibi olduğumu çıkarabilirdi. Düzgün kesilmiş saçları, onu saç kesme makinelerinin iyi bir temsilcisi olarak gösteriyordu. Bana izlediği çalışma sistemini anlattıktan sonra — bir hafta sağa sola gezintiler yapıyor, arkadan iki gün evde kalıyordu —, Oskar’la hiç ilgilenmez oldu, açık kahverengi gıcırdayıp duran koltukta kirpimsi sallanmaya başladı, gözlüklerinin camları çakıp çakıp söndü, yerli yersiz evetevet, evetevet diye söylendi, eh bu durumda da gitmek düştü bana.</p>

  <p>İlkin Bayan Zeidler’e allahaısmarladık dedi Oskar. Kadının soğuk, kemiksiz, ama kuru bir eli vardı. Daha ben kendisine yaklaşmadan, koltuğundan tamam! tamam! der gibi eliyle işaret etti Kirpi; eşyalarının önünde durduğu kapıyı gösterdi Oskar’a. Tam ben eşyalarımı eğilip almıştım ki, sesini işittim: “Bavuldan sallanıp duran o zımbırtı da ne öyle?”</p>

  <p>“O mu? Benim trampetim.”</p>

  <p>“Demek burada trampet çalacaksınız öyle mi?”</p>

  <p>“Çalmam şart değil. Eskiden sık sık çalardım.”</p>

  <p>“Benim için bir mahzuru yok, çalın isterseniz, nasıl olsa ben evde bulunmuyorum.”</p>

  <p>“Bir daha trampet çalmam uzak bir ihtimal.”</p>

  <p>“Peki ama, ne diye böyle bücür kaldınız, ha?”</p>

  <p>“Bir kaza işte; düştüm, büyüyemedim bir daha.”</p>

  <p>“Öyle sara nöbetleriyle falan başımı ağrıtmaya kalkayım demeyin sakın!”</p>

  <p>“Bu son yıllar sağlık durumum gittikçe düzeldi. Buyrun bakın isterseniz, o kadar esnek bir vücudum var ki!” Bunun üzerine cephe tiyatrosu günlerinden öğrendiği birkaç zıplama numarasında ve âdeta akrobatik bir gösteride bulundu Oskar; Bayan Zeidler’i kıkır kıkır güldürdü; Bay Zeidler’i ise, kendisi koridora çıkarak hemşirenin buzlu camdan kapısıyla tuvaletin ve mutfak kapısının önünden geçip, trampetli bavuluyla odasına girdiğinde hâlâ ellerini kalçalarına vura vura gülmesini sürdüren bir kirpiye dönüştürdü.</p>

  <p>Mayısın başıydı o zamanlar. O gün bugün hemşirelerdeki büyü beni ayarttı, bana el koydu, beni ele geçirdi: Hemşireler beni hasta, belki de onmaz bir hasta yaptılar; çünkü bütün olup bitenleri geride bıraktığım bugün bile bakıcım, Bruno’nun sözlerine itiraz ediyorum; bakıcım Bruno dosdoğru şu iddiayı ileri sürüyor çünkü: Gerçekte yalnız erkekler hastaya bakabilir, hastaların kendilerini bayan bakıcılara baktırma iptilaları da yine bir hastalık belirtisidir, erkek hastabakıcı gerçekten zahmetlere katlanarak bakar hastasına; bazen kadın bakıcılar hastalarını şifaya kavuşturmak isterken kadınlara özgü yoldan yürür, onları ayartıp iyi olmaya ya da ölmeye götürür, ölüme hafif erotik bir çeşni katar, leziz bir duruma sokar onu.</p>

  <p>Kendisine istemeyerek hak verdiğim bakıcım Bruno işte bu görüşte. Benim gibi birkaç yılda bir hemşireler yoluyla yaşadığının doğrulanmasını bekleyen bir kimse, tabiî minnettar hissetmez kendini böyle bir görüşten ötürü; sempatik bile olsa suratı asık bir erkek hastabakıcının meslekî nedenlere dayanan bir haset duygusuyla kalkıp hemşirelerini elinden almasına kolay kolay göz yummaz.</p>

  <p>Üçüncü doğum günümde kiler merdiveninden düşüşümle başladı. Galiba Lotte’ydi o zamanki hemşirenin adı ve Praust’luydu. Sonra da Dr. Hollatz’ın muayenehanesindeki İnge Hemşire; yıllar yılı kopamadım kendisinden. Polonya Postanesinin savunulmasından sonra da birden çok hemşireye gönlümü kaptırdım. Ama yalnız bir tanesinin adı kaldı aklımda: Erni Hemşire ya da Berni Hemşire. Sonra Lüneburg’ta ve Hannover-Üniversite Kliniği'ndeki isimsiz hemşireler, Düsseldorf Hastanesi'ndeki hemşireler, hepsinin başında Gertrud Hemşire. Ama bir hastaneye yatmama lüzum kalmadan gelip beni buldu derken; sağlığı tamamen yerindeydi Oskar’ın, Zeidler’lerin evinde kendisi gibi kiracı olarak oturan bir hemşireye tutuldu. Ve o gün bugün dünya hemşirelerle dolu olarak görünmeye başladı gözüme. Sabahleyin erkenden Korneff’in atelyesine kitabe yazılarını hak etmeye gidiyor, vasıtaya Meryem Ana Hastanesi durağından biniyordum. Hastanenin tuğladan örme ana kapısının önünde ve çiçekten geçilmeyen ön avlusunda hep gelip giden hemşireler görülüyordu: Yorucu iş saatlerini geride bırakmış ya da yorucu mesailerine koşan hemşireler. Vasıtaya biniyor, bu çalışmaktan bitkin düşmüş, hiç değilse gevşek uyuşuk bakışlı hemşirelerle çok vakit ister istemez aynı arabada yolculuk ediyor, aynı peronda bekliyordum. Başlangıçta tiksinti veriyordu bana, ama çok geçmeden bu kokular beni kendilerine çekti; hemşirelerin yanıbaşına, hattâ üniformalı vücutlarının arasına girip durmaya başladım.</p>

  <p>Evet, sonra da Yakarış Yolu. Hava iyi oldu mu dışarda, sergilenmiş mezar taşları arasında hak ediyordum yazıları; ikişer ikişer, dörder dörder geldiklerini görüyordum; boş saatlerini geçiriyor, Oskar’ı üzerinde çalıştığı yeşil mermerden başını kaldırmaya, elindeki işi savsaklamaya zorluyorlardı, her başımı kaldırmam ise bana yirmi fenik’e patlıyordu.</p>

  <p>Sonra da sinema afişleri: Almanya’da öteden beri hemşire rolüne yer verilen filimler eksik olmamıştır. Maria Schell beni sinemalara çekiyordu; filimlerde bir hemşire üniforması giyiyor, gülüyor, ağlıyor, büyük bir fedakârlık duygusuyla hastalara bakıyor, gülümseyerek başında hemşire kepi ağır müzik parçaları çalıyor, derken yese kapılıyor ansızın, kombinezonunu nerdeyse parçalayacak gibi oluyor, canına kıymak için yaptığı bir denemeden sonra sevdiği erkeği feda ederek —doktor rolünde Borsche— hemşirelik mesleğine sadık kalıyor, yani hemşire kepiyle Kızılhaç broşunu muhafaza ediyordu. Oskar’ın küçük beyniyle büyük beyni gülerek filmin hikâye örgüsüne boyuna birtakım muziplikler katarken, Oskar’ın gözleri yaşlar döküyordu; beyazlar giyinmiş isimsiz Samarit’lerin <a href="../Text/Notlar.xhtml#n85" id="n85d"><sup>[85]</sup></a> meydana getirdiği bir çölde, gözlerim yan kör, şaşkın dolaşıyor, Zeidler’lerin evinde buzlu cam kapı arkasındaki odanın kiracısı Drothea Hemşire’yi arıyordum.</p>

  <p>Gece nöbetlerinden geldiğinde bazen ayak seslerini işitiyordum Drothea Hemşire’nin. Ayrıca gündüz mesaisi bitip akşam dokuza doğru eve, odasına döndüğünden haberim oluyordu. Koridorda Drothea Hemşire'nin ayak sesini işittiği vakit hep sandalya üzerinde oturup kalmıyor, çokluk kapının tokmağıyla oynuyordu Oskar; çünkü kim katlanır böyle bir duruma? Önünden bir şey geçtiği zaman, kim kaldırıp bakmaz başını? Bitişik odadaki bütün sesler sakin oturanları yerlerinden sıçratıp kaldırmaktan başka bir amaç taşımaz görününce, kim daha fazla oturur sandalyada?</p>

  <p>Sessizliğe gelince, daha fenaydı. Hani böyle olduğunu o pasif ve sessiz tahta kalyon heykelinde de görmüştük. Müzenin ilk bekçisi alkanlar içinde yatar bulunmuş, adamı Niobe’nin öldürdüğü söylenmişti. Bunun üzerine müze müdürü yeni bir bekçi aramıştı, çünkü kapanamazdı müze. İkinci bekçi de ölünce, yine Niobe öldürdü onu diye sesler yükselmişti. Ama bu kez müze müdürü bir üçüncü bekçi bulmakta güçlük çekmişti —yoksa on birinci bekçi miydi? — kaçıncı olursa olsun, fark etmez. Günlerden bir gün, binbir zahmetle bulunan bir bekçi de öbür dünyayı boylamış ve yine sesler yükselmişti: Niobe, yeşil Niobe, kehlibar gözlü Niobe, tahtadan ve üryan, vücudunda bir kımıldanma görülmez, üşümez, terlemez, nefes almaz, tahta kurtları bile yoktur içerisinde, çünkü söz konusu kurtlara karşı ilâçlanmıştır, değerli ve tarihî bir eserdir çünkü. Niobe yüzünden bir cadı ateşte yakılmış, heykeli oyan heykeltraşın istidatlı eli koparılmıştı; gemiler batmış, ancak Niobe yüzerek kurtulmasını başarmıştı. Niobe tahtadandı, ateşe dayanıklı; öldürüyor, ama kendisine bir şeycik olmuyordu. Sessizliğiyle lise son sınıf öğrencilerinin, yüksek okul öğrencilerinin sesini soluğunu kesmişti. Dostum Herbert Truczinski Niobe’ye atlayıp suyunu akıtmıştı; ama Niobe kuru kalmış ve büyümüştü sessizliği.</p>

  <p>Drothea Hemşire sabahın pek erken saatinde, aşağı yukarı saat altıya doğru odasından çıkıp koridoru geçerek Kirpi’nin evini terk ettikten sonra ortalık pek sessizleşiyordu; oysa evdeyken hiç gürültü de yapmış olmuyordu Drothea Hemşire. Oskar söz konusu sessizliğe katlanabilmek için ara sıra yatağını gıcırdatıyor, bir sandalyayı yerinden oynatıyor ya da bir elmayı alıp banyoya doğru yuvarlıyordu.</p>

  <p>Aşağı yukarı saat sekiz sularında bir çıtırtı duyuluyordu. Getirdiği mektup ve kartları kapıdaki mektup aralığından koridorun zemini üzerine bırakıyordu postacı. Oskar’dan başka Bayan Zeidler de bu çıtırtıyı bekliyordu. Mannesmann firmasında sekreterlik yapıyor Bayan Zeidler, mesaiye dokuzda başlıyor, dolayısıyla kendisinden önce hareket etmeme fırsat veriyordu; herkesten önce çıtırtıdan yana yola koyuluyordu Oskar. Bayan Zeidler’in ayak seslerimi işittiğini biliyor, yine de yavaş olmaya çalışıyordum; düğmeyi çevirip ışığı yakmak zorunda kalmamak için odamın kapısını açık bırakıyor, gelen bütün postayı uzanıp alıyor, Maria'nın haftada bir yollayarak kendisinden, oğlum Kurt’tan ve kızkardeşi Gusto’den temiz bir el yazısıyla haberler ilettiği mektup varsa aralarından çekip pijamamın cebine sokuyor, sonra çarçabuk geri kalan postaya bir göz atıyordum. Zeidler’lere ya da koridorun öbür başında oturan Münzer adındaki bir baya gelen bir şey varsa, yere çömerek gerisin geri koridorun üzerine bırakıyordum usulca; Drothea Hemşire’ye gelen bir şey varsa elimde evirip çeviriyor, kokluyor, ve her şeyden önce kimin gönderdiğini anlamak istiyordum.</p>

  <p>Gerçi seyrek olarak, ama benden çok mektup alıyordu Drothea Hemşire. İsmi bütünüyle Drothea Köngetter’di, ama ben sadece Drothea Hemşire diyor, zaman zaman soyadını unutuyordum, ama soyadı da bir hemşirede nihayet büsbütün gereksiz bir şeydir. Hildesheim’daki annesinden mektuplar, Batı Almanya’daki çeşitli hastanelerden mektup ve kartlar alıyor Drothea Hemşire, hemşire okulunda beraber okuduğu arkadaşları kendisine mektuplar ve kartpostallar yolluyordu. O da kartpostallar yazarak meslekdaşlarıyla arasındaki ilişkiyi zar zor ve sürüncemeli ayakta tutuyor, bunlardan Oskar’ın şöylece tesbit ettiğine göre saçmasapan cevaplar alıyordu.</p>

  <p>Ama ön taraflarında çokluk sarmaşıklarla sarılmış hastanelerin cepheleri görülen kartpostallar bana yine de bazı şeyler öğretmişti Drothea Hemşire hakkında: Drothea Hemşire bir süre Köln’deki Vinzent Hastanesi'nde, Achen’daki bir özel klinikte, ayrıca Hildesheim’da çalışmıştı; annesi de nitekim Hildesheim'dan mektuplar yolluyordu; demek oluyor ki ya Aşağı Saksonya'lıydı ya da Oskar gibi Doğu’dan kaçmış ve savaştan az sonra Hildesheim’a gelip yerleşmişti. Ayrıca Drothea Hemşire’nin pek yakındaki Meryem Ana Hastanesi'nde çalıştığını öğrenmiştim; Beate Hemşire adında yakın bir arkadaşı vardı anlaşılan, çünkü gelen birçok kartpostallarda bu dostluğa ilişkin sözler bulunuyor, Beate Hemşire için de selâmlar yollanıyordu.</p>

  <p>Drothea'nın bu arkadaşı tedirginliğe sürüklemişti beni. Oskar bu arkadaşla ilgili düşünceler geçiriyor kafasından, Beate’ye mektuplar kaleme alıyor, bir mektupta Drothea Hemşire Nezdinde Beate’den şefaat ricasında bulunuyor, bir sonraki mektupta ise Drothea’yı sükûtla geçiştirip ilkin Beate’yı kafeslemek, sonra da buradan onun arkadaşı Drothea Hemşire’ye kancayı atmak istiyordum. Beş, altı mektup taslağı yapmıştım böyle, birkaç mektubu da yazıp zarflamıştım; mektupları posta kutusuna götürüyor, ama hiçbirini atmadan geri dönüyordum.</p>

  <p>Belki de günün birinde, çılgınca davranışlarım göz önüne alınırsa, böyle bir mektubu gerçekten Beate’ye yollayabilirdim; ne var ki bir pazartesi —Maria patronu Stenzel’le âşıktaşlığa başlamıştı, ama ne tuhafsa hiç umursamıyordum bu ilişkiyi— o mektubu buldum koridorda; sevgiden yoksun olmayan tutkum kıskançlığa dönüştü. Zarf üzerindeki elle yazılmış olmayıp basılı gönderici adresinden, mektubu Meryem Ana Hastanesi doktorlarından Erich Werner adında birinin yolladığını anladım. Salı günü bir ikinci mektup geldi. Üçüncü mektubu ise perşembe günü getirdi beraberinde. Nasıl bir gündü bu perşembe? Oskar odasına dönmüş, bir mutfak iskemlesi üzerine bırakmış kendini, pijamasının cebinden Maria’nın haftalık mektubunu çıkarmış —yeni hayrankârına rağmen Maria yine düzenli olarak, temiz temiz, hiçbir haberi sükûtla geçiştirmeden mektuplar yazmaya devam ediyordu—; hattâ zarfı açmıştı; mektubu hem okuyor, hem okumuyordu. Derken Zeidler’in koridora çıktığını işittim, sonra da sesi geldi kulağıma; Bay Münzer diye sesleniyor, ama Bay Münzer cevap vermiyordu; ama evde olacaktı ki, Bayan Zeidler odasının kapısını açarak mektubu uzattı ve ne diye böyle yaparsınız falan gibi söylenmeye başladı.</p>

  <p>Daha konuşması devam ederken Bayan Zeidler’in sesi kaybolup gitmişti kulaklarımdan. Kendimi bir cinnetin ellerine bırakmıştım; dikey, yatay, köşegen bir cinnetin, yaylar çizen, binlerce kez büyüyen bir cinnetin; kendimi Bay Matzerath olarak buldum bir ara; bütün aldatılmışların o kuşkulu-midevî ekmeğini yedim Matzerath olarak, Jan Branski’mi güçlük çekmeden eciş bücüş hatlarla ve şeytanî bir makyajla donatıp bir ayartıcı kılığına soktum, Jan Bronski ilkin kadife yakalı o geleneksel pardesüyle çıktı ortaya, sonra Dr. Hollatz’ın önlüğünü kuşandı, daha sonra da Operatör Dr. Werner kılığında boy göstererek baştan çıkarmaya, mahvetmeye, kirletmeye, rencide etmeye, dayak atmaya, işkencede bulunmaya, baştan çıkarıcılığın kandırıcı olması için gereken bütün eylemleri yapmaya başladı.</p>

  <p>O zamanlar Oskar’ın rengini soldurup onu cinnete götüren fikri anımsadıkça gülümseyesim geliyor: Tıp öğrenimi yapmak isteği uyanmıştı içimde, hem de elden geldiği kadar çabuk. Doktor olmak istiyordum, hem de Meryem Ana Hastanesi’nde. Dr. Werner’i hastaneden defedecek, onu kepaze edip beceriksizlikle, hattâ bir gırtlak ameliyatından gösterdiği ihmalden ötürü ölüme yolaçmakla suçlayacaktım. Dr. Werner denen adamın asla doktorlukla bir alıp vereceği olmadığı ortaya çıkacaktı böylelikle; savaşta bir sahra hastanesinde çalışmış, orada birkaç bilgi edinmiş bir adamdı Dr. Werner, ve bu şarlatan hastaneden uzaklaştırılacaktı. Ve Oskar baştabibliği eline alacak, bu kadar genç olmasına rağmen sorumluluk isteyen bir işin başına geçecekti. Yeni bir Sauerbruch <a href="../Text/Notlar.xhtml#n86" id="n86d"><sup>[86]</sup></a> olarak, yanında ameliyat hemşiresi Drothea, çevresinde beyaz giysili maiyeti, çın çın öten koridorlarda yürüyecek, vizitaya çıkacak, en son anda şu ya da bu ameliyata karar verecekti. — Ne iyi oldu da, asla çevrilmeden kaldı bu filim.</p>
</body>
</html>
