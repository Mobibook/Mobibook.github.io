<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2><span style="font-weight:bold;">İ<a id="bookmark0"></a>SA’YI İZLEMEK</span></h2>

  <p>Evet, dönüş! Saat yirmiyi dört geçe cepheden izinli gelenlere ayrılmış tren Danzig Merkez İstasyonuna girdi. Felix ile Kitty beni Max Halbe Meydanı’na kadar getirdi, birbirimize veda ederken gözlerinde yaşlar belirdi Kitty’nin; sonra onlar Hochstiess’teki karargâhlarına yollandı, ben Labes Caddesi’ni küçük adımlarla arşınlamaya koyuldum. Akşamın dokuzu olmak üzereydi.</p>

  <p>Evet, dönüş! Enikonu yaygın kötü bir âdet: bugün ufak bir senedi tahrif ettiği için kalkıp yabancı bir lejyonda asker olmaya giden ve birkaç yıl sonra biraz yaşlanmış, yurda dönüp başından geçmiş serüvenleri anlatan her genci modern bir Odysseus yapıp çıkıyor. Bu arada dalgınlıkla yanlış bir trene binenler, sözgelişi Frankfurt’a gideceği yerde Oberhausen’da soluğu alanlar oluyor, yolda başlarından bir şeyler geçiyor bu gibilerin hani geçmemesi mümkün mü, yaşadıkları kente döner dönmez Circe, <a href="../Text/Notlar.xhtml#n58" id="n58d"><sup>[58]</sup></a> Penelope <a href="../Text/Notlar.xhtml#n59" id="n59d"><sup>[59]</sup></a> ve Telemachos <a href="../Text/Notlar.xhtml#n60" id="n60d"><sup>[60]</sup></a> gibi adları ağızlarından düşürmüyorlar. Oskar dönüşünde hiçbir şeyi değişmemiş buldu, bir kez yalnız bu yüzden bir Odysseus olamazdı. Odysseus kişiliğinde Penelope diye kendisine hitap etmesi gereken sevgili Maria’cığının çevresini çapkın erkekler sarmamıştı. Oskar’ın yola çıkmasından çok önceleri kesinlikle Matzerath’ta karar kılmıştı Maria ve hâlâ onunla beraber yaşıyordu. İnşallah aranızdaki okumuşların, sağlığındaki uyurgezerliğinden ötürü erkeklerin başını döndüren zavallı Roswitha’ya bir Circe gözüyle bakmak geçmez akıllarından. Eh, oğlum Kurt’a gelince, babası için kılını bile kıpırdatmamıştı; dolayısıyla, babası Oskar’ı tanıyamadığı kabul edilse bile, bir Telemachos olmaktan uzaktı büsbütün.</p>

  <p>Kıyaslama yapılacaksa —yurduna yuvasına dönen bir kimsenin böyle bir kıyaslamayı hoş karşılaması gerektiğini anlamıyor değilim hani—, izin verin, Tevrattaki Kaybolmuş Oğul olarak göstereyim kendimi; çünkü kapıyı bana Matzerath açmış, muhtemel bir baba değil de, gerçek bir baba gibi beni karşılamıştı. Hattâ Oskar’ın dönmesine sevinmiş, sahici ve suskun gözyaşları akıtmıştı; öyle ki, o günden sonra kendimi yalnız Oskar Bronski değil, aynı zamanda Oskar Matzerath olarak görmeye başlamıştım.</p>

  <p>Maria daha serinkanlı, ama soğuk denemeyecek bir davranışla çıkmıştı karşıma. Masada oturuyor, iktisat Müdürlüğü’ne verilecek yiyecek kuponlarını yapıştırıyordu ve sigara sehpası üzerine Kurt’un doğum günü hediyesi olarak henüz ambalajlarından çıkarılmamış birkaç öteberi yığmıştı. O pratik yaradılışıyla ilk düşündüğü şey benim sağlık ve afiyetim olmuş, beni soyup eskisi gibi yıkamış, yüzümdeki kızartıyı görmezlikten gelmiş, pijamamı giydirip beni masaya oturtmuş, Matzerath da bu arada hazırladığı haşlanıp kavrulmuş patatesi ve sahanda yumurtayı getirip önüme koymuştu. Önüme çıkarılan yemeği yiyip süt içmiş ve böylece yer içerken sorgulama başlamıştı: "Neredeydin a canım Oskar’cığım? Aramadığımız yer kalmadı. Polisler de dört dönüp seni aradılar, sonra da bizi mahkemeye çağırdılar, seni öldürüp bir yere atmadığımıza yemin ettirdiler. Neyse artık, buradasın ya şimdi. Ama bizi de az üzmedin, daha da üzeceğinden başka; çünkü geldiğini gidip polise bildirmemiz gerekiyor. Allah vere de içeri tıkmasalar seni. Eh, hak etmedin de değil. Sen bir şey söyleme hiç kimseye, evden kaç git, olur mu!"</p>

  <p>Maria uzağı görmüştü, gerçekten üzücü birtakım olaylar baş gösterdi ilerde. Sağlık Bakanlığından bir adam çıkagelip Matzerah’la mahrem bir görüşme yaptı; ama Matzerath bağırarak konuşuyor, dolayısıyla ne söylediği işitilebiliyordu: “Asla, asla olmaz! Ben böyle bir şeyi yapmayacağımı ölüm döşeğinde rahmetli karıma söz verdim. Çocuğun babası benim nihayet, sağlık polisi değil.”</p>

  <p>Böylece bir akıl ve ruh hastalıkları kliniğine yatırılmaktan yakayı kurtarmıştım. O günden sonra her iki haftada bir eve resmî bir mektup geliyor, mektupta Matzerath ufak bir imza atmaya davet ediliyordu; Matzerath imzayı atmaya yanaşmıyor, ancak yüzünü her seferinde endişeyle buruşturuyordu.</p>

  <p>Ama Oskar acele etti, kimi şeyleri atlayıp ilerde anlatılacaklara el uzattı; onun için Matzerath’ın yüzündeki buruşukları yeniden düzlemesi gerekecek, çünkü eve döndüğüm gece de bu yüz ışıl ışıl parıldıyordu sevinçten; Matzerath ilerisi için Maria’dan çok daha az tasa ediyor, ondan daha az soru soruyor bana, benim sağ salim dö-nüşümle yetinip ötesini aramıyor, yani gerçek bir baba gibi davranıyordu. Ben, beni görünce biraz afallayan Truczinski Nine’nin yanma çıkarılıp yatağa yatırılırken: “Ağabeysine yeniden kavuşması Kurtluğumuzu kimbilir ne kadar sevindirecek!” dedi. “Hem yarın Kurtçuğun üçüncü yaş gününü kutluyoruz.”</p>

  <p>Oğlum Kurt için yaş günü masasında üç mumlu pastadan ayrı bir de Bayan Gretchen’in kendi elceğiziyle ördüğü bir kazak bulunuyordu, ama Kurt hiç umursamadı kazağı. Beri yandan iğrenç sarı renkte lâstik bir top vardı masada; topun üzerine oturdu Kurt, at gibi üzerine binip koşturdu onu ve nihayet bir mutfak bıçağını alıp topa sapladı. Sonra da havayla doldurulmuş bütün toplarda tortu halinde dibe çöken o tiksinç tatlı suyu emdi yara yerinden. Top o bir daha onmayacak yarayı yeni almıştı ki, Kurt yelkenli gemiyi ıskartaya çıkarmaya, bir hurda durumuna getirmeye başladı. Ayrıca henüz el sürülmemiş, ama korkutucu bir biçimde el sürülmeye hazır, bir kırbaçla topaç duruyordu masa üzerinde.</p>

  <p>Oğlunun yaş gününü daha çok öncesinden düşünen ve varisinin üçüncü doğum günü kutlanırken hazır bulunmak üzere zamanın en hırçın ve zorba olayları içerisinden Doğu’ya doğru acele yol alıp gelmiş Oskar bir kenarda duruyor, oğlunun bu tahripkâr faaliyetini seyrediyor, o azimli oğlana karşı içinde bir hayranlık duyuyordu; kendi vücut ölçülerini oğlununkilerle karşılaştırıp biraz endişeyle kendi kendine itiraf etti: Sen burada yokken boyunu aştı oğlun Kurt, nerdeyse on yedi yıl geride kalan doğum gününden beri korumayı başardığın 94 santimetrelik boyu oğlan bal gibi iki, üç santimetre aştı; dolayısıyla onu trampetçi yapmanın ve bu vakitsiz büyümeye enerjik bir “Dur!” demenin zamanı geldi artık.</p>

  <p>O büyük kültür kaynağı kitabımla beraber tavan arasındaki çamaşır kurutma yerinde çatı olukları arasına sakladığım artistik eşya bavulundan, yeni fabrikasından çıkmış gibi gıcır gıcır bir teneke trampet alıp geldim ve büyükler böyle bir şeyi yapmadıklarına göre, zavallı annemin verdiği sözü tutarak üçüncü doğum günümde bana tanıdığı şansı ben de oğluma tanımak istedim.</p>

  <p>Bir zamanlar dükkânda çalışacak kimse olarak beni gören Matzerath'ın, benim bu işe yaramadığım anlaşıldıktan sonra, Kurt’a bakkaliyenin müstakbel sahibi gözüyle bakması pekâlâ mümkündü: “Bunun önüne geçmek gerekiyordu” diyorsam, Oskar’ı perakende ticaretin bir can düşmanı görmeyiniz lütfen. Bana ya da oğluma ilerisi için fabrikalar vadedilse, sömürgeleri de içerisinde olmak üzere bir krallığın miras olarak kendisine bırakılacağı söylense, yine de ben bundan başka türlü davranmazdım. Oskar hiçbir şeyi ikinci bir elden devralmak niyetinde değil, dolayısıyla oğlunun da benzeri bir davranışta bulunmasını sağlamak ve onu —işte düşüncemin sakat tarafı da buradaydı — sürekli bir üç yaşındalığın teneke trampetçisi yapmak istiyordum; genç ve umut dolu bir insanın bir teneke trampeti devralması, bir bakkaliyeyi devralması kadar iğrenç değildi sanki.</p>

  <p>Bugün böyle düşünüyor Oskar. Ama o zaman istediği tek şey vardı: trampetçi bir babanın yanı başına trampetçi bir oğul koymak, alttan ikili tokmak vuruşlarıyla yetişkinlere bakmak, doğurtucu bir trampetçi soyu kurmak; çünkü eserimin kuşaktan kuşağa, tenekeden ve beyaz-kırmızı lâke, aktarılıp gitmesini istiyordum.</p>

  <p>Ne türlü bir hayat bizi bekliyordu ilerde. Yan yana, ama aynı zamanda değişik odalarda, ikimiz bir arada ama o Labes, ben Luise Caddesinde, o kilerde, ben tavan arasında, Kurt mutfakta, Oskar tuvalette, sözün kısası baba ve oğul sağda solda ve bazen bir arada trampetlerini konuşturabilir, uygun fırsat çıktı mı ben kendi büyükannemin, Oskar kendi büyükannesinin, yani ikimiz de büyükannemiz Anna Koljaiczek’in eteklikleri altına kayabilir, orada yatıp kalkabilir, tokmakları kaldırıp indirerek hafif acı tereyağının kokusunu soluyabilirdik. Büyükanneme açılan kapı önünde çömer, oğlum Kurt’a derdim ki: “Bak işte içeri, oğlum! Geldiğimiz yer orası. Hani uslu durursan, bir saatçik ya da daha uzunca bir süre aynı yere dönebilir, içerde bizi bekleyen topluluğu ziyaret edebiliriz.”</p>

  <p>Kurt’a gelince, eteklikleri altından ileri uzanıp içerlere acele bir göz atar ve nazik bir soruyla benden, yani babasından bir açıklama rica ederdi.</p>

  <p>“O güzel bayan var ya”, diye fısıldardı Oskar da “hani orada, orta yerde oturuyor, zarif elleriyle oynuyor, hani insanı ağlamaklı yapacak kadar yumuşak oval bir yüzü var, işte zavallı annemdir o, yani senin büyükannen; yediği bir yılanbalığı çorbasından, ama belki de kalbinin fazla narinliği yüzünden ölüp gitti.”</p>

  <p>“Sonra baba, sonra?” diye ısrarla sorardı Kurt. “Ya oradaki o bıyıklı adam?”</p>

  <p>Ben de bunun üzerine esrarengiz bir hava içerisinde sesimi alçaltıp cevap verirdim: “Ha o mu? O senin büyükdeden Joseph Koljaiczek. O çakıp sönen kundakçı gözlerine, o Polonyalı. romantizmine ve burun kökü üzerindeki o pratik Kaschubei’lı kurnazlığa dikkat ediyor musun. Ayak parmakları arasındaki yüzgeçleri de gördün mü. Columbus’un denize indirildiği 1913 yılında tomruk sallarından birinin altını boyladı, uzun bir süre sularda yüzüp Amerika’ya vardı ve orada milyoner oldu. Ama yine de suya giriyor arada bir, yüzerek buraya geliyor ve zavallı annemi ana rahmine düşürdüğü yer olan burada tekrar sulara dalıp kayboluyor.”</p>

  <p>“Peki, büyükannemin arkasında saklanan, ama şimdi onun yanı başına geçen ve büyükannemin ellerini elleriyle okşayan o yakışıklı bay kim? Tıpkı seninkiler gibi mavi gözleri var, baba?”</p>

  <p>Uslu ve efendi oğlumun bu sorusuna cevap verebilmek için hayırsız ve hain bir evlât olan benim, bütün cesaretimi toplamam gerekecekti o zaman: “Sana bakan bu gözler, Bronskiler’in harikulâde mavi gözleridir, Kurtçuğum. Senin gözlerin gri renkte gerçi, bu bakımdan annene çekmişsin. Ama yine de zavallı annemin elini öpen Jan’dan kalır yerin yok. Nihayet Jan’ın babası Zinzent de bütün acayipliğine rağmen Kaschubei’lı gerçek bir Bronski’ydi. Günün birinde biz de döneceğiz oraya, hafif acı tereyağı kokusunu çevreye saçan o kaynağa biz de yol alacağız. Sevin onun için.”</p>

  <p>Benim o zamanki düşüncelerime göre, ancak büyükannemin içinde veya her zaman başvurduğum o lâtife yollu benzetişle büyükanne adındaki o tereyağı fıçısından gerçek bir aile yaşamı mümkündü. Bütün diğer uğraşılar gibi İsa’yı izleme yükümlülüğünü de istemeyerk taşıdığım ve Baba’ya, Oğul’a ve daha önemlisi Kutsal Ruh’a başparmağımı şöyle oynatmakla erişebileceğim, hattâ onları geçebileceğim bugün bile, bir yol bulup büyükannesinden içeri girmesi her şeyden çok imkânsızlaşan ben, atalarım arasında alabildiğine güzel aile sahnelerini gözlerimin önünde canlandırıyorum.</p>

  <p>Özellikle yağmurlu günler şöyle düşündüğüm oluyor kendi kendime: Büyükannem davetiyeler çıkarıyor ve hepimiz büyükannemin içinde buluşuyoruz. Jan Bronski geliyor, Polonya Postanesi'ni savunan göğsündeki mermi çukurlarına çiçekler, diyelim karanfiller sokuşturmuş. Benim tavsiyeme uyularak kendisine de bir davetiye yollanan Maria mahcup bir edayla anneme yaklaşıyor, onun muhabbetini kazanmaya çalışıyor, annemin tutmaya başladığı ve kendisinin kusursuz bir biçimde tutmakta devam ettiği hesap defterlerini uzatıyor ona, annem ise Kaschubei’ca bir kahkaha koyveriyor, sevgilim Maria’yı kendisine doğru çekip yanaklarından öpüyor ve göz kırparak: “Oh be Maria’cığım!” diyor. “Kimin kimden şikâyete hakkı var ki. İkimiz de bir Matzerath’la evlendik, ama ikimiz de bir Bronski’yi bağrımıza bastık.”</p>

  <p>Jan’ın hayat verdiği, annemin büyükannem Koljaiczek içerisinde belli bir süre karnında taşıdığı ve derken o tereyağı fıçıcığında dünyaya gözlerini açan bir oğul olarak daha başka düşünceleri kafamdan geçirmekten kendimi kesinlikle alıkoymam gerekiyor. Çünkü böyle bir olay muhakkak başka olayları ardından sürükleyip getirecektir. Belki o vakit, nihayet kendisi de bu çember içerisinde bulunan üvey kardeşimin kafasında Bronski’ce bir düşünce uyanır, ilkin benim Maria’ya bir gözünü kor, sonra da ona daha çok sokulmaya çalışır. Dolayısıyla hayal gücüm zararsız bir aile toplantısıyla sınırlıyor kendini. Bir üçüncü ve bir dördüncü trampetçiden vazgeçiyorum; Oskar ve Kurtla yetiniyor orada hazır bulunanlara, yabancı ülkelerde büyükannemin yerini alan Eyfel Kulesiyle ilgili kimi şeyler anlatıyorum; bizleri davet eden Anna Koljaiczek de içerisinde olmak üzere trampetlerimizin konukları eğlendirmesi ve konukların trampet vuruşlarındaki ritme uyarak elleriyle dizlerinde tempo tutması sevindiriyor beni.</p>

  <p>Büyükannemin içerisinde dünyayı ve bu dünyadaki ilişkiler örgüsünü açıp yaymak, sınırlı bir yüzey üzerinde çok katlı olmak ne kadar ayartıcı bir düşünce olsa da, Oskar’ın şimdi, Matzerath gibi kendisi de muhtemel bir baba olduğu için, Kurt’çuğun üçüncü yaş gününe, yani 1944 yılı 12 haziranındaki olaylar üzerine eğilmesi gerekiyor.</p>

  <p>Bir kez daha belirtelim ki, doğum günü armağanı olarak bir kazak, bir top, bir yelkenli gemi, bir kırbaç ve bir topaça kavuşmuştu oğlan ve benden de beyaz-kırmızı lâke bir teneke trampet alacaktı. Tam yelkenli gemiyi hurdaya çıkarmıştı ki, yanına yaklaştı Oskar; tenekeden yeni armağanı arkasında saklıyor, kullanılmış trampet ise karnının önünde sallanıyordu. Karşı karşıya dikiliyorduk Kurt’la, aramızda bir adımcık bir uzaklık vardı; Oskar parmak çocuk, Kurt boyu Oskar’dan iki santimetre daha büyük bir diğer parmak çocuk. Yüzünde vahşi bir ifade vardı Kurt’un, ne de olsa yelkenliyi kırıp dökmekle meşguldü; Pamir adındaki yelkenlinin son direğini de alaşağı etmişti ki, trampeti arkamdan çekip alarak yukarı kaldırdım.</p>

  <p>Yelkenlinin enkazını birdenbire elinden yere düşürdü Kurt, trampete sarıldı, trampeti tuttu, evirip çevirdi, yüzündeki gergin çizgiler yatışır gibi oldu biraz. Eh, trampet değneklerini de uzatabilirdim şimdi. Ama ne yazık ki, bu ikili hareketimi yanlış anladı Kurt, kendini tehlikede sanarak trampetin kenarıyla vurup değnekleri elimden düşürdü; ben değnekleri almak için eğildim, o arkasına uzandı, yerden alıp kaldırdığım değnekleri ikinci bir kez kendisine uzatmak isterken doğum günü armağanıyla bana vurdu, topacına değil de bana, Oskar’a vurdu, topaçına değil, oysa topaçı yivliydi, dönmek için yapılmıştı, ama Kurt kendi babasının vınlayıp dönmesini istiyordu, kırbaçlamaya başladı beni, belki de kardeş olduğumuzu düşündü; Kabil Habil'i kırbaçladı, derken Habil dönmeye başladı, ilkin yalpalayarak, ama zamanla hızlandı dönüşü ve düzgünleşti, başlangıçta boğuk boğuk ve ters ters homurdanmıştı, zamanla gittikçe durulup berraklaştı sesi, topaçlar gibi bir şakıma tutturdu. Ve Kabil gittikçe daha yukarılara çekip götürdü sesimi, derken sesimde bir tebeşirleşme baş gösterdi, sabah duası okuyan bir tenorunki gibi çıkmaya başladı sesim, gümüşsü melekler'in Viyana'lı Çocuk Şarkıcıları'nın, bir öğrenim ve eğitimden geçirilmiş iğdişlilerinki gibi çıkmaya başladı; Habil’in de yere serilmeden böyle çıkmış olmalıydı sesi, ben de nihayet Kurt un kırbaç darbeleri altında yere serildim.</p>

  <p>Benim böyle yere yıkılmış, perişan vınlamaya devam ettiğimi görünce, birçok defalar odanın havasını kırbaçladı Kurt; sanki kolu yeteri kadar kırbaç sallamıştı. Derken trampeti uzun boylu incelemeye koyuldu, bir yandan da kuşkuyla göz altında tuttu beni. Beyaz-kırmızı lâke armağan trampeti oradaki sandalyenin bir köşesine çaldı ilkin, sonra elinden döşeme tahtaları üzerine bıraktı. Yelkenli giyimin devcileyin gövdesini yerden alarak trampete girişti. Trampeti çalmıyor, onu vurup kırmaya savaşıyordu. Ne kadar basit olursa olsun, herhangi bir havayı trampetten çıkarmaya uğraşmıyordu elleri. Monoton bir düzenle, yüzünde zorlanmış bir katılık, trampetin tenekesine darbeler indiriyordu. Böylesine bir trampetçiyi beklemişti trampet, oynar gibi havada savrulan pek hafif değneklerin darbelerine katlanabilirdi, ama kaba bir yelkenli enkazından oluşan bir şahmerdanın darbelerine hayır. Trampet eğilip büküldü, çerçevesini bırakıp kaçmak, darbelerden yakasını kurtarmak istedi; beyaz-kırmızı lâkeyi üzerinden atarak ve gri-mavi tenekeye aman dileterek kendini görünmez duruma sokmak istedi. Ne var ki, babasının doğum günü armağanına aman vermedi oğul ve baba yeniden araya girip, vücudunun birçok yerlerinde ağrı ve sızılar hissetmesine rağmen halı üzerinde sürünerek oğula yaklaşacak olunca, yeniden kırbaç darbeleriyle karşılandı: Yorgun topaç kırbacın tadını biliyordu, topaç gibi dönmeyi ve vınlamayı bıraktı; beri yandan trampet de ince duygulu ve değnekleri oynar gibi havada savuran, değnekleri ne kadar güçlü savurursa savursun üzerine hoyrat indirmeyen bir trampetçiye kavuşmaktan kesti umudunu.</p>

  <p>Maria içeri girdiğinde trampet hurdaya çıkarılmış bulunuyordu. Beni kucağına aldı Maria; şişmiş gözlerime, yırtılmış kulağıma öpücükler kondurup, kırbaç izleri görülen ellerimi ve bu izlerden akan kanları yaladı.</p>

  <p>Ah ne olur Maria bu kendisine kötü davranılmış, boy atıp gelişmekte geri kalmış, acınacak derecede anormal çocuğu sadece öpmeseydi de, onu dövülmüş bir baba olarak görse, onun her yara beresinde kendi sevgilisini görseydi! İlerdeki karanlık ve kasvetli aylarda onun için ne büyük bir teselli kaynağı, ona nasıl gizli ve gerçek bir koca olurdum!</p>

  <p>İlkin üvey kardeşim Stephan Bronski’nin başına çullandı felâket. Hani Maria’yı doğrudan doğruya ilgilendiren bir şey değildi bu. O sırada teğmenliğe terfi etmişti üvey kardeşim ve çoktan üvey babası Ehlers’in adını taşıyordu. Felâket Buz Denizi’nde üvey kardeşimin başına çullanmış, onun subay kariyerine bundan böyle kesin olarak son vermişti. Stephan’ın babası Jan Polonya Postanesini savunduğu için Saspe Mezarlığı'nda kurşuna dizilirken gömleğinin altında bir skat kartı taşımış, oğlu Teğmen Ehlers’in üniformasını ise ikinci sınıf bir Demirhaç Nişanı, bir piyade rozeti ve bir de Dondurulmuş Et Nişanı <a href="../Text/Notlar.xhtml#n61" id="n61d"><sup>[61]</sup></a> süslemişti.</p>

  <p>Haziran sonunda Truczinski Nine’ye hafif bir inme indi, çünkü posta idaresi kara bir haber iletti kendisine: oğlu Onbaşı Fritz Truczinski üç şey uğrunda şehit düşmüştü: Führer, millet ve vatan. Bu da cephenin orta kesiminde olmuş, Fritz’in cüzdanından Heidelberg'li, Brest’li, Paris’li, Bad Kreuznach’lı ve Selanik’li çoğu gülen ve cana yakın yosmaların resimleri çıkmıştı; ayrıca birinci ve ikinci sınıf Demirhaç Nişanları, bilmem hangi yaralanmalara karşılık verilen nişanlar, göğüs göğüse bir savaşta kazanılan bronz bir bilezik ve bir tanksavar top mermisinin iki yarım parçası. Sonra da Kanauer adında bir yüzbaşı cephenin orta kesiminden doğruca Langfuhr’un Labes Caddesi’ne Fritz’in birkaç mektubunu yollamıştı.</p>

  <p>Matzerath elden gelen yardımı esirgemedi ve Truczisnki Nine çok geçmeden iyileşmeye başladı; ama bundan böyle eski sağlığına kavuşmadı büsbütün. Pencere önündeki bir sandalyada kıpırdamadan oturuyor, günde iki üç kez yanına çıkarak kendisine gerekli öteberileri getiren bana ve Matzerath’a cephenin orta kesimi denen yerin nerede bulunduğunu soruyordu. Uzak mıydı buraya cephenin orta kesimi? Bir pazar trenle kalkıp gidebilir miydi?</p>

  <p>Matzerath bütün iyi niyetine rağmen bu konuda bilgi veremiyor, dolayısıyla gittikçe hareketlenen orta cepheyle ilgili birkaç değişik bilgiyi, uzun öğle sonralarında trampetini konuşturarak, sandalyesinde kımıldamaksızın oturan, ama boyuna başını sallayan Truczinski Nine’ye sunmak, özel haberler ve cephe haberleriyle coğrafya konusunda kendini yetiştirmiş bana düşüyordu.</p>

  <p>Çapkın Fritz’e pek bağlı olan Maria’ya gelince, sofulaşmıştı birden. Bütün temmuz ayını almış olduğu dini eğitimin gereklerini yerine getirmekle geçirdi, pazarları Herz - Jesu Kilisesi’ne giderek Rahip Hecht’i ziyaret etti; tek başına kiliseye gitmekten hoşlanmasına rağmen, bazen yanına Matzerath’ı alıp götürüyordu.</p>

  <p>Ama Protestan kilisesindeki tapınmalar Maria’ya yetmedi. Bir hafta ortası — perşembe mi, yoksa cuma mıydı? — daha normal kapanma saatini beklemeden dükkânı Matzerath’a bırakıp, Katolik olan beni elimden tuttu; Neuer Markt’a doğru yürümeye başladık, sonra Else Sokağı’na, oradan Meryem Ana Caddesi’ne saptık, Kasap Wohlgemuth’un önünden geçerek Kleinhammer Parkı’na geldik. Oskar, galiba Langfuhr istasyonuna gidiyoruz, küçük bir yolculuk yapacağız, belki de Bissau’a, Kaschubei’a gideceğiz <span style="font-style:italic;">diye</span> düşünürken sola vurduk, demiryolu alt geçidinin önünde batıl bir inanca uyarak durduk, önce bir marşandizin geçmesini gözledik, sonra da yukardan pis pis suların damladığı alt geçitten geçtik, doğru sinemadan tarafa yürüyerek sola saptık ve tren yolu boyunca sürdürdük yürümemizi. Ya Maria beni Brunhof Caddesindeki Dr. Hollatz’ın muayenehanesine götürüyor, ya da mezhep değiştirecek, onun için benimle Herz-Jesu Kilisesi'ne gitmek istiyor diye geçirdim içimden. Kilisenin ana kapısı tren yolu setine bakıyordu. Setle açık kapı arasında durduk. Bir ağustos gününün ikindi üzeri, havada bir uğultu. Arkamızda, raylar arasındaki çakıl taşları üzerinde, ellerinde kürekler, başlarına beyaz başörtülerle Doğu’dan gelmiş kadınlar çalışıyorlardı. Ayakta dikilip gölgeli ve serin kiliseden içeri baktık. Çok arkalarda insanı ustaca kendine çeken bir göz; ebedî kandil. Arkamızdaki set üzerinde çalışan Ukraynalı kadınlar kazma ve kürekleri bıraktılar ellerinden. Bir boru öttü, bir tren yaklaştı, geldi sonunda, gelmişti, henüz gitmemişti önümüzden geçip uzaklaşmamıştı henüz, ama derken gitti. Bir boru öttü, UkraynalI kadınlar yeniden kazma ve küreklere sarıldı. Maria kararsızdı, ilkin hangi ayağını atacağını bilemez gibiydi, derken doğuştan ve ayrıca vaftiz nedeniyle Tek Mutlu Kılıcı Kilise’ye <a href="../Text/Notlar.xhtml#n62" id="n62d"><sup>[62]</sup></a> daha yakın bana yükledi sorumluluğu; yıllardan sonra, o gazoz tozu ve sevgi dolu iki haftadan sonra kendini yeniden Oskar’ın yol-göstericiliğine bıraktı.</p>

  <p>Bunun üzerine tren yolu setini, setteki gürültüleri, ağustos ayını ve ağustos ayının uğultusunu dışarıda bıraktık. Biraz mahzun, parmak uçlarımı gömleğimin altında duran trampet üzerinde hafif yollu gezdirdim, ama yüzümü kendi haline ve bir kayıtsızlığa terk ederek, zavallı annemle bu kilisede ziyaret ettiğimiz ayinleri, o akşam ibadetlerini ve cumartesi günah çıkarmalarını anımsadım; annem Jan Bronski’yle pek fazla düşüp kalkmaya başladığı için ölmeden az önce sofulaşmış, her cumartesi az buçuk günah çıkarır olmuş, pazarları sakrament’lerle güçlenmeye çalışmış, böylece bir sonraki perşembe Dülgerler Sokağı’nda Jan’ın karşısına hafiflemiş ve güçlenmiş olarak çıkmak istemişti. O zamanki rahip efendinin adı neydi acaba? Adı Wiehnke idi rahip efendinin ve hâlâ Herz-Jesu Kilisesi'nin rahipliğini üzerinde bulunduruyor, alçak perdeden ve anlaşılmaz bir dille tatlı tatlı vaizler veriyordu; Credo’yu <a href="../Text/Notlar.xhtml#n63" id="n63d"><sup>[63]</sup></a> o kadar ince ve ağlamaklı bir sesle okuyordu ki, soldaki Bakire Meryem’i, İsa Çocuk’u ve Vaftizci Oğlan’ı barındıran yan mihrap olmasaydı, ben bile o zamanlar bir inanç duygusuna kaptırabilirdim kendimi.</p>

  <p>Ama yine de Maria’yı dışarıdaki güneş ışığından alıp kilisenin ana kapısından içeri sokmamı, sonra da onu çini döşeme üzerinden çekerek kilisenin orta yerine getirmemi sağlayan bu yan mihrap olmuştu.</p>

  <p>Oskar acele etmeksizin, meşe sırada Maria'nın yanı başında sessiz sakin oturuyor ve gittikçe daha bir duygusuzlaşıyordu. Son olarak buraya geleli yıllar geçmişti aradan, buna rağmen sanki hep aynı kimseler günah çıkarma kitabının yapraklarını karıştırıyor, Rahip Efendi wiehnke’nin kulağının boşalmasını gözlüyorlardı. Biraz kenarda, kilisenin ortasına yakın bir yerdeydik. Böylelikle Maria’yı bir seçme yapmakta rahat bırakmak ve bunu kolaylaştırmak istemiştim. Bir kez Maria günah çıkarma sandalyasının insanı sersemletecek kadar yakınında bulunmuyordu; dolayısıyla sessiz sedasız, resmî olmayan bir tarzda mezhep değiştirebilirdi. Sonra da günah çıkarmadan önceki durumu görebiliyordu oturduğu yerden, dolayısıyla olup biteni bizzat izleyerek bir karara varabilir, isterse günah çıkarma hücresine girip Rahip Efendi'nin kulağına eğilerek onunla mezhep değiştirmenin ayrıntıları üzerinde konuşabilirdi. Onun henüz acemi ellerle, kilisenin kokusu, tozu ve kabartma süsleri, ihtişam içerisindeki melekleri, kırılan ışıkları, ihtilâçlı vücutlarıyla ermişlerdi altında, tatlı ezalardan yana zengin bir Katolikliğin önünde, altında ve arasında diz çöküp, tersten başlayarak haç çıkardığını görmek üzdü beni. Oskar eliyle hafiften Maria’ya dokundu, ona nasıl doğru haç çıkarılacağını gösterdi, öğrenmeye hevesli Maria’ya alnının gerisinde nerede Baba'nın, göğüs içerisinde nerede Oğul’un ve omuz eklemlerinin neresinde Kutsal Ruh’un bulunduğunu, ayrıca amin demek için ellerin nasıl katlanması gerektiğini öğretti. Maria onun öğrettiği gibi haç çıkardı, sonra amin durumunda katladı ellerini ve amin’den kalkarak dualara koyuldu.</p>

  <p>Oskar da ölmüş birkaç yakını için duaya çalıştı ilkin, ama Roswitha’sı için Tanrıya yakarıp onun ebedî huzur ve İlâhi hazlardan hissedar olmasını bu yakarışıyla satın almaya çalışırken, öylesine dünyevî birtakım ayrıntılar zihnine üşüştü ki, ebedî huzur ve İlâhi hazlar, sonunda Paris’deki bir otele gelip yerleşti. Bunun üzerine Prafation’da aradım kurtuluşu, çünkü bu duanın biraz daha serbest bir havas: vardır; ezelden ebede değilim, sursum çorda, diğnum et justum —yerine olanı ve doğrusu budur— bu kadarıyla yetindim ve göz ucuyla Maria’yı gözetlemeye koyuldum.</p>

  <p>Bir Katolik gibi tapınmak yakışıyordu Maria’ya; şirin ve resmedilmeğe değer bir görünüşü vardı. Tapınmak kirpiklerini uzatıyor, kaşlarının daha bir belirgin ortaya çıkmasını sağlıyor, yanaklarını yakıp tutuşturuyor, alnını ağırlaştırıyor, boynunu esnek, burun kanatlarını oynak ve hareketli bir duruma sokuyordu. Maria'nın acılarla çiçeklenen yüzü, az kalsın ona yaklaşma denemelerinde bulunmaya götürecekti beni. Ama tapmanları rahatsız etmemek gerekiyor; tapınanları ne baştan çıkarmalı, ne de onlar tarafından baştan çıkarılmalıdır; isterse diğer kimseler tarafından seyredilmeğe değer görünmek tapınanların hoşuna gitsin, tapınmaları üzerinde olumlu bir etki yapsın.</p>

  <p>Bir ara pürüzsüz cilalı kilise sırasından kaydım aşağı, ellerimi gömleğimin atlında bir kümbet yapan trampetimin üzerine koydum. Maria’dan kaçıp çini döşemeye geldi Oskar, trampetiyle kilisenin sol kanadındaki Çarmıh Duraklarının <a href="../Text/Notlar.xhtml#n64" id="n64d"><sup>[64]</sup></a> önünden geçti, Ermiş Antonius’un önünde —bizim için dua et— oyalanmadı; çünkü biz ne bir para çantası, ne de evimizin anahtarını kaybetmiştik; eski Pruzzen’ler tarafından öldürülen Prag’lı Adalbert’i de solumuzda bıraktık ve durup dinlenmeksizin bir çini panodan ötekisine sekerek —bir satranç gibiydi çiniler — sol yan mihrabın basamaklarını müjdeleyen halı önüne gelip durduk.</p>

  <p>İnanınız ki, Yeni Gotik üslûbunda bir tuğla yapı olan Herz-Jesu Kilisesi’nde, dolayısıyla sol yan mihrapta her şey eski durumundaydı; o üryan pembe İsa Çocuk hâlâ Bakire Meryem’in sol bacağında oturuyordu; hani Maria demiyorum ki, benim mezhep değiştiren Maria ile karıştırılmasın. Bakire Meryem’in sağ dizine doğru hâlâ çikolata rengindeki kıllı postuyla üzerinde doğru dürüst bir giysi bulunmayan Vaftizci Çocuk yerleşmişti. Bakire Meryem eskisi gibi sağ işaret parmağıyla İsa’yı gösteriyor, bir yandan da Vaftizci Yahya’ya bakıyordu.</p>

  <p>Ama Oskar yıllar süren bir gaybubetten sonra da Bakire Meryem’in gururlanmasından çok, iki oğlanın durumlarıyla ilgilendi. İsâ'nın boyu üçüncü doğum gününde benim oğlum Kurt’un boyu kadardı, yani Oskar’dan iki santimetre daha uzundu. Eldeki belgelere göre yaşı İsa’dan daha büyük olan Vaftizci Yahya benim boyumdaydı. Ne var ki, her iki oğlanın yüzünde büyümüş de küçülmüş kimselere özgü zeki bir ifade bulunuyordu ve bu ifade benim yüzümün de yabancısı değildi, Değişen bir şey yoktu ortada; çok yıllar öncesi zavallı annemle beraber Herz-Jesu Kilisesi’ni ziyaret ettiğim zaman, gene tıpkı böyle pek açıkgöz bakışları vardı ikisinin.</p>

  <p>Halı üzerinden yürüyüp basamakları çıktım, ama başlangıç duasına başvurmadan yaptım bu işi. Tasvirlerdeki her kıvrımı gözden geçirdim; iki çıplak oğlanın boyalı alçıdan vücutlarını, parmaklarımın tümündeki duyguları bir araya toplasam kendisiyle boy ölçüşemeyeceği kadar keskin duygulu trampetçi tokmağımla usul usul izledim, tokmağı dokundurmadığım hiçbir yer bırakmadım: bacaklar, karın, kollar. Vücutta yağ bağlamaktan ileri gelen kırışıkları ve aradaki çukurları saydım; tıpkı Oskar’ın boyu bosu, tıpkı benim gürbüz etten vücudum, benim güçlü ve biraz yağlı dizlerim, benim kısa, ama adaleli trampetçi kollarım. Hani yumurcak da tıpkı benim gibi tutuyordu kollarını. Meryem Ana'nın bacağında oturuyor, sanki trampet çalacakmış, sanki Oskar değil de İsâ imiş, sanki benim trampetimi gözler dururmuş, sanki bu kez niyeti ciddiymiş, Meryem Ana’ya, Vaftize! Yahya’ya ve bana trampetten şöyle ahenkli hoş havalar çıkarıp sunacakmış gibi kollarını ve yumruklarını havaya kaldırmıştı.</p>

  <p>Yıllar önce ne yapmışsam onu yaptım yine, trampeti karnımdan çekip alarak İsâ’yı bir sınamadan geçirdim. Boyalı alçıyı düşünerek sakıngan davranıp Oskar’ın beyaz-kırmızı trampetini İsa’nın pembe bacaklarına sürdüm, ama bunu hıncımı almak için yaptım, yani bir mucize olacak diye sersemce bir umuda kaptırmadım kendimi. İstediğim, İsâ’nın güçsüzlüğünü elle tutulur biçimde görmekti daha çok. Her ne kadar İsâ orada öyle oturuyor ve yumruklarını havaya kalkık tutuyor, her ne kadar benim boyuma ve benim sağlam vücut yapıma sahip bulunuyor, benim nice zahmetlere ve nice büyük yoksunlara katlanarak uyandırmayı başardığım üç yaşındaki çocuk izlenimini alçıdan ve kolaycacık uyandırmak istiyorsa da, trampet çakmıyordu, çalabilirmiş gibi yapıyordu sadece, galiba şöyle düşünüyordu: trampetim olsaydı çalardım. Ben de dedim ki, buyur işte trampet sana, ama yine de çalamayacaksın. Her iki trampet değneğini, güle güle katılıyordum hani, sosis biçimindeki parmakları arasına kıstırdım İsâ'nın on parmağı arasına kıstırdım, haydi çal bakalım şimdi, pek sevgili İsâ’cığım; boyalı alçı, teneke trampet çalıyor. Oskar döndü, üç basamağı indi, halı üzerinde yürüyüp yine çini döşemeye geldi. Çalsana haydi İsâ Çocuk! Oskar bir hayli geriye çekildi heykellerden, heykellerle arasına bir uzaklık koydu ve gülmekten iki büklüm oluyordu, çünkü İsâ Çocuk oracıkta öyle oturuyor, trampet çalamıyordu, çalmak istemiyordu belki de. — Can sıkıntısı içimi bir ağaç kabuğu gibi kemirmeye başlamıştı ki, işittim birden: İsâ Çocuk trampet çalıyordu.</p>

  <p>Her şey susmuştu. İsa Çocuk değneklerden bir sağını indiriyordu trampete, bir solunu. Sonra da iki değnekle birden çalmaya başladı, değnekleri çapraz tutuyordu elinde, hani onları havada fena da savurmuyordu; bu işi gayet ciddî yapıyor, değişikliklerden hoşlanıyor, basit ritimlerde öylesine bir ustalık gösteriyordu ki, ağır çapraşık ritimler çıkarıyordu sanki trampetten, geçmiş yüzyıllardaki bir kiralık asker gibi de değildi çalışı, çaldıklarında tamamen bir müzikalite vardı, halk havalarını da küçümsemiyordu; o zamanlar ağızdan ağza dolaşan “Her şey geçer” melodisini çaldı, tabiî onun arkasından “Lili Mar-len”i; derken yavaşça, ama galiba biraz ansızın o mavi Bronski gözlü ve bukleli başını döndürdü bana, oldukça kendini beğenmiş bir edayla gülümsedi ve Oskar’ın en beğendiği parçaları potpuri halinde bir araya toplayarak çalmaya koyuldu; “Cam, cam, camcık” ile başladı potpuri, oradan “Ders Programı”na geçti, İsâ Çocuk da tıpkı benim gibi Rasputin’i Goethe’ye karşı koz olarak kullanıyordu; benimle Stockturm’a çıkıyor, benimle yellerde sürünerek tribün altına giriyor, dalgakıranda yılanbalığı yakalıyor, yanıma katılarak zavallı annemin ayak ucuna doğru daralan tabutunun arkasından yürüyor ve hep bir yolunu bulup büyükannem Koljaiczek’in dört etekliği altına giriyordu ki, bu beni hepsinden çok şaşırtan bir şey oldu.</p>

  <p>Derken Oskar yaklaştı. Bir güç onu İsâ Çocuk’a doğru çekmiş, birden Oskar halı üzerinde yürümek, çini döşeme üzerinde dikilmemek istemişti. Mihrap önündeki merdivenin bir basamağı onu alıp bir sonraki basamağa iletti. Böyle böyle yukarı çıktım. Onun aşağıya indirdiğini görseydim, hani daha memnun olurdum. Sesimin son kalıntılarını kazıyıp bir araya toplayarak: “İsâ Çocuk!” dedim. “Bak, biz seninle böyle bir bahse tutuşmadık. Hemen geri ver bana trampetimi. Senin haçın var, o yeter sana.” Öyle ansızın kesmeyerek yavaş yavaş çalmasını bitirdi İsâ Çocuk, değnekleri aşırı bir dikkat gösterip trampetin teneke yüzüne çapraz bıraktı ve Oskar’ın düşüncesizlik ederek daha önce kendisine sunduğu trampeti itiraz etmeden ona geri verdi.</p>

  <p>Teşekkür falan etmeden on iblis çabukluğuyla basamaklardan inip yan mihraptaki Katolik havadan kendimi dışarı atmak istiyordum ki, ansızın bir ses, buyurucu olmasına rağmen gönül okşayarak omuzlarıma dokundu: “Beni seviyor musun Oskar?” Arkama dönmeden cevap verdim: “Ne gezer!” Bunun üzerine İsâ Çocuk sesini en ufak bir şekilde güçlendirmeden tekrarladı: “Beni seviyor musun Oskar?” Ters ters cevaplandırdım: “Ne yazık ki hiç, ama hiç sevdiğim yok!” O zaman üçüncü bir kez, içimde bir boşluk duygusu uyandırarak seslendi: “Oskar, beni seviyor musun?” Yüzümü çevirip baktım: “Senden nefret ediyorum yavrucuğum, senden ve senin bütün o etrafındakilerden!”</p>

  <p>Ne tuhafsa benim bu aşağılayıcı sözlerim onda bir zafer havasının uyanmasına yardımcı oldu. İlkokul öğretmeni bir bayan gibi işaret parmağını havaya kaldırdı ve bana bir görev yükledi: “Sen Oskar’sın, bir kayasın sen, bu kaya üzerinde kilisemi kuracağım. Düş peşime!”</p>

  <p>Bu durumda ne kadar hırslandığımı tasavvur edersiniz herhalde. Öfkemden tepem atmıştı. Alçıdan ayak parmaklarının birini kopardım İsa Çocuk’un, ama İsa Çocuk artık kımıldamaz olmuştu. “Bir daha söyle bakayım bunu!” dedi Oskar tiz bir sesle. “Söyle de senin o boyalarını kazıyayım üzerinden!”</p>

  <p>Bundan böyle bir şey söylemedi İsa Çocuk; her zamanki gibi yine o yaşlı adam geldi, bütün kiliselerde ayaklarını sürüyerek dolaşan o yaşlı adam. Sol yan mihrabı selâmladı geçerken, beni hiç fark etmemişti, ayaklarını sürüyerek yoluna devam etti ve tam Prag’lı Adlabert’in yanına varmıştı ki, ben yalpalayarak merdivenden indim, halıyı geçip çini döşemeye çıktım ve arkama dönmeden satranç desenli çini döşeme üzerinden geçerek Maria'nın yanına geldim; o anda Maria tıpkı benim öğrettiğim gibi doğru dürüst haç çıkarıyordu.</p>

  <p>Maria’yı elinden tutarak kutsal su kurnasına götürdüm, kilisenin ana cemaat yerinde, âdeta kapının hemen yanında bir kez daha ana mihraba doğru döndürüp ona haç çıkarttırdım, ama kendim haç çıkarmadım onunla beraber; Maria diz çökecek olunca, onu çekip dışarının güneşli havasına daldım.</p>

  <p>Aksam üzeriydi. Setteki tren yolunda çalışan UkraynalI kadınlar gitmişti. Langfuhr banliyö istasyonunun az berisinde bir marşandiz treni manevra yapıyor, salkım saçak sivrisinekler uçuşuyordu havada. Yukardan doğru gelen çan sesleri manevra yapan marşandizin gürültüsüne karışıyordu. Maria'nın yüzünde ağlamış bir ifade vardı, bana gelince haykırmak istiyordum; İsa neyimeydi benim; ah şöyle bir bağırsaydım; İsa'nın haçından bana neydi! Ama sesimin onun kilisesindeki pencerelere karşı güçsüz kaldığını da çok iyi biliyordum. Kilisesini ilerde de Petrus <a href="../Text/Notlar.xhtml#n65" id="n65d"><sup>[65]</sup></a> ya da Petri veya Doğu Prusya diliyle Patrikeit adındaki adamı üzerinde kursundu. “Aman Oskar, kilisenin camlarına sakın dokunmayasın!” diye fısıldıyordu içimdeki şeytan. “Bak senin sesinin de canına okur yoksa.” Dolayısıyla gözlerimi kaldırıp sadece bir bakmakla yetindim, Yeni Gotik üslûbundaki bir pencerenin enini boyunu ölçtüm, sonra kurtardım kendimi, onun peşine düşmedim, Maria'nın yanı sıra İstasyon Caddesinden alt geçide doğru yürümeye koyuldum. Yukardan sular damlayan tüneli geride bırakıp Kleinhammer Parkı'na çıktık, sonra sağa sapıp Maria Caddesine vurduk, Kasap Wohlgemuth'un önünden geçtik, sola Else Caddesi'ne saptık, Striessbach’dan geçip Neuer Markt'a geldik; burada pasif korunma için yangın söndürmede kullanılmak üzere bir havuz yapıyorlardı. Uzun sürdü Labes Caddesi, ama sonunda eve vardık. Maria’dan ayrılıp doksan basamağı çıkarak tavan arasına geldi Oskar. Çamaşır kurutma yerine yatak çarşafları asılmıştı ve çarşafların gerisinde pasif korunmada kullanılmak üzere yığılmış kumlar görülüyor, kumların, kovaların, deste deste gazetelerin ve kalabalık yağmur oluklarının gerisinde de benim kitabım ve Cephe Tiyatrosu'ndan kalma teneke trampet stokum bulunuyordu. Ve bir ayakkabı kutusunda ıskartaya çıkarılmış, ama hâlâ armut biçimini koruyan birkaç ampul. Bu ampullerden ilk önüne geleni aldı Oskar, sesiyle tuz buz etti, sonra İkincisini alıp camdan toz haline getirdi, daha sonra da üçüncüsünü iki parçaya böldü, büyücek parçanın üzerine güzel güzel harflerle İSA yazdı sesiyle, sonra da hem camı, hem yazıyı paramparça etti, aynı şeyi bir kez daha tekrarlayacak oldu, ama ampul kalmamıştı. Pasif korunma kumlarının üzerine bitkin bıraktım kendimi: Oskar’ın sesine henüz bir şey olmamıştı, sırası gelince İsa’nın yerini alacak biri vardı ortada. Ama benim ilk müritlerim Toz Alıcılar olacaktı.</p>
</body>
</html>
