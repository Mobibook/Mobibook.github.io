<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ates4</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="clrb"/>

  <p class="normal">Marx’ın, adına ricada bulunduğu bayan ‘Kupa Valesi Kulübü’nün şantajcı ve dolandırıcılarının kirli işlerinden dolayı sanık sandalyesine oturan yoksullaşmış saraylı Davidovski’yle evlenen Paris Komünü’nün kahramanı Dmitriyeva idi.</p>

  <p class="normal">İvan Mihailoviç Davidovski, manevi açıdan zayıf, kumral saçlı, yakışıklı, iyi yürekli bir adamdı. O, Yelizaveta Lukiniçna’nın gönlünü fethetmekle kalmamış, güvenini de kazanmıştı. Dmitriyeva’nın kocasının hiçbir kötülüğe karışmadığından kuşkusu yoktu. Onun felaketi, zayıf karakterinde ve son derece iyi yürekliliğindeydi. Her iki özellik de kısmen bu istikrarsız insana özgüydü. Dört yıl okuduktan sonra, tıpkı başladığı diğer işlerde olduğu gibi, bitirmesine ramak kala üniversiteyi bırakmıştı. Davidovski, aşırı para kazanmak için kuşkulu her girişimde bulunan ve hep sonunda eli boş kalan bir hayalciydi. Bir şekilde zenginleşmeyi ve başarısızlık durumundan sıyrılmayı umut ederek bu kez de dolandırıcı ve yankesicilerin içine düşmüştü.</p>

  <p class="normal">Dmitriyeva’nın arkadaşı olan Nikolay İsakoviç Utin, onu, kendine layık olmayan bu insanla evlenmemesi için boşu boşuna ikna etmeye çalışmıştı. Güçlü duyguları gözlerini bağlamış ve sağduyusunu yitirmişti, ve o hiç hesapsız Davidovski ile yaşamını birleştirmişti. Davidovski’yi tutukladıklarında, Utin bu olayı Marx’a bildirmiş ve Marx derhal konuyla ilgilenmişti.</p>

  <p class="normal">‘Kupa Valesi’ duruşmasında Yelizaveta Lukiniçna kocasını savundu. O, kocasının düşmanlar tarafından suçsuz yere iftira atılan ahlaklı ve son derece dürüst bir insan olduğunu iddia ediyordu.</p>

  <p class="normal">Mahkeme Davidovski’yi Yeremeyev adında bir zengini içirip karşılıksız çek koçanlarını, ayrıca yirmi bin rublelik bir çeki imzalamaya ikna ederek hileyle elinden almaktan suçlu bulup tüm mülkiyet haklarından mahrumiyet ve Sibirya’ya sürgün cezasına çarptırmıştı. Kocasına inanmış olan Yelizaveta Lukiniçna iki çocuğuyla birlikte onun ardından gitmiş ve Krasnoyarsk eyaletine yerleşmişti. Orada, önce Yeniseyk kentine, ardından Moskova yolu üzerinde büyük bir köy olan Zaledeva’ya yerleşip büyük iki katlı bir ev aldı. İnek ve at bakarak kendisini tümüyle ailesine ve ev işlerine adadı. El attığı her konuda yetenekli, meraklı olan Dmitriyeva soğuğa dayanıklı bir patates türü üretmeyi başarmış, çocuklarına başarıyla yabancı diller, değişik bilimler ve müzik öğretmişti.</p>

  <p class="normal">Geceleri evden çıkıyor uzun uzun yıldızlara bakıyor, gökyüzünü inceliyordu. Suskun, sert ve hatta somurtkan biri olarak insanlardan kaçıyordu, insanlar da onu geceleri uyumaması, durmadan dolaşması ve astronomi tutkusundan dolayı ruh hastası kabul ediyordu. Eskisi gibi çok güzel bir kadındı; uzun boylu, hafif dolgun, siyah saçları ve olağanüstü büyük, gülmeyen siyah gözleri vardı. Kimse onun geçmişini bilmiyordu, ve çok ender olarak Marx’ın arkadaşı ve Enternasyonal’in üyesi olduğundan söz ettiğinde, köyde yıldan yıla sayıları daha da artan politik sürgünler ona inanmıyorlardı.</p>

  <p class="ortayazi">***</p>

  <p class="normal">İnsan zamanla uzun yaşamı boyunca yinelenen rahatsızlıklara alışır ve kendisini mermi kovanındaki bir barut gibi saran hastalıklardan birinde ölümün olduğunu düşünmez. 60 yaşından sonra Jenny Marx hastalanmaya başladı. Hiçbir şeyin yararı olmuyordu; ne deniz kıyısına gitmesi, ne Londralı, Manchesterli, Neynarlı, Parisli doktorların tavsiyeleri. Marx sevgili karısının yüzüne endişeyle bakıyor ve hatlarının keskinleştiğini, derisinin kül rengini almış olduğunu, kuruduğunu fark ediyordu. Bazen de güzel siyah gözlerindeki parıltının birden söndüğünü ve yerini endişeye bıraktığını fark ediyordu. Kaşları artık solmuş bir leylağı anımsatıyordu. Hızla zayıflamıştı, ağrıları, artan güçsüzlüğünü gizliyordu.</p>

  <p class="normal">Lizzy de zayıflamıştı. Engels onu Londra’dan Eastbourne ya da Ramsgate’e defalarca denize götürmüştü boş yere. Hastalık geçici olduğunda yardımcı olan her şey –hava, güneş, huzur, yakınların ilgisi ve şefkati– hastalık ölümcül olunca hiçbir yarar sağlamıyordu. Tıp da artık ona hiçbir şekilde yardımcı olamıyordu. Yokoluşa giden zaman hızla yaklaşıyordu. Doktorlar artık hiçbir umut vaat edemiyorlardı. Durumu kabullenmiş olan Lizzy eski şamdanlardaki mumlara kayıtsızca, gözlerini kırpmadan bakarak yatıyordu. Acı içindeki Engels onun yanıbaşında oturuyordu. Karısının yaşamını uzatabilmek için acı içinde çareler arıyordu. Edilgenlik onun doğasına tersti. Güçsüzlüğünün farkında olmak onu bunaltıyordu.</p>

  <p class="normal">Uzun süren dalgınlıktan sonra belirgin biçimde canlı bir tavırla Engels:</p>

  <p class="normal">“Canım,” dedi. “Anımsıyor musun, çok önceleri, seninle mutlaka resmi nikah kıyacağıma yemin etmiştim. Eğer itirazın yoksa, bugün evlenebiliriz. Neden erteleyelim, değil mi?” derken Friedrich’in yüzü aydınlanmıştı.</p>

  <p class="normal">Ölmekte olan karısına umutla eğildi, Lizzy’nin kül gibi olmuş yüzünün pembeleştiğini fark etti.</p>

  <p class="normal">“Teşekkürler Freddy, eğer gerçekten nikahlanırsak çok mutlu olurum, canım,” diye fısıldadı ve gözlerini kapattı.</p>

  <p class="normal">“O, bana inanmıyor,” diye geçirdi içinden Engels acıyla. Hemen ardından karısını hastabakıcıya bırakarak evden çıktı.</p>

  <p class="normal">Engels belediyeden birkaç temsilciyle döndüğünde akşamın geç saatleriydi. Beyaz kolalı gömlekli siyah kostümler ve parıl parıl parlayan potinleriyle bu beyefendiler, her törene aynı ölçüde uygundular; nikah, vaftiz ya da cenaze.</p>

  <p class="normal">Lizzy yarı baygın haldeydi artık. Bilinci kâh açılıyor, kâh kapanıyordu.</p>

  <p class="normal">Engels, tam on beş yıl aşk ve huzurla yaşadığı kadının küçücük güçsüz elini öptü ve ona seslendi. Hastabakıcı bronz şamdanlardaki mumları değiştirdi, Lizzy koyu bir sisle kaplı gözlerini açtı. Engels ve Lizzy Burns’ün nikahı yasalara göre kıyıldı. Ardından tanıklar yemek salonunda şampanya içtiler, paralarını aldılar ve evlerinin yolunu tuttular.</p>

  <p class="normal">Engels can çekişen karısının başucundaki yerini yeniden aldı. Mutluluğun karısından ölümü bir süre de olsa uzaklaştıracağına ilişkin son umut da boşa çıkmıştı. Can çekişen Lizzy uyuklama sürecine girmiş ve sessizce, fazla acı çekmeden ertesi gün 13:30’da ölmüştü.</p>

  <p class="normal">Lizzy’nin ölümü, Eleanor’un yaşamında ilk büyük acı idi. Onun ikinci baba evi, Engels’in eviydi. Küçük Tussy’nin akıl hocası ve en küçük sırlarını dahi güvenerek paylaştığı Lizzy’nin sürprizleri, hediyeleri ve şefkatinin beklediği Manchester’e gitmeyi çocukluğundan beri severdi. Birlikte İrlanda’ya gitmişlerdi, sık sık deniz kıyısına gidiyorlardı ve Londra’da birlikte çok zaman geçirmişlerdi. Eleanor ikinci annesi ve arkadaşının tabutu üzerinde acıyla ağlıyordu. Lizzy’yi düşünürken, Manchester’deki büyük evde kendisini ergenliğe yeni adım atmış biri olarak görürdü. Engels’in karısı ona el işlerini ve ev işlerini sabırla öğretir, daha sonra ayakları üzerine kurulabilmek ve köylü, emekçi geçmişine, anayurduna, Fenier’lerin mücadelelerine ilişkin uzun uzun öyküler anlatabilmek için metal tandırlarla ısıtılmış örtü altındaki karyolaya yatırırdı. Bir düet oluşturup sık sık İrlanda şarkıları söylerler ya da el ele tutuşup tekstil başkentinin çevresinde gezmeye giderlerdi. Gençliğe özgü sertlikle ve sağlamlıkla, onun yaşamına girme cesaretini göstererek ölüme isyan etmiş ve birkaç saat hıçkıra hıçkıra ağlayarak bitkin bir halde huzursuzca, ağır bir uykuya dalmıştı. Giderek durumu kabulleniyordu, fakat sinirleri altüst olmuştu.</p>

  <p class="normal">Lizzy Engels’in cenazesini uğurlamaya Krasotski de gelmişti. En son toprak parçası da mezarın üzerine atıldığında sakin, güzel bir sonbahar ikindisi çökmüştü. Her şey sona ermişti.</p>

  <p class="normal">Liza mezarlıktaki ağaçlı yolda ağır ağır yürüyordu. Ölümcül derecede hastaydı, bunu biliyordu. Ayakları şişmiş ve yine şiş içindeki yüzü çok değişmişti. Fakat korktuğu ölüm değil, hastalık ve güçsüzlüktü. İnsanlara yük olmak, yeryüzündeki mutsuzlukların en kötüsü gibi geliyordu ona. Tüm yaşamı boyunca istediği gibi, boş gezen birisi olmamak için yoksul ailelerin çocuklarına ücretsiz müzik, yabancı dil dersleri veriyordu. Paraları çoktan bitmişti ve güç bela yaşamaya çalışıyordu, fakat bunu kimse bilmiyordu ve eskiden olduğu gibi onu zengin kabul ederek birtakım gereksinimler için sürekli başvuruyorlardı.</p>

  <p class="normal">İnsanlara yardım edememek yaşlı, yorgun kadına son derece ağır geliyordu ve o ilk kez bu yaşamdan gitmesi gerektiğini düşünmeye başladı. Düğünden sonra birazcık parasal değeri olan her şeyi almış olan Asya, ona çok ender olarak, daha çok da para gerektiğinde veya kocasıyla kavga ettiğinde yazardı. Biraz düzelmiş olan Jean Stock bekçi olarak çalışıyordu. İşsizlikten utanıyor, asalaklık olarak adlandırıyordu ve gücü ölçüsünde eski arkadaşının yaşamını renklendirmeye çalışıyordu.</p>

  <p class="normal">Krasotski mezarlıkta uzun uzun dolaştı, durup durup mezar yazıtlarını okudu. Çoktandır bakımsız kalmış, geçen zaman ve kötü hava koşulları sonucu çökmüş bir mezarın toprak setinde, yan yatmış bir kaide üzerinde kanadı kırılmış bir melek tasviri vardı. Altında güçlükle okunan harflerle şunlar yazılıydı:</p>

  <p class="indentmetin">“Savaşta cesur,</p>

  <p class="indentmetin">İşkencede dirençli,</p>

  <p class="indentmetin">Aşkta savunmasız.”</p>

  <div class="clrb"/>

  <p class="normal">Liza taşın üzerinde elini gezdirdi ve görmekten çok dokunarak bir Slav ismi buldu, fakat ölüm tarihi ve soyadı tümüyle silinmişti. Anlaşılan, burada bir yurttaşı toprağa verilmişti.</p>

  <p class="normal">O, hangi çarpışmada kahramanlık göstermiş, hangi işkencelere maruz kalmış ve yüreğine tedavisi olmayan yarayı kim açmıştı? Bunların yanıtlarını aramak boşunaydı. Çoktan unutulmuş bu mezar insanların düşünce ve duygularındaki yerini çoktan yitirmiş olmalıydı.</p>

  <p class="normal">Liza mezarlıkta dinleniyordu. Mezarlık onu garip bir huzura kavuşturmuştu. Kocasının ve Komüncü dostlarının ölümünden sonra, ölümün kaçınılmazlığı düşüncesi onda en küçük bir memnuniyetsizlik ve protesto uyandırmıyordu. Bu yalnızca ölmeyi değil, fakat yazgının en değerli armağanını en iyi şekilde değerlendirmek için yaşamayı da öğreten bir kaçınılmazlıktı. Jenny Marx gibi Liza da, nankörlüğün insanın en kötü özelliği olduğunu düşünüyordu. O, bu sözcükten yapılan iyilik, lütuf, ihtimam, hizmet, kaygının karşılığı olarak sadece minnettarlığın olmamasını değil, insanlığa ve doğaya karşı nankörlüğü de anlıyordu.</p>

  <p class="normal">“Yaşam, karanlıktaki bir ışıktır, onu gören bizlere ne mutlu,” diye yazdı küçük defterine. “Sahip olduklarımızdan dolayı minnettarız. Bir çiçek ya da bir ağaç, bir kuş ya da bir kelebek var olmaktan zevk alır, sahip olduğu her şeyi verir ve yok olur. Bir yağmur damlasının, bir ışığın ve geceleyin gökyüzü sessizliğinin değerini bilir. İnsan yeryüzündeki tüm canlıların en memnuniyetsizidir. Ama, bununla birlikte doğadan her şeyin en fazlasını almıştır. Nankörlüğü çirkin olarak adlandıranlara minnettarız. Nankörlük, kötülüğün şeytanca zincirinin bir halkasıdır, kıskançlık ve yalancılık gibi tehlikelidir. İnsanlar nankörlüğü tümüyle yok etselerdi kötü olan çok şeyin önüne geçilebilirdi.”</p>

  <p class="normal">Ve Liza, yaşamı tümüyle; neşesi ve acısıyla, sıkıcılığıyla ve hareketliliğiyle, karmaşıklığı ve yalınlığıyla, kolaylıkları ve zorluklarıyla, bitmez bir kavrayış, düşünce ve duygu, çabalama ve başarı getiren, daima çok yönlülüğü ve sürprizleriyle, yani mutluluklarıyla tanımış olmanın bedelini fazlasıyla ödemişti.</p>

  <p class="ortayazi">***</p>

  <p class="normal">Yeryüzünde gergin, huzursuz bir yaşam vardı, insanların bir yerlerde savaşmadığı günler enderdi.</p>

  <p class="normal">Slav boylarının Bosna’da, Hersek’te ve Bulgaristan’da Türk boyunduruğuna karşı ayaklanması, Rus çarı ve onun diplomatlarını, Kırım Savaşı başarısızlığından sonra Balkanlar’da oldukça sarsılan etkisini güçlendirmek uğruna bu ülkelerin Hıristiyan nüfusuna özerklik tanınması talebinde bulunmaya teşvik etti. Uluslararası arenada yitirdiği prestiji yeniden kazanmak ve ülke içinde gerginleşen siyasal havayı yumuşatma çabasıyla Çarlık ‘Slav kardeşlerini korumak’ için Türkiye’ye karşı çıktı.</p>

  <p class="normal">İngiltere ve diğer batılı devletler İstanbul’daki elçileri aracılığıyla, Türkler’den, ayaklanan Slavlar’a karşı acımasız bir katliama başvurması talebinde bulundular. Rusya’yı Avrupa’da su yüzüne çıkan diğer çelişkilerden uzak tutmak için II. Aleksandr’ı Yakın Doğu’da bir savaşa her yola başvurarak teşvik ediyordu.</p>

  <p class="normal">Nisan 1877’de Rusya, Türkiye’ye savaş ilan etti ve Haziran’da Rus Ordusu Bulgaristan kıyısından Tuna nehrini zorla geçti. Şipka geçidinin kahramanca savunması, Türklerin Aladus dağında bozguna uğraması, Kars’ın kuşatılması, Plevne’nin düşmesi ve bu kenti savunan Türk askerlerinin esir alınması, Suvorov’un benzersiz Alp dağları seferi, Rus ordusunun en önde gelen güçlerinin Balkan dağlarını kışın geçmesi ve sonunda Sofya’nın, Filibe’nin, Edirne’nin kurtuluşu, ayrıca Türkler’in başkentinin yakınlarına kadar gelinmesi; Rusların tüm bu zaferleri Romanya, Sırbistan ve Karadağ’a bağımsızlık, ayrıca Bulgaristan’ın bağımlılıktan tümüyle kurtulmasını sağladı. Acarya, Batum ve Ermenistan’ın, artık Rusya devletine dahil olan çok sayıda köyü Türklerin egemenliğinden çıktı.</p>

  <p class="normal">Doğaldır ki, Marx ve Engels’in, kendi ülkesi ve Batı’da devrimci hareketin acımasız celladı rolüne defalarca soyunan Rus Çarı’ndan yana olmaları mümkün değildi. Marx daha o zaman, gerici çarlık rejiminin askeri felaketler ateşinde yok olmaya mahkûm olduğunu öngörmüştü.</p>

  <p class="normal">“Bu kriz,” diye yazıyordu Marx, “Avrupa’nın tarihinde yeni bir dönüm noktasıdır. Durumunu Rusça orijinal gayrıresmi ve resmi (resmi olanlara sınırlı sayıda kişiler ulaşabilir ve bana da ancak Petersburg’daki arkadaşlarım tarafından sağlanmıştı) kaynaklardan okuduğum Rusya çoktandır bir devrimin eşiğindedir; bunun için tüm öğeler hazırdır. Rus toplumunun tüm katmanları bugün ekonomik, moral ve entelektüel açıdan tam bir bozulma durumundadır.”</p>

  <p class="normal">Hemen hemen yirmi yıl boyunca Marx ve Engels, Rusya’yı dikkatle inceleyerek, tüm dünyada büyük bir gürültü koparacak devrimin özellikle çelişkilerle dolu bu büyük devlette başlayacağının coşkulu bir beklentisi içinde oldular. Bu kuzey ülkesinin çok farklı büyük misyonuna olan inançlarını bir an olsun yitirmediler ve Rus emekçilerin çarlığı devirerek ilk sosyalizmin kurucusu olacakları zamana kadar yaşamayı düşlediler.</p>

  <p class="ortayazi">***</p>

  <p class="normal">Lizzy Engels’in ölümü Jenny’de ağır bir yara açmıştı. O andan itibaren kendisini muayene eden çok sayıda doktor bir tanı koyamasa da o olacakları sezmişti: Kendi yaşamı da sonuna yaklaşıyordu. Yavaş, acı verici bir ölüm başlamıştı. Jenny bu keşfini gizliyordu ve bu durum onu dış görünüş olarak pes ettiremiyordu. Geleceğe gururla ve cesaretle bakıyordu. Antikçağ kahramanları Grakhovların annesi, korkusuz dişi kartal Korneliya gibi kadınların ona tarihteki en önemli kadınlar olarak gelmesi bir rastlantı değildi.</p>

  <p class="normal">Fakat yakınları telaşa düştüler ve uzun süre kendilerini avutarak Jenny’nin sağlığına kavuşacağı ihtimaline inandılar. İnsanlara sevgisi ve onlara düş kırıklığı yaşatmama arzusuyla Jenny’nin gösterdiği metanet; Karl’ı, çocukları ve Lenchen’i iyimser beklentiye yöneltiyordu. Hatta hiçbir kuşku kalmadığında ve ölüm cezası gibi korkunç tanı telaffuz edildiğinde, Jenny tanıyı gülümsemeyle karşıladı ve evin içindeki korku bulutunu kendisini çok iyi hissettiği ve doktorların yanıldığı konusunda telkinlerle dağıtmaya çalıştı.</p>

  <p class="normal">Kanser! Jenny, insanı ürperten düşüncelere dalmış olarak tek başına oturuyordu. Demek ki bu daha bir-iki yıl sürebilirdi. Her canlı attığı ilk adımdan itibaren mezara, bir adım daha yaklaşır ve son nefesini ne zaman vereceğini bilmez. Geceler hakkında da ancak sabahları uyandıklarında düşünürler. Ama, kolay, ani ölüm ona yazgı değildi. Yaşam, bir umut parıltısı olmadan uzayan bir can çekişme süreci olmuştu. Ancak, Jenny kendisi için kaygılanmıyordu. Zavallı, bitkin düşmüş Mağripli, Lenchen, çocuklar. Jenny soran bakışlarla takvime göz attı. Bu takvimde, kendisi için uğursuz olacak tarih var mıydı, yoksa erteleme mi olacaktı, olacaksa ne kadardı?</p>

  <p class="normal">“Ya doktorların tahmin ettiğinden fazla yaşarsam? Benim için tedavisi imkansız bir hastalık olan uçurumdan ölümün dipsiz kuyusuna ne zaman düşeceğimi kim biliyor? Challey’yi benim yaşamıma ilişkin sürekli endişeden kurtarmak, yaşamımın bu eve getirdiği ve böylece evi infaz çağrısını bekleyen ölüm mahkûmunun hücresine dönüştüren ölümle iç içelikten kurtarmalıyım. Uzun sürecek aylar boyunca zavallı Tussy’nin üstelik zor geçen gençliğini karartmak istemem. Benim sonsuz değerli sevgililerim.” Ve odada kimsenin olmamasından yararlanarak Jenny gözyaşlarına sığındı, acıyla ve sessizce ağlamaya başladı.</p>

  <p class="normal">O, tüm irade gücünü, ölüm düşüncesine yer vermemeye yönlendirenlerden değildi. Jenny’nin cesur ve samimi ruhu hiçbir zaman tehlike ve felaketlerle yüz yüze gelmekten korkmamıştı. Kendisi için değil, yakınları için acı çekiyordu ve evini dolduran hayaletleri başından atmanın yolunu bulmuştu. Hiç kimse Jenny’yi bu kadar sakin ve canlı görmemişti. Eskisine göre daha sık olarak tiyatroları ve konserleri ziyaret etmeye başladı. dükkânlara seve seve alışverişe gidiyor, eğer kızları ve torunları için bir şeyler alabilirse mutlu oluyordu. Hediye vermek onun daimi bir tutkusuydu.</p>

  <p class="normal">Fakat Marx şok olmuştu. Ruhsal olarak bir granit sağlamlığındaki bu insan tam anlamıyla şaşkına dönmüştü. Tüm yaşamı boyunca Jenny’ye duyduğu aşk şimdi yeni bir şiddetle, müthiş bir güçle daha da belirginlik kazanmıştı. Bir hastaya Karl’ın yaptığı gibi ancak Lenchen bakabilir, onu eğlendirebilir, şımartabilir, ona özen gösterebilirdi. Karl, yıllardır artık bir parçası olmuş insandan ayrılma zorunluluğu düşüncesini inatla kafasında siliyordu. Jenny için kurtuluş olmadığı düşüncesi onu çıldıracak boyuta getirdiğinde matematiğe sarılıyor ve en karmaşık problemlerin çözümünde, bitmek bilmeyen ve zihnini sonuna kadar meşgul eden bu bilimin en zor formüllerinde teselli buluyordu.</p>

  <p class="normal">“Çocuğum benim, koca çocuğum,” diyordu hasta; kaşları, sakalı ve bıyıkları tamamen beyazlamış Karl’a bakarak. “Ben kendimi gitgide daha iyi hissediyorum. Sen de bilirsin ki bu doktor müsveddeleri her şeyi kapkara görürler.”</p>

  <p class="normal">Kocası Jenny için ne kadar korkuyorsa Jenny de kocası için o denli acı çekiyordu. Ve ikisi de, birbirinden gizleyerek yaklaşan ayrılığın endişesi ve birbirlerine acıma duygusu içinde kıvranıyorlardı. Sanki tüm yaşamlarını yeniden yaşıyorlardı: Her şeyi yeni baştan yaşıyorlar, düşünüyorlar, konuşuyorlardı.</p>

  <p class="normal">“Anımsıyor musun Challey… Dean-Street’ten Grafton-Terrace’a nasıl geçmiştik. Öylesine mutluydum ki, dairenin kirası topu topu yılda 36 sterlindi, çok ucuzdu. Şanslıydık. Sonbahardı. Ev çok küçüktü ama bize masallardaki saray gibi geliyordu. Ve biz orada ilk kez, ev sahibinin kiralık mobilyalarını değil, kendi mobilyamızı kullanıyorduk. Kendi karyolanda yatmanın, kendi sandalyende oturmanın ne harika bir şey olduğunu şimdi bile hissediyorum. Misafir odasında rokoko stilindeki yaldızlı mobilya, doğrusunu söylemek gerekirse, çok çirkindi, ama muhteşem geliyordu bize. Ne de olsa ikinci el mobilya almıştık.”</p>

  <p class="normal">“Evet, Jenny, hepsi döküntüydü, koltukların burma ayakları sürekli bozulurdu,” diyerek gülümsedi Marx.</p>

  <p class="normal">“Ancak, sarayımızın görkemini gereği gibi duyurabilmek için davul ve borazanımız eksikti. O zamanlar ne kadar genç ve sağlıklıydık.”</p>

  <p class="normal">Bunu söyler söylemez Jenny birden tökezledi ve Marx’ın bir anda rengi attı.</p>

  <p class="normal">Bazen el ele verip Hampstead Head’e çıkıyorlardı ve Jenny’nin yolda dinlenebilmesi için Marx yanına battaniye alıyor ve ağaçlar altındaki güzel yerlere Jenny’nin dinlenmesi için seriyordu.</p>

  <p class="normal">Sık sık Londra’yı kuşatıp gözden kaybederdi ve kent bu tepelerden gri bir denizin dalgaları gibi görünürdü.</p>

  <p class="normal">Dorukta yine Jack Straw amcanın aşevi vardı ve Karl ile Jenny’nin sevdiği pencereden uzaktaki Highgate mezarlığı görünüyordu. Bodur ağaçlar arasından anıtlar ve mezar taşları görünüyordu. Karl Jenny’yi aceleyle bu rahat aşevinin karşı köşesine götürdü. Orada, şöminenin yanında Jenny’ye siyah bira ve peynirli sandviç ısmarladı. Jenny tatlı tatlı gülümsüyordu ve Karl bir an için onun hastalığını unutmuştu. Her ikisi de sanki iki yaşlı hasta insan değil, yaşama yeni başlayan, birbirlerini seven yeni evliler gibi hissediyorlardı.</p>

  <p class="normal">Jenny, ağır ağır can çekiştiği bu yıllarda bile, dünyada olup bitenlerle hararetle ilgilniyordu. Yatağa mahkûm olduğu sıralar mücadeleye katılamıyordu, fakat hastalık kendisine merhametli davrandığında ve kendisi de fazla fiziksel acı çekmediği zaman kocasından, düşünce yoldaşlarının onlara gelmesini rica ediyor, onların konuşmalarını seve seve dinliyor ve tartışmalara kendisi de katılıyordu.</p>

  <p class="normal">1878 yılında Bismarck Alman Reichstagında sosyalistlere karşı sert saldırılar içeren bir yasayı kabul ettirmeyi başardı. Sosyal Demokrat partinin kökünü kazımak ve emekçileri maden ve demir-çelik devlerinin, ayrıca toprak ağası güruhunun eline teslim etme hesapları yapıyordu. Sosyal Demokrat Parti yasadışı ilan edildi ve o andan itibaren legal faaliyeti zorla engellendi. Parti yönetimi bu darbeye hazır değildi.</p>

  <p class="normal">Kararsızlar anarşistlerin saflarına geçtiler, partide ön saflarda yer alanlar, özellikle parlamento fraksiyonundakiler hemen illegal duruma geçmek yerine partiyi lağvetmeye çalıştılar.</p>

  <p class="normal">Marx ve Engels; Bebel, Liebknecht ve diğerlerine uzlaşmaya karşı olduklarını ifade eden ve Alman Sosyal Demokrat Partisi için tek doğru siyasal çizginin illegaliteye başvurup mücadelenin devamını savunan bir açıklama gönderdiler.</p>

  <p class="normal">Marx ve Engels şunları yazıyorlardı:</p>

  <p class="normal">“Kararlı siyasal muhalefet yerine, genel bir arabuluculuk; hükümete ve burjuvaziye karşı mücadele yerine, onları iknaya ve kendi tarafına çekmeye yelteniş; baskılara karşı şiddetli direniş yerine uysalca bir itaat ve hürmet, yani ceza hak edilmiş durumda.”</p>

  <p class="normal">Proletaryanın önderleri bir proletarya partisinin bu tavrının kabul edilmezliğine işaret ediyorlardı sert bir dille:</p>

  <p class="normal">“Eğer yazdıkları gibi düşünüyorlarsa, partiyi terk etmek ya da en azından aldıkları görevlerden vazgeçmek zorundadırlar,” diyorlardı Marx ve Engels, uzlaşmacıları parti yönetiminden tasfiye etmek arzusuyla.</p>

  <p class="normal">Sosyal demokrat yönetimin uzlaşmacı tutumuna karşı çıkarak, kendini gösteren oportünizmin sınıfsal-siyasal ve ideolojik kaynaklarını gösteriyorlardı.</p>

  <p class="normal">Gönderdikleri yazıda, partinin proleter çizgisi, Marx ve Engels’in tutumu, onların devrimci ilkeleri sağlam bir şekilde temellendirilmişti.</p>

  <p class="normal">“Bize gelince,” diye yazıyorlardı Marx ve Engels, “geçmişimize uygun olarak önümüzde yalnızca tek bir yol var. Hemen hemen kırk yıl boyunca biz, sınıf mücadelesini tarihin itici gücü ve özellikle de burjuvazi ile proletarya arasındaki sınıf savaşını çağdaş toplumsal devrimin güçlü bir itkisi olarak ön plana çıkardık, bu nedenle biz, bu sınıf savaşını hareketin dışına itmeye kalkışanlarla aynı yolda yürüyemeyiz.”</p>

  <p class="normal">Marx ve Engels’in kararlı çıkışlarının etkisiyle uzlaşmacılar geri adım attılar. Emekçi kitlelerinin sınıfsal içgüdüsü, eleştiri, Marx ve Engels’in öğütleri ve yardımları Alman Partisi’nde ortaya çıkmış olan ağır durumu düzeltti. Bismarck’ın Almanya’da Sosyal Demokrat Partiyi yasaklayan ve katı bir tavırla onun faaliyetlerini takibe alan yasaya rağmen, parti saflarını güçlendirmeyi, yeniden örgütlenmeyi, legal ve illegal çalışma yöntemlerini kullanarak ve birleştirerek halka giden doğru yolu bulmayı başardı.</p>

  <p class="normal">Yalnızca Almanya’da değil, Fransa’da da işçi hareketi, Paris Komünü’nün trajik sonuna ve burjuvazinin onların savunuculularıyla hâlâ süren hesaplaşmasına rağmen yeniden güçlendi.</p>

  <p class="normal">İhtiyar Thiers, sosyalizmin ebediyen öldüğünü ilan ederken yanılmıştı. Yüz bin Komüncüye vahşice kıyarken de yanlış hesap yapmıştı. 1876’da askeri mahkemeler her şüpheliyi kurşuna dizerken, Paris’te ilk işçi kongresi toplanmıştı. Ve gündemde en sıradan sorunlar varken, Fransız proletaryası varlığını ve birlik içinde olduğunu yeniden anımsatmıştı.</p>

  <p class="normal">Tüm Fransa’da küçük ve büyük çaplı fabrikalar yaygınlaşıyor ve onlarla birlikte sanayi işçilerinin sayısı da artıyordu. Emekçilerin yeni yöneticileri de ortaya çıkıyordu. Bunlardan birisi de ateşleyici konuşmaları, doğuştan polemik yeteneği, zekası, proletarya hareketinde bir maya etkisi olan Jules Guesde idi.</p>

  <p class="normal">Lyon’da boyun eğişi ve uyuşmaya hazır oluşuyla dikkat çeken ilkine hiç de benzemediği için hükümet ve fabrika patronlarını korkutan ikinci işçi kongresi toplandı. Guesde ve yoldaşları, başlayan kovuşturmalara karşın teslim olmadılar ve Marseille’de, 3. Kongre’de çoğunluğu elde ederek Fransa Sosyalist Partisi adını aldılar.</p>

  <p class="normal">1880 yılı ilkbaharında Guesde, Marx, Engels ve Lafargue ile artık ortaya çıkmış olan partinin seçim bildirgesini oluşturmak için Londra’ya geldi. Uzun tartışmalardan sonra ortak asgari programda görüş birliğine vardılar. Bu programda, komünizmin amaçlarının açıklanmasına dönük kısa bir girişten sonra işçi hareketinin özelliklerinden doğan talepler sıralanıyordu.</p>

  <p class="normal">Marx programı, uzun bir süredir işçi hareketinin kendi konumunu anlamasını engelleyen tümceler üzerindeki bulutu dağıtan bir araç olarak değerlendiriyordu. Marx, sonunda Fransa’da, bir zamanlar hüküm süren kaotik hiziplerin yerine gerçek, organize bir işçi hareketinin doğduğu çıkarımını yapıyordu. İki Komün sürgünü Paul Lafargue ve Charles Longuet’nin anayurtlarına dönme kararlarını onaylıyordu. O sıralar Fransız Hükümeti Komüncüler için af çıkarmıştı.</p>

  <p class="normal">Paris’te Paul Lafargue, Guesde ile birlikte çalışmaya başladı, Longuet ise Clémenceaus tarafından yayımlanan ‘Adalet’ gazetesinde saygın bir görev olan redaktörlüğe getirildi. Longuet ailesiyle birlikte, at arabasıyla başkente 20 dakika uzaklıktaki küçük bir banliyö olan Argenteuil’e yerleşti.</p>

  <p class="normal">1880 yılında af kapsamına giren sürgündeki Komüncüler Paris’e döndü. Auguste Blanqui de hapisten çıktı. Artık yetmiş dört yaşındaydı ve bu sürenin otuz yıldan fazlasını cezaevlerinde geçirmişti. Blanqui tamamen kamburlaşmış, kurumuştu ve boyu on yaşındaki bir çocuk gibi kısacık kalmıştı; fakat bu küçücük vücutta güçlü bir bilinç ve zaptedilmez bir ruh yaşıyordu. Gözleri yine eskisi gibi yanan iki meşaleyi andırıyordu ve sesi hükmediciliği ve gücünü, konuşması ise muntazam yalınlığını koruyordu.</p>

  <p class="normal">Bir zamanlar onun arkadaşı, daha sonra düşmanı olan ve Marx’ın soyadına gönderme yaparak ‘devrimin sakalı’ olarak adlandırdığı Barbès, on yıl önce ölmüştü. Büyük isyancının tutukluluk yıllarında Fransa’da çok şey değişmiş, çok sayıda dava yoldaşı ölmüştü, fakat o hiçbir zaman kendini yalnız hissetmemişti. Blanqui çoktandır yalnızca bir efsane değil, cesaret ve düşüncesine bağlılığın bayrağı olmuştu. Uzun yıllar prangalar ve kelepçelerle yaşamış, ama teslim olmamıştı. Ve onun ailesi, tüm insanlıktı. Kristal kadar temiz devrimciler için yalnızlık diye bir şey yoktur.</p>

  <p class="normal">14 Temmuz 1789 Büyük Fransız Devrimi günlerinde halk Bastille’i yıktığında, zindanda canlı canlı birkaç on yıldır yatan bir mahkûm özgürlüğüne kavuşmuştu. Hazineyi soymak ve saray entrikaları suçundan mahkûm olmuştu. Halk onu tanımıyordu. Ne arkasında bıraktığı ve onu bekleyen bir karısı vardı, ne de çocuğu. Bu kadar uzun süre sonra yıkılan evinin bulunduğu sokağı dahi bulamamıştı. İhtiyar kendisini canlılar arasında ölü gibi hissetmiş, yalnızlık ve yaşamının bir hedefi olmadığı bilinciyle kısa süre sonra ölmüştü. Ama Blanqui öyle değildi. Hapishanelerin kapıları açıldığında halk coşku çığlıklarıyla, bir evlat saygısı göstererek karşılıyordu korkusuz militanı.</p>

  <p class="normal">Hapisten çıkar çıkmaz Auguste Blanqui çökmüşlüğüne ve ilerlemiş yaşına rağmen yollara düştü. Ülkesinin pek çok kentini dolaştı, işçi toplantılarında konuşmalar yaptı, yarım yüzyıldan fazla bağlılığını koruduğu düşüncelerini hararetle savundu ve burjuvazinin adaletsizliği ve zorbalığına karşı mücadele çağrısı yaptı.</p>

  <p class="normal">Ölümünden bir yıl önce ‘Ne Tanrı, Ne Patron’ adını verdiği bir gazete kurdu. Bu gazetenin yazıişleri daha ilk sayısında abonelerine şu bilgiyi veriyordu:</p>

  <p class="normal">“Yarın Çernişevski’nin nihilist romanı ‘Nasıl Yapmalı?’nın yayımına başlıyoruz. Büyük Rus düşünürünün düşüncelerine katılmamakla birlikte bu orijinal yapıtın olağanüstü başarısını teslim ediyoruz.”</p>

  <p class="normal">Önsözünde, Rus roman yazarının, kuşkusuz, yüzyılların en derin ve en akıllı düşünürlerinden biri olduğun belirtiliyordu.</p>

  <p class="normal">Blanqui’ci Komüncüler, temeli Paris Komünü barikatlarında atılmış mücadeleyi başlattıklarını ve büyük Rus devrimci demokratının yapıtının esin kaynağı olduğunu ilan ettiler.</p>

  <p class="normal">Aynı dönemde Eugène Pottier Amerika’dan, Jean Stock da Londra’dan Paris’e, anayurtlarına dönmüşlerdi.</p>

  <p class="normal">‘Enternasyonal’ dizelerinin şairi tedavisi olanaksız derecede hastaydı, fakat yine de işçi sınıfının gelecekteki zaferine olan inançla doluydu. ‘Ne Tanrı, Ne Patron’ gazetesinin başredaktörünün küçücük çalışma odasında üç düşünce yoldaşı buluşmuşlardı. Eugène Pottier sağ ayağı üzerinde aksayarak ve bastona tutunarak ağır hasta vücudunu güçlükle hareket ettiriyordu. Jean Stock sararıp solmuştu, boğuk boğuk öksürüyordu. Aralarında yalnızca Blanqui eskisi gibi hareketli ve diri kalmıştı. Kağıtlar yığılı masanın karşısındaki sandalyeye oturduktan sonra Stock ve Pottier’den yaşamlarının son yılları konusunda kendisini bilgilendirmelerini talep ediyordu.</p>

  <p class="normal">“Ben lanetli okyanus ötesi ülkede kumaş çizimcisi olmak istedim yeniden, fakat bunun için para, sermaye gerekliydi,” dedi şair. “Orada temizlikçi ve baca temizleyicisi bile iş bulabilmek için aracılara para ödemek zorunda. Yaşıma ve sağlığıma uygun olmayan iki yıllık ağır bir işten sonra vücudumun yarısını alıp götüren felç musallat oldu başıma. Uyuşmuş kaslarla dolu, kimsenin işine yaramayan deriden bir torbaya dönünce neler yaşadığımı siz kolaylıkla tahmin edebilirsiniz. Ama ben anayurda dönmeyi ve Komün’ün zaferine kadar yaşamayı umut ettim. Ve şimdi sizinleyim. Eğer yeryüzünde benim sağlığımda ya da benden sonra komünizm zafere ulaşmazsa şeytan alsın beni.”</p>

  <p class="normal">“Ya sen delikanlı?” dedi Blanqui, çökmüş keskin gözleriyle Stock’un yüzüne bakarak. “Kırık kanatlı melek heykeline dönmüşsün. Sessiz ve solgun. Babanı tanırdım, civa gibi bir insandı; eğer senin gibi mezardan kaçma şansını yakalasaydı, yaşamının geri kalan günlerini nasıl geçireceğini bilirdi. Yiyecek uğruna, düşünme uğruna işsiz ve uykusuz kalmak için, Pèré Lachaise çatışmasından kurtulmaya değmezdi. Ah, senin gibi genç olsaydım! Aramızda en azından otuz yaş fark var. Sönmüş lambanı yak ve insanların arasına gir. Onlara senin ateşin gerekli. Biz bozulmak hakkına sahip değiliz. Bir devrimci mezarda dahi ateş saçmalı.”</p>

  <p class="normal">Ve orada Blanqui, Jean’a gazetesinde ve açmayı tasarladığı kulüpte çalışmayı önerdi.</p>

  <p class="normal">‘Ne Tanrı Ne Patron’ gazetesinin yazıişlerinden çıktıktan sonra Pottier ve Stock küçük bir cafe’ye girdiler ve birer bardak içecek ısmarladılar. Şair eski makiniste Liza’yı sordu.</p>

  <p class="normal">“Ben kurtuluşumu, o kadına borçluyum. O benim Paris’ten kaçmama, daha sonra da para vererek Londra’dan Amerika’ya gitmeme yardımcı oldu. Onun cesareti ve iyiliği olmasaydı, Versalles’lıların kurşunlarından ve cana susamış ölümden kurtulamazdım. Ona tüm bunlar için teşekkür etmem gerektiğini okyanusta anımsadım ancak. Onu yeniden görmek isterdim.”</p>

  <p class="normal">“Artık geç, dostum. Bayan Krasotski öleli bir yılı geçti.”</p>

  <p class="normal">“Ne diyorsun sen? Olamaz! Şiiri o kadar seven ve şiire o kadar duyarlı birisiydi ki. Ona tüm yeni şiirlerimi okumak isterdim,” derken Pottier’nin yüzü içten acıyla gerildi, Ezop’a benzerliği daha da belirginleşti.</p>

  <p class="normal">“Nasıl öldü?”</p>

  <p class="normal">“Hiç acı çekmeden, aniden, herkesin isteyebileceği bir son. İki küçük kız öğrencisi yanındaymış, piyano dersindelermiş. Piyano çalarken birden müzik sesi durmuş, ihtiyarın başı tuşlara düşmüş. Kendisinin isteğine bağlı olarak hiç tören yapmadan yoksullar mezarlığında toprağa verdik.”</p>

  <p class="normal">“Adil bir kadındı. Birileri vardır böbürlenir ve tüm yaşamları boyunca çok değerli olduklarını sanırlar, diğerleri ise kendi değerlerini bilmezler. Ah, Krasotski nasıl yaptı bunu?”</p>

  <p class="normal">“Haklısın, Pottier. İnsanların değeri konusunda çok düşünürüm. İşte değer ile fiyat arasındaki farka bir örnek...”</p>

  <p class="normal">“Jean, beni kurtar bu politik ekonomi dersinden. Bu bilim bir şairin ruhuna hitap etmiyor.”</p>

  <p class="normal">“Düşüncelerimi bölme. İşte insanın fiyatının değişken olduğunu ve düşebileceğini, ama aynı zamanda, değerinin artabileceğini düşünmüşümdür hep.”</p>

  <p class="normal">“Ben anlamam,” dedi Pottier sıkıldığını açık açık belli ederek ve ayağa kalktı.</p>

  <p class="normal">“Hayır, bekle Eugène, beni anlamalısın,” dedi Stock, öfkelenmişti.</p>

  <p class="normal">“Peki, moruk, ama kısa kes.”</p>

  <p class="normal">“Dinle, örneğin, Blanqui. Onun değeri büyüktür, bunu tarih de söyleyecektir; şu burjuvaya sor –onu ben tanıyorum, bir sucuk fabrikasının sahibidir– o Blanqui’nin beş kuruş etmeyeceğini söyleyecektir.”</p>

  <p class="normal">“Ee, o, Blanqui’yi asmak isteyeceği için fiyatını söyler.”</p>

  <p class="normal">“İşte benim teorimi anladın,” dedi eski makinist mutlulukla ve sevinçle Pottier’nin elini sıkmaya başladı. “Unutma, insanın fiyatı sık sık düşer; özellikle cahillerin ve onun düşmanlarının gözünde, ama değeri hep artar.”</p>

  <p class="normal">“Sen yalnızca ekonomist değil, filozofsun da, kardeş,” diye sözcükleri uzatarak söyledi şair ve yeniden oturdu.</p>

  <p class="normal">“Şiir ve resimde, yaratıcıları hayattayken o kadar çok yapıt değersiz görüldü, ama şimdi o yapıtlar sonsuza dek korunuyorlar ve en iyi çiçekler gibi yeryüzünü süslüyorlar.”</p>

  <p class="ortayazi">***</p>

  <p class="normal">Alman Sosyal-Demokrat Partisi’nin yetkilileri kovuşturuluyor, tutuklanıyordu; aileleri ise evsiz ve yiyeceksiz kalıyorlardı. Jenny bu olaylardan çok etkileniyordu ve kendi yeraltı çalışmaları ve illegal yayın dağıtımı konusundaki büyük deneyiminden yararlanarak, Almanya’dan Marx’ı ziyarete gelen dava yoldaşlarına çok önemli öğütler veriyordu. Ülkesindeki baskı ve teröre karşı kızışan savaşın sürmesinden mutluydu. Marx ve Engels’in direktifleri doğrultusunda illegal bir örgüt kuruldu ve Liebknecht’le Bebel partiyi yeniden harekete geçirdiler. El ilanları ve çağrıları basan illegal bir matbaa kuruldu. Gençlik ve kadın örgütleri oluşturuldu, emekçiler yeniden derin bir illegalitede buluştular. Bu, zor ve tehlikeliydi, fakat buna karşılık devrimci militanların cesur kuşaklarını çelikleştiriyordu. Jenny sürekli, İsviçre’de Almanlar için yayımlanan “Sosyal Demokrat” gazetesini okuyordu. Alman Sosyal-Demokrat Partisi’nin küçük bir İsviçre kenti olan Viden’deki ilk illegal kongresini coşkuyla karşıladı.</p>

  <p class="normal">Devrim mücadelesi kurbansız düşünülemez. Alman hapishaneleri doluydu, polisle çatışmalarda, protesto gösterilerine katılanlar ölmüşlerdi; bazı devrimciler yurtdışına kaçmak zorunda kalmışlardı. Londra’da ölümle pençeleşen Jenny olanakları ölçüsünde onlara defalarca evinde yardımcı olmuştu.</p>

  <p class="normal">Eskisi gibi, Marx’ın karısını yakından tanıyan herkes onun özgün zekasına, ölçülülüğüne, bilgilerine kayıtsız kalamıyordu. Bu sıralarda bir ara Londra’ya August Bebel gelmişti. Jenny onu görmek istiyordu. Kendisini çok kötü hissediyordu ve Marx, konuğunu hastanın odasına bırakırken on beş dakikadan fazla oturmamasını rica etmişti. Fakat bu süreyi çoktan geçmesine karşın Bebel, Jenny’nin yanından ayrılmıyordu. Bebel onda, Almanya’daki en karmaşık siyasal değişimleri mükemmel bir şekilde değerlendiren, kendisinin de beklemediği kadar muhteşem bir insan ve fevkalede bir muhatap bulmuştu.</p>

  <p class="normal">Marx ailesi üzerinde Londra sisi gibi simsiyah bir umutsuzluk dolaşıyordu. Keşke zamanı durdurabilmek ve böylece bu değerli insanın yaşam süresini uzatabilmek mümkün olabilseydi! Fakat günler acımasız bir vurdumduymazlıkla geçiyordu. Yalnızca tasaya yüz vermeyen Jenny herkesin içinde kendisini mükemmel hissettiğini söylüyordu. Gitgide artan güçsüzlüğüne karşın sık sık tiyatroya gidiyor ve konuk kabul ediyordu. Jenny için, Karl’la birlikte Eleanor ve Lenchen de endişe içindelerdi. Engels’in üzüntüsü iki kat daha fazlaydı, Jenny için üzülüyor ve onun sonunun Karl’ı da yok edeceğini görüyordu.</p>

  <p class="normal">“Çek defteri yanımda,” diye yazıyordu Marx’a, seyahatteyken, “bir şeyler gerekliyse, çekinme ve yaklaşık olarak gerekli miktarı belirt. Karını hiçbir şeyden mahrum bırakmamalısın, o istediği her şeye ya da, sizin düşüncenize göre, kendisine mutluluk veren her şeye sahip olmalı.”</p>

  <p class="normal">Tam böyle bir zamanda Jennychen Longuet’nin dördüncü oğlu Marcel doğdu. Mutlu olan dede Fransa’ya şunları yazıyordu:</p>

  <p class="normal">“Sevgili Jennychen!</p>

  <p class="normal">“Başarılı doğumunu kutluyorum; en azından, sen bize yazı yazabildiğine göre, her şeyin yolunda olduğunu sanıyorum. Ailemizin ‘kadınların yarışı’, ‘yeni konuğun’ gelişiyle insan soyunun ‘en iyi yarısının’ sayısının artacağını umuyor; ben ise tarihin bu dönemecinde doğan çocuklardan ‘erkek cins’ olanı tercih ediyorum. Onların önünde, insanlığın bir zamanlar yaşamış olduğu devrim süreci var. Şimdi yaşlı ‘olmak’ ve görmek yerine yalnızca öngörmek olanağına sahip olmak kötü.</p>

  <p class="normal">“‘Yeni konuk’ hemen hemen senin, Jenny’nin ve benim doğum günümde dünyaya geldi. O da bizim gibi, neşeli mayıs ayında teşrif etti. Annen bana, anlaşılacağı gibi, (belki Tussy kendisi yazmaya zaman bulacaktır) sana en iyi dileklerini iletmem görevini verdi, fakat eğer insanların güçsüzlüğünü gizlemekten öteye gitmiyorsa, yalnızca ‘dilekte bulunmak’ neye yarar.</p>

  <p class="normal">“Umarım, zamanla uygun bir hizmetçi bulursun ve ‘ev işleriniz’ yoluna girer. Böyle kritik bir anda senin bu denli çok uğraşın olması beni biraz endişelendiriyor. Son mektubuna bakılırsa, Johnny’nin sağlığı düzeliyor. O gerçekten de, şahsen tanışma şerefine eriştiğim diğer üç çocuk içinde en zayıf olanı. Ona, dün parkta gezerken, –bizim Maitland-Park’ta– birden bana parkın dev cüsseli bekçisinin geldiğini ve vedalaşırken, görevini bıraktığı ve yerine daha genç ‘kuvvetlerin’ geleceği gibi önemli bir haberi ilettiğini bildir. Onunla birlikte ‘Lord Southhampton’un kodamanlarından biri daha yok oluyor.</p>

  <p class="normal">“Londra’da son zamanlarda, John Bull’a alicenaplığından dolayı hayran olma zevki tattırdığı için Disraeli’ye övgü budalalığı başgösterdi. Tabuta girmeden önce ‘azametle’ göklere çıkardıkları insanı çürük elmalar ve çürük yumurtalarla karşılayan aynı insanlar değil miydi? Bu aynı zamanda ‘alt sınıflara’, onların ‘doğal başkanları’, ‘sıcak koltuklar’ uğruna birbirlerinin boğazına sarılsalar da ölümün, ‘egemen sınıfların’ önderlerinin daima ‘yüce ve mükemmel insanlar’ olduğu gerçeğini ortaya çıkardığını öğretiyor.</p>

  <p class="normal">“Gladstone çok ince bir düzenbazlık yaptı; –ama bunu yalnızca kalın kafalılar… partisi anlamıyor– (İngiltere’de de olduğu gibi) İrlanda’da toprağın değeri düşürülmeden hemen önce, Birleşik Devletler’den tahıl ve canlı hayvan dışalımı sonucu, toprak sahiplerinin hazineye artık gerçek değerinin çok altında bir fiyata toprak satabilmeleri için devlet hazinesini onların emrine sundu.</p>

  <p class="normal">“İstisnai olarak hiç de İrlanda’nın güçlükleri olmayan, İrlanda’daki toprak sorununun gerçek güçlükleri o denli büyük ki, sorunun tek doğru çözüm yolu İrlandalılara home rule otonomi sağlamak ve böylece onları sorunu çözmeye zorlamaktır. Fakat John Bull bunu anlamayacak kadar kördür.</p>

  <p class="normal">“Şu anda Engels de geldi. Sana yürekten selam gönderiyor. Mektubu postaya verme zamanı olduğu ve erteleyemeyeceğim için burada kesmek zorundayım.</p>

  <p class="normal">“Jenny, Harry ve ‘sevimli’ Wolf’e (gerçekten de harika bir çocuk), ayrıca baba Longuet’ye selamlar.</p>

  <p class="sagnormal"><span class="ideitalik">Senin Old Nick</span>”</p>

  <div class="clrb"/>

  <p class="normal">Havanın kapalı olduğu iç karartıcı bir gün Jenny kendisini oldukça kötü hissediyordu. Lenchen onun başucunda, sevgili afacanı Jonny Longuet için minnacık çoraplar örüyordu. Jenny düşüncelere dalmıştı ve onun hızla zayıflamış kül rengi yüzünde, çektiği acılara rağmen, bazen hafif, tatlı bir gülümseme beliriyordu.</p>

  <p class="normal">“Biliyor musun ne düşünüyorum, Nym?” diye sordu arkadaşına.</p>

  <p class="normal">“Bir an önce iyileşmeyi,” diye yanıt verdi Lenchen ve heyecanını gizleyebilmek için öksürdü.</p>

  <p class="normal">“Hayır, Lenchen, bizim birbirimizi aldatmamıza gerek yok. Sen duyguları vasat bir kadın değilsin, sen çok güçlü bir insansın, fakat daha da güçlü olman gerekecek. Ben olmadığımda zavallı Mağripli’ye destek olacaksın. O, günlük yaşamda koca bir çocuk ve yokluğum onun için çetin bir deneyim olacak. Ben onun dayanamayacağından korkuyorum. Sen ve Engels onun dayanabilmesine yardımcı olacaksınız. Ağlama öyle hemen. Bensiz kalacağınız zaman üzerine konuşmayacağız. Biliyor musun, Lenchen, bugün hep Mağripli’nin bana yazdığı şiirleri anımsadım. O hiçbir zaman iyi bir şair olmadı, ama, her dizeye çok içten duygular yükleme yeteneğini gösterdi.”</p>

  <p class="normal">“O seni sevdi, seviyor ve hep sevecek,” dedi Lenchen. “Ve ben de, sevgili Jenny. Laf aramızda, Bayan Marx gibi bir kadını sevmeyecek bir insan düşünemiyorum.”</p>

  <p class="normal">“Bu saçmalık ama. Pekiyi, pekiyi kızma. Ben Karl’a, sana, çocuklara ve diğer birçok insana gerekli olduğumu biliyorum, hiç de ölmeye niyetim yok. Hayır, hayır. Yaşayacağım. İnan bana.”</p>

  <p class="normal">Bu arada giriş kapısı çaldı ve Lenchen el işini bırakıp odadan çıktı. Jenny yastığın altından el yazması şiirlerin olduğu defteri çıkardı, masanın üzerindeki lambayı kendine doğru çekti ve ondokuz yaşındaki Marx’ın kendisine yazdığı soneleri okumaya başladı.</p>

  <p class="normal">Kocasıyla birlikte bu acemi şiir denemeleriyle ne kadar da alay ederlerdi.</p>

  <p class="normal">“Uydurma, etkisi zayıf düşünceler,” diyordu Marx kendi şiirleri konusunda.</p>

  <p class="normal">“Ama, bunlarda ne büyük bir aşk gizli,” diye itiraz ediyordu içinden Jenny.</p>

  <p class="indentmetin">“Jenny! Gül! Neden tüm şiirlerin</p>

  <p class="indentmetin">Bendeki adı aynı: ‘Jenny’ye’ diye</p>

  <p class="indentmetin">şaşırdın mı?</p>

  <p class="indentmetin">Çünkü yeryüzünde bir tek sen varsın.</p>

  <p class="indentmetin">Benim için esin kaynağı,</p>

  <p class="indentmetin">Dehamın avuntusu, ruhumu aydınlatan</p>

  <p class="indentmetin">Bir umut ışığısın.</p>

  <p class="indentmetin">her şeyi senin adında görürüm!</p>

  <p class="indentmetin">Jenny adı her harfiyle bir mucizedir!</p>

  <p class="indentmetin">Onun çıkardığı ses büyüler beni,</p>

  <p class="indentmetin">Onun melodisi benim için her yerde</p>

  <p class="indentmetin">Büyüleyici bir masaldaki iyi ruh gibi</p>

  <p class="indentmetin">Bir ilkbahar gecesinde ayın titreyişi gibi,</p>

  <p class="indentmetin">Altın telli bir sitar’ın ince sesi gibi.”</p>

  <div class="clrb"/>

  <p class="normal">Jenny arkasındaki yastıklara yaslandı ve gözlerini kapattı. Kendisini o denli zayıf hissediyordu ki, sanki damarlarını kesmişlerdi de yaşam tüm kanıyla birlikte vücudunu terk ediyordu.</p>

  <p class="normal">Ve belleğinde sevdiği insanın soneleri duyuluyordu. Jenny gülümsüyordu:</p>

  <p class="indentmetin">“Senin adınla saymadan sayfaları</p>

  <p class="indentmetin">Binlerce kitap doldurabilirim.</p>

  <p class="indentmetin">Öyle ki, kitaplarda düşüncelerimin,</p>

  <p class="indentmetin">Alemi uğuldasın,</p>

  <p class="indentmetin">İrademin, eylemlerimin kaynağı fışkırsın.</p>

  <p class="indentmetin">Ebedi çehre belirdi yaşamda</p>

  <p class="indentmetin">Ve tüm şiir dünyası doğdu,</p>

  <p class="indentmetin">Ve evrenin tükenmez ışığı,</p>

  <p class="indentmetin">ve tanrıların coşkusu, yeryüzünün hüznü.</p>

  <p class="indentmetin">Jenny adını seslenebilirim</p>

  <p class="indentmetin">Sıra sıra yıldızlara ve evrenin esini</p>

  <p class="indentmetin">Getirir bana mutluluk haberi gibi.</p>

  <p class="indentmetin">Sonsuza dek ben tekrar tekrar</p>

  <p class="indentmetin">Şarkısını söyleyebilirim onun</p>

  <p class="indentmetin">Ve malûm olur ki herkese</p>

  <p class="indentmetin">Jenny adı, kendisidir aşkın.”</p>
</body>
</html>
