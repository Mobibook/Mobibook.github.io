<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <h2 class="sigil_not_in_toc" style="text-align: center;"><br /></h2>

  <h2 id="sigil_toc_id_6" style="text-align: center;" title="IV - ÖTÜKEN’İN KESKİN NİŞANCISI">IV&nbsp;</h2>

  <h2 class="sigil_not_in_toc" style="text-align: center;">ÖTÜKEN’İN KESKİN NİŞANCISI</h2>

  <div>
    <br />
  </div>

  <p>Ertesi gün öğleden sonra ok atıcılığı yapılıyordu. Öğleden önce güreşler bitmiş, İnal Tarkan ile Dokuz Oğuz beği Bilge Tudun öteki güreşçilerin hepsini yenerek birbiriyle tutuşmuşlar, yenişemeyip denk kalmışlardı. Onbaşı Yamtar ise ilk güreşte Kırgız pehlivanı Alp Bamsı’yı yenmiş, ikinci güreşte Bilge Tudun’a yenilmişti. Bilge Tudun pek yavuz pehlivandı amma Onbaşı Yamtar’ın ona çabucak yenilivermesi Onbaşı Pars’ın canını sıkmıştı. Güreşten sonra Yamtar’a sordu:</p>

  <p>- Sen onu yenemesen bile bu kadar tez yenilmezdin. Sana ne oldu? Bir yerin mi ağrıyor? Sayrı mısın?</p>

  <p>- Sayrı değilim. Ağrıyan yerim de yok. Senin anlayacağın doymuyorum. Kişi savaşa, güreşe, çıkmadan önce üç günlük azığını<a href="../Text/Notlar.xhtml#b1k4n1" id="b1k4n1d"><sup>1</sup></a>&nbsp;birden yemezse onun kolunda güç mü kalır? Gün doğarken yalnız bir çamçak kımız içtim. Boş kursakla yapılan güreş bu kadar olur. Sonra Dokuz Oğuz beği, bizim Ötüken buğrası<a href="../Text/Notlar.xhtml#b1k4n2" id="b1k4n2d"><sup>2</sup></a>&nbsp;İnal Tarkan'ı da yenmesin diye korkmuştum.</p>

  <p>Bu sırada davullar çalınıp borular ötmeğe başladı. Nişancılık başlıyordu. Herkes yerini almak için yürürken gür sesli bir ulak şöyle bağırıyordu:</p>

  <p>- Ötüken’in erleri ok atacaklar. Gök Türk Kağan’ına bakan bunca budunların<sup><a href="../Text/Notlar.xhtml#b1k4n3" id="b1k4n3d">3</a>&nbsp;</sup>sayılı erleri ok atacaklar. Gök Türk erleri Tölis, Tarduş çerileri, Dokuz Oğuz yiğitleri, Karluk bahadırları, Kırgızlar, Bayırkular, Kurıkanlar, Basmıllar, Kıtaylar, Tabatılar, Otuz Tatarlar, bütün Tiginler, Şadlar, Yabgular, İlteberler, beğler, buyruklar, tarkanlar, çeriler ok atacaklar! Kara Kağan’ın yüce konuğu Çin beği Şen-king de ok atacak! Herkes yerine gelsin!...</p>

  <p>Aradan çok kısa bir zaman geçti. Koca alan binlerce çeriler ve bahadırlarla dolmuştu. Ortalıkta bir uğultu vardı. Kağan’ın otağı gene her zamanki gibi bu uğultudan uzak duruyor, çevresinde hiçbir şey işitilmiyordu. Çerilerin toplanması bitince Kara Kağan, sağında Katun ve solunda konuk Çin beği Şen-king olduğu halde göründü. O anda da her yer sustu, herkes diz yere vurdu. Biraz sonra da beğler, Kağan’ın soluna ve sağına dizildiler. Yerler alındıktan sonra ulağın gür sesi ortalığı kapladı:</p>

  <p>- Ulu Kağan, Ötüken’in erlerini deneşmeğe çağırıyor! Kolunun gücüne, gözünün keskinliğine güvenen, er meydanına!</p>

  <p>Bu gün ortadaki genişlik her günkünden daha büyüktü. Çeriler halkayı biraz daha geniş tutmuşlardı. Kağan’ın oturduğu yerin sol açığında gez tahtası yükseliyor, üstünde karaya boyanmış yuvarlaklar çok iyi seçiliyordu. Bu yuvarlakların sayısı dörttü. İlk atıcılık bu dört yuvarlağı da yukarıdan aşağı sıra ile vurmakla başlayacak, beceremeyenler alandan çekileceklerdi. Kağan’ın sağ açığında atıcılar buyruğun hemen ardınca toplanmışlardı. Yalnız Kağan’ın sol açığında, uzakta olan seyirciler okların gez tahtasına nasıl düştüğünü göremeyeceklerdi. Ulak onlara bağıracaktı ama bu, gözle görmek kadar tatlı olmayacaktı.</p>

  <p>Türk türesince konuk kutlu olduğu için Kağan bu deneçlere girmeği dilemiş olan Şen-king'in ilk oku atmasını buyur etti. Çinli beğ yerinden kalktı. Kendisine yol açan bahadırların arasından yürüyerek meydana çıktı. Salınışında bir yelteniş, koluna ve nişancılığına güvenen bir hal vardı. Yerine varınca durdu. Bir çerinin uzattığı yayla oku aldı. Okunu yerleştirip yayı gererek gezledi. Ortalıkta çıt yoktu. Vızlayarak kayan okun sesini ez uzaklarda kalmış olanlar bile işitiyordu. Birinci ok tahtaya vardı. Fakat üstteki yuvarlağı bulmadı. Onun biraz açığına saplandı, kaldı. Ulak, okun yuvarlaktan dört parmak açığa saplandığını haykırırken sanki ortalık biraz daha sessizleşti. Gözler ikinci okun yola çıkmasını kolladı. Şen-king aldırış etmiyordu. Bu hal ona pek tabii görünmüştü. İkinci olarak çerinin uzattığı oku aldı. Yayına yerleştirip fırlattı. Ok gene tahtaya fakat ikinci yuvarlağa değil, üçüncüye saplandı. Ortalıkta gene çıt yoktu. Yalnız Çin beği biraz sararmıştı. Üçüncü ok birinci yuvarlağın bir karış yukarısına değdi. O ana değin, kıpırdamıyan, soluk almıyan erlerin arasında gene ses çıkarmadan onları gözleyen Kür Şad yerinden fırladı. Kağan’ın önüne dinelerek sordu:</p>

  <p>- Çinli konuk bizimle niçin eğleniyor?</p>

  <p>Katun’un önünde sorulan bu soruya Kağan’ın yerinde bir cevap vermesi gerekiyordu. Fakat o, daha ağzını açmadan çeriler arasında bir kahkahadır koptu. Hele arka taraflarda erler dalgalanıyor ve uğultu artıyordu. Kür Şad hızla döndü. Fakat hali görünce onun da dudaklarında belli belirsiz bir gülümseme yayıldı. Kağan’a baktı. O da galiba yavaşça gülümsüyordu.</p>

  <p>Çerilerin böyle taşmasına sebep Onbaşı Sançar olmuştu. Genç onbaşının güldüğü hemen hemen yılda bir kere o da hiç umulmadık haller karşısında görülürdü. Onbaşının heybetli yüzü daima asık, düşünceli duru, erlerinden ve pusatlarından başka şeyler onu ilgilendirmezdi. Bugün de gene asık yüzle alana yaklaştı. Geride kalmış olduğu için atından inmeyerek bekledi. Şen-king’in çıkışını ve yayını germesini yüreği titreyerek seyretti. Acaba bu yabancı kişi ne denli usta nişancı idi? Onbaşı Sançar bunu öğrenmeği pek istiyordu. Birinci okun amacını bulamaması Onbaşının durumunu hiç değiştirmedi. Yalnız göğsünün içindeki kuşkunun azaldığını gösteren geniş bir soluk aldı. İkinci, üçüncü okların uçuşunu gözledi. Fakat Kür Şad bu acemiliği alay sanıp da Kağan’a sorarken atından dördüncü ok, gidip de gez tahtasının dışından geçerek bir Türk çerisinin börkünü havaya uçurunca Onbaşı artık kendini salıverdi. Kahkahalarla bayılacak, katılacak gibi gülüyor, atının üzerinden sola doğru eğiliyordu. Çevresindekiler ve uzaktakiler bir an şaşırmış gözlerle baktılar. Fakat az sonra Onbaşı Sançar’ın kahkahasını alt eden birçok kahkahalar daha yükseldi. Koca alanı derin bir uğultu kapladı. Şen-king geri döndü. Bu sefer saygı ile değil, fakat gülmeden katılmamak için ellerini böğürlerine basarak son derece eğilen erlerin arasından geçerek yerine vardı. Oturdu. Katun, uzun zamandır Türkler arasında yaşadığı için onların nasıl ok atıcılar olduğunu biliyordu. Fakat gene kardeşinin bu işi başaramamasına içerlemiş, dudaklarını ısırıyordu. Kargaşalık uzun sürmedi. Davulun bir iki gümleyişinden sonra yükselen ulağın sesi atışlara devam edileceğini bildirdi. Ortadaki erlerin sayısı kırk kadar vardı. Ve kırk erin attığı 160 ok Şen-king’in şaşkınlıktan açılan gözleri önünde hiç şaşmadan gitti, amacı buldu. Bu deneç elli adımdan yapılmıştı. Alandan çekilen sadece Çin beği olmuştu. Erler bu sefer yüzer adım gerileyerek aynı denemeyi yapmağa çağrıldılar. Atışlar sessizlikle yapıldı. İsabetler gene fazlaydı. Fakat bir kere bile amacı tutturamayan dışarıda kalmağa mecbur olduğundan bu denemeden arta kalanların sayısı ancak 22 idi. Bundan sonra sınama daha sıkı yapılmak gerekti: iki er karşılıklı geçerek uzunca bir sopayı birer ucundan tuttular. Bu sopanın ortasından bir ip sarkıtılmış. İpin ucuna bir yumurta bağlanmıştı. Sopayı tutan iki er onu biraz kıpırdatıyorlardı, böylece de yumurta sallanıyordu. Denemeye girenler elli adımdan bu yumurtayı vurmak zorunda idiler. Yumurta vuruldukça yenisi bağlanıyordu. Şimdi Şen-king adeta yerinde duramaz olmuştu. Yanında getirdiği, bu oyunları seyretmeleri için kendilerine ön sıralarda yer verilmiş olan Çin subaylarının yüzüne haklı olarak bakamıyor, çok sinirli görünüyordu. Katun da aynı durumda idi. Hem onun, kardeşinin yenilmesinden başka bir kederi daha vardı. İşte Işbara Alp, her fırsatta kendisine saygısızlık gösteren Tunga Tigin’le baş başa çarpışarak erliğinin herkese bir daha tanıtan ve bu yüzden binbaşı olan genç kahraman şimdi atışlarda da büyük bir fütursuzluk göstererek yayını geriyor, okunu fırlatıyordu. Fakat bu ok hiç şaşmadan istenilen yere gidiyor, saplandığı tahtayla birlikte her defasında Katun’un yüreğini de deliyordu. Şen-king bir çocuk acemiliği gösterdiği zaman Işbara Alp herkes gibi gülmemiş, hatta Kağan ve Kür Şad gibi dudaklarında bir gülümseme bile belirmemişti. Yalnız gözlerinin ucuyla Katun’a bir bakmış sonra ululukla başını çevirmişti. Bu Katun’u kızdırmış, köpürtmüştü. Ama bir yolunu beklemek gerekti. Şimdi gözleriyle atıcıları kovalıyor, Işbara Alp sadağından ne zaman bir ok çekse onun şaşması için Tanrı’ya yalvarıyordu. Faka işte meydanda yalnız iki kişi kalmıştı: sallanmakta ve uzaklaşmakta olan yumurtaları aynı soğukkanlılık ve öğünmemezlikle vuran Kür Şad ve Işbara Alp...</p>

  <p>Erlerin ikisi de aynı ustalıkta olduğu için başka bir deneme yapıldı. Bu defa havaya atılan yumurtaları inmeğe başlamadan önce vuracaklardı. Oklar vınladı. Yumurtalar beraberce delindi. İki yiğit de sanki bundan kıvanç duyuyorlardı. Birbirlerinin kazanmasını aynı yürekten istek ve hoş görüyorlardı. En sonunda kenarları birer arşın kadar görünen iki büyük tahta getirildi. Kür Şad ve Işbara Alp ellişer okla bu tahtalara “TÜRK” sözünü yazacaklardı. Yazıyı kim daha önce bitirirse birinci olarak o kutlanacaktı. Kimsede ses yoktu. Çeriler artık soluklarını bile tutmuş gibiydiler. Davulun gümleyen sesiyle birlikte yarış başladı. İki yiğidin sadaklarından okları çekmeleri yaya yerleştirmeleri ve amacı gezleyip oku bırakmaları o kadar çabuklukla oluyordu ki, onların bu hareketlerini birer birer takip etmek adeta mümkün değildi. Saniyeler geçiyor, her iki tahtada kelime şekillenmeğe başlıyor, fakat kimin kazanacağı bir türlü anlaşılmıyordu. Şen-king artık oturmuyordu. Ayağa kalkmış, yumrukları sıkılı, soluğu kesik, öylece bakıyordu. Çalık bulunduğu yerden zeki gözlerinin keskin bakışlarını bir Işbara Alp’a, bir Kür Şad’a bir de Şen-king’e götürüyor, en heyecanlı anlarda bile onun bu halini görünce gülmekten kendisini alamıyordu. Birden ortalığı keskin haykırışlar kapladı. İki üç gündür süren şenliklerde her kazananı aynı sessizlikle karşılayan ve yalnız içlerinde kutlayan çeriler, çok kısa bir farkla üstün gelen Kür Şad’ı çılgınca alkışlıyor, “Yaşa!” diye haykırıyorlardı. Onun Işbara Alp’a karşı da olsa üstün gelmesi, Çuluk Kağan’ın öcünü alacak bir yiğidin aralarında yaşadığını gösteriyor ve yüreklerinden gelen bu taşkın sevinci saklayamamalarına sebep oluyordu. Kür Şad’a elini uzatan Işbara Alp’ın gözlerinde de bir zafer parıltısı vardı. O da sanki kendi kazanmış gibi sevinçli idi. Ötüken’in bu kendisinden üst gelen keskin nişancısını yanık yüzünde ışıldayan sert bakışlarını yumuşatan bir sevinç içinde kutluyor, Kağan’ın buyruğuyla bir çerinin koşup getirdiği kımız çamçağını ona kendi eliyle sunuyordu&nbsp;</p>

  <p style="text-align: center;">***</p>

  <p>Gün kararıyordu. Bütün yarışlar, koşular, oyunlar bitmişti. Şimdi söz ozanlarındı. Kara Ozan’la Çuçu karşılıklı kopuz çalıp deyiş söyleyeceklerdi. Kağan’ın otağını çevreleyen halka daralmıştı. Önce Kara Ozan geldi. Kağan’ı selamlayıp bağdaş kurdu. Arkasından Çuçu geldi O da Kağan’ı selamlayıp Kara Ozan’ın karşısına oturdu. Sonra ağır ağır, yavaş yavaş kopuzlar inlemeğe başladı. Bütün Türk budunu saygılı bir sessizlik içinde dinliyorlardı. İlk deyişi Kara Ozan söylüyordu:</p>

  <p><br /></p>

  <p style="text-align: center;"><b>Ötüken’in erleri<br /></b><b>Bilir benim gücümü.<br /></b><b>Kopuzumun mızrabı<br /></b><b>Aratmaz kılıcımı.<br /></b><b>Kara Ozan! Seninle<br /></b><b>Aşık atan Çuçu mu?</b></p>

  <p style="text-align: center;"><br /></p>

  <p>Çuçu bu meydan okuyuşa hiç irkilmeden hemen cevap verdi:</p>

  <p><br /></p>

  <p style="text-align: center;"><b>Seni böyle söyleten<br /></b><b>Kımız mıdır, sücü mü?<br /></b><b>Böyle yaman söylersen<br /></b><b>Sende komam öcümü.<br /></b><b>Deyişin kılıcımdan<br /></b><b>Daha öldürücü mü?<br /></b><b>Seni basan şaşkınlık<br /></b><b>Ağu gibi acı mı?</b></p>

  <p><br /></p>

  <p>Kara Ozan öfkelenir gibi oldu:</p>

  <p><br /></p>

  <p style="text-align: center;"><b>Ötüken erlerinin<br /></b><b>Acunda çıkmaz eşi.<br /></b><b>Ötüken’in kızları<br /></b><b>Gökte ayın on beşi.<br /></b><b>Yürekleri kan eder<br /></b><b>Gözlerinin ateşi.<br /></b><b>O şaşkınlık dediğin<br /></b><b>Çinli konuğun işi...</b></p>

  <p><br /></p>

  <p>İ-çing Katun’dan Kara Ozan’ın sözlerini Çince olarak dinleyen Şen-king iğnelenmiş gibi yerinden sıçradı. Fakat Kağan’ın ve bütün Türkler’in taş gibi sessizliğini görünce durdu. Katun da öfkelenmişti. İşte bir ozan yüce bir beğ olan kardeşi ile açıkça alay ediyordu. Kağan’a eğilerek:</p>

  <p>- Bu bayağı kişinin yüce konuğu kınamasına göz yumacak mısın? Dedi</p>

  <p>Kağan aynı taş hareketsizliği içinde cevap verdi:</p>

  <p>- Ozanların sözü kutludur, kesilmez!...</p>

  <p>Kara Kağan o kadar soğuk söylüyordu ki Katun ileriye gitmekten çekindi. Zaten şimdi Çuçu almış, bakalım neler söylüyordu:</p>

  <p><br /></p>

  <p style="text-align: center;"><b>Çinli beğin attığı<br /></b><b>Boşa gittiyse nola?<br /></b><b>Çinli bu... Sağa atsa<br /></b><b>Ok gider, düşer sola.<br /></b><b>Neylesin Ulu Tanrı<br /></b><b>Güç vermeyince kola.<br /></b><b>Kavuşsun Kara Kağan<br /></b><b>Kür Şad gibi oğula.</b></p>

  <p><br /></p>

  <p>Kür Şad’ın adı geçince budun arasında bir çalkalanma oldu. Çinli beğ ise üzerine yağdırılan bu kınamaların altında kendinden geçmiş gibi idi. İ-çing Katun bu deyişleri Çinceye çevirerek kendisine anlattıkça kuduruyordu. O denli köpürmüştü ki istemeyerek kılıcına el attı. Kara Ozan onun elini kılıcına attığını görmüştü. Şimdi kopuzla cevap veriyordu:</p>

  <p><br /></p>

  <p style="text-align: center;"><b>Kılıcına el atma,<br /></b><b>Şimdi deyiş çağıdır.<br /></b><b>Ortalıkta dolaşan<br /></b><b>Ak kımız çamçağıdır.<br /></b><b>Yad elde oturanlar<br /></b><b>Bil ki yurt kaçağıdır.<br /></b><b>Senin kılıç dediğin<br /></b><b>Türk’ün oyuncağıdır.</b></p>

  <p><br /></p>

  <p>Çinli beğe yılgınlık gelmişti. Katun öçlü gözlerle bakıyordu. Fakat onlara aldıran yoktu. Şimdi söz gene Çuçu’ya gelmişti:</p>

  <p><br /></p>

  <p style="text-align: center;"><b>Ötüken kızlarının<br /></b><b>Gözleri gönül yarar.<br /></b><b>Onları gündüz güneş,<br /></b><b>Gece ay sarar.<br /></b><b>Çinli meydan okusa<br /></b><b>Bunda şaşılacak ne var?<br /></b><b>Keçi esrik olunca<br /></b><b>Dövüşmeğe kurt arar.</b></p>

  <p><br /></p>

  <p>Çinli beğ, içine baygınlık geldiğini anlıyor, fakat yerinden kıpırdayamıyordu. Gece olmuştu. Artık İ-çing Katun da kendisine dilmaçlık etmediği için söylenenleri anlamıyordu. Fakat her sözde kınandığını sanıyor, içi öç duygularıyla dolup taşıyordu. Halbuki şimdi Kara Ozan’la Çuçu karşılıklı Kür Şad’ı övüyorlardı. Biri bir dörtlük söylüyor, öteki başka bir dörtlükle buna cevap veriyordu:</p>

  <p><br /></p>

  <p style="text-align: center;"><b>Ötüken’de arslanlar var.<br /></b><b>Kür Şad onlardan biridir.<br /></b><b>Çok yiğitler vardır ama<br /></b><b>Kür Şad erlerin eridir.</b></p>

  <p style="text-align: center;"><b><br /></b></p>

  <p style="text-align: center;"><b>Kür Şad’ı doğuran ana,<br /></b><b>Ne emzirmiş acap ona?<br /></b><b>Erlik, ululuktan yana<br /></b><b>Tanrı Kür Şad’dan geridir.</b></p>

  <p style="text-align: center;"><b><br /></b></p>

  <p style="text-align: center;"><b>Acunda var nice çeri<br /></b><b>Kimi üstün, kimi geri<br /></b><b>Kür Şad adlı Gök Türk eri<br /></b><b>Anadan doğma çeridir.</b></p>

  <p style="text-align: center;"><b><br /></b></p>

  <p style="text-align: center;"><b>Kılıcı yıldırım çeler,<br /></b><b>Attığı ok demir deler,<br /></b><b>Ölüm gelse Kür Şad güler<br /></b><b>On sekiz yıldan beridir.</b></p>

  <p style="text-align: center;"><b><br /></b></p>

  <p style="text-align: center;"><b>Yiğitlik en ileri,<br /></b><b>Kalacak on bin yıl diri<br /></b><b>Gök Türkler’in gönülleri<br /></b><b>Şimdi Kür Şad’ın yeridir.</b></p>

  <p><br /></p>

  <p>Davullar eğlencenin bittiğini bildiriyordu. Herkes yerli yerine, çadırına gidiyordu. Şen-king ve Katun öfkeyle düşünüyor gibiydiler. Çin beği ablasının yanına sokularak Çince:</p>

  <p>- Onlara göstereceğim. Bir Çin beği ile eğlenmenin ne demek olduğunu anlayacaklar, dedi. Katun albız<a href="../Text/Notlar.xhtml#b1k4n4" id="b1k4n4d"><sup>4</sup></a>&nbsp;gibi gülümsedi:</p>

  <p>- Tez canlı olma! Her işin bir çağı vardır, diye karşılık verdi.</p>

  <p>Sonra Çin beği üç subayı ile birlikte kendisine ayrılan çadırlara yöneldi.</p>

  <p style="text-align: center;">***</p>

  <p>Geceleyin Kür Şad’ın çadırının kapısı açılarak Tulu Han girdi</p>

  <p>- Kür Şad, dedi. Yarın çok erkenden yola çıkacağım. Kağan Tatarlarla Tunduzlar’ı idare etmenin güç olduğunu söyledi. Çok çabuk varmam gerek. Bana bir diyeceğin var mı?</p>

  <p>Kür Şad ayağa kalktı. Yavaş yavaş Tulu Han’a doğru yürüdü:</p>

  <p>- Benim sana bir diyeceğim yok. Senin bana diyeceğin var mı?</p>

  <p>Tulu Han solgun yüzüne başka bir anlam veren gözleriyle Kür Şad’a derin derin bakıyordu. Yüreğinde bir sızısı olduğu belliydi. Yavaş yavaş şunları söyledi:</p>

  <p>- Çinli Katun Kağan’ı kendisine uydurmasın diye korkuyorum. Çinli beğ de geldikten sonra Kağan’ı kandırıp aldamağa<a href="../Text/Notlar.xhtml#b1k4n5" id="b1k4n5d"><sup>5</sup></a>&nbsp;uğraşacaklardır. Eçim Kağan umduğum kadar uslu çıkmadı. Sana şunu demek isterim ki yurdumuzdaki bütün Çinlilere göz kulak ol.</p>

  <p>Kür Şad irkildi:</p>

  <p>- Ben bütün Çinlilerin çaşıt<a href="../Text/Notlar.xhtml#b1k4n6" id="b1k4n6d"><sup>6</sup></a>&nbsp;olduğunu bilirim. Bana güven! İşin olursa tezden ulak göndermeği unutma.</p>

  <p>İki kardeş birbirlerine bakıştılar. Daha söylenmemiş sözler var gibiydi. Sonra Tulu Han birdenbire:</p>

  <p>- Hoşça kal, ben gidiyorum diyerek döndü. Kür Şad:</p>

  <p>- Yolun, uğurun açık olsun! Diye karşılık verdi.</p>
</body>
</html>
