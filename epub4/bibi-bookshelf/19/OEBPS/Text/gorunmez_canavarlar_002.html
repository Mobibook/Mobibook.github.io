<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Chuck Palahniuk</title>
  <link href="../Styles/stylesheet.css" rel="stylesheet" type="text/css" />
</head>

<body>
  <h2>Chuck Palahniuk</h2>

  <p id="indent">Washington eyaletinin doğusundaki bir çiftlikte büyüdü. Bir süre Eyalet Üniversitesi’ne devam ettikten sonra Oregon Üniversitesi’ne geçti ve öğrenimini orada tamamladı. Üniversite yılları boyunca yazar olmayı aklından bile geçirmedi. Geçimini Freightliner adlı şirkette otomobil tamirciliği yaparak kazanmakta iken, 1996’da, arkadaşlarıyla birlikte devam ettiği bir edebiyat grubu çerçevesinde <i>Project Mayhem</i> (Kargaşa Projesi) adlı kısa hikâyeyi yazdı. Söz konusu hikâye üç ay gibi kısa bir süre içinde <i>Fight Club</i>’a (1996; <i>Dövüş Kulübü</i>, çev.: Elif Özsayar, Ayrıntı Yayınları, 2000) dönüştü. İlk romanını yayımlatmayı başarana kadar yayınevleri tarafından pek çok kez geri çevrildi. Genellikle adında “nehir” kelimesi geçen ağırbaşlı romanlara esin kaynağı olmuş bir coğrafyada, ilk romanı büyük ses getirdi. Palahniuk, 1999’da katıldığı bir yazarlar konferansında, <i>Writing to Fail</i> (Reddedilmek İçin Nasıl Yazılır) adlı bir çalışma grubu yürüttü. Pacific Northwest Booksellers Association Award ve Oregon Book Award ödüllerine değer bulunan <i>Fight Club</i>, 1999’da filme çekildi. <i>Survivor</i> (1999; <i>Gösteri Peygamberi</i>, çev.: Funda Uncu Irklı, Ayrıntı Yayınları, 2002), <i>Choke</i> (2001; <i>Tıkanma</i>, çev.: Funda Uncu Irklı, Ayrıntı Yayınları, 2003), <i>Invisible Monsters</i> (1999; <i>Görünmez Canavarlar</i>, çev.: Funda Uncu Irklı, Ayrıntı Yayınları, 2004), <i>Fugitives and Refugees</i> (2003; <i>Kaçaklar ve Mülteciler</i>, çev.: Esra Arışan. Ayrıntı Yayınları, 2005), <i>Diary</i> (2003; <i>Günce</i>, çev.: Funda Uncu Irklı, Ayrıntı Yayınları, 2005), <i>Lullaby</i> (2002; <i>Ninni</i>, çev.: Funda Uncu Irklı, Ayrıntı Yayınları, 2007), <i>Stranger Than Fiction</i> (2003) ve <i>Haunted</i> (2005) adlı kitapları (iki kitap da Ayrıntı Yayınları’nın programına alınmıştır) kaleme alan Palahniuk, Oregon’un Portland şehrinde yaşamını sürdürüyor.</p>
</body>
</html>
