<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>26</title>
  <link href="../Styles/stylesheet.css" rel="stylesheet" type="text/css" />
</head>

<body>
  <h1>26</h1>

  <p id="indent">Brandy’yi öldürmenin daha iyi bir yolu olmalıydı. Serbest kalabilmem için. Hızlı ve daimi bir son. Sıvışabileceğim bir çapraz ateş. Evie benden nefret ediyor olmalı. Brandy aynen eski halime benziyor. Manus sebebini bilmemekle birlikte hâlâ Brandy’ye deliler gibi âşık ve o nereye gitse, peşinden gider. Tek yapmam gereken Brandy’yi Evie’nin tüfeğinin önüne itmek.</p>

  <p>Banyo sohbeti.</p>

  <p>Brandy’nin sıhhi daracık belli ve şık yarım kollu ceketi hâlâ büyük istiridye şeklindeki lavabonun yanındaki turkuaz tezgâhın üzerinde katlanmış vaziyette duruyor. Ceketi elime alıyorum ve gelecekten gelen hediyem yere düşüyor. 1962 yılında temiz ve güneşle yıkanmış gökyüzünün altında Uzay Dikilitaşı’nın açılışını gösteren bir kartpostal. Banyonun lombar şeklindeki pencerelerinden bakıp gelecekte neler olabileceğini görebilirsiniz. Sandal giyip evde mercimek süzen barbarların istila ettiği bir dünya; bu benim istediğim gelecek değil. Bana vaat edilen gelecek. Ümit ettiğim her şey. Her şeyin olmasını istediğimiz gibi olması. Mutluluk, barış, aşk ve rahat.</p>

  <p><i>Gelecek ne zaman</i>, diye yazmıştı Ellis bir keresinde kartpostallardan birinin arkasına, <i>vaat olmaktan çıkıp bir tehdit unsuru haline geldi?</i></p>

  <p>Kartpostalı Miss Rona kitabının arasındaki vajinaplasti broşürleri ve labiaplasti el ilanlarının arasına sıkıştırıyorum. Kitabın kapağındaki fotoğrafla Rona’nın saçları, Sarı Kasırga’nın uydudan çekilmiş fotoğrafı gibi yüzünün Batı Yakası’na dağılmış. Sarışının üzerinde inciler var ve muhtemelen elmas olan taşlar orasında burasında parlıyor.</p>

  <p>Çok mutlu görünüyor. Kitabı Brandy’nin iç cebine koyuyorum. Tezgâhların üzerinde yayılmış uyuşturucu ve kozmetikleri toplayıp kaldırıyorum. Lombar pencerelerden gelen gün ışığı gittikçe azalıyor, postane birazdan kapanır. Evie’nin sigorta parasının alınması gerekiyor. En azından yarım milyon dolar olacağını düşünüyorum. Bu kadar çok parayla ne yapacağımı bilmiyorum ama bir yolunu bulacağıma eminim.</p>

  <p>Brandy’nin saçları acil durum alarmı verdiği için onu dürtüyorum.</p>

  <p>Brandy’nin Patlıcan Moru gözleri kırpışıyor, kapanıyor, kapışıyor ve açılıyor.</p>

  <p>Saçı, arkadan kafasına yapışmış.</p>

  <p>Brandy tek dirseğinin üzerinde doğruluyor. “Uyuşturucu aldığıma göre,” diyor, “bunu sana söylememde bir sakınca yok.” Brandy üzerine eğilerek tek elini uzatmış olan bendenize bakıyor. “Söylemek zorundayım,” diyor, “seni seviyorum.” Brandy “Bunun senin için ne ifade ettiğini bilmiyorum ama seninle yuva kurmak istiyorum,” diyor.</p>

  <p>Ağabeyim benimle evlenmek istiyor.</p>

  <p>Brandy’yi elinden tutarak ayağa kaldırıyorum. Brandy bana yaslanıyor, Brandy diğer taraftan da tezgâha dayanıyor. “Kız kıza durumu da olmaz,” diyor. “Gerçek Yaşam Eğitimim henüz bitmedi.”</p>

  <p>Uyuşturucu çalmak, uyuşturucu satmak, giysi satın almak, lüks arabalar kiralamak, elbiseleri geri vermek, blender içkileri ısmarlamak; ben buna Gerçek Yaşam Eğitimi demezdim, en azından uzun vadede.</p>

  <p>Brandy’nin yüzüklerle bezeli eli açılıp eteğinin ucunu kavrıyor ve yukarı kaldırıyor. “Orijinal takım taklavatım hâlâ yerinde duruyor,” diyor.</p>

  <p>Brandy yan dönüp aynadaki profilini izlerken, büyük elleri önünü okşuyor. “Bir yıl içinde kestirecektim ama sonra seninle tanıştım,” diyor. “Congress Oteli’nde valizlerimi toplayıp haftalarca senin gelip beni kurtarmanı bekledim,” diyor. Brandy diğer yanına dönüyor ve bakıyor. “Seni o kadar çok seviyorum ki, belki hiçbir şey için geç değildir diye düşündüm.”</p>

  <p>Brandy önce üst, sonra alt dudağına parlatıcı sürüyor, dudaklarını tuvalet kâğıdına sildikten sonra, kocaman Kurşuni öpücüğünü salyangoz şeklindeki tuvalete atıyor. Brandy yeni dudaklarıyla “Sifonun nasıl çekileceği konusunda bir fikrin var mı?” diyor.</p>

  <p>O tuvaletin üzerinde saatlerce oturdum ama hayır, sifonun nasıl çekileceği konusunda hiçbir fikrim yok. Koridora çıkıyorum, eğer Brandy benimle gevezelik etmek istiyorsa beni takip etmek zorunda.</p>

  <p>Brandy’nin ayağı fayansların koridordaki halıyla birleştiği noktaya takılıyor. Ayakkabılarından birinin topuğu kırılıyor. Kapıya sürtündüğü için çorabı kaçıyor. Düşmemek için havlu askılığına tutunduğu anda da tırnak cilası bozuluyor.</p>

  <p>Parıldayan mükemmel anal kraliçe “Hassiktir,” diyor.</p>

  <p>Prenses Prenses arkamdan “Gerçekten kadın olmayı hiç istemedim,” diye bağırıyor. “Beni bekle!” diye bağırıyor. “Bunu yapmamın tek sebebi, yapabileceğim en büyük hata olduğunu düşünmemdir. Çok saçma ve yıkıcı ve kime sorsan benim hatalı olduğumu söyler. O yüzden bunu yaşamaya karar verdim,” diye bağırıyor.</p>

  <p>Brandy “Anlamıyor musun? Hayatı doğru düzgün yaşamak için eğitilmişiz biz. <i>Hata yapmamak için,</i>” diyor. Brandy “Ne kadar büyük bir hata yaparsam, o kadar kurtulma ve gerçek bir hayat yaşama şansım olacağını fark ettim,” diyor.</p>

  <p>Dünyanın ucundaki felakete yelken açan Christopher Colombus gibi.</p>

  <p>Fleming ve ekmek mayası gibi.</p>

  <p>“Gerçek keşiflerimizin hepsi kaostan çıkıyor,” diye bağırıyor Brandy, “yanlış, aptalca ve salakça görünen yere gitmekten çıkıyor.”</p>

  <p>İmparator gibi gürleyen sesi evin içinde yankılanıyor, “Kendimi sana açıklamaya çalışırken benden <i>uzaklaşma!”</i></p>

  <p>Dağa tırmanan bir kadını örnek gösteriyor; kadının o zorlu tırmanış için rasyonel bir sebebi yok ve bazı insanlara göre bu budalalık, bir felaket, bir hata. Dağa tırmanan kadın belki aç ve donuyor, susuyor ve günlerce acı çekerek en tepeye kadar tırmanıyor.</p>

  <p>Belki yolculuk sırasında değişiyor ama sonunda tek yapacağı şey hikâyesini anlatmak olacak.</p>

  <p>“Ama ben,” diyor, hâlâ banyonun kapısında dikilip kırılmış tırnağına bakan Brandy, “benzer bir hatanın çok daha kötüsünü yapıyor olmama rağmen benim, çektiğim acılara, harcadığım para ve zamana ve beni terk eden eski dostlara rağmen, sonunda hikâyem tüm bedenim olacak.”</p>

  <p>Cinsiyet değiştirme operasyonu bazı insanlar için mucize olabilir ama eğer böyle bir şey istemiyorsanız, kendi kendini sakatlamanın da en uç noktasıdır.</p>

  <p>Brandy “Kadın olmak kötü olduğundan değil. Hatta <i>kadın olmak isteseydim</i>, harika bile olabilirdi. Sorun şu ki,” diyor, “kadın olmak benim son istediğim şey. Bana göre yapabileceğim en büyük hata kadın olmak olurdu.”</p>

  <p>Yani en büyük keşfe uzanan yol.</p>

  <p>Bunun sebebi kültürümüze kısılıp kalmış olmamızdır, sahip olduğumuz beyinle, diğer herkesin sahip olduğu aynı iki kol ve bacakla bu gezegende yaşayan birer insan olmamız. Öylesine kısılıp kalmışız ki, hayal ettiğimiz her kaçış yolu, bu tuzağın başka bir parçası. İstediğimiz her şeyi, istemeye eğitildiğimiz için istiyoruz.</p>

  <p>“İlk önce bir kolumu ve bacağımı kestirmeyi düşündüm, sağ ve soldakileri,” derken bana bakıp omuz silkiyor. “Ama hiçbir cerrah bunu yapmayı kabul etmezdi.”</p>

  <p>“AIDS’i tecrübe etmeyi düşündüm ama ben karar verene kadar herkes AIDS oldu ve bu da çok banal ve sıradan bir şey haline geldi,” diyor. “Rhea kardeşlerin doğuştan olan aileme böyle söylediğinden aşağı yukarı eminim. O kaltaklar bazen çok sahiplenici olabiliyorlar.”</p>

  <p>Brandy çantasından bir çift beyaz eldiven çıkarıyor; bilek kısmında inciden düğmeleri olan eldivenlerden. Ellerini eldivene sokup düğmelerini ilikliyor. Beyaz iyi bir seçim değil. Beyaz eldivenlerin içinde elleri dev bir çizgi film faresinden nakledilmiş gibi görünüyor.</p>

  <p>“Sonra aklıma cinsiyet değişimi geldi,” diyor, “cinsiyet değişim ameliyatı. Rhea kardeşler,” diyor, “beni kullandıklarını sanıyorlar ama aslında paraları için ben onları kullandım, beni kontrol altında tuttuklarını ve bunların hep onların fikri olduğunu sanıyorlar.”</p>

  <p>Brandy bacağını kaldırıp kırık topuğuna bakıyor ve iç geçiriyor. Sonra eğilip diğer ayakkabısını eline alıyor.</p>

  <p>“Bunların hiçbiri Rhea’ların zorlamasıyla olmadı. Hayır. Bu yapabileceğim en büyük hata olurdu. Karşılaşacağım en büyük mücadele.”</p>

  <p>Brandy sağlam ayakkabısının topuğunu kırıyor, artık ayakları iki düz ve çirkin pabucun içinde duruyorlar.</p>

  <p>“Felakete hiç düşünmeden atlamak gerekir,” diyor.</p>

  <p>Kırık topuklarını banyodaki çöpe atıyor.</p>

  <p>“Normal değilim ama gay de değilim,” diyor. “Biseksüel değilim. Etiketlerin dışında bir şey istiyorum. Tüm hayatımın tek bir kelimeyle anlatılabilmesini istemiyorum. Bir hikâyeden ibaret olmasını. Bilinmeyen bir şey bulmak istiyorum, haritada olmayan bu yer gibi. Gerçek bir macera istiyorum.”</p>

  <p>Bir sfenks. Bir gizem. Bir boşluk. Bilinmeyen. Tanımlanmamış. Bilinemeyen. Tanımlanamayan. Bunlar peçe takan beni açıklamak için Brandy’nin kullandığı kelimelerdi. Ölene kadar sonra, ve sonra, ve sonra diye devam eden sıradan bir hikâye değil.</p>

  <p>“Seninle tanıştığımda,” diyor, “seni çok kıskandım. Yüzüne imrendim. Senin şu yüzünün, tüm cinsiyet değiştirme operasyonlarından çok daha fazla cesaret gerektiren bir şey olduğunu düşündüm. Yüzün sayesinde çok büyük keşifler yapabileceksin. Benim hiçbir zaman olamayacağım kadar güçlü olacaksın.”</p>

  <p>Merdivenlerden inmeye başlıyorum. Brandy yeni düz topuklularıyla, bense karmakarışık olmuş halde fuayeye varıyoruz ve misafir odasından Bay Parker’ın tekrar tekrar “Evet, harika. İşte öyle devam et,” diyen genizden gelen boğuk sesini duyuyoruz.</p>

  <p>Brandy ve ben kapının önünde bir dakika boyunca duruyoruz. Üzerimizdeki iplik ve tuvalet kâğıdı parçalarını topluyoruz, ben Brandy’nin saçlarını kabartıyorum. Brandy çoraplarını yukarı çekiyor, ceketinin önünü aşağı çekiştiriyor.</p>

  <p>Kartpostal ve kitabı iç cebine, aleti çoraplarının içine öyle iyi gizlenmiş ki ikisinin de orada olduğunu kimse anlayamaz.</p>

  <p>Misafir odasının çift kanatlı kapısını iterek açıyoruz ve Bay Parker’la Ellis’i karşımızda buluyoruz. Bay Parker’ın pantolonu dizlerine inmiş, çıplak kıllı götü havaya dikilmiş. Geri kalan çıplak bölümleri Ellis’in suratına yapışmış. Ellis Island, daha önce bağımsız dedektif yardımcısı olan Manus Kelley.</p>

  <p>“Ah, evet. Devam et. Çok güzel.”</p>

  <p>Elleri Parker’ın futbol burslu çıplak ve tertemiz poposunu kavramış ve ağzına alabileceği her şeyi Nazi posteri kılıklı köşeli çeneli yüzüne çeken Ellis yaptığı işten on üzerinden on alıyor. Hırıldayan ve öğüren Ellis’in zorunlu emekliliğinden geri dönüşü muhteşem oluyor.</p>
</body>
</html>
