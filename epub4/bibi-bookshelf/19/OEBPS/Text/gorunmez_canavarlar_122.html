<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>22</title>
  <link href="../Styles/stylesheet.css" rel="stylesheet" type="text/css" />
</head>

<body>
  <h1>22</h1>

  <p id="indent">Seattle’daki denizaltı mağarasında Brandy’nin yüz altmış yıldan fazla bir süredir uyuyuşunu izliyorum. Ben, cinsiyet değiştirme ameliyatlarını gösteren parlak broşür yığınıyla burada öylece oturuyorum. Cinsiyetler arası geçiş operasyonları. Seks değişimi.</p>

  <p>Renkli resimlerde, farklı kalitelerdeki vajinaların birbirine benzeyen pozları var. Fotoğraf makinesi doğrudan vajinanın karanlık girişine odaklanmış. Kırmızı ojeli parmaklar dudakları açmak için uylukları kavramış. İdrar kanalının ağzı yumuşak ve pembe. Bazılarında kasık tüyleri, biraz uzamış sakal gibi görünecek şekilde kesilmiş. Vajina derinliği on beş santim, yirmi santim, beş santim olarak verilmiş. Bazılarında parçası alınmamış esas süngerimsi bölüm, idrar yolunu biraz açarak, etrafına kümelenmiş. Klitoris başlıklandırılmış; klitorisi dudaklarla birleştiren başlığın altında yer alan küçük deri katmanları, yani klitorisin kısa kıvrımı bile var.</p>

  <p>Kötü, ucuz vajinaların içinde kullanılan torba derisinden kıllar çıkmış, tüm vajina kıl içinde kalmış.</p>

  <p>Mükemmel, sanat eseri kalitesinde vajinalar, kolon parçaları kullanılarak uzatılmış; bunlar kendi kendini temizleyip, kendi mukozasıyla yağlanıyor. Duyulu klitorisler, penis bezi parçalarını kesip tekrar birleştirerek oluşturulmuş. Plastik vajina ameliyatlarının Cadillac’ı. Bu Cadillac’ların bazıları öyle başarılı oluyor ki, kolon mukozasının akıntı yapması durumunda bütün gün en büyük boy kadın bağıyla gezmek gerekebiliyor.</p>

  <p>Bunların bazıları, her gün plastik bir kalıpla esnetilip genişletilmesi gereken eski tip vajinalar. Tüm bu broşürler Brandy’nin yakın geleceğinin hediyeleri.</p>

  <p>Ellis’in üzerine oturan Bay Parker’ı gördükten sonra Brandy’nin rahatlıkla ölmüş olabilecek kadar hap almış bedenini yukarı çıkarmasına ve tekrar elbiselerini soyunmasına yardım ettim. Boğazına birkaç damla Darvon damlatmaya çalıştım ama öksürerek çıkardı, o yüzden ben de onu banyonun zeminine sırtüstü yatırdım ve ceketini katlarken iç cebinde sert bir şey olduğunu fark ettim. Miss Rona kitabı. Kitabın içindeyse benim geleceğimden bir hediye var.</p>

  <p>Büyük seramikten salyangoz kabuğuna çöküp okumaya başladım:</p>

  <p><i>Seth Thomas’ı o kadar çok seviyorum ki, onu yok etmek zorundayım. Durumu yüce kraliçeye taparak telafi etmeye çalışıyorum. Seth beni asla sevmeyecek. Bir daha beni kimse sevmeyecek.</i></p>

  <p>Ne utanç verici.</p>

  <p>Bana duygusallığa muhtaç ağlama zırıltısı ver.</p>

  <p>Flaş.</p>

  <p>Bana kendini yiyip bitiren egosantrik boş laflar ver.</p>

  <p>Tanrım.</p>

  <p>Kafama sıçayım. Kendim olmaktan öyle sıkıldım ki. Güzel ben. Çirkin ben. Sarışın. Kumral. Milyonlarca lanet olası moda değişimi geçirip yine de kendimden kurtulamıyorum.</p>

  <p>Kazadan önce kim olduğum artık mazide kaldı. Şimdiden önce, şimdiden önce, şimdiden önceki her şey yanımda taşıyıp durduğum bir hikâyeden ibaret. Sanırım bu durum dünyadaki herkes için geçerli. Benim yeni bir hikâyeye ihtiyacım var.</p>

  <p>Benim kendimi koruyamayacak kadar büyük bir sıçış yapmaya ihtiyacım var.</p>
</body>
</html>
