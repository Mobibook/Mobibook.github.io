<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>30</title>
  <link href="../Styles/stylesheet.css" rel="stylesheet" type="text/css" />
</head>

<body>
  <h1>30</h1>

  <p id="indent">“Hayatım,” diyor Brandy. “Ölüyorum ve bütün hayatımın gözlerimin önünden film şeridi gibi geçmesi lazım.”</p>

  <p>Kimsenin öldüğü falan yok. Bana inkâr ver.</p>

  <p>Evie hedefini ıskaladıktan sonra tüfeği yere attı ve dışarı çıktı.</p>

  <p>Polis ve sağlık memurları gelmek üzere ve tüm davetliler dışarıda hediyeler için kavgaya tutuşuyorlar, kim hangi hediyeyi verdi ve şimdi hangisini geri almaya kimin hakkı olduğuna dair bağrışıyorlar. Bunların hepsi çok eğlenceli.</p>

  <p>Brandy Alexander’ın hemen hemen her yerine kan bulaşmış dununda ve “Hayatımı görmek istiyorum,” diyor.</p>

  <p>Arka odaların birinden Ellis “Konuşmama hakkın var,” diyor.</p>

  <p>Şimdi bana dönelim; Brandy’nin elini bırakıp sıcak ve kırmızı kan patojenleri bulaşmış elimle yanan duvar kâğıdının üzerine yazmaya başlıyorum.</p>

  <p><i>Adın Shane McFarland.</i></p>

  <p><i>Yirmi Dört Yıl Önce Dünyaya Geldin.</i></p>

  <p><i>Senden Bir Yaş Küçük Bir Kız Kardeşin Var.</i></p>

  <p>Alevler ilk cümlemi yutuyor.</p>

  <p><i>Özel Bir Dedektif Yardımcısından Belsoğukluğu Kaptın ve Ailen Seni Evden Attı.</i></p>

  <p><i>Cinsiyet Değişimi için Gereken Parayı Ödeyen Yoldan Çıkmış Üç Kraliçeyle Tanıştın Çünkü Cinsiyet Değişiminden Daha Az İsteyebileceğin Herhangi Bir Şey Yoktu.</i></p>

  <p>Alevler ikinci cümlemi de yutuyor.</p>

  <p><i>Benimle Tanıştın.</i></p>

  <p><i>Ben Senin Kız Kardeşin Shannon McFarland’ım.</i></p>

  <p>Alevler yutmadan önce gerçekleri kanla duvara yazıyorum.</p>

  <p><i>Beni Sevdin Çünkü Tanımasan Bile Benim Kız Kardeşin Olduğumu Biliyordun. Bunu Bir Şekilde Biliyordun, O Yüzden de Beni Sevdin.</i></p>

  <p>Tüm batıyı birlikte dolaştık ve yeniden birlikte büyüdük.</p>

  <p>Kendimi bildim bileli senden nefret ettim.</p>

  <p><i>Ve Sen Ölmeyeceksin.</i></p>

  <p>Seni kurtarabilirdim.</p>

  <p>Ve sen ölmeyeceksin.</p>

  <p>Artık alevlerle yazdıklarım başa baş gidiyor.</p>

  <p><br /></p>

  <p><br /></p>

  <p id="indent">Kanının yarısını yere boşaltmış, bu kanın çoğu da duvara yazmak için tarafımdan silinmiş olan Brandy’ye dönelim; alevler tüm aile tarihçemizi cümle cümle yutarken Brandy yazdıklarımı okumaya çalışıyor. <i>Ve Sen Ölmeyeceksin</i> cümlesi neredeyse yerde, tam Brandy’nin yüzünün hizasında duruyor.</p>

  <p>“Tatlım,” diyor Brandy, “Shannon, şekerim, ben bunların hepsini biliyorum zaten. Bunlara Bayan Evie’nin sebep olduğunu biliyorum. Senin hastanede olduğunu da bana o söylemişti. Kazadan bahsetmişti.”</p>

  <p>Şimdiden el modeli oldum bile. Ve de taşralı.</p>

  <p>“Şimdi,” diyor Brandy “bana her şeyi anlat.”</p>

  <p><i>Son Sekiz Aydır Ellis Island’a Kadın Hormonu Veriyorum</i>, yazıyorum.</p>

  <p>Ve Brandy kan kusarak gülüyor. “Ben de!” diyor.</p>

  <p>Nasıl gülmem?</p>

  <p>“Şimdi,” diyor Brandy, “çabuk ol, ölmeden önce hepsini anlat.”</p>

  <p><i>Saç Spreyi Kazasından Sonra Herkes Seni Daha Fazla Sevmeye Başladı</i>, yazıyorum.</p>

  <p>Ve:</p>

  <p><i>Ve O Saç Spreyinin Patlamasına Ben Sebep Olmadım.</i></p>

  <p>Brandy “Biliyorum. <i>Ben yaptım.</i> Normal, sıradan bir çocuk olduğum için kendimi çok sefil hissediyordum. Bir şeylerin beni kurtarmasını istiyordum. Mucizenin tersini bekliyordum,” diyor.</p>

  <p>Başka bir odada Ellis “Söylediğiniz her şey hakkınızda delil olarak kullanılabilir,” diyor. Ve zemine şunları yazıyorum:</p>

  <p><i>İşin Doğrusu, Ben Kendimi Vurdum.</i></p>

  <p>Ne yazacak yer, ne daha fazla kan, ne de söylenecek başka bir şey kalıyor. Ve Brandy “Kendi yüzüne mi ateş ettin?” diye soruyor.</p>

  <p>Kafamla onaylıyorum.</p>

  <p>“Bunu,” diyor Brandy, “bak işte bunu bilmiyordum.”</p>
</body>
</html>
