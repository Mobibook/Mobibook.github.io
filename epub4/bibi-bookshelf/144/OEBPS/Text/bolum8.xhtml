<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/StyleM.css" rel="stylesheet" type="text/css" />
</head>

<body>
  <h1>8. BÖLÜM</h1>

  <h2 id="sigil_toc_id_8">Sablon Tepesi</h2>

  <p>Ertesi sabah Erwan, Galiad ve Finghin dört arkadaşlarına veda ettiler. Hepsinin de içi kederle doluydu, birkaç damla gözyaşı aktı. Mjolln canı sıkkınmış gibi yaparak vedalaşma faslını kısa kesti.</p>

  <p>Erwan Aléa'yı görmeye gelince genç kız bir an duraksadı. Genç Magistel’in ellerini tuttu ve bir an arkadaşlarına baktı. Hepsi de başlarını çevirmişlerdi. Delikanlıya yaklaştı ve dudaklarına usulca bir öpücük kondurdu. Erwan Aléa'ya sarıldı.</p>

  <p>Aléa "Dikkatli ol!" diye fısıldadı kulağına.</p>

  <p>Delikanlı "Beni düşündüğünü bildikten sonra başıma hiçbir şey gelemez" diye içini rahatlattı kızın.</p>

  <p>Aléa bir adım geriledi, gözlerine dolan yaşları tutmaya çalıştı.</p>

  <p>"Sen de dikkatli ol!" dedi genç Magistel ve dönüp uzaklaştı.</p>

  <p>Atma bindi. Galiad ve Finghin yola çıkmaya hazırdı.</p>

  <p>Üç erkek gitmeden Aléa "Görevi ilk tamamlayanlar öbürlerinin yanına gidecek" dedi. "Eğer Filiden'deki çarpışmalar sona ermeden biz Mont-Tombe'daki işimizi bitirirsek, size yardıma geliriz, siz bizden önce işi bitirirseniz bizi Mont-Tombe'un çıkışında bekleyin. Kente girmeyin, yakalanabilirsiniz. Eğer aynı anda bitirirsek yollarımız zaten kesişir. Dağlarla deniz arasındaki geçit dar. Ben sizin varlığınızı hissederim, Finghin, sen de bizimkini araştır."</p>

  <p>Drüid peki anlamında başını salladı.</p>

  <p>Galiad ozana son kez baktı, sonra atının burnunu ters yöne çevirdi. Üçü de dörtnala hareket ettiler, bu zor vedalaşmadan bir an önce uzaklaşmaya çalışıyorlardı kuşkusuz.</p>

  <p>Mjolln iç çekti.</p>

  <p>"İyi valla, günlerce süren yürüyüşte iki kadına katlanmam gerekmişti, şimdi üç oldular!" dedi.</p>

  <p>Kaitlin gözlerini faltaşı gibi açtı. Cücenin biraz "özel" tavırlarına alışık değildi henüz.</p>

  <p>Aléa "Hadi bakalım Mjolln'cuğum, Filiden’e gitmeyi tercih ediyorsan atların arkasından koşabilirsin hâlâ" dedi.</p>

  <p>Cüce dil çıkardı.</p>

  <p>Faith gülümseyerek "Biraz daha kibar olmazsanız sevgili dostum, hangimiz sizi atına alır merak ediyorum doğrusu" dedi.</p>

  <p>"Çok ısrar ediyorsanız ben sizi burada bekleyebilirim, he he he!"</p>

  <p>Aléa cüceye yaklaşıp adamı omuzlarından tuttu.</p>

  <p>"Yoo hayır, dillere destan sevimliliğinin eksikliğini çekeriz sonra!"</p>

  <p>Üç kadın en sonunda atlarına bindiler. Keyifleri biraz yerine gelmişti. Faith elini cüceye uzattı ki Mjolln arkasına binebilsin.</p>

  <p>"Beltaine şenliklerinden önce ozan olmak istiyorsanız daha size öğretecek birçok şeyim var..."</p>

  <p>Mjolln atın terkisinde dikildi, gaydasını çıkarıp neşeli bir hava çalmaya başladı. Atlar doğuya doğru yola koyuldular.</p>

  <p>Güneyde gök gibi mavi ve koca bir göl gibi durgun olan deniz görülebiliyordu. Güneş çoktan yükselmişti ve kıyıdan esen hafif rüzgâr pek iyi geliyordu yolculara. Üç kadın ses çıkarmadan cücenin gaydasıyla gitgide daha ustaca çaldığı ezgileri zevkle dinlediler.</p>

  <p>Atlar yoldan uzakta, tarlaların arasından ilerliyordu. Aléa kimseyle karşılaşmak istemiyordu; hem Harcourt düzlüklerinde manzara çok güzeldi. Sabahın büyük bölümünde ağır ağır sürdüler atlarını, kafilenin başındaki Aléa arkadaşlarına dönüp "Artık acele edelim, hızlanırsak yarın Mont-Tombe’a varırız" dedi.</p>

  <p>Cüce içini çekti, gaydasını sırtına attı, Faith’in beline sarıldı.</p>

  <p>"Hadi gidelim öyleyse!" diye homurdandı.</p>

  <p>Aléa atma eğildi, birtakım sakinleştirici sözler mırıldanarak hayvanın boynunu okşadı ve dörtnala koşturmaya başladı. Öbür iki at da hemen peşlerinden gittiler.</p>

  <p>Öğle üzeri mola verip bir ulu ağacın gölgesinde mütevazı bir yemek yediler. Daha fazla oyalanmadan Mont-Tombe’a doğru tekrar yola koyuldular. Çok geçmeden Mont-Tombe'un piramit biçimindeki silueti denizin ortasında belirecekti.</p>

  <p>Bütün öğleden sonra hiç mola vermeden gittiler, güneş batmaya başladığında, körfezin ortasında bir kaya gördüler. Mont-Tombe bir bulut okyanusunun sularında süzülür gibiydi. Tahkim edilmiş kent kumun yansımalarında, Mont'un doğu yamacında yitip gidiyordu, devasa manastır gri çatıların üstünde yükseliyordu. Çan kulesi tıpkı bir müstensihin tüy kalemi gibi göklere doğru dikilmişti.</p>

  <p>Aléa Mont-Tombe’a uzun uzun, hayran hayran baktı. Yapı ona Saî-Mina’yı hatırlatıyordu elbette ama burada daha tuhaf bir şey vardı: Kumların ortasında şu tek başına duran kaya gerçek dışı görünüyordu. Denize karşı küçük taş evler, sanki koca manastıra hücum edermiş gibi kaya boyunca yukarı tırmanıyordu. Neresi deniz, neresi kara ya da gökyüzü, ayırt edilemiyordu.</p>

  <p>Aléa "Burada uyuyacağız" dedi.</p>

  <p>Mjolln sevinçle el çırptı. Bütün gün bir atın terkisinde oturmak gerçekten rahat bir şey değildi, cüce sonunda yere basacağı için çok memnundu.</p>

  <p>Dört kafadar akşam yemeğini hazırladılar, Kaitlin’in kendini biraz daha iyi hissetmesine vesile oldu bu yemek. Ağzından çıkan her sözde hâlâ ağabeyinin ölümünün ağırlığı seziliyordu ama genç kadın yeni arkadaşlarının ona kucak açışında tatlı bir teselli buldu.</p>

  <p>Yemeklerini bitirip çabucak yattılar, ertesi günün zor olacağını tahmin ediyorlardı.</p>

  <p style="text-align: center; margin-top:1.2em; margin-bottom:1.2em"><span style="font-size: 1.4em; text-indent: 1em;">* * *</span></p>

  <p><i>İmala! Nereye gittin canım kurdum? Mont-Tombe’a mı gittin? Erwan ve Galiad’ın seni terk edeceğini mi düşündün?</i></p>

  <p><i>Onu bulamıyorum. Djar âleminde değil. Âlemlerin kapılarında bile aradım onu. Burada olsaydı varlığını hissederdim. Benden kaçıyor mu acaba? Yoksa buraya ulaşamıyor mu? Umarım başına bir şey gelmemiştir? Ona bir şey olmasın, İmala’ya olmasın bir şey.</i></p>

  <p><i>Kiaran'dan onu bulmasını istemeliyim. Kiaran Djar âleminde daha sık bulunuyor. Benden daha iyi biliyor bu âlemi. Belki İmala’yı görmüştür bile... Ama acaba bana yanıt vermeyi kabul eder mi? Geçen sefer, ağabeyimin varlığından söz ettiğimde kaçıp gitmişti. Sadece bildiğini söylemiş, çekip gitmişti. Bu konuya girmek istemiyor. Oysa öğrenmek isterdim... Ama ona soru sorarsam yine çekip gidebilir. Dikkatli davranmalıyım. Ona önce İmala'dan söz edeceğim.</i></p>

  <p><i>Orada. Kiaran. Onu çağırmam yeter.</i></p>

  <p><i>"Kiaran?"</i></p>

  <p><i>İşte geldi. Tıpkı ilk günkü gibi, drüid giysileri giymemiş. Yine bir gezgin oyuncu gibi giyinmiş.</i></p>

  <p><i>"Eskiden giydiklerinizi mi giydiniz?"</i></p>

  <p><i>"Evet, özlemiştim. Ailemden ayrılmakla iyi mi ettim acaba diye merak ediyorum... "</i></p>

  <p><i>"Bazen yaşam sizi kendi ailenizi kendiniz kurmaya zorlar..."</i></p>

  <p><i>"Ne demek istediğinizi anlıyorum Aléa."</i></p>

  <p><i>"Kiaran, yine size ihtiyacım var..."</i></p>

  <p><i>"Sizi dinliyorum.”</i></p>

  <p><i>“Burada çok zaman geçiriyorsunuz. Benim kurdumu daha önce görmüştünüz, değil mi?"</i></p>

  <p><i>"Beyaz kürklü olan mı?"</i></p>

  <p><i>"Evet! Yakın zamanda onu gördünüz mü?"</i></p>

  <p><i>“Uzun zamandır görmedim."</i></p>

  <p><i>"Onu arıyorum. Bulmam gerek. Bana yardım edebilir misiniz?"</i></p>

  <p><i>“Denerim. "</i></p>

  <p><i>“Size minnettar kalacağım. Biraz endişeleniyorum. Onu görürseniz, benim onu aradığımı anlatmaya çalışın. Beni beklemesini söyleyin..."</i></p>

  <p><i>"Elimden geleni yaparım.”</i></p>

  <p><i>"Sağ olun Kiaran."</i></p>

  <p><i>Şimdi deneyebilirim, şimdi.</i></p>

  <p><i>"Son görüştüğümüzde neden kaçıp gittiniz?"</i></p>

  <p><i>"Anlamadığını şeylerden konuşmayı sevmiyorum Aléa. Moїra’ya karşı gitmeyi sevmiyorum..."</i></p>

  <p><i>"Bana ilginç gelen şeyler biliyorsunuz. Beni ilgilendiren! Öğrenme ihtiyacı duyduğum şeyler!"</i></p>

  <p><i>"Bildiğim kesin bir şey yok Aléa. Kendi kendine bulamayacağın hiçbir şey yok. Öğrenme sürecinin bilmekten daha güzel olduğunu anlaman gerek."</i></p>

  <p><i>"Efendim?”</i></p>

  <p><i>Yine susuyor. Gülümsüyor bana. Gideceğini biliyorum. Bu küçük gizemler hoşuna gidiyor. Ona kızmıyorum. Kiaran doğru söylüyor. Belki bir gün anlarını. Oysa... bilmeyi ne çok isterdim!</i></p>

  <p style="text-align: center; margin-top:1.2em; margin-bottom:1.2em"><span style="font-size: 1.4em; text-indent: 1em;">* * *</span></p>

  <p>Galiad, Erwan ve Finghin Harcourt ile Galatie'yi ayıran sınırın öte yanındaki iki köyde mola vermişlerdi. Finghin beyaz drüid cübbesini yeniden giymiş, iki Magistel ise zırhlarının göğüslüğüne beyaz birer üstlük geçirmişti. Önceki gece Kaitlin Aléa’nın istediği sembolü çabucak bu üstlüklere işlemişti. Üçünün de etkileyici bir görüntüsü vardı, bütün halkın ilgisini çekiyorlardı.</p>

  <p>Gittikleri ilk köyde üç adam onlara katılmıştı bile. Galiad Samildanach’ın ordusunu topladığını söylediğinde gözleri parlamıştı. Herkes drüide ve Magistel'lere hayranlıkla bakıyordu. Harcourt'la yaşanan gerilimler bölge halkını Doğu Galatie'deki köylülerden daha savaşkan yapmıştı, üstelik Aléa’nın adı çoktan bir efsaneye dönüşmüştü, insanlar da bu efsanede yer almaktan çok memnundular. Genç kızın yanında bulunmuş bu üç kişinin varlığı köy için bir şerefti adeta. Ve büyük bir altüst oluşun habercisiydi.</p>

  <p>Finghin, Erwan ve Galiad’a katılan üç köylüden ikisi kırkma yaklaşıyordu. Harcourt savaşında Galatie için savaşmışlardı, o zamandan sakladıkları silah ve zırhlarını gururla çıkarttılar. Üçüncü köylü Talin adında bir delikanlıydı. Taş yontucusunun oğlu Talin en sonunda küçük sıkıcı köyünden ayrılıp maceraya atıldığı için çok mutluydu. Bu adamların dövüşmeye uygun olup olmadığını kontrol etmesi gereken Galiad Talin’in hiçbir dövüş tekniği bilmediğini ama çevik, sağlam yapılı ve çok hevesli biri olduğunu gördü. Delikanlı kılıç tutmakta zorluk çekmeyecekti.</p>

  <p>Çok daha büyük bir yerleşim olan ikinci köyde beş yeni asker toplamakla kalmadılar, ayrıca bir ozanla karşılaştılar. Finghin ondan haberi yaymasını istedi. Ozan bütün ülkeye, kendi gibi ozanlar aracılığıyla, ejder avcısı Galiad Al'Daman’ın Filiden’e yürüdüğünü ve Samildanach’a hizmet etmek isteyen herkesin onun ordusuna katılabileceğini duyuracaktı. Magistel’in adı çoktan efsaneleşmişti. Galiad’ın görkemli savaş başarılarını, ejderi nasıl yenip korkunç kılıcı Banthral’i çaldığını bilmeyen yoktu. Galatie halkını bu ünlü savaşçıyı izlemeye ikna etmek kolaydı, üstelik Aléa’nın adı köylülerin coşkusunu daha da artırıyordu. Finghin Tuathann'lara yardıma gittikleri gerçeğinin fazla üstünde durmuyor, daha ziyade Harcourt’a saldıracaklarını, hem de bunu drüidlerin yardımıyla yapacaklarını vurguluyordu. Sid savaşçıları konusunda zihinlerinde kötü bir imge taşıyan Galatie halkının duyarlıklarına da saygı göstermek gerekiyordu.</p>

  <p>Gün ilerledikçe Erwan’ın babasının yanında gururla taşıdığı sancağın altında toplanan savaşçıların sayısı artıyordu. Milis erleri, eski askerler, demirciler, çiftçiler, Samildanach'ın sembolünün peşinden gitmek isteyenler kalabalıktı, bu ordunun askerleri çoğaldıkça her yeni köyden daha çok kişi katılıyordu aralarına.</p>

  <p>Akşam olup da Galiad dur işareti verdiğinde yaya ya da atlı yaklaşık iki yüz kişiydiler. Gözlerinden Galiad’ın ummadığı bir gurur okunuyordu.</p>

  <p>Bu topluluk gerçek bir ordunun disiplinine sahip değildi elbette, bütün kamp yerine gürültülü bir düzensizlik egemendi ama herkeste aynı coşku vardı.</p>

  <p>Kamp yeri kurulunca Galiad oğlunu görmeye gitti, Finghin’e de yanlarına gelmesini söylediler.</p>

  <p>Galiad iki gence "Eğer bugünden itibaren bazı şeylere bir sınır çizmezsek her geçen gün işimiz daha da zorlaşır" diyerek çevrelerindeki karışıklığı gösterdi.</p>

  <p>Erwan başıyla onayladı.</p>

  <p>"Gerçek bir alaydaki gibi bir hiyerarşi yaratmak gerek burada" diye sözlerine devam etti babası. "Rolleri bölüştürmek, kimin daha deneyimli olduğuna, kimin kumandanlık edebileceğine bakmak, kimlerin atı var, kimler ok atmayı biliyor, kimler kılıç kullanıyor görmek gerek. Hemen bu akşam bu işe koyulmalıyız."</p>

  <p>"Peki baba."</p>

  <p>"Erwan, gerçekten bir askerî deneyime sahip olanları topla ve bana getir. Aralarında bir hiyerarşi kurabilir miyim göreceğim. Bu sırada sen de ötekilerle ilgileneceksin, dövüşmeyi bilmeyenlere temel hamleleri öğretirsin. Az zamanımız var ama birkaç saatlik bir öğrenim de işe yarar... Finghin, Phelim’in bir gün adamları zayıf düşüren ufak tefek yaraları, günlük ağrıları tedavi ederek orduyu savaşa hazırladığına tanık olmuştum, sen bunu yapmayı biliyor musun bilmem ama deneyebilir misin?"</p>

  <p>Finghin "Elbette" dedi.</p>

  <p>Magistel "Hadi öyleyse acele edelim" diye sözlerini noktaladı.</p>

  <p>Galiad’ın sesi değişmişti. Her zamanki Magistel değil gerçek bir komutan konuşuyordu adeta. Erwan babasını hiç böyle görmemişti. Kuşkusuz Galiad uzun zamandır bir orduya komuta etmek zorunda kalmamıştı. Erwan doğduktan kısa bir süre sonra Phelim’in hizmetine girmiş, yaşamı o zamandan sonra daha da yalnız devam etmişti. Ama görünüşe bakılırsa savaşçı geçmişindeki hiçbir şeyi unutmamıştı.</p>

  <p>Gün boyunca Talin'le birlikte yol almış olan Erwan onunla yakınlık kurmuştu. Bu yeni oluşan ordunun örgütlenmesinde ondan yardım istedi.</p>

  <p>Orada bulunan iki yüz kişiden sadece altmışı askerî bir deneyime sahipti. Erwan Talin’in yardımıyla onları bir araya getirmeyi başardı ve Galiad’ın yanına gitmelerini istedi. Daha sonra ötekileri de biraz uzakta topladı ve herkesin kendini görebilmesi için atma bindi.</p>

  <p>"Galatie'liler! Samildanach’ın ordusuna katılmayı kabul ettiniz, size minnettarız!"</p>

  <p>Kalabalıktan sevinç çığlıkları duyuldu.</p>

  <p>"Susun! Kutlamayla kaybedecek zamanımız yok! Bize katılmayı kabul ettiğinize göre Samildanach uğruna ölmeye hazırsınız demektir. Onun davası için kendini feda etmek istemeyen biri varsa, derhal kamp yerini terk etsin, yoksa çok geç olur."</p>

  <p>Erwan durdu. Topluluğu derin bir sessizlik kaplamıştı. Genç Magistel teker teker çevresindeki adamlara baktı. Gözlerinden onların dikkatini çekmeyi başardığını okudu.</p>

  <p>"Ben ejder avcısı Galiad’ın oğlu Erwan Al'Daman. Saî-Mina Konseyi'nde Büyük-Drüid Finghin’in Magistel'iyim. Bundan böyle benim, babamın ve Büyük-Drüid’in buyruğu altındasınız. İçinizden biri bizim otoritemizi reddediyorsa derhal bu saflardan çıksın, yoksa çok geç olur!"</p>

  <p>Hiçbir hareket olmadı.</p>

  <p>"Güzel. Şurada gördüğünüz, Al'Daman’ın çevresinde toplanmış adamlar daha önce orduda görev yapmış olanlar. Askerî bir eğitimleri var ve dövüşmeyi biliyorlar. Ama sizler, sizler savaşçı değilsiniz..."</p>

  <p>"Yine de dövüşmeyi biliriz!" dedi kalabalığın arasından bir adam.</p>

  <p>Erwan başını çevirip kimin bağırdığını görmeye çalıştı.</p>

  <p>"Kim konuştu?"</p>

  <p>Kalabalık hafifçe geri çekilince geniş omuzlu bir adam göründü. Adam rahatsız olmuşa benzer bir ifadeyle başını eğdi.</p>

  <p>Gözlerini Erwan’a doğru kaldırıp "Ben" dedi.</p>

  <p>Genç Magistel "Senin mesleğin ne?" diye sordu.</p>

  <p>Adam "Kereste biçerim, ağaç keserim, ev yapımında çalışırım" diye yanıt verdi gururla.</p>

  <p>"Peki dövüşmeyi biliyor musun?"</p>

  <p>"Elbette! Asker değilim diye dövüşmeyi de bilmiyor değilim!"</p>

  <p>"Doğru" diye onayladı Erwan. "İki gün önce bazı askerlerden çok daha iyi dövüşen iki gezgin tiyatrocuyla tanışmıştım. Peki hangi silahla dövüşmeyi biliyorsun?"</p>

  <p>"Yumruklarımla!" diye bağırdı köylü ve çevresindekilerin gülüşmesine yol açtı.</p>

  <p>Erwan "Yumruklarınla çok fazla Alev Askeri öldürebileceğini mi sanıyorsun?" diye alay etti.</p>

  <p>Adam omuz silkti.</p>

  <p>"Korkarım ki yumruklarından daha fazla bir şeye ihtiyacın var. içimde bir ses, şu attan inip seninle silahsız boy ölçüşmeye kalksam pek uzun süre dayanamayacağını söylüyor. Denemek ister inisin?"</p>

  <p>"Şey, hayır, size inanıyorum Bay Erwan!"</p>

  <p>Kalabalık yine kahkahayı kopardı.</p>

  <p>"İyi ediyorsun. Ama dövüşmeyi bildiğine sevindim. Hiç yoktan iyidir! Ağaç kestiğine göre balta tutmayı biliyorsun demektir, değil mi? Bu da bir avantaj. Ama unutmayın ki karşısına çıkacağımız adamlar aşırı talim görmüş askerler. Harcourt ordusu Gaelia’nın en güçlü ordusu, tek kazanma şansımız drüidlerin yardımına bağlı. Dolayısıyla kendinize fazla güvenmeyin, güreşçiliğinizle köyünüzde nam salmış olsanız bile. Bir Alev Askeri karşısında yumruklarınız hiçbir işe yaramaz! Savaşa çok az zaman kaldı. Sizi birer asker haline getirecek vaktimiz yok. Yine de size biraz bir şeyler öğretmeyi deneyeceğiz. Aranızda daha önce yay tutmuş olan var mı?"</p>

  <p>Birkaç el kalktı.</p>

  <p>"Çok güzel. Sağ tarafıma gelin. Odun kesmek için bile olsa daha önce balta tutmuş olanlar, siz de sol tarafıma toplanın. Daha önce kılıç sallamış olan var mı?"</p>

  <p>El kaldıranlar on kişiyi bulmuyordu.</p>

  <p>"Görüyorum... Ortaya toplanın. Geri kalanlar da ortaya gelsin. Peki, demirci ve marangoz var mı aranızda?"</p>

  <p>Dört adam el kaldırdı.</p>

  <p>"Siz dördünüz" dedi Erwan, "silahlarımızla ilgileneceksiniz. Kırılanları onaracaksınız, ama şimdi mümkün olduğu kadar çok sayıda silah yapmanızı istiyorum sizden. Bize güzel kılıç yapacak vaktiniz olmadığını biliyorum ama birkaç yay ve epey bir ok yapmanız gerek. Hadi, hemen işe koyulun."</p>

  <p>Dört adam kamp yerinin ortasına yöneldiler.</p>

  <p>"Peki, geri kalanlar biraz beklesin, kıpırdamayın!" emrini verdi Erwan.</p>

  <p>Genç Magistel Talin’e döndü:</p>

  <p>"Kamptaki bütün silahları topla ve burada türüne göre ayır. Ben hemen geliyorum."</p>

  <p>Erwan babasına ve askerlere doğru gitti.</p>

  <p>Adamlarını teker teker sorguya çekmekle meşgul olan Galiad işini yarıda kesip oğluna kulak verdi:</p>

  <p>Erwan "İkisi okçu altı kılıç ustasına ihtiyacım var" dedi.</p>

  <p>Galiad başıyla onayladı. Altı adam seçip oğlunun peşinden gitmelerini emretti.</p>

  <p>Böylece, Samildanach sancağı altında toplanan ilk köylülerin eğitimi birinci geceden başladı. Erwan gece inene kadar talime gözetmenlik etti, ötekilerden daha çok yetenek sergileyenleri ayırt etmeye çalıştı, yeni başlayanlara tavsiyelerde bulundu. Galiad üç yüzbaşı ve on iki teğmen seçti, ötekilere bütün köylülere kılavuzluk etmeleri, göz kulak olmaları ve yürüyüşe geçen bir ordunun temel kurallarını öğretmeleri gerektiğini açıkladı.</p>

  <p>Finghin’e gelince, birçok kişiyi eski ağrılarından kurtardı, pek formda olmayanlara Saîman aracılığıyla biraz tazelik, biraz canlılık katmaya çalıştı.</p>

  <p>Vakit gerçekten geç olup da adamların yorgunluğu iyice ağır basınca Galiad talimin sona ermesini emretti.</p>

  <p>Adamlar yemek yiyip hemen yattılar, çoğunun gücü tükenmişti ama hepsi de gururlu ve memnun görünüyordu.</p>

  <p style="text-align: center; margin-top:1.2em; margin-bottom:1.2em"><span style="font-size: 1.4em; text-indent: 1em;">* * *</span></p>

  <p>Aléa güneş doğmadan hemen önce arkadaşlarını uyandırdı.</p>

  <p>“Derhal yola çıkmalıyız" dedi "Bu Mont-Tombe yolculuğu bizi Finghin'den ve ötekilerden ayrı düşürüyor, bundan hiç hoşlanmıyorum. Bizim yardımımıza ihtiyaç duyacaklar. Şu Mont-Tombe işini bir an önce bitirmek niyetindeyim."</p>

  <p>Mjolln bütün kahvaltı boyunca surat astı ama Kaitlin ve Faith onu güldürmeye uğraştılar, yola çıkacakları zaman ozan cüceyi yine terkisine aldı.</p>

  <p>Hemen dörtnala ilerlemeye koyuldular, Ria’nın batısındaki kıyı boyunca ilerlediler, güneşin ilk ışınları arasında atlarını sürdüler. Öğlene doğru kıyı şeridi kuzeybatıya doğru saptı, sonra Mont-Tombe körfezine yaklaşılırken yeniden güneye indi.</p>

  <p>Faith ufka bakarak "Çabuk olalım!" dedi. "Deniz hâlâ alçak, geçebiliriz herhalde. Ama çok hızlı hareket etmemiz gerek, deniz çok çabuk yükselir, üstelik oynak kumlardan uzak durmalıyız! Körfez son derece tehlikeli..."</p>

  <p>Zaman kaybetmeden dörtnala ilerlemeye devam ettiler, kalpleri küt küt çarparak kıyıya indiler.</p>

  <p>Gün ortasında körfeze vardılar. Deniz hâlâ uzaktaydı ama yükselmeye başlamıştı.</p>

  <p>“Ortadaki mendireğe ulaşacak vaktimiz kalmadı" dedi Faith. "Kuşkusuz en emin yol o, ama oraya gidersek zaman kaybederiz ve karşıya geçmek için çok geç olur..."</p>

  <p>“Öhöms! Ama körfezin içinden geçersek oynak kumların içine düşebiliriz, öylesi çok daha tehlikeli! Hem ozan hanımefendi, cücenin yüzme bilmediğini hatırlatırım size..."</p>

  <p>"Başka seçeneğimiz yok Mjolln" dedi Aléa. Canı sıkılmıştı. "Ya şimdi geçeceğiz ya da bir sonraki gelgiti bekleyeceğiz. Hadi, at sırtındayız zaten, herhangi bir tehlikeye girmiyoruz!"</p>

  <p>Mjolln gözlerini havaya kaldırıp başını salladı.</p>

  <p>Aléa sabırsızlıkla "Haydi!" diye bağırdı.</p>

  <p>Atlar, yer yer parlak yeşil otların bittiği beyaz kumlarda koşmaya başladı. Şaşkın bakışları altında Mont-Tombe'un silueti gitgide belirginleşiyordu. Çatılar, pencereler, manastırın dik cephesindeki mazgal delikleri, kaya katmanları arasından birbirini takip eden taş duvarlar, cumbalı kuleler, evlerle koca yapı arasındaki boşluğu dolduran gür ağaçlar...</p>

  <p>Aléa Mont'un girintili çıkıntılı siluetini hayran hayran seyrederken atının nallarının kuma gömülmeye başladığını fark etti. Hemen Saîman’ı önüne yansıttı. Enerji dalgası kum tanelerinin arasından kayıp zemini sertleştirmek için onları bir arada tuttu. At çok hızlı koşuyordu, Aléa Saîman’ın yönüne hâkim olmakta, hem Saîman’ı önünde hem de öbür iki atı kuma gömülmesin diye altta ve arkada tutmakta zorlanıyordu. Bu işlem inanılmaz bir miktarda enerji gerektiriyordu. Saîman gözlerinin önünden kayıp gidiyordu. Başı dönmeye başladı. Gözleri bulanık görüyordu. Ama kum gitgide daha gevşek bir hale geliyordu. Durmamalıydı Aléa. Düşmemek için atının yelesine sarıldı. Dengesini kaybetmeye başlamıştı. Saîman dalgaları yavaş yavaş azalıyordu. Aléa kendini toparlamalıydı. Alev. Aleve hâkim olmalıydı.</p>

  <p>Erwan’in öğütlerini düşündü. Derin bir soluk aldı ve alnının ortasındaki o noktaya konsantre oldu. Yeniden başlıyor gibiydi. Saîman kaçmak istiyordu sanki ondan. Ama genç kız devam etti. Başı ağrısa da devam etti. Atların nalları yeniden sert bir zemine ulaştığında Aléa yana devrilerek yere düştü.</p>

  <p>Atı bir süre daha koşmayı sürdürüp az ötede durdu.</p>

  <p>Genç kızın zaten bir süredir dengesini kaybettiğini fark eden Mjolln "Aléa!" diye bağırdı.</p>

  <p>Hiç düşünmeden Faith’in atından atlayıp ıslak kumlarda metrelerce yuvarlandı. Başını sallayıp kalktı, genç kıza doğru koştu.</p>

  <p>Aléa karın üstü uzanmış, yüzü kumlara gömülmüş, kıpırdamadan yatıyordu.</p>

  <p>Cüce yanına koştu. Diz çöküp genç kızı yüzüstü çevirdi: Sarstı, yüzüne birkaç şaplak indirdi, alnına yapışan saçları çekti.</p>

  <p>Aléa yavaş yavaş gözlerini açtı. Mjolln rahatlayarak derin bir oh çekti.</p>

  <p>Genç kızın yanağım okşayarak "Kendini nasıl hissediyorsun?" diye sordu.</p>

  <p>"İyiyim iyi, galiba bayılmışım... Sağ ol Mjolln."</p>

  <p>"Çok yorgunsun Aléa!" diye bağırdı cüce, kalbi hâlâ yerinden çıkacak gibi çarpıyordu. "Bu böyle olmaz ki! Bu tempoyla devam edemeyiz! Olmaz! Öhöms! Delilik bu evladım."</p>

  <p>Aléa bir soluk verip ayağa kalkmayı denedi. Hâlâ biraz sersem gibiydi ama cücenin omzuna dayanıp ayakta durmayı başardı.</p>

  <p>"Hayır Mjolln, değil, gerçekten... inan bana..."</p>

  <p>Atından inen Faith araya girdi: "Aléa çok fazla Saîman kullandı. Farkında değil misiniz sayın gaydacı, hayatımızı kurtardı Aléa..."</p>

  <p>Cüce kaşlarını çattı.</p>

  <p>"Siz neden söz ediyorsunuz kuzum?"</p>

  <p>Aléa gülümsedi. Kendine gelmeye başlamıştı. Düşerken kaybettiği Saîman alevi zihninin derinliklerinde yeniden yanmıştı.</p>

  <p>Genç kız arkadaşlarının içini rahatlattı: "Ben iyiyim artık. iyiyim. Deniz yükseliyor, hemen hareket etmemiz gerek. Kaygılanma Mjolln, gerçekten iyiyim."</p>

  <p>Cüce kuşkuyla suratını buruşturdu. Aléa’nın atma binişine bakıp omuz silkti. Faith cücenin kendi arkasına binmesine yardımcı oldu, yeniden yola koyuldular.</p>

  <p style="text-align: center; margin-top:1.2em; margin-bottom:1.2em"><span style="font-size: 1.4em; text-indent: 1em;">* * *</span></p>

  <p>“Alev Askerleri daha bu sabah buradaydı sayın drüid!"</p>

  <p>Finghin yanındaki Galiad’a endişe dolu bir bakış yöneltti. Hancı paniğe kapılmış gibiydi. Harcourt ordusu demek onlardan bir gün öndeydi ve söylenenlere bakılırsa çok kalabalıktı.</p>

  <p>"Ordunun küçücük bir kısmını gördüm sadece, hepsi buradan geçmedi. Ama konuşmalarını duydum. Onlara yemek servisi yaptım, beş kuruş vermedi asalaklar!"</p>

  <p>Drüid hancıya teşekkür edip Galiad'la birlikte handan çıktı.</p>

  <p>Dışarıda Samildanach savaşçıları -kendilerini böyle adlandırıyorlardı- yaklaşık beş yüz kişiyi bulmuştu ama Galiad bu sayının Alev Askerlerinin sayısı karşısında gülünç olduğunu biliyordu. Hele bir de geç kalırlarsa, Tuathann'lara gerçekten yardım edebilirler miydi? Acaba vaktinde yetişebilecekler miydi? Daha hızlı ilerlemek gerekiyordu ama bu telaş, askerlere birazcık talim yaptırma, onlara hiç uygun olmayan bir savaş konusunda birkaç mütevazı tavsiyede bulunma fırsatı bile bırakmıyordu.</p>

  <p>"Erwan, yüzbaşılara molayı kısa kesmelerini söyle. Olabildiğince çabuk yola çıkmalıyız."</p>

  <p>Delikanlı hemen emri yerine getirdi.</p>

  <p>Birlikler daha iyi örgütlenmeye başlamıştı. Hiyerarşi oturmuştu, hepsi de itiraz etmeksizin komutanlarının sözünü dinliyordu. Aralarından çoğu için bir drüidin ve iki Magistel’in yanında yürümek, yürüyüşün sıkı temposundan ve uykusuzluktan yakınmaya kalkışamayacakları kadar büyük bir ayrıcalıktı.</p>

  <p>Filiden hâlâ uzaktaydı. Galiad Alev Askerleri’nin çok hızlı ilerlediği ve arayı çok daha fazla açacağı konusunda kaygılanıyordu. Küçük ordusunun gecikmesini bir üstünlüğe çevirebilmeyi umuyordu. Samildanach sancağı altında bir ordunun toplandığı Alev Askerleri'ne haber verilmediyse belki de bu küçük ve acemi ordu Alev Askerleri'ni gafil avlayabilirdi. Ama ozanlar haberi çoktan yaymıştı, Harcourt'luların durumdan hâlâ haberdar olmaması düşük bir olasılıktı.</p>

  <p>Yemek biter bitmez Samildanach savaşçıları yola koyuldular. Köyden köye bu küçük orduya sadece yeni askerler katılmıyor, ayrıca birçok da bağış yapılıyordu. Erzak, silahlar, zırhlar, kırmızı beyaz sancağın renklerinde giysiler, atlar... Geçecekleri haberi kendilerinden önce ulaşıyordu gittikleri köye; köylüler askerleri bekliyor, törenle karşılıyorlardı...</p>

  <p>Bu beklenmedik coşkuya şaşıran Galiad yüzbaşı rütbesi verdiği son adamlardan birini sorguya çekti. Eski bir askerdi adam, Harcourt savaşından sonra marangoz olmuştu ama savaştığı yıllardan kalma çarpıcı bir otorite ve karizmayı, hem de dövüşme duygusunu taşıyordu hâlâ.</p>

  <p>"Samildanach adı çoktan dillerde Al'Daman, ordudan söz edilmeden önce o konuşuluyor. Galatie halkı uzun süredir böyle bir olay bekliyordu. Bir değişim düpedüz, ve Harcourt'dan intikam alma fırsatı."</p>

  <p>Galiad "Sizce bütün Galatie sizin gibi mi düşünüyor?" diye sordu.</p>

  <p>"Hayır. Sanırım batı bölgelerine, Hıristiyanlarla doğrudan temas halindeki yerlere özgü bu düşünce. Ama bu kadarla da kalmıyor mesele."</p>

  <p>"Nedir?"</p>

  <p>"Amine. Eoghan’ın ölümünden beri, epey uzun zamandır ilk kez, Galatie halkı hükümdarını beğenmiyor. Burada kimse sevmiyor kraliçeyi, üstelik kraliçe Harcourt'u püskürtmekte drüidlere yardımı kabul etmediğini duyurduğundan beri işleri daha da kötüleştirdi. İşte bu yüzden son uğradığımız köyde karşılaştığımız askerler gözlerini yumdu... Bence, içten içe bizim yerimizde olmayı istiyorlardı. Kralımızı öldüren kadının emirlerine boyun eğmektense Samildanach'ın peşinden gitmeyi istiyorlardı."</p>

  <p>"Belki de sadece bizden korkmuşlardır, en az on kat kalabalıktık onlardan. Belki de kraliçeye ayrıntılı bir rapor vermekle uğraşıyorlardır şimdi..."</p>

  <p>"Belki de, ama sanmam."</p>

  <p>"Sağ olun yüzbaşı, şimdi görevinize dönebilirsiniz."</p>

  <p>Asker Galiad’ı selamlayıp adamlarının arasına döndü.</p>

  <p>Magistel yüzbaşının uzaklaşmasını seyretti, sonra öncü birliğine gitmek için atını hızlandırdı. Adamlar gitgide daha hızlı ilerliyordu. Savaşın pek uzakta olmadığını hissetmiş gibiydiler. Her şeye hazırdılar. Ölmeye hazırdılar. Galatie uğruna mı, Samildanach uğruna mı, pek bilmiyorlardı artık.</p>

  <p>Galiad içini çekti. Aléa bütün bunların nasıl son bulabileceğini düşündü mü acaba diye merak etti. Yüzlerce insan ölecekti. Tanımadığı yüzlerce insan onun için can verecekti. Peki ama başka seçeneği var mıydı genç kızın? Harcourt'un egemenliğine göz yumulabilir miydi? Hıristiyanlar kazanırsa ne olacaktı? Galiad bunu düşünmemeyi yeğledi ve birliklerin öbür tarafındaki Finghin’in yanına gitti.</p>

  <p style="text-align: center; margin-top:1.2em; margin-bottom:1.2em"><span style="font-size: 1.4em; text-indent: 1em;">* * *</span></p>

  <p>Akşamüstüne doğru, Mont-Tombe surlarının eteğine, Ön Kapı’ya vardılar. Bir Alev Askerleri garnizonu, büyük taş kapının arkasındaki karakol binasına yerleşmişti. Ama girenlere dikkat etmiyorlardı. Mont-Tombe ziyaretçilere alışıktı, kentin alt kısmı pek sıkı korunmuyordu. Buna karşılık manastır kale gibi gözetim altındaydı.</p>

  <p>Aléa, Faith, Kaitlin ve Mjolln kapıdan geçip üçgen bir avluya vardılar. İki tekerlekli yük arabalarının ve bir insan kalabalığının kaynaştığı bir yerdi burası. Atlarını Mont-Tombe'un büyük ahırlarına bırakmak zorunda kaldılar. Sadece askerler ve tüccarlar hayvanları sur içine sokabiliyordu. Üniversite öğrencileri de dahil olmak üzere herkes hayvanını bu küçük avluda bırakmak zorundaydı. On Kapı ile Bulvar Kapısı arasında bir tür süzgeç işlevi görüyordu bu alan. Bulvar kapısı çok daha büyüktü ve geceleri kapatılıyordu. Bu kapıyla geniş bir surun altından geçiliyor ve tam anlamıyla tahkim edilmiş kente giriliyordu.</p>

  <p>Dört kafadar kalabalığın arasında ağır ağır ilerliyorlardı, çevrelerindeki yapıların büyüklüğüne hayranlık duymaktan kendilerini alıkoyamasalar da pek fark edilmemeye çalışıyorlardı.</p>

  <p>İkinci kapıdan geçtiler ve surlar boyunca ilerleyen büyük caddeye çıktılar. Caddenin iki tarafında dar ve yüksek evler vardı.</p>

  <p>Çatıların üstünden surların tepesi ve cepheden yukarı çıkıp denizin dalgalarına tepeden bakan kuleler görülüyordu.</p>

  <p>Cadde çok hareketliydi. Çok genç bir nüfus vardı burada, Aléa her tarafa dağılmış bu gençlerin giysilerinden üniversite öğrencisi olduklarını hemen anladı. Ayrıca birçok tüccar, Mont-Tombe'un görkemli güzelliğini seyre dalmış birkaç da yolcu vardı.</p>

  <p>Cadde kaya boyunca ağır ağır yukarı tırmanıyordu. Dört kafadar bulvar boyunca böyle konuşmadan yürüdüler. Kayanın bitiminde, cadde dönüp ters yönde, yeni bir kat sur boyunca uzanıyordu. Cüce ve üç kadın devasa manastırın eteğine vardılar.</p>

  <p>Faith Aléa'yı kolundan tutup "İşte, üniversite bu surların içinde" dedi.</p>

  <p>"Manastırın içinde mi?" diye şaşırdı Aléa.</p>

  <p>"Elbette! Dersleri veren keşişler. Manastır iki binaya ayrılmış durumda: Ana bina, haç biçiminde, tıpkı bir kilise gibi; kuzeyinde, ana binaya yaslanmış ikinci binaya Merveille adı veriliyor. Keşişler bu ikinci binada öğrencilerle buluşuyor. Kütüphane ve elyazmaları dairesi de burada."</p>

  <p>Aléa "Kısacası, gitmemiz gereken yer orası" dedi.</p>

  <p>Faith başını eğerek "Evet, ama bu hiç de kolay olmayacaktır" dedi.</p>

  <p>"Nereden giriliyor?"</p>

  <p>"Muhafızlar elbette sadece keşişlerin ve öğrencilerin geçmesine izin veriyor. Şuradan, manastırın eteğindeki Porterie adı verilen şu küçük yapıdan giriyorlar. Oradan Grand Degré merdivenine ulaşılıyor. Bu merdiven ana binanın üç katma çıkıyor. Keşişlerin güya yoksullara kucak açtığı Aumönerie'ye giden bir kapı da var... Ama Mont-Tombe'da pek yoksul yok."</p>

  <p>"Sence içeri girebilecek miyiz?"</p>

  <p>Ozan yüzünü buruşturarak "Bizi keşiş ya da öğrenci sanmaları çok zor!" diye karşılık verdi.</p>

  <p>"Peki nasıl yapacağız?"</p>

  <p>Faith manastırın yüksek duvarlarına baktı.</p>

  <p>"Dıştaki Grand Degré merdiveni burcun tepesindeki koridora açılıyor" diyerek caddeye paralel uzanan suru gösterdi. "Koridor şurada sağdaki kuleye kadar gidiyor. Kuleye tırmanmanın bir yolunu bulursak ve görünmeden koridordan geçerek merdivene ulaşırsak manastırın içine girebiliriz. Ama zorluklar da o zaman başlıyor demektir!"</p>

  <p>Mjolln "Kitap bulacağız diye bunca şeye mi katlanacağız! Üstelik sen okumayı bile bilmiyorsun!" diye sesini yükseltti.</p>

  <p>Aléa biraz burkulmuştu, "Faith biliyor" diye karşılık verdi. "Ben de öğrenmeye başladım... Kaitlin?"</p>

  <p>Oyuncu kız başını salladı.</p>

  <p>"Evet, okumayı uzun zaman önce öğrenmiştim. Çok hızlı olduğumu söyleyemem ama sana yardım edebileceğimi sanıyorum Aléa."</p>

  <p>"Zaten asla içeri giremeyeceğiz, hayır, asla beceremeyeceğiz!" dedi Mjolln.</p>

  <p>Aléa göğüs geçirdi.</p>

  <p>"Dinle beni, durmadan sızlanacağına şu kuleye tırmanmanın bir yolunu bulsan daha iyi edersin!"</p>

  <p>Mjolln başını eğdi, etrafına bakındı. Rahatsız olmuş bir tavırla, genç kıza "Şşşt! Alçak sesle konuş, foyamızı açığa çıkaracaksın!" dedi.</p>

  <p>Faith araya girdi, "Tam karşıda bir han var, gidip akşam yemeği yiyelim orada, böylece gizli gizli surları gözetleyebiliriz..." dedi.</p>

  <p>Dördü birlikte, devasa manastıra kaygılı bakışlar yönelterek caddeden gerisin geri yürüdüler.</p>

  <p>Mjolln ellerini ceplerine sokarak "Öhöms! Yine ben ödeyeceğim yemek paralarını" diye söylendi.</p>

  <p>Aléa gülmeden edemedi.</p>

  <p>"Peki Mjolln, eğer bu akşam bana manastırda yardım edersen, söz veriyorum seninle birlikte Borcelia tüneline dönüp orada gördüğün dev hâzineyi almana yardım edeceğim. Üstelik sadece senin olacak hazine. Bana ısmarladığın yemeklerin yüz katını geri almış olacaksın!"</p>

  <p>Cüce memnun bir ifadeyle dudak büktü.</p>

  <p>Durup "Gerçekten mi?" diye sordu.</p>

  <p>Aléa cüceye döndü.</p>

  <p>"O hazine ya da bir başkası! Ama sana bir sürü altın, bir sürü gümüş vaat ediyorum, tamam mı?"</p>

  <p>"Kabul etmemek için deli olmak gerek, he he hee! Hangi kuleye istersen seve seve çıkarım taşçı kız!"</p>

  <p>Aléa cücenin elini tuttu ve hep birlikte hana yollandılar.</p>

  <p>Yemeklerini tadını çıkara çıkara, yemeğin ve küçük handaki sevimli ortamın keyfine vara vara yediler. Handa neşeli bir hava vardı, buraya yemeğe gelen birçok öğrencinin alışkanlıklarını bozmamış gibiydi savaş. Mont-Tombe’da her şeyin kıyısında, uzağında kalmıyordu, savaşın bile.</p>

  <p>Gece bastırırken dört kafadar handan çıkıp kulenin eteğindeki eve doğru birkaç adım attılar. Ama sokak hâlâ kalabalıktı, üstelik dolunay bütün kente güçlü bir aydınlık veriyordu.</p>

  <p>Kaitlin Aléa’ya yaklaşarak "Görünmeden tırmanamayız asla!" diye fısıldadı.</p>

  <p>Genç kız dudaklarını ısırdı.</p>

  <p>Faith "Belki de içeri girmenin başka bir yolunu bulmalıyız" dedi.</p>

  <p>Aléa "Hayır, durun, kuşkusuz bu kulede bir merdiven vardır ve surun dibinde de bir kapı vardır" dedi.</p>

  <p>Faith "Olsa şaşarım, hem zaten varsa bile sıkı sıkı kapatılmıştır" diye karşılık verdi.</p>

  <p>Aléa gülümsedi.</p>

  <p>"O işi bana bırakın! Burada bekleyin beni."</p>

  <p>Genç kız iki evin arasına kayıp surların gölgesinde gözden kayboldu.</p>

  <p>Mjolln ozana baktı.</p>

  <p>"Na na naaa! Bütün bu olaylar sona erdiğinde epey sıkılacağız ha?" dedi dudaklarının kıyısında bir gülümsemeyle.</p>

  <p>"Eğer ömür boyu Aléa'yla kalırsak sıkılmaya vakit bulacağımızı sanmam!"</p>

  <p>"Ömür boyu mu? Yoo, o kadar da değil! Ozan olmak istediğimi hatırlatırım size!"</p>

  <p>Ozan "Onu görmeden bir ay bile duramazsınız" diye dalga geçti.</p>

  <p>Mjolln suratını buruşturup sakalını sıvazladı.</p>

  <p>"Evet. Bir hafta bile duramam. Öhöms! Körolası ufaklık!"</p>

  <p>Kaitlin yanlarına yaklaştı.</p>

  <p>Gülümseyerek "Aléa hep böyle mi?" diye sordu.</p>

  <p>Faith'le Mjolln birbirlerine baktılar, sonra oyuncu kıza döndüler, ikisi de aynı fikirdeydi.</p>

  <p>Birkaç dakika sonra küçük sokağın ucunda Aléa’nın kafası belirdi.</p>

  <p>Aléa "Pşşt! Gelsenize!" diye çağırdı arkadaşlarını.</p>

  <p>Sokakta kendilerini gören biri olup olmadığını kontrol edip iki evin arasına fırladılar.</p>

  <p>Aléa gururla "Kapı açıldı!" dedi.</p>

  <p>Sonra peşinden gelmelerini işaret etti. Üç kafadar gerçekten de kulenin dibinde küçücük bir kapı gördüler. Kilit zorlanıp açılmıştı.</p>

  <p>Aléa içeri sızdı. Mjolln bir an duraksadı. Kulenin tepesine baktı, sonra genç kızın peşinden gitti. Faith ve Kaitlin de onu izlediler.</p>

  <p>Döne döne çıkan merdiven çok dikti. Kulenin tepesine dimdik tırmanıyordu. Aléa defalarca durup soluklandı ama yine de cüceyle arasını açtı, çünkü Mjolln’a basamaklar daha yüksek geliyordu. Merdiven karanlıkta dönüyor da dönüyor, sadece yer yer mazgal deliklerinden sızan ayışığıyla aydınlanıyordu. Basamakların kenarları aşınmıştı ve dört kafadar sık sık kayıyordu, taş duvara ya da üst basamağa kılpayı tutunarak yuvarlanmaktan kurtuluyorlardı.</p>

  <p>En sonunda Aléa, soluk soluğa, merdivenin tepesine ulaştı. Aşağıdakinin aynısı, ahşap bir kapı vardı burada da. Genç kız arkasında Mjolln'un ağır adımlarını işitiyordu. Eğer cüce biraz daha az gürültü yapmazsa yakalanabilirlerdi. Ama Aléa cüceyle konuşamazdı. Daha da tehlikeli olurdu bu.</p>

  <p>Dönüp kapıya kulağını yapıştırdı, öbür tarafta kimse var mı yok mu anlamaya çalışıyordu. Kuşkusuz devriye gezen muhafızlar vardı ama belki de ara sıra bulunuyorlardı burada.</p>

  <p>Aléa zihninin derinliklerinde Saîman’ı aradı. Sıcak soluk bütün vücuduna yayıldı, kollarına yükseldi. Yavaş yavaş ellerinden çıkıp kapının altından, kilidin deliğinden, ahşap doğramaların arasından kaydı. Aléa enerji dalgasını öbür tarafa göndermeye devam etti. Saîman taş zeminde kayıyor, sonra yükseliyor, atmosferi doldurup mekânı anlamaya çalışıyordu. Enerji dışarıya çıkmıştı. Kalenin tepesine. Şimdilik ortada kimse yoktu. Aléa Saîman’ı biraz daha uzağa gönderdi. Enerji koridorda biçimsiz bir bulut gibi kayıyordu. Hâlâ hiçbir şey yoktu. Yol boştu.</p>

  <p>Çok geçmeden Mjolln merdivenin başına ulaştı, peşinden de Faith ve Kaitlin geldi. Cüce son basamağa bırakıverdi kendini, yorgunluktan tükenmişti.</p>

  <p>Aléa parmağını dudaklarına götürüp üç arkadaşına konuşmamalarını işaret etti. Aşağıdaki kapıyı açmak için kullandığı tel parçasını aradı cebinde, bulunca bu yeni kilide soktu. Kilit şak etti. Aléa tel parçasını kilidin içinde nazikçe defalarca çevirdi, demirle değil kristalle uğraşıyor gibiydi sanki. Kapı birdenbire açıldı.</p>

  <p>Aléa memnun bir gülümsemeyle doğruldu, Mjolln’a göz kırparak teli cebine koydu. Cüce daha yeni yeni doğru dürüst soluk alıp vermeye başlamıştı.</p>

  <p>Aléa arkadaşlarına arkasına gizlenmeleri için işaret etti ve ahşap kapıyı usulca itti. Koridorun zeminine yaklaşmak için iki basamak indi, sonra sürünerek ilerlemeye başladı. Öbür üçü de genç kızı takip ettiler.</p>

  <p>Buradan kentteki son gürültülerin belli belirsiz yankıları duyuluyordu. Kapanan kepenkler, hanlardan çıkan müşteriler, pencerelerden boşaltılan su kovaları...</p>

  <p>Dört gölge karın üstü sürünerek yüksek sur boyunca ilerlediler. Dikkatli bir gözlemci, koridorun alçak duvarındaki aralıklardan yer yer görünen siluetlerini ta kentten fark edebilirdi. Ama vakit çok geçti ve dört kafadar görülmeden ilerlediler.</p>

  <p>Çok geçmeden kalenin kuzeybatı köşesine ulaştılar, koridor buradan güneye, Grand Degré'ye doğru inmek üzere bir dirsek yapıyordu. Aléa durdu, ötekilere de durmalarım işaret etti. Merdivenin girişinde bir ışık gördü. Kuşkusuz duvara asılı meşalelerden geliyordu ışık. Öbür tarafta mutlaka birileri olduğu anlamına gelmiyordu ama bu da kuvvetle muhtemeldi. Bir kez daha Saîman’ı yansıttı önüne. Bu kez Saîman’ı yönlendirebiliyor, merdivenin kapısına kadar mekânı görebiliyordu. Kapıdan Saîman’ı öbür tarafa geçirdi ve gözlerini yumarak odanın içini enerjiyle doldurdu.</p>

  <p>Birdenbire irkildi. Bir insan formu hissetmişti. Bir ikinci. Askerler. Bu nöbet odasında iki asker vardı. Aléa yüzünü ekşitti. Saîman dalgasını bıraktı, arkadaşlarına doğru döndü.</p>

  <p>"Birinci güçlük" dedi alçak sesle.</p>

  <p>Mjolln "Aaa, yoksa merdivende keyif mi çatmıştık?" diye dalga geçti.</p>

  <p>Faith "Şşşt" diye fısıldadı.</p>

  <p>Aléa "Merdivenin başında iki muhafız var. Belki koridorda devriye geziyorlardır, öyleyse her an karşımıza çıkabilirler!" dedi.</p>

  <p>Mjolln "Geri dönelim mi?" diye gülümsedi.</p>

  <p>Aléa başını sallayıp "Hayır!" diye karşılık verdi. "Hayır, kapıya ulaşmamız gerek. Eğer çıkarlarsa onları bayıltıp ağızlarını tıkamaktan başka bir seçeneğimiz yok... Çekip giderlerse tek yapacağımız şey içeri girmek."</p>

  <p>"Oo, tamam!" diye suratını buruşturdu Mjolln, "çatışma başlıyor!"</p>

  <p>"Hadi bakalım!"</p>

  <p>Aléa yeniden sürünmeye başladı ama bu kez çok daha hızlı ilerliyordu. Askerlere yakalanmamalıydılar, askerler çıkmadan bizimkilerin kapıya ulaşması gerekiyordu.</p>

  <p>Aléa merdivene varınca doğrulup kapının yanındaki duvara dayandı. Mjolln’a da acele edip yanına gelmesini işaret etti.</p>

  <p>Cüce son adımlarını ayağa kalkarak attı ve gelip Aléa’nın yanına saklandı. Kaitlin ayağa kalkıp yanlarına geleceği sırada Aléa'yla Mjolln'un yanındaki kapı açılıverdi.</p>

  <p>Kaitlin kıpırdamadan kalakaldı, saklanacak bir yer arıyordu ama artık çok geçti.</p>

  <p>Kaitlin'le Faith’i koridordun ortasında görüverince muhafız "Ne..." diyecek oldu.</p>

  <p>Kılıcını çekip kadınların üstüne hücum etti, hemen ardından öbür muhafız geliyordu. Ama onlar saldırıyı gerçekleştiremeden kapının arkasına gizlenen Aléa bir Salman topu fırlatıverdi. Enerji topu askerlerin enselerine şiddetle çarptı.</p>

  <p>İki muhafız bayılarak yere düştü. Faith ve Kaitlin o zaman koridorun ucunda ellerini uzatmış duran Aléa'yı gördüler. İlerleyip yerde yatan iki muhafızın üstünden atladılar, cüceyle genç kızın yanına ulaştılar.</p>

  <p>Aléa "Onları böyle bırakamayız" diye fısıldadı. "Uyanınca alarma geçirirler herkesi."</p>

  <p>Kaitlin döndü. Baygın yatan iki adama baktı, bir an duraksadı, sonra yanlarına diz çöktü. Adamların giysilerinden parçalar yırtıp ağızlarını tıkadı.</p>

  <p>Üç arkadaşına "Ellerini bağlamak için bir şeye ihtiyacım var!" dedi.</p>

  <p>Aléa odanın içine baktı ve ip yerine kullanılabilecek hiçbir şey göremedi. Başını yukarı kaldırınca ipe asılı iki şamdan gördü. Sehpaya çıkıp hançeriyle ipi kesti.</p>

  <p>"Al" dedi Kaitlin’e. "İyice sık! Kaçamasınlar..."</p>

  <p>"Merak etme" diye karşılık verdi Kaitlin gülümseyerek. "Öyle sıkı bir düğüm yapacağım ki ben bile açamam!"</p>

  <p>İki muhafız bağlanıp ağızlarına tıkaç konduktan sonra Kaitlin adamları koridorun dönemecine kadar sürükledi, merdivenin üst tarafından başka bir muhafız geçerse bu ikisini fark edemeyecekti. Faith genç kıza yardım etti, sonra kapıya döndüler ve Grand Degré’nin içine sızdılar.</p>

  <p style="text-align: center; margin-top:1.2em; margin-bottom:1.2em"><span style="font-size: 1.4em; text-indent: 1em;">* * *</span></p>

  <p>Filiden’e bir günlük yürüyüş mesafesindeydiler, bin kişiyi aşmıştı sayıları. Erwan ve Talin tam bin iki yüz kişi saymışlardı. Galiad’ın umduğunun çok çok üstündeydi bu rakam ama belki de yetmezdi. Ne olursa olsun bu yürüyüş halindeki ordunun dokunaklı bir tarafı vardı. Hepsini de aynı umut harekete geçirmişti, çok saf bir umut: dünyayı değiştirmek. Samildanach'la birlikte dünyayı değiştirmek.</p>

  <p>Galiad Filiden’e doğru kararlı adımlarla ilerleyen asker kalabalığını seyrederken, bu hareketin ancak Aléa istediğinde duracağını anladı birden. Hep yeni Samildanach savaşçıları olacaktı. Şimdiden bin iki yüzü bulduğuna göre, ülke içinde binlercesi ayağa kalkacaktı. Artık geriye dönüş yoktu. Değişim başlamıştı. En inanılmaz olanı da, on üç yaşındaki küçük bir kızın bunu başlatmaya yetmesiydi.</p>

  <p>Galiad acaba bu insanlar nasıl bir Gaelia düşlediklerini biliyor mu diye merak ediyordu. Nasıl dönüşümler istiyorlardı? Nasıl daha iyi bir dünya arzuluyorlardı? Kuşkusuz çoğu bilmiyordu. Galiad’ın kendisi bile emin miydi Aléa'nın niyetlerinden? Yeni bir dünya düşüncesi için yürümüyordu bu adamlar, sadece değişim düşüncesi, değişimin kendisi için yürüyorlardı düpedüz.</p>

  <p>Gün ortasında, güneş en tepedeyken, bir keşif eri dörtnala Galiad’ın yanına geldi. Erwan ve Finghin adamı fark edip onlar da haberleri öğrenmeye koştu.</p>

  <p>Asker Galiad’a "Komutan Al'Daman, Filiden’in kuzeyinde, Şablon tepesinde savaş başladı" dedi.</p>

  <p>Galiad başını salladı. Drüide ve drüidin yanında duran oğluna baktı. Henüz hazır değillerdi. Ama savaşa ne zaman hazır olunabilirdi ki?</p>

  <p>Galiad "Sayılarını tahmin edebildiniz mi?" diye sordu.</p>

  <p>"Tuathann'lar şimdilik yalnız. Drüidler henüz gelmedi. Harcourt ordusu onlardan çok daha kalabalık. Üç-dört kat kalabalık. Sanırım yaklaşık yirmi bin kişiler. Ama Tuathann'ların saha üstünlüğü var. Görünüşe bakılırsa hazırlık yapmaya zaman bulabildikleri bir tepedeler. Ortada bir konak yeri var, yamaçlara çepeçevre direkler dikilmiş atların çıkmasını önlemek için, tepenin yukarısından Alev Askerlerinin üstüne yuvarladıkları iri kaya parçaları da var."</p>

  <p>"Güzel. Harcourt ordusuna kim kumanda ediyor? Al'Roeg bizzat geldi mi?"</p>

  <p>"Onu görmedim. Buna karşılık komutan Dancray orada, onu tanıdım. Galiba çarpışmayı yöneten o."</p>

  <p>"Peki Harcourt'lular yalnız mı? Terre-Brune'den kimse yok mu?"</p>

  <p>"Kont Meriande’ın sancağını görmedim efendim."</p>

  <p>"Sağ ol asker. Şimdi çabuk gidip sekiz yüzbaşıya haber verin ve daha da hızlanmamız gerektiğini söyleyin. Al'Roeg'ün ordusuna arkadan saldırmayı deneyeceğiz."</p>

  <p>Keşif eri birliklerin önüne doğru dörtnala hareket etti. Güneş her zamankinden daha yakıcıydı. Zırhların içi sıcak oluyordu. Bu sıcaklıkta savaşmak zor olacaktı. Ama bu Tuathann'ları rahatsız etmiyordur diye düşündü Galiad. Çıplak gövdeli Sid halkı daha yüksek sıcaklıklarda bile savaşmaya alışkındı.</p>

  <p>Magistel Erwan'la Finghin’e döndü.</p>

  <p>"Bütün çarpışmalar boyunca birbirinizden ayrılmamanızı istiyorum. Erwan, Finghin’in Magistel’i olduğunu unutma. Ona herhangi bir şey olursa, senin kabahatindir. Şu önümüzdeki savaş gibi bir savaş için size verebileceğim tek öğüt, dövüşmeyi asla bırakmamanızdır. Hiç durmayın. Hep savaşın. Çok yorulduğunuz zaman bile. Savaştıkça hayatta kalırsınız."</p>

  <p>Finghin boyun eğdi, ama gözlerinden korku okunabiliyordu.</p>
</body>
</html>
