<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/StyleM.css" rel="stylesheet" type="text/css" />
</head>

<body>
  <h2>SONSÖZ</h2>

  <p>Aléa kendine gelince, üstüne eğilen Finghin, Kaitlin ve Mjolln'un yüzlerini gördü. Başım çevirince Erwan’ı gördü. Yatağının yanındaki bir yatakta da o yatıyordu. Genç kıza gülümsüyordu.</p>

  <p>"Neredeyiz?" diye mırıldandı Aléa. Boğazı kurumuştu.</p>

  <p>Finghin avucunu Aléa’nın alnına koyarak "Şşşt" dedi. "Daha dinlenmen gerek. Galatie'deki küçük bir handayız. Fier şeyden uzakta. Uyu bakalım tekrar!"</p>

  <p>O zaman Aléa hatırladı. Ve gözleri yaşlarla doldu. Galiad ve Faith artık yoktu. Dermod Cahl tarafından öldürülmüşlerdi. Dermod Cahl da...</p>

  <p>İpin ucunu kaçırdı, düşüncelerini takip edemez oldu. Bu hatıra çok acı veriyordu. Bunun mümkün olmadığına inanmak isterdi.</p>

  <p>Phelim olmadığına.</p>

  <p>Phelim değildi zaten. Artık Phelim değildi. Genç kızın hatırlaması gerekiyordu. Maolmòrdha’nın manipüle ettiği bir cesetti sadece. Herhangi bir ceset olabilirdi.</p>

  <p>Herhangi bir ceset.</p>

  <p>Birdenbire yattığı yerden doğrulmaya çalışarak "Ansiklopedi?" diye mırıldandı.</p>

  <p>Finghin bir parmağını dudaklarına götürdü.</p>

  <p>"Sakin ol Aléa! Ansiklopedi burada yanımızda. İyileşir iyileşmez görürsün."</p>

  <p>Genç kız mücadele ediyordu. Gözleri kendiliğinden kapanıyordu. Ama bilmek istiyordu.</p>

  <p>"Ama... Finghin... Ya Kehanetler? Yanıtlar var mı?" Drüid gülümseyerek kızın alnını okşadı.</p>

  <p>"Evet Aléa. Yanıtlar var. Göreceksin."</p>

  <p>Aléa yeniden bayıldı.</p>

  <p style="text-align: center; margin-top:1.2em; margin-bottom:1.2em"><span style="font-size: 1.4em; text-indent: 1em;">&nbsp;* * *</span></p>

  <p><i>Djar âlemindeyim. Çevremdeki boşluğu hissediyorum. Çevremdeki boşluğu ben yaratıyorum. Artık hiçbir şey görmek istemiyorum. Hiçbir şey hissetmek istemiyorum. Ölü olmayı isterdim.</i></p>

  <p><i>Hayır. Yapamam. Erwan. O burada. Onun için kalmalıyım.</i></p>

  <p><i>Phelim. Ne yaptım ben? Ne yaptım ki canım drüidim?</i></p>

  <p><i>Ah gelin. Gelin buraya yalvarırım! Bir an olsun bana tatlı yüzünüzü gösterin. Yaşam dolu gözlerinizi.</i></p>

  <p><i>Ama gelmiyor.</i></p>

  <p><i>Maolmòrdha. Sana doğru geleceğim. Bu kez aramızda kimse olmayacak. Kalkan olmayacak. Sadece sen ve ben. Beni duyuyor musun Maolmòrdha? Sana geliyorum!</i></p>

  <p><i>Bu sessizlik. Bu bitmeyen sessizlik. Sanki Djar âlemi durmuş gibi. Ya da benden başka burada kimse yokmuş gibi.</i></p>

  <p><i>Oysa...</i></p>

  <p><i>Senin varlığını hissediyorum. Seni yanımda hissediyorum. İlerlemem gerek. Çevremdeki boşluğu bozmam gerek. Djar’da kaybolursam her yerde kaybolurum. Mücadele etmeliyim. Erwan için. Ve senin için.</i></p>

  <p><i>İmala.</i></p>
</body>
</html>
