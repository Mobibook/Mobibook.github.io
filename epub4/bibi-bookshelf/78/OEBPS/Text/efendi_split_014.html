<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>efendi.html</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h2baslik" id="calibre_toc_12"><br class="chapter" />
  <br class="chapter" />
  11. Bölüm<br class="chapter" />
  &nbsp;<br class="chapter" />
  <span class="h1baslik">Her Şeyi Bilen İhtiyar</span><br class="chapter" />
  <br class="chapter" /></h1>

  <p class="normal">Hemen yakınında birisi öksürünce irkildi.</p>

  <p class="normal">Aniden öksürüğün geldiği yöne döndü. Öksüren ufak tefek, kambur birisiydi. Az ilerideki duvarın gölgesinde oturuyordu.</p>

  <p class="normal">"Yeni haberler var mı?" diye sordu. Hırıltılı, tiz bir sesti. Anlaşılan epeyce yaşlı biriydi bu adam.</p>

  <p class="normal">Graham tedirgin olmuştu. Çekinerek "Yok," dedi.</p>

  <p class="normal">"Işıklar yeniden gelene kadar burada bekleyeceğim," dedi yaşlı adam. "Bu mavili hainler her yerdeler. Hem de her yerde."</p>

  <p class="normal">Graham sessiz kalarak onayladı ihtiyarı. Yaşlı adamı görmeye çalıştı. Yaşlı adam, Graham'ın karanlık yüzünü tam olarak seçebilmesine izin vermiyordu. Graham onunla konuşmak istedi. Fakat lafa nereden gireceğini bilemiyordu.</p>

  <p class="normal">"Karanlık ve çok sıkıcı," dedi ihtiyar aniden. "Karanlık ve sıkıcı. Tüm bu hengamenin ortasında kaldık."</p>

  <p class="normal">"Sizin için gerçekten zor olmalı," dedi Graham.</p>

  <p class="normal">"Karanlık... Yaşlı bir adamın karanlıkta kaybolması çok fena. Bütün insanlar delirmiş gibi zaten. Birbirlerini yiyorlar. Polisler işe yaramaz. Kendilerine hayırları yok. Keşke bizi korumak için siyahî insanları getirseler... Karanlık geçitler bana göre değil. Nerede ise ölmek üzere olan bir adamım ben."</p>

  <p class="normal">"Arkanı kollayan birileri varsa daha güvende olursun," dedi yaşlı adam. "Tabi eğer doğru taraftaysan." Ayağa kalktı ve Graham'a doğru yürüdü.</p>

  <p class="normal">İhtiyar, misafirini beğenmişti. Graham'ın yanına oturdu. Daha fazla yalnız kalmayacağı için mutluydu. "Çok korkunç bir devir bu. Savaş, çatışmalar... Şuracıkta insanlar ölüyor. Aslan gibi delikanlılar karanlığın içinde birer birer düşüyorlar toprağa... Ah evlatlarım... Üç oğlum var. Kim bilir neredeler şimdi..."</p>

  <p class="normal">Sesi boğazında düğümlendi. Tekrarladı. "Kim bilir neredeler şimdi..."</p>

  <p class="normal">Graham bu yeni dünya hakkındaki bilgisizliğini açığa vurmadan bir şeyler söylemek istiyordu. Düşündü. Yine yaşlı adam girdi lafa.</p>

  <p class="normal">"Savaşı bu Ostrog denilen adam kazanacak. O kazanacak şüphem yok. Ondan sonra da dünya ne hale gelir kim bilir. Oğullarım rüzgar güllerinin oradalar. Üçü de. Gelinlerimden biri, bir ara bu Ostrog'un gözdesiymiş. Gözdesi! İyi mi? Bak biz ayaktakımı değiliz. Cahil insanlar değiliz biz. Ne olduğunu biliyordum ben. En başından beri hem de. Ah bu karanlık yok mu? Bir de karanlıkta yere düşen o ölü bedenler... O da çok koyuyor adama."</p>

  <p class="normal">İhtiyarın nefesi hırıltılıydı. Graham'ın nefes alırken ne kadar zorlandığını fark etmişti.</p>

  <p class="normal">"Ostrog?" dedi Graham bilmezlikten gelerek.</p>

  <p class="normal">"Büyük patron," diye tamamladı ihtiyar.</p>

  <p class="normal">Graham düşündü. "Konseyin, halkın arasında pek az dostu var," dedi. Riske girmişti. Arkadaşı bu cümleden yola çıkarak onda bir acayiplik olduğunu anlayabilirdi.</p>

  <p class="normal">"Pek az hem de. Zavallılar. Aslında daha vakitleri vardı. İçlerinde en zeki olanların önerilerine kulak vermeliydiler. Bunun yerine kalkıp iki defa seçime gittiler. Ve bu Ostrog... Ve şimdi her şey alt üst oldu işte... İki seferdir bu Ostrog'u konsey üyeliğine almayı reddediyorlar. Ostrog'u, büyük patronu! Olacak iş mi ya! Nasıl öfkelendiğini anlatıyorlardı o zamanlar. Resmen gözü dönmüş. Aman Tanrı korusun! İş işten geçti artık. Emek şirketlerini saldı onların başına. Başka kim cesaret edebilirdi ki böyle bir şeye... Mavililer her yerde yürüyorlar şimdi. Hem de silahlılar."</p>

  <p class="normal">Bir süre sessiz kaldı. "Bu Uykucu var ya..." dedi ve sustu.</p>

  <p class="normal">"Evet" dedi Graham, "devam edin lütfen?"</p>

  <p class="normal">İyice yaklaştı Graham'a ve fısıldadı.</p>

  <p class="normal">"Gerçek Uykucu..."</p>

  <p class="normal">"Evet," dedi Graham.</p>

  <p class="normal">"Aslında yıllar önce öldü."</p>

  <p class="normal">"Ne?"</p>

  <p class="normal">"Yıllar evvel öldü o. Çok uzun yıllar evvel."</p>

  <p class="normal">"Emin misiniz?"</p>

  <p class="normal">"Eminim eminim! Öldü o. Şimdi uyanan Uykucu'yu, gerçeği öldüğü gece onun yerine koydular. Zavallının teki şimdi uyanan. Ah ben daha neler biliyorum... Ama anlatamam! Sakıncalı."</p>

  <p class="normal">İhtiyar bir süre kendi kendine mırıldandı. Ne kadar da büyük sırları vardı. "Bunu kimin yaptığını bilmiyorum. Yani gerçek Uykucu'nun yerine bu zavallıyı kimin koyduğunu... Ama sahtesini uyandırmak için ona ilaç veren kişiyi tanıyorum işte. Ya uyanacaktı ya da ölecekti... Ostrog'un işleri böyledir."</p>

  <p class="normal">Graham son duydukları karşısında epeyce şaşırmıştı. Lafa girmesi gerekiyordu. İhtiyara son sözlerini tekrarlatmalı, anlatılanlardan emin olmalıydı. Tüm bunların ne anlama geldiğini anlaması için şarttı bu. Demek ki uyanışı doğal bir durum değildi? Hafızasının derinliklerinde bunu destekleyebilecek bir şeylerin olabileceğini düşündü. Bu adamla karşılaşması iyi olmuştu. Sonunda yeni çağ hakkında doğru düzgün bir şeyler öğrenebilecekti.</p>

  <p class="normal">İhtiyar bir süre öylece kaldı. Boğazını temizledi ve tükürdü. Sonra alabildiğine tiz bir sesle konuşmaya devam etti.</p>

  <p class="normal">"Onu ilk reddettikleri zamanı hatırlıyorum. Her şey gözümüzün önünde oluyordu."</p>

  <p class="normal">"Kimi, Uykucu'yu mu?"</p>

  <p class="normal">"Uykucu mu? Yok, hayır. Ostrog'tan bahsediyorum. Çok öfkelenmişti. Ona söz verdiler, bir sonraki sefer için kesin olarak söz verdiler. Aptallar. Ondan korkmaları gerektiğini anlamamışlardı. Şimdi tüm şehri parmağında oynatıyor. O ipleri eline alana kadar... İşçiler birbirlerinin boğazlarını kestiler. Bir Çinli öldürüldü. Bir çalışma polisi. Sonra... Sonra geri kalanımız huzur içindeydik ha? Ölüler! Yağma! Karanlık! Böyle bir şey 144 yıldır hiç yaşanmamıştı..."</p>

  <p class="normal">"144 yıldır yaşanmamıştı derken tam olarak neyi kast ediyorsunuz?"</p>

  <p class="normal">"Ne?" dedi yaşlı adam.</p>

  <p class="normal">Graham'ın sözlerini anlayamamıştı. Aynı cümleyi üç kez tekrarlaması gerekti. "Savaş ve katliam. Eli silahlı insanlar... Özgürlük diye bağıran aptallar ve bunun gibi şeyler işte..." dedi ihtiyar. "Bütün hayatım boyunca ben böyle şeylere tanık olmamıştım. Çok eski zamanlardaki gibi... Paris halkının yüzlerce yıl önce ayaklanması gibi... İşte böyle şeyleri kast ediyorum. Dünyanın düzeni böyle işte. Eninde sonunda kargaşa geri dönüyor. Ben biliyordum zaten. Ostrog beş yıldır bir şeylerin peşindeydi. Halkın hoşnutsuzluğu artıyordu. Bir şeylerin yaklaştığı belliydi. Mavi keten, homurdanmalar... Hiç kimse güvende değil artık. Her şey elimizden kayıp gidiyor. Ve şimdi işte buradayız. İsyan ve savaş... Konseyin de sonu geldi..."</p>

  <p class="normal">"Bu konularda epey bilgilisiniz," dedi Graham.</p>

  <p class="normal">"Bildiklerim duyduklarımdan ibaret. Gevezelik makinesi işte!"</p>

  <p class="normal">"Yok, hayır, mütevazı olmayın," dedi Graham, gevezelik makinesinin ne olduğunu merak etse de üzerinde durmadı. "Peki, isyanı organize eden bu adamın, Ostrog'un Uykucu'nun uyandırılmasını planladığına emin misiniz? Kendisini kabul etmeyen konsey üyelerine gücünü göstermek için yaptı bunu öyle mi?"</p>

  <p class="normal">"Bunu herkes biliyor," dedi ihtiyar, "Aptallar hariç! Bütün amacı her şeye hakim olmak. Konseyin bir parçası olarak ya da bir başka şekilde. Herkes biliyor bunu. Ve biz burada, karanlığın ortasında ölülerle birlikte yatıyoruz. Hem sen nasıl bilmezsin bunları? Herhalde çok uzaklardaydın. Ostrog'la konsey arasındaki mücadeleyi duymamış olman çok garip. Sen ne düşünüyorsun bu konuda peki? Ya Uykucu'ya ne dersin? Sence bu uyanan gerçek Uykucu mu? Uyanışının kendiliğinden olduğuna mı inanıyorsun?"</p>

  <p class="normal">"Ben unutkan bir adamım. Göründüğümden çok daha yaşlıyım aslında," dedi Graham. "Son yıllarda bir sürü şey oldu. İnanın bana tüm bunlar hakkında Uykucunun kendisinden bile daha az şey biliyorum."</p>

  <p class="normal">"Ne? Yaşlı mısın? Hiç de öyle görünmüyor. Sesin de genç gibi. Gerçi herkesin hafızası aynı güçte değildir. O da doğru tabi. Yine de benim kadar yaşlı değilsin. Her neyse. Ben insanları yargılamayı sevmem. Seni kendimle kıyaslamam doğru değil. Ben yaşlı bir adama göre epey dinç sayılırım aslında. Belki de sen erken çökmüşsündür."</p>

  <p class="normal">"Öyle oldu," dedi Graham. "Gerçekten çok garip bir hayatım oldu. Çok az şey biliyorum. Hele tarihten hiç anlamam. Aslına bakarsan tarihle ilgili hiçbir şey bilmiyorum. Ha Uykucu ha Julius Sezar. İkisi de benim için bir. O kadar cahilim bu konularda. Bu konulardaki bildiklerinizi dinlemek benim için çok ilginç olabilir."</p>

  <p class="normal">"Ben de pek az şey biliyorum. Ufak tefek şeyler. Ama bak şimdi. Dinle."</p>

  <p class="normal">İkisi de sustular. Uzakta bir şeyler çarpışmıştı. Çarpışmanın etkisiyle oturdukları koltuk sarsıldı. Gelip geçen insanlar paniğe kapıldılar. Yaşlı adam birisine bağırdı. Graham da ondan cesaret aldı ve kalkıp diğerlerinin yanına gitti. Hiç kimse tam olarak ne olduğunu bilmiyordu.</p>

  <p class="normal">Kısa süre sonra koltuğuna geri döndü. Yaşlı adam kendi kendine homurdanıyordu. Bir süre hiçbir şey konuşmadılar. Tüm bu duyduğu şeyler Graham'ın hayal gücünün fazla mesai yapmasına neden oluyordu. Yaşlı adam haklı olabilir miydi? İnsanların söyledikleri doğru muydu acaba? Devrimciler gerçekten de zaferin eşiğine mi gelmişlerdi? Ya da belki hepsi birden yanılıyordu. Kızıl polisler diğerlerini oradan oraya kovalıyorlardı. Şu anda sessiz olan şehrin bu bölümünde, her an savaş yeniden patlak verebilirdi. Hâlâ vakit varken mümkün olan her şeyi öğrenmeliydi. İhtiyara döndü. Soracak soruları vardı. Fakat bu hareketi, ihtiyarın ona fırsat vermeden yeniden lafa girmesine neden oldu.</p>

  <p class="normal">"Olaylar da nasıl birbirini izledi ama," dedi ihtiyar. "Bu Uykucu var ya, bütün aptallar ona umut bağlamışlardı. Ben bu hikayenin tamamını biliyorum. Çocukken tarih kitapları okumayı severdim. Basılı kitaplar. Hayal bile edemezsin nasıl olduklarını. Herhalde hiç öyle bir şey görmemişsindir. Toz içerisindeydiler. Epeyce de çürümüşlerdi. Sağlık şirketi kesme taşlar üretmek için yaktı onları. Tam onlara göre bir iş! Bu yeni çıkan gevezelik makineleri var ya, tabi senin için yeni değil bu şeyler... Onları dinlemesi de, unutması da çok kolay. Bak ben bu Uykucu meselesini temelinden araştırdım."</p>

  <p class="normal">"Belki bana inanmayacaksınız," dedi Graham. "Ama bu konularda tamamen bilgisizim ben. Zır cahilim. Uzun zamandır kendi küçük dünyama gömülmüştüm. Gerçekten çok tuhaftı benim koşullarım. Tahmin bile edemezsiniz. Hiçbir şey bilmiyorum bu adam hakkında. Neymiş, neyin nesiymiş bu Uykucu? Lütfen anlatın."</p>

  <p class="normal">"Anladım, anladım. Zavallı bir adammış. Düzenbaz bir kadını sevmiş. Zavallı! Sonra transa girmiş. Onun ilk uyuduğu zamanları gösteren fotoğraflar var. Çok eski fotoğraflar..."</p>

  <p class="normal">"Demek düzenbaz bir kadını sevmiş ha," dedi Graham fısıldayarak. "Devam edin lütfen."</p>

  <p class="normal">"Warming isminde bir kuzeni varmış. Çoluğu çocuğu olmayan yalnız biri... Yol spekülasyonlarında şansı yaver gitmiş epeyce. İlk olarak Eadhamite Sokağı'nda denemiş şansını... Bunu kesin duymuşsundur? Duymadın mı? Ama nasıl? Neyse büyük bir şirket kurmuş, bu yolların patentlerini almış. O zamanlar çok sayıda iş kolu varmış. Ve tabi sayılamayacak kadar çok şirket... Onun yaptığı sokaklarda eski demiryollarını ortadan kaldırmış. Eskiye ait şeyler bu demiryolları, bilmezsin. Mallarının dağılmasını, hissedarların eline geçmesini istemediğinden neyi var neyi yok hepsini Uykucuya bırakmış. Uykucunun servetinin yönetimini ise kendi seçtiği bir kurula vermiş. Zaten bunların hepsini yetiştiren de oymuş. Uykucunun asla uyanmayacağını düşünüyormuş. Uzun yıllar uyur, en sonunda da ölür diyormuş çevresindekiler. Bundan kesin olarak eminmiş hatta. Sonra ölüp gitmiş işte. Daha sonra iki oğlunu tekne kazasında kaybeden bir Amerikalı, bütün malını mülkünü Uykucuya bırakmış. Böylece konsey sayılamayacak kadar büyük bir servetin sahibi olmuş. Bir düşün, ne kadar eski zamanlardan bahsediyoruz..."</p>

  <p class="normal">"Adı neymiş bu adamın?"</p>

  <p class="normal">"Graham."</p>

  <p class="normal">"Hayır, bu Amerikalı adamı kast ediyorum."</p>

  <p class="normal">"İsbister."</p>

  <p class="normal">"İsbister?" diye bağırdı Graham. "Ben bu ismi neden hiç duymadım peki?"</p>

  <p class="normal">"Elbette duymadın," dedi ihtiyar. "Elbette duyamazsın. Artık okullarda gençlere doğru düzgün şeyler öğretmiyorlar ki! Ama ben onun hakkındaki her şeyi biliyorum. Zengin bir Amerikalı bu adam. İngiltere'den gitmiş oraya. Uykucuya, Warming'ten daha fazla şey bırakmış. Nasıl bu kadar zengin olduğunu ben de bilmiyorum. Resimlerle ilgili bir şeydi ama... Bir şekilde olmuş işte. Sonra bu serveti Uykucuya bırakmış. İşte konseyin kuruluşu da böyle. Başlangıçta sadece bir yönetim kuruluymuş aslında."</p>

  <p class="normal">"Peki, nasıl bu noktaya gelmiş?"</p>

  <p class="normal">"Sen de hiçbir şey bilmiyorsun. Para parayı çeker derler. Kafa kafaya vermişler. Parayı akıllıca değerlendirmişler. Paralarını kullanarak politikaya girmişler. Döviz ve gümrük işleriyle uğraşıp paralarını daha da arttırmışlar. Gittikçe daha fazla zenginleşmişler. Yıllar boyu on iki kurul üyesi Uykucunun servetinin büyüyüşünü çeşitli yollarla kamufle etmiş. Bu arada konseyin etkisi günden güne artmış. Her işe el atmışlar. Tapu senetleri, ipotekli mallar, hisse senetleri... Bütün siyasi partilere sızmışlar, bütün gazeteleri almışlar. Eski hikayeleri dinlersen konseyin nasıl büyüyüp serpildiğini görebilirsin. Muazzam bir servet birikmiş ellerinde. Uykucunun serveti... İşin garibi onun bundan haberi bile yok. Onun da, Warming'in de iradesi dışında olmuş her şey... İsbister'ın oğullarını kaybettiği kaza olmasa belki de..."</p>

  <p class="normal">"İnsanlar gariptir," dedi yaşlı adam. "Beni en çok şaşırtan şey, konsey üyelerinin bu kadar uzun süre birlikte çalışmayı başarabilmiş olması. On iki kişi... En başından beri takımlar halinde çalışmışlar. Zamanla kendilerini daha az gösterir olmuşlar. Benim gençliğimde konseye tanrı gözüyle bakılırdı. Kimse onların yanlış bir şeyler yapabileceğine ihtimal vermezdi. Özel hayatları filan hiç bilinmezdi. Eğer bunlar hakkında konuşulsaydı, benim kesin haberim olurdu."</p>

  <p class="normal">"İnsanlar gariptir," diye tekrarladı yaşlı adam. "İşte sen buradasın. Cahil bir genç. Ben yetmiş yaşındayım. Her şeyi sana kısa ve öz bir şekilde açıklıyorum. Akla uygun bir şekilde."</p>

  <p class="normal">"Yetmiş!" dedi. "Yetmiş yaş ne demek bilir misin? Ah ben neler gördüm, neler işittim. Gördüklerimden çok daha fazlasını işittim. Olup bitenlere, değişimlere ayak uydurmaya çalıştım hep. Yetmiş yıl! Dile kolay."</p>

  <p class="normal">"Hayat gariptir. Ostrog doğduğunda ben yirmi yaşındaydım. Onun daha Rüzgar Gülleri'nin kontrolünü eline geçirmeden önceki halini hatırlarım. Mavi giyerdim ben de. Sonra ne oldu peki? İşte meydanda. Çatışmalar, karanlık, kavga gürültü, yollarda yığılmış ölü canlar... Hepsi onun suçu, onun!"</p>

  <p class="normal">Sustu.</p>

  <p class="normal">Graham düşünceliydi. "Şimdi eğer doğru anladıysam," dedi.</p>

  <p class="normal">Elini uzattı. Parmaklarını kullanarak kendisine anlatılan olayları birer birer saymaya başladı.</p>

  <p class="normal">"Uykucu uyuyordu."</p>

  <p class="normal">"Onun yerine başkasını koydular," dedi ihtiyar.</p>

  <p class="normal">"Belki de. Bu arada Uykucunun mal varlığı konseyin elinde büyüdükçe büyüdü. Öyle bir hale geldi ki neredeyse bütün dünyanın sahibi oldular. Konsey bu servet sayesinde dünyaya hükmetmeye başladı. Eski İngiliz Parlamentosu'nun yaptığı gibi gücü servetle satın aldılar..."</p>

  <p class="normal">"Hah! İşte bu. İyi bir benzetme. Sen çok da ..." durakladı ihtiyar. Beklemediği bir şeyle karşılaşmıştı.</p>

  <p class="normal">"Ve şimdi bu Ostrog, Uykucuyu uyandırarak bir devrim başlattı. Bu uyanışı batıl inançları olan basit insanlardan başka hiç kimse beklemiyordu. Uykucu uyanıp hakkı olan servetini konseyin elinden alacaktı. Bunca yıldan sonra üstelik!"</p>

  <p class="normal">İhtiyar adam öksürdü. Şaşırmıştı. "Bir gecede bu kadar çok şey öğrenmiş olman çok garip," dedi.</p>

  <p class="normal">"Haklısın." dedi Graham. "Gerçekten de garip."</p>

  <p class="normal">"Hiç zevk şehrine gittin mi?" diye sordu ihtiyar. "Hayatım boyunca bunun özlemini çektim." Gülmeye başladı. "Hatta şimdi bile. Biraz eğlence hiç de fena olmazdı hani," dedi. Graham'ın anlamadığı bir şeyler geveledi ağzında.</p>

  <p class="normal">"Uykucu ne zaman uyandı?" diye sordu Graham.</p>

  <p class="normal">"Üç gün önce."</p>

  <p class="normal">"Nerede şimdi?"</p>

  <p class="normal">"Ostrog'un elinde. Kısa süre önce konseyden kaçtı. Ah benim güzel Efendim, sen nerelerdeydin bu zamana kadar? Pazar yerindeki meydandaydı. Kıyamet orada koptu ya. Bütün şehir bununla çalkalandı. Bütün gevezelik makinelerinde... Her yerde bu konuşuluyor. Konseyi tutanlar bile ondan bahsediyorlar. Herkes onu görebilmek için kendini parçaladı. Sen herhalde ya sarhoştun ya da uyuyordun. Yok yok herhalde benimle kafa buluyorsun sen. Neyse, gevezelik makinelerini susturmak ve insanların meydanlarda toplanmasını engellemek için elektrikleri kestiler. Ondan üstümüze çöktü ya bu lanetli karanlık..."</p>

  <p class="normal">"Uykucunun kurtarıldığını duymuştum..." dedi Graham. "Ama bir saniye. Ostrog'un elinde olduğuna emin misin?"</p>

  <p class="normal">"Onu asla elinde kaçırmaz," diye yanıtladı ihtiyar.</p>

  <p class="normal">"Peki, gelelim şu meseleye. Uykucu'nun yerine gerçekten de bir başkasını mı koydular?"</p>

  <p class="normal">"Herkes böyle düşünüyor. Ateş olmayan yerden duman çıkmaz. Ostrog böyle şeyler yapabilecek bir adam. Söylemiş miydim sana, onunla bir tür akrabalığımız var. Bir bakıma yani... Gelinim üzerinden. Sanıyorum..."</p>

  <p class="normal">"Evet?"</p>

  <p class="normal">"Bana öyle geliyor ki Uykucunun kendi adına bir şey yapacak hali yok. O basit bir kukla. İpleri kimin elindeyse onun borusunu öttürür... Ostrog ya da konsey. Savaş bitince göreceğiz. Şüphesiz ki Ostrog... Başka türlü de olmaz zaten. Şu hale bak."</p>

  <p class="normal">"Bu zevk şehri de neyin nesi?" diye sordu Graham.</p>

  <p class="normal">Yaşlı adam aynı soruyu birkaç kez tekrarlattı. En sonunda doğru duyduğundan emin oldu. Sertçe dürttü Graham'ı. "Bu kadarı da fazla. Sen bu yaşlı adamla eğleniyorsun arkadaş. Anlaşılan göründüğünden daha fazlasını biliyorsun. Yeter eğlenme benimle..."</p>

  <p class="normal">"Kim bilir," dedi Graham muzipçe. "Ama hayır! Neden sana numara yapayım. Zevk şehrinin ne olduğunu bilmiyorum. Gerçekten!"</p>

  <p class="normal">Yaşlı adam son derece samimi bir şekilde gülümsedi.</p>

  <p class="normal">"Daha bilmediğim neler var. Sizin yazınızı okuyamıyorum mesela. Kullandığınız para birimini bilmiyorum. Dünyanın diğer yerlerinde başka hangi ülkelerin olduğunu bilmiyorum. Nerede olduğumu bile bilmiyorum. Nerden yiyecek içecek bulabileceğimi, nereye sığınabileceğimi bilmiyorum."</p>

  <p class="normal">"Hadi gel bakalım," dedi yaşlı adam, "Ne dersin şimdi içecek bir şeyler olsa güzel olmaz mıydı ha?"</p>

  <p class="normal">"Senden tüm bu bilmediğim şeyleri bana anlatmanı istiyorum."</p>

  <p class="normal">"Tamam öyleyse. Kibar beyefendiler eğlenmesini de bilirler." Kuru elleriyle Graham'ın omzuna vurdu. "Peki, hadi bakalım öyleyse. Biliyor musun Uykucunun yerine konulan adamın yerinde olmak isterdim. Eminim bol bol keyif çatıyordur. Bir eli yağda bir eli balda. Çok garip bir yüzü vardı. Herkese açık olduğu zamanlar ben de bilet alıp izlemeye gitmiştim onu. Hakikisi fotoğraflarda olduğu gibiydi... Sapsarıydı yüzü. Neyse... Ama çok sıkılacak. Burası gerçekten garip bir dünya. Gerçi ne kısmetli adam ama. Bir düşünsene. Sanıyorum onu Capri'ye yollarlar. Bir yabancı için olabilecek en güzel eğlence oradadır."</p>

  <p class="normal">İhtiyarı yeniden gıcık tuttu. Ondan sonra sıra dışı tatlar ve zevkler hakkında bir şeyler mırıldanmaya başladı. "Ne kısmetli adam ama. Hayatım boyunca Londra'daydım. Hep böyle bir fırsatı bekledim."</p>

  <p class="normal">"Ama bu Uykucunun gerçekten ölüp ölmediğini bilmiyorsun değil mi?"</p>

  <p class="normal">İhtiyar anlamadı. Graham'ın cümlelerini tekrarlaması gerekti.</p>

  <p class="normal">"İnsanlar 120 yıldan fazla yaşamazlar. Akla aykırı bu," dedi ihtiyar. "Ben aptal değilim. Böyle şeylere ancak aptallar inanır."</p>

  <p class="normal">Graham, ihtiyarın ukala tavrı karşısında öfkelenmeye başlamıştı. "Aptal olup olmadığını bilemem. Ama bu Uykucu meselesinde yanılıyorsun!"</p>

  <p class="normal">"Ne?"</p>

  <p class="normal">"Uykucu hakkında yanılıyorsun. Daha önce söylemedim ama şimdi konuşacağım. Uykucu hakkında söylediklerin doğru değil."</p>

  <p class="normal">"Sen nereden biliyorsun? Zırcahil değil miydin sen? Zevk şehrini bile duymamışsın."</p>

  <p class="normal">Graham durakladı.</p>

  <p class="normal">"Duymadın. Daha ne? E o zaman Uykucuyu..."</p>

  <p class="normal">"Ben Uykucuyum."</p>

  <p class="normal">Kısa bir sessizlik oldu. "Böyle konuşmanız çok tehlikeli Efendim. Böyle şeyler söylemek başınızı belaya sokabilir, hele böyle zamanlarda."</p>

  <p class="normal">Graham şaşırmıştı. İddiasını tekrarladı.</p>

  <p class="normal">"Uykucu olduğumu söyledim. Çok uzun yıllar önce uyuyakaldım. Taş evlerin olduğu küçük bir köydü uyuduğum yer. O zamanlar etrafta çalılıklar vardı. Köyler... Hanlar... Kırsal alanda bir sürü küçük yerleşim birimi vardı. Hiç duymadın mı bunları? Dört gün önce uyandım ve işte karşındayım."</p>

  <p class="normal">"Dört günden beri! Uykucu ha! Ama Uykucu onların ellerinde zaten. Onu asla ellerinden kaçırmazlar. Saçmalık! Zaten acayip konuşuyordun, şimdi iyice saçmaladın. Oradaymışım gibi canlandırabiliyorum kafamda. Lincoln yanı başında. Hiçbir yere gitmesine izin vermiyorlar. O da onlara güvenmiş, kendini onların ellerine bırakmış! Sen garip bir adamsın gerçekten. İşin gücün kafa bulmak. Eğlence arıyorsun kendine. Şimdi neden böyle garip konuştuğunu daha iyi anlıyorum. Fakat..."</p>

  <p class="normal">Aniden durdu. Graham yüzündeki garip ifadeyi fark etmişti.</p>

  <p class="normal">"Eğer Ostrog Uykucuyu elinden kaçırdıysa... Yok daha neler. Yani onların yanındaki başka biri mi o zaman? Hay Allah... Beni de şaşırttın. Ne dümenler çeviriyorsun sen?"</p>

  <p class="normal">Graham ayağa kalktı. "Dinle beni" dedi, "Ben Uykucuyum."</p>

  <p class="normal">"Sen acayip bir adamsın," dedi ihtiyar. "Karanlıkta oturmuş bana akıl almaz şeyler anlatıyorsun. Ama..."</p>

  <p class="normal">Graham'ın öfkesi yerini kahkahalara bıraktı. "Ne saçma bir şey bu," diye bağırdı. "Saçmalık. Bu rüya bitsin artık. Gittikçe içinden çıkılmaz bir hal alıyor. Şu karanlığa bak! Hiç bu kadar karanlık bir düş görmedim biliyor musun? Kendi çağımın iki yüzyıl sonrasında hapsolmuşum... Oturmuş yaşlı bir aptalı gerçekten kendim olduğuma ikna etmeye uğraşıyorum."</p>

  <p class="normal">Öfkeyle kalktı. Gidiyordu. İhtiyar onu takip etmeye başladı. "Hey! Nereye gidiyorsun. Yaşlı bir aptalım ben. Gitme. Beni bu karanlıkta yalnız bırakma."</p>

  <p class="normal">Bu sözler Graham'ın tereddüt etmesine neden oldu. Durdu. Sırrını açıklamasının ne kadar büyük bir hata olduğunu fark etti.</p>

  <p class="normal">"Seni gücendirmek istemedim," dedi ihtiyar. İyice yaklaştı. "Kabalık etmek istemem. Eğer istersen kendine Uykucu de. Basit bir oyun işte, ne olacak?"</p>

  <p class="normal">Aniden arkasını döndü Graham. Bir an bile durmaksızın kendi yoluna gitti.</p>

  <p class="normal">Bir süre daha ihtiyarın tiz sesini yeniden duydu. İhtiyar onu takip etmeye çalışıyordu. Sonra sesler kesildi. Graham biraz sonra dönüp arkasına baktığında kimseyi göremedi.</p>
</body>
</html>
