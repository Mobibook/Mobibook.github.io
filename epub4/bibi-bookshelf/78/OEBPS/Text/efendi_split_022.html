<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>efendi.html</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h2baslik" id="calibre_toc_20"><br class="chapter" />
  <br class="chapter" />
  19. Bölüm<br class="chapter" />
  &nbsp;<br class="chapter" />
  <span class="h1baslik">Ostrog'un Gözünden</span><br class="chapter" />
  <br class="chapter" /></h1>

  <p class="normal">Ostrog Efendi'yi bekliyordu. Günlük faaliyetlerinin açıklamasını yapacaktı. Graham daha önceki karşılaşmalarında bu seremoniyi mümkün olduğunca kısa tutmuştu. Bir an evvel havacılık uğraşına dönmek istiyordu. Bu defa ise ilgisi daha yoğundu. Bir an evvel imparatorluğunu geri almak istiyordu. Kızın anlattıkları yüzünden oldukça endişeliydi.</p>

  <p class="normal">Ostrog, dünya genelindeki gelişmelerle ilgili parlak raporlar verdi. Graham'ın anladığı kadarıyla Paris ve Berlin'de bazı küçük sorunlar yaşanmış, örgütsüz bir direniş hareketi ortaya çıkmıştı. "Uzun zamandan sonra," dedi Ostrog, Graham'ın ısrarlı soruları karşısında bir açıklama yapması gerekmişti, "Komün yeniden başkaldırdı. Açık olmak gerekirse bu mücadelenin tabiatında olan bir şey." Ostrog'a bakılırsa, sorun yaşanan şehirlerde çok geçmeden düzen yeniden tesis edilmişti. Graham herhangi bir çatışmanın yaşanıp yaşanmadığını sordu. "Küçük çaplı şeyler oldu," dedi Ostrog. "Sadece bir bölgede. Ama Afrika tarım polisimizin Senegal kolu hazırlıklıydı. Birleşik Afrika Şirketlerimiz gerçekten iyi eğitimli bir polis gücüne sahiptir. Hem zaten uçaklarımız da var. Amerika ve Avrupa şehirlerinde bazı sorunların yaşanacağını tahmin ediyorduk. Ama Amerika epeyce sessiz gözüküyor. Konseyin yenilgisinden dolayı çok mutlular."</p>

  <p class="normal">"Siz neden bazı sorunların yaşanmasını bekliyordunuz?" diye sordu Graham.</p>

  <p class="normal">"Hoşnutsuzluklar var Efendim, sosyal hoşnutsuzluklar."</p>

  <p class="normal">"Emek Departmanı mı?"</p>

  <p class="normal">"Öğreniyorsunuz," dedi Ostrog. Şaşırmıştı. "Evet. Hoşnutsuzluklar esas olarak Emek Departmanı ile ilgili. Bizim devrimimizi de mümkün kılan aslında bu hoşnutsuzluklar olmuştu. Elbette sizin uyanışınızla birlikte."</p>

  <p class="normal">"Evet?"</p>

  <p class="normal">Ostrog gülümsedi. Son derece açık konuşuyordu. "Bu hoşnutsuzluğu harekete geçirmemiz gerekiyordu. Eski idealleri canlandırmaya çalıştık. Bütün insanlar eşit, bütün insanlar mutlu... Bütün servetler insanlar arasında eşit paylaşılacak... Bu hayaller iki yüzyıl önce ölmüştü. Biliyorsunuz. Biz bunları yeniden canlandırdık. Konseyi devirebilmek için böyle yapmamız gerekiyordu. Ve şimdi..."</p>

  <p class="normal">"Evet?"</p>

  <p class="normal">"Devrimimiz tamamlandı. Konseyi devirdik. Harekete geçirdiğimiz insanlarsa henüz normale dönemediler. Aslında daha öncesinde de çatışmalar yaşanıyordu... Tabi ki biz onlara bazı sözler verdik. Ve bu modası geçmiş hümanist anlayış olağandışı bir hızla yayıldı. Popüler hale geldi. Çok garip bir şeydi bu. İsyan tohumlarını eken bizler bile bu ilgi karşısında şaşırmıştık. Sonuç olarak söylediğim gibi Paris'te bir miktar dış yardım almamız gerekti."</p>

  <p class="normal">"Ya burada?"</p>

  <p class="normal">"Burada da sorunlar var. Kitleler eski çalışma düzenine dönmek istemiyorlar. Bir genel grev var. Fabrikaların yarısı boş. Yürüyüşler yapılıyor. Sürekli komünden bahsediliyor. İpekli, parlak giysiler giyen insanlar, sokaklarda hakarete uğruyorlar. Mavi giysililerin sizden çok büyük beklentileri var. Elbette endişe etmenize gerek yok. Gevezelik makinelerini, düzeni ve kanunu destekleyen karşı fikirleri yaymaları için hazırladık. Şimdilik ipleri biraz sıkı tutmalıyız. Mesele bundan ibaret."</p>

  <p class="normal">Graham düşündü. Kendisini bu mücadelenin bir parçası olarak görüyordu. Ama temkinli davranarak kontrollü bir şekilde konuştu.</p>

  <p class="normal">"Demek Afrika'dan siyahî polis getirmeyi gerektirecek kadar büyüdü işler," dedi.</p>

  <p class="normal">"Çok işe yarıyorlar," dedi Ostrog. "Sadık canavarlar gibiler. Kafalarının içi bomboştur. Bizim ayak takımının etkilendiği fikirlerden alabildiğine uzaklar. Konsey başından beri onları yol polisi olarak kullansaydı her şey çok farklı olabilirdi. Ayaklanma dışında endişe edecek herhangi bir şey yok. Siz uçak keyfinize gönül rahatlığı ile geri dönebilirsiniz. Biz muazzam teknik imkanlara sahibiz. Pilotlarımız dünyanın en ayrıcalıklı, en zengin ve en içe kapalı sendikasının çatısı altında. Rüzgar gülü mühendislerimiz de öyle... Gökler bizim. Göklere hakim olan, dünyaya da hakim olur. Karşımızda güçlü bir organizasyon yok. Liderleri yok. Sadece gizli toplulukların bölgesel liderleri var. Ama bunları da sizin uyanışınızdan önce biz organize etmiştik. Sadece duygusal ve işgüzar adamlar işte o kadar. Genellikle birbirlerini çekemezler. Hiçbiri merkezi bir lider olabilecek güce sahip değil. Anlayacağınız ortada düzensiz bir hareket var. Diyelim ki bir lider buldular kendilerine. Yine de hava gücünüzü yenmeleri mümkün değil. Halkın kendi gücüyle devrim yapabildiği günler geride kaldı."</p>

  <p class="normal">"İnşallah öyledir," dedi Graham. Kafasından bin türlü düşünce geçiyordu. "Sizin dünyanız beni her zaman şaşırtıyor. Eski günlerde biz demokratik bir geleceğin hayalini kurardık. Harika, demokratik bir yaşam düşümüz vardı. Öyle ki geleceğin dünyasında bütün insanlar eşit ve mutlu olacaklardı."</p>

  <p class="normal">Ostrog gözlerini ona dikti. Bakışlarında son derece kararlı bir ifade vardı. "Demokrasi artık geride kaldı," dedi. "Bir daha da geri gelmeyecek. Demokrasi çağı Creçy okçuları<sup class="calibre3"><a href="../Text/efendi_split_043.html#footnote-11610-15" id="footnote-11610-15-backlink">15</a></sup> ile birlikte başlamıştı. Sonra piyade birlikleri ortaya çıktılar. Halk kitleleri artık savaş kazanamaz oldu. Pahalı toplar, zırhlı araçlar, stratejik demiryolları giderek esas güç kaynakları haline geldi. Ve bugün, bizim çağımız servet çağı. Servet daha önce hiç olmadığı kadar büyük bir güç günümüzde. O, karaya, denizlere ve havaya hükmediyor. Serveti elinde bulunduranlar tüm gücü kendilerinde topluyorlar. Elbette sizin adınıza... Gerçekleri kabul etmelisiniz. Halk için bir dünya ya da halkın yönettiği bir dünya öğretisi, sizin döneminizde de denenip hüsrana uğrayan boş bir hayalden ibaret."</p>

  <p class="normal">Graham hemen cevap vermedi. İçi karamsarlıkla dolmuştu.</p>

  <p class="normal">"Hayır," dedi Ostrog. "Sıradan insanın egemenlik iddiasında bulunduğu günler artık geride kaldı. Kırsal alanda insanlar arasında ortalama bir denge vardır. İnsanların konumları birbirlerine yakın sayılır. Belki de bu yüzden erken dönem aristokrasisi tehlikelere karşı savunmasızdı. O dönemde başkaldırılar, çekişmeler ve kargaşa asillerin başına bela oluyordu. İlk gerçek aristokrasi, kalelerin ve zırhların gelişimiyle ortaya çıktı. Ancak böyle kalıcı hale gelebildi. Tüfek ve okun yaygınlaşmasıyla birlikte gücünü yitirdi. Bugün artık nihayet en gerçek ve en güçlü aristokrasinin çağı başlamıştır. Barut ve demokrasi çağı, insanlığın genel akışı içerisinde bir istisna oluşturur. Sıradan insan bugün geldiğimiz noktada tamamen çaresizdir. Şehir adı verilen muazzam bir makineye sahibiz. Sıradan insanın anlayışının çok ötesinde karmaşık bir makine..."</p>

  <p class="normal">"Yine de" dedi Graham, "Hâlâ direnen birileri var. Baskı altında tutmaya çalışıyorsunuz ama bir şekilde direnmeyi başarıyorlar."</p>

  <p class="normal">"Göreceksiniz," dedi Ostrog. Yüzünde tüm bu sorunları küçümsediğini gösteren kararlı bir gülümseme vardı. "Bu gücü kendimi yok etmek için canlandırmadım ben. Güvenin bana."</p>

  <p class="normal">"Merak ettiğim bir şey var," dedi Graham.</p>

  <p class="normal">Ostrog gözlerini Graham'a dikti.</p>

  <p class="normal">"Dünya bu şekilde devam etmeli mi sizce?" dedi. Duygusal bir havada sormuştu bu soruyu.</p>

  <p class="normal">"Ne demek istiyorsunuz?" diye sordu Ostrog, "Başka nasıl olabilir ki?"</p>

  <p class="normal">"Ben demokratik bir çağdan geliyorum. Karşıma çıkan bu aristoratik tiranlık bana garip geliyor."</p>

  <p class="normal">"Evet, ama bu tiranlığın lideri sizsiniz."</p>

  <p class="normal">Graham başını salladı.</p>

  <p class="normal">"Peki," dedi Ostrog. "Meseleyi baştan ele alalım. Değişimler hep böyle yaşanır aslında. Aristokrasi, en iyinin hakimiyeti, yetersiz olanların ise yok oluşu anlamına gelir bir yerde. Doğal gelişimin de kanunu bu değil mi? Hep güçlü olan ayakta kalır."</p>

  <p class="normal">"Benim karşılaştığım bu gösteriş budalası insanlar mı sizin asilleriniz?"</p>

  <p class="normal">"Hayır. Onlar değil elbette," dedi Ostrog. "Onların büyük bölümü yaşını başını almış. Çoğunun çocukları yok. Ölüp gidecekler ve onlardan geriye bir şey kalmayacak. Umalım ki her şey yolunda gitsin, geri dönüşler yaşanmasın. Zaten pek çoğu ötenaziyi iyi bir final olarak görüyor. Onlar yok olup gidecekler ve ırkımız bu şekilde gelişecek."</p>

  <p class="normal">"Hoş bir ölüm," dedi Graham. "Yine de," dedi ve bir süre düşündü. "Başka bir şey daha var. Halkın kendisi. Yoksul insanlar. Onlar da bu şekilde ölebilecekler mi? Hayır bu şansa dahi sahip değiller. Acı çekiyorlar. Ve onların acılarının yarattığı hoşnutsuzluk sizin tahmin ettiğinizden çok daha büyük bir güç."</p>

  <p class="normal">Ostrog sabırsızca odada dolaşmaya başladı. Gerginleşmişti.</p>

  <p class="normal">"Siz bu işlere kafanızı takmayın," dedi. "Birkaç güne kalmaz her şey yoluna girer. Kalabalık büyük, aptal bir canavardır. Bırakın yaşamaya devam etsin. Böylece onu evcilleştirip kendi çıkarlarımız için kullanabiliriz. Köle ruhlu insanlara karşı en ufak bir sempati beslemiyorum. İki gece önce marş söyleyen, slogan atan insanları duydunuz. Onlara bu marşı birileri öğretti. Aralarından birini çevirip bu sloganların anlamını sorun. Size yanıt veremeyecektir. Sizin için bağırdıklarını sanıyorlar. Size sadık olduklarını, kendilerini size adadıklarını zannediyorlar. Daha düne kadar konseyi katletmek istiyorlardı. Bugünse konseyi devirenlerin karşısında homurdanmaya başladılar."</p>

  <p class="normal">"Hayır hayır," dedi Graham. "Onlar aslında kendi hazin hayatlarından duydukları hoşnutsuzluğu haykırıyorlar. Her türlü zevk ve onurdan yoksun bir hayat. Umutlarını bana bağlamışlar."</p>

  <p class="normal">"Peki, dün neydi umutları? Bugün nedir? Beklenti sahibi olmaya hakları var mı acaba? Az çalışarak çok çalışanlarla aynı şeylere sahip olmak istiyorlar. İnsan ırkının gerçek umudu ne peki? Bir gün üst-insan gelecek. Zayıfları, adileri ve canavarları ya kendine tabi kılacak ya da tamamen yok edecek. Ya imha ya itaat... Dünya kötülerin, aptalların, zayıfların değil. Onlara düşen ölüp gitmek. Onların ölümü ırkımızın yükselişi için şart. Hayvanın insan türüne yükselişi de bu şekilde gerçekleşmedi mi? Göreceksiniz insanın daha üst bir türe evrimi de böyle mümkün olacak."</p>

  <p class="normal">Ostrog'un son derece düşünceli bir hali vardı. Graham'a döndü. "Bizim büyük dünya devletimizin Viktorya döneminden gelen bir İngiliz'e nasıl gözüktüğünü tahmin edebiliyorum. Siz temsili demokrasinin kurumlarını arıyorsunuz. Kimi unsurlarına hâlâ rastlanılabilir bu kurumların. Konseyler, parlamentolar ve benzeri türden 17. yy ahmaklıkları. Bizim zevk şehirlerimize karşı olumsuz duygularınız olduğunu görüyorum. Anlaşılabilir bir şey bu. Ama zamanla daha iyi anlayacaksınız. Halk kıskançlıktan kuduruyor. Sizin bu konudaki olumsuz fikirleriniz onlara çok sempatik gelecektir. Bugün bile sokaklarda zevk şehirlerinin yıkılması için bağırıp duruyorlar. Halbuki zevk şehirleri, devletin boşaltım sistemleri gibi çalışıyor. Zayıf ve ahlaksız tipler için büyük bir çekim merkezi oluşturuyorlar. Her geçen yıl daha fazlası geliyor. Bütün şehvet düşkünleri, tembeller, dünyanın tüm çapkınları; buraya gelip güzel bir yok oluşa hazırlanıyorlar. Oraya gidip zamanlarını boşa harcadıktan sonra çocuk sahibi olmadan ölüp gidiyorlar. Şehvet düşkünü aptallar! Ve böylece insan türü her geçen gün biraz daha gelişiyor. Eğer halkın gerçekten aklı başında olsaydı zenginlerin bu şekilde mutlak bir yok oluşa sürüklenmelerini kıskanmazlardı. Diyelim ki siz bizim köleleştirdiğimiz işçileri azat ettiniz. Hayatlarını yeniden zevk dolu kıldınız. Bu sadece onların layık oldukları çamura daha fazla batmalarına neden olacaktır." Gülümsedi. Yüzündeki ifade Graham'ı tiksindirmişti.</p>

  <p class="normal">"Öğreneceksiniz. Bu fikirleri iyi tanıyorum ben. Çocukluğumda Shelley'i<sup class="calibre3"><a href="../Text/efendi_split_044.html#footnote-11610-16" id="footnote-11610-16-backlink">16</a></sup> ve özgürlük rüyasını okumuştum. Özgürlük diye bir şey yoktur. Yalnızca bilgelik ve öz denetim vardır. Özgürlük içimizdedir. Varsayalım ki, mümkün değil ama bu yürüyen mavili aptallar bir şekilde bizi yenmeyi başardılar. Sonra ne olacak? Ne olacağını söyleyeyim size. Başka Efendilerin eline düşecekler. Koyunlar olduğu müddetçe onları avlayacak kurtlar da olacaktır. En fazla bu mutlak sonu bir süre erteleyebilirsiniz. Aristokrasinin yükselişi karşı konulmaz bir gerçek. Zafer üst-insanın olacak. Sokaktakilerin bütün çılgınca protestolarına rağmen... Bırakın isyan etsinler, hatta bırakın kazansınlar. Beni ve benim gibileri öldürsünler. Başkaları ortaya çıkacaktır, başka Efendiler. Ve netice değişmeyecek.</p>

  <p class="normal">"Merak ediyorum," dedi Graham kararlı bir şekilde. Bir süre için gözlerini yere indirdi. "Yaşananları kendi gözlerimle görmeliyim." Kendinden emin bir ses tonuyla konuşmuştu. "Yalnızca görerek anlayabilirim. Öğrenmem gerekiyor. Ben de size bunu söylemek istiyordum. Ostrog, ben zevk şehirlerinde ömür tüketen bir kral olmak istemiyorum. Uçaklarla ve diğer şeylerle yeterince vakit geçirdim. Bugünün insanlarının nasıl yaşadığını, gündelik hayatın nasıl geliştiğini öğrenmek istiyorum. Böylece konuştuğumuz bu meseleleri çok daha iyi anlayabilirim. Sıradan insanların, özellikle çalışanların nasıl yaşadıklarını görmek istiyorum. Nasıl çalışıyorlar, nasıl yaşıyorlar, nasıl çocuk yetiştiriyorlar ve hatta nasıl ölüyorlar..."</p>

  <p class="normal">"Bunları gerçekçi romanlardan öğrenebilirsiniz," dedi Ostrog. Dalgınlaşmıştı.</p>

  <p class="normal">"Ben gerçeğin kendisini istiyorum," dedi Graham.</p>

  <p class="normal">"Bazı zorluklar olabilir," dedi Ostrog. Düşünüyordu. "Genellikle..."</p>

  <p class="normal">"Sanmıyorum..."</p>

  <p class="normal">"Düşünüyorum da... Yine de belki... Şehre gidip sıradan insanları tanımak istiyorsunuz, anlıyorum."</p>

  <p class="normal">Kafasında bir sürü şeyi tartıp nihayet bir sonuç çıkarmıştı. "Kılık değiştirerek gitmeniz daha iyi olur," dedi. "Şehir fazlasıyla hareketli. Sizin aralarında olduğunuzu keşfederlerse, korkunç bir kargaşa doğabilir. Yine de şehre gitme fikriniz... Bir şeyler ayarlayabiliriz sanıyorum. Eğer bu fikir gerçekten de size ilginç geliyorsa neden olmasın. Elbette ki Efendi sizsiniz. Dilerseniz hemen gidebilirsiniz. Asano kılık değiştirmenize yardımcı olacaktır. O da sizinle gelir. Aslına bakarsanız hiç de fena bir fikir değil bu."</p>

  <p class="normal">"Benimle paylaşmanız gereken başka bir konu var mı?" dedi Graham. Şüphelenmeye başlamıştı.</p>

  <p class="normal">"Hayır Efendim hayır. Bir süreliğine işlerin idaresi konusunda bana güvenebilirsiniz," dedi Ostrog gülümseyerek. "Farklı düşünsek bile..."</p>

  <p class="normal">Graham'ın bakışları sertti.</p>

  <p class="normal">"Bu aralar bir çatışma yaşanma ihtimali yok değil mi," diye sordu.</p>

  <p class="normal">"Elbette yok."</p>

  <p class="normal">"Bu siyahi meselesi kafama takılıyor. Halkın bana karşı bir düşmanlığı olduğunu sanmıyorum. Sonuçta Efendiyim ben. Neyse. Londra'ya siyahîlerin getirilmesini istemiyorum. Bunu belki de ilkel bir önyargı olarak görebilirsiniz. Yine de benim Avrupalılar ve diğer ırklar hakkında farklı hislerim var. Hatta Paris'te bile..."</p>

  <p class="normal">Ostrog gözlerini Graham'a dikmişti. "Londra'ya siyahîleri getirmek gibi bir kararımız yok," dedi yavaşça. "Ama eğer..."</p>

  <p class="normal">"Ne olursa olsun Londra'ya silahlı siyahîleri getirmeyeceksiniz," dedi Graham. "Bu konuda çok kararlıyım."</p>

  <p class="normal">Ostrog sessiz kaldı. Saygıyla başını salladı.</p>
</body>
</html>
