<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>efendi.html</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h2baslik" id="calibre_toc_13"><br class="chapter" />
  <br class="chapter" />
  12. Bölüm<br class="chapter" />
  &nbsp;<br class="chapter" />
  <span class="h1baslik">Ostrog</span><br class="chapter" />
  <br class="chapter" /></h1>

  <p class="normal">Graham şimdi kendi durumunu daha iyi anlayabiliyordu. Ostrog'la ilgili nihai kararını ihtiyarla yaptığı konuşmadan sonra vermişti. Anlaşılan isyan liderleri ortadan kaybolmasını gizli tutuyorlardı. Her an ölüm haberi gelebilirdi. Konsey tarafından yeniden ele geçirildiğini ilan etmeleri de mümkündü tabi.</p>

  <p class="normal">Aniden bir adam Graham'ın önünde durdu. "Duydun mu?" dedi.</p>

  <p class="normal">"Hayır," dedi Graham. Doğruldu.</p>

  <p class="normal">"Neredeyse bir dozan. Bir dozan insan!" dedi ve aceleyle ilerledi.</p>

  <p class="normal">Bir grup erkek ve yanlarındaki bir kız karanlıkta ilerlediler. Bağıra çağıra bir şeyler konuşuyorlardı. "Teslim olmuşlar. Bir dozan adam!", "İki dozan adam.", "Ostrog! Ostrog!" Bağırışlar giderek uzaklaştı ve anlaşılmaz bir hale geldi.</p>

  <p class="normal">Başkaları da bu grubun peşinden gittiler. Duyduklarından bazıları özellikle ilgisini çekmişti. Bir an için hepsinin aynı dili konuşmadıklarını düşünmüştü. Anlayamadığı birçok sözcük duydu. Pigeon İngilizcesi<sup class="calibre3"><a href="../Text/efendi_split_040.html#footnote-11610-12" id="footnote-11610-12-backlink">12</a></sup> ya da zenci ağzı gibi bir şeydi bu. Anlaşılması güç, şekil değiştirmiş sözcükler. Yanlarına yaklaşıp soru sormaya cesaret edemedi. Ostrog'un muhtemel zaferi konusunda, galiba ihtiyar adam haklıydı. Bu insanlar konseyin yenilgisini kutluyorlardı. Demek kendisini gözü kara bir şekilde kovalayan konsey, tüm bu olanlardan sonra güçsüz duruma düşmüştü. Peki, durum gerçekten böyleyse ona ne olacaktı? Tereddütleri vardı. Kalktı. Ufak tefek şişman bir adamı takip etmeye başladı. Ne var ki adama güvenemedi. Yaklaşmaya cesaret edemiyordu.</p>

  <p class="normal">Rüzgar Gülü Ofisleri hakkında bir şeyler öğrenmeliydi. Öyle ya. Neyin nesiydi bu Rüzgar Gülü Ofisleri, nasıl gidilirdi oraya? Birkaç kişiden kendisine yolu tarif etmelerini rica etmişti. Konuştuğu ilk kişinin tarif ettiği rotayı izlerken kendisini Westminster yolunda buldu. İkincisi ise kestirme yollar önermişti. Yolu ararken sık sık kayboluyordu. Konuştuğu herkes yürüyen platformlardan uzaklaşmasını tavsiye etmişti. Orta merdivenleri kullanarak karanlık kavşağa inmeliydi. Kavşağa doğru giderken çok ilginç şeylerle karşılaştı. Bunların arasında en önemlisi garip bir lehçeyle konuşan boğuk sesli adamla karşılaşması oldu. Duyduğu şey farklı bir lehçeden ziyade yabancı bir dile benziyordu. Adam kimi eski İngilizce sözcükleri iyiden iyiye anlaşılmaz bir biçimde kullanıyordu. Yeni çağın serserilerinin diliydi bu. Sonra başka bir ses duydu. Küçük bir kız şarkı söylüyordu. Graham'a seslendi kız. Kardeşini kaybettiğini söylüyordu. Üzerine atıldı. Galiba numara yapıyordu. Kızı tuttu ve gülümsedi. Kız boğuk sesli adamdan azar işitince hızla ortadan kayboldu. Konuşulanların hiçbirini anlayamamıştı Graham.</p>

  <p class="normal">Gürültüler çoğaldı. Yanından ağır aksak ilerleyen insanlar geçti. Heyecanlı heyecanlı konuşuyorlardı. "Teslim oldular." "Konsey mi! Daha neler!" "Yolların orda böyle söylüyorlar." Ferah bir yere gelmişti. İnsanlar oradan oraya koşturuyorlardı. Birisine yolu sordu. "Bu yönde doğruca devam et," dedi bir kadın. Kendisine söyleneni yaptı. Biraz sonra küçük bir masaya çarptı. Üzerinde cam malzemeler vardı masanın. Gözleri artık karanlığa uyum sağladığından daha iyi görebiliyordu. Etrafını inceledi. Bir iki masa daha vardı. Tabak çanak sesleri geliyordu. Birileri yemek yiyordu galiba. Ne rahat insanlardı ama. Hiçbir şeyi kafalarına takmadan yemeklerini yiyorlardı. Ne ayaklanma, ne de karanlık umurlarındaydı. Az ileride hafif bir ışık gördü. Yaklaştıkça ışık görünmez oldu. Bir şeyin arkasında kalmış olmalıydı. Ayağı önündeki basamaklara takıldı. Önünde bir koridor uzanıyordu. Birilerinin hıçkırarak ağladığını işitti. İki küçük kız çocuğu... Korkmuşlardı. Graham'ın ayak seslerini duyunca sustular. Kızları teselli etmeye çalıştı. Herhangi bir karşılık alamayınca yoluna devam etti. Kızlar o uzaklaşana kadar hareketsiz kaldılar. İyice uzaklaştığı sırada kızların yeniden ağlamaya başladıklarını duydu.</p>

  <p class="normal">Önüne bir merdiven çıktı. Yanında genişçe bir açıklık uzanıyordu. Yukarısı alacakaranlıktı. Devam etti. Yürüyen yolların bulunduğu bir sokağa gelmişti. Düzensiz bir topluluk yürüyüş yapıyordu burada. İsyan marşını söylüyorlardı. Etrafta fenerler yanıyordu. Hemen altlarında bir sürü kısa gölgenin titreştiğini fark etti. İnsanlara yolu sorarak ilerlemeye devam etti. Burada da daha önce duyduğu o garip lehçeyle konuşuyordu insanlar. Neyse ki söylenenleri anlayabilmişti. Westminster'daki Rüzgar Gülü Ofisleri dört kilometre uzaktaydı. İşin zor kısmı geride kalmıştı. İnsanlar bundan sonrasının daha kolay olacağını söylüyorlardı.</p>

  <p class="normal">Rüzgar Gülü Ofisleri'ne yaklaştığını düşündü. Yanından geçip giden yürüyüşçülerin alkış sesleri ve zafer çığlıkları giderek yükselmeye başlamıştı. Üstelik şehrin ışıklandırma sistemi de normale dönüyordu. Anlaşılan konseyin işi bitmek üzereydi. İşin garibi hiç kimse Uykucunun kaybolduğundan bahsetmiyordu.</p>

  <p class="normal">Şehrin bütün ışıkları bir anda yandı. Karanlığa alışan gözleri rahatsız olmuştu. Çevresindeki herkes de aynı durumdaydı. Işıklar geldiği sırada heyecanlı kalabalıklar vardı etrafta. Rüzgar Gülü Ofisleri'nin yanındaki yollar tıka basa insan doluydu. Ortalığın aydınlanması ruh halinde bir değişikliğin meydana gelmesine neden olmuştu. Daha önce gidip Ostrog'a katılmak istiyordu. Şimdi ise keskin bir huzursuzluk vardı içinde.</p>

  <p class="normal">Bir süre kendi adını haykıran insanlar tarafından itilip kakıldı, engellendi. İlerlemek hiç de kolay değildi. Bu insanların bazıları yara bere içerisindeydiler. Rüzgar Gülü Ofisleri'nin ön cephesinde bazı hareketli resimler vardı. Net göremiyordu. Bütün gayretlerine rağmen kalabalığın yoğunluğu yaklaşmasına izin vermedi. Bölük pörçük bir şeyler duyuyordu. Anlaşılan Konsey Evi'ni ele geçirmek için bir mücadele verilmişti. Olaylar hakkında tam bir bilgisi olmaması ve benliğini kuşatan kaygılar harekete geçmesini engelliyordu.</p>

  <p class="normal">Nasıl aşacaktı bu kalabalığı. Kalabalık geçit vermez gibi gözüküyordu. Ağır ağır ilerlemeye çalıştı. Sonra ana yoldaki merdivenlerin binanın içine girdiğini fark etti. Ne var ki yoldaki kalabalığı aşması da hiç kolay olmayacaktı. Epey bir süre mücadele etti. Binaya vardığında korumalara derdini anlatabilmesi de aynı derecede güç oldu. Söyledikleri ile dalga geçmişlerdi. En sonunda başka bir yol denemeye karar verdi. Ostrog için son derece önemli haberler getirmişti. Bunları ancak ona anlatabilirdi. İsteksiz bir biçimde de olsa Ostrog'u durumdan haberdar etmeyi kabul ettiler.</p>

  <p class="normal">Uzun süre küçük bir odada bekledi. En sonunda Lincoln geldi. Mahcup bir hali vardı. Onu görmeyi beklemiyordu. Kapının eşiğinde durdu. Dikkatle süzdü Graham'ı. Sonra heyecanla ona yöneldi.</p>

  <p class="normal">"Evet!" dedi. "Bu gerçekten de sizsiniz. Yaşıyorsunuz!"</p>

  <p class="normal">Graham başına gelenlerle ilgili kısa bir açıklama yaptı.</p>

  <p class="normal">"Kardeşim sizi bekliyor," dedi Lincoln. "Tiyatro alanında ölmüş olabileceğinizden korktuk. Her şey çok taze... Ne yapacağımızdan emin olamadık. O da sizin yanınıza gelecek."</p>

  <p class="normal">Asansörle yukarı çıktılar. Dar bir geçitten ve büyük bir odadan geçtiler. Daha sonra nispeten küçük bir odaya girdiler. İçeride yalnızca bir kanepe ve duvarda asılı duran oval bir disk vardı. Oval diskin rengi griye çalıyordu. Kablolarla bağlanmıştı. Lincoln kısa bir süre için Graham'ı odada yalnız bıraktı. Diskin üzerinde dumanlı şekiller belirmeye başladı. Graham bunların ne olduklarını anlamaya çalışıyordu.</p>

  <p class="normal">Bir ses duydu. Epey uzaktan geliyordu. Büyük ve coşkulu bir kalabalığın alkışları ve sevinç çığlıkları adeta yeri göğü inletiyordu. Sesler aniden kesildi. Çok hızlı başlayıp aynı hızla son bulmuştu. Dışarıdan ayak sesleri geldi. Kim olduğunu bilmediği bir kadın "Ostrog bu," dedi. Sonra bir zil sesi duydu ve kısa bir sessizlik oldu.</p>

  <p class="normal">Bir süre sonra yine sesler gelmeye başladı. Diğer odalarda bir hareketlilik vardı. Bir sürü ayak sesinin arasında bir tanesi kolaylıkla diğerlerinden ayrılabiliyordu. Giderek yaklaştı. Ayak seslerinin sahibi belirgin bir biçimde ritmik yürüyordu. Odaları birbirinden ayıran perde yavaşça yükseldi. Kapıda uzun, beyaz saçlı bir adam duruyordu. Krem rengi ipek kıyafetler giymişti. Gözlerini Graham'a dikti.</p>

  <p class="normal">Bir süre hiç kıpırdamadı yerinden. Sonra ilerleyip içeri girdi. Graham'ın dikkatini ilk olarak adamın fiziksel özellikleri çekmişti. Çok geniş bir alnı vardı. Açık mavi gözleri epeyce çöküktü. Kaşları beyazlamıştı. Burnu kavisliydi. Gözleri ve ağzının kenarındaki kırışıklar genel görünümü ile çelişiyordu. Belli ki çok genç değildi bu adam. Graham ayağa kalktı. Bir süre için iki adam sessizce birbirlerini süzdüler.</p>

  <p class="normal">"Siz Ostrog olmalısınız?" dedi Graham.</p>

  <p class="normal">"Evet. Ben Ostrog."</p>

  <p class="normal">"Büyük patron!"</p>

  <p class="normal">"Öyle derler."</p>

  <p class="normal">Sessizlik Graham'a ağır gelmeye başlamıştı. "Size teşekkür etmeliyim. Sanıyorum kurtarılmamda çok önemli bir rolünüz oldu," diye lafa girdi.</p>

  <p class="normal">"Öldürülmüş olabileceğinizden korktuk," dedi Ostrog. "Ya da tekrar uyutulmanızdan... Bu durumu gizli tutmak için çok uğraştık. Elimizden geldiğince yokluğunuzu belli etmedik. Peki siz nerelerdeydiniz? Buraya gelmeyi nasıl başardınız?"</p>

  <p class="normal">Graham başından geçenleri kısaca anlattı.</p>

  <p class="normal">Sessizce dinledi Ostrog.</p>

  <p class="normal">Gülümsedi. "Sizin burada olduğunuzu haber vermek için geldiklerinde ne yapıyor olduğumu tahmin bile edemezsiniz..."</p>

  <p class="normal">"Nedir?"</p>

  <p class="normal">"Dublörünüzü hazırlıyordum."</p>

  <p class="normal">"Dublörüm mü?"</p>

  <p class="normal">"Size çok benzeyen birisini bulmaya uğraştım. Onu hipnotize edecektik. Böylece rol yapmasına da gerek kalmayacaktı. Bunu yapmak zorundaydık. İsyanın temelinde sizin uyanışınız, yeniden bizimle birlikte olmanız var. Şu an bile muazzam bir kalabalık toplandı tiyatro alanında. Sizi görmek için bekliyorlar. Sizi kendi gözleriyle görmek, gerçekten uyanmış olduğunuzdan emin olmak istiyorlar. Bizim toplumumuz için sizin konumunuzun önemini biliyorsunuz sanıyorum?"</p>

  <p class="normal">"Maalesef pek az şey biliyorum."</p>

  <p class="normal">"Bakın şöyle açıklayayım," dedi Ostrog. Odanın içinde bir iki tur attı.</p>

  <p class="normal">"Siz" dedi, "Dünyanın mutlak hakimisiniz. Dünyanın kralısınız. Elbette ki gücünüzün ve yetkilerinizin bazı sınırları var. Yine de siz tam anlamıyla bir güç sembolüsünüz. Devletin sembolü. Beyaz konsey ya da sıkça söylendiği biçimiyle vekiller konseyi..."</p>

  <p class="normal">"Ana hatlarıyla bu konular hakkında bilgi sahibi oldum. Gerçekten çok merak ediyordum. Neyse ki boşboğaz bir ihtiyara rastladım."</p>

  <p class="normal">"Anlıyorum. Büyük halk yığınları sizi gerçek lider olarak görüyor. Sizin döneminizde pek çok insanın kraliyet ailesine atfettiği gücü bizim halkımız şimdi size atfediyor. Dünyanın hiçbir yerinde büyük halk kitleleri, vekillerinizin yönetiminden hoşnut değiller. Şikayetlerin büyük çoğunluğu, her yerde karşılaşabilecek türden şeyler. Sıradan insanlar kendi sıradanlıklarını kabullenemiyorlar... Çalışmanın, disiplinin getirdiği acılardan kurtulmak istiyorlar. Diğer taraftan vekilleriniz gerçekten de sorunlu bir yönetim sergilediler. Çok ciddi meselelerde son derece akılsızca davrandılar. Mesela emek şirketlerinin yönetimi konusunda... Ellerinde sonsuz olanaklar vardı. Biz Halk Partisi olarak reform talebinde bulunuyorduk. Sizin uyanışınızdan önce başlamıştı bu süreç. Ama uyanışınız her halükarda tam zamanında gerçekleşti. Yurtsever düşüncelere sahip insanlar çok daha önceleri sizin uyandırılmanızı önermişlerdi. Sizin uyanışınızın arkasından isyanın patlayacağını herkes biliyordu." Ostrog'un yüzünde garip bir gülümseme belirdi.</p>

  <p class="normal">Ostrog, isyanı anlatırken tuhaf bir el işareti yapmıştı. Graham söylenenleri anladığını göstermek için kafasını salladı.</p>

  <p class="normal">"Konsey beceriksiz. Sürekli birbirlerine düşüyorlar. Her zamanki halleri bu. Sizinle de ne yapacaklarını bilemediler. Gördünüz, en sonunda sizi hapsetmeye kalktılar."</p>

  <p class="normal">"Evet. Anlıyorum. Peki, şimdi durum nedir. Kazandık mı?"</p>

  <p class="normal">"Kazandık. Gerçekten de kazandık. Bu gece, beş saat içerisinde... Bir anda her yere yayıldık. Rüzgar Gülleri Halkı, Emek Şirketi ve ona bağlı milyonlar; hepsi zincirlerini kırdılar bu gece... Uçakların kontrolünü de ele geçirdik."</p>

  <p class="normal">"Evet," dedi Graham.</p>

  <p class="normal">"Bu özellikle gerekliydi. Kaçabilirlerdi yoksa. Bütün şehir ayaktaydı. Üç kişiden en az biri, bu mücadeleye dahil oldu. Bütün maviler, bütün kamu görevlileri hepsi bizim tarafımızda. Konseyin elinde sadece birkaç pilot ile kızıl polis kaldı, onun da yarısı hatta... Siz kurtarıldınız. Ardından Konsey Evi'ndekiler dışında kalan polis gücü büyük ölçüde dağıtıldı. Silahsızlandırıldı. Direnenler de öldürüldüler. Artık Londra'nın her yeri bizim elimizde. Onların elinde sadece Konsey Evi kaldı."</p>

  <p class="normal">"Kızıl polis gücünün önemli bir bölümünü sizi yakalamaya çalışırken kaybettiler. En önemli liderlerini yitirdiler. Merkezlerinden çok uzaklaşmışlardı. Tiyatro alanındaki savaşta onların Konsey Evi'yle olan irtibatlarını kesmeyi başardık. Bu gece kelimenin tam anlamıyla bir zafer gecesi. Her yerde sizin yıldızınız parlıyor. Bir gün öncesine kadar konsey dimdik ayaktaydı. Sonra birkaç ıslık, gizli bir silahlanma süreci ve birdenbire..."</p>

  <p class="normal">"Ben çok bilgisizim bu konularda," dedi Graham. "Korkarım ki hâlâ bu mücadelenin hangi koşullarda yürütüldüğünü tam olarak anlayabilmiş değilim. Sizin beni aydınlatabileceğinizi umuyorum. Konsey nerede şimdi? Savaş nerede yaşanıyor?"</p>

  <p class="normal">Ostrog odanın diğer tarafına gitti. Bir ses geldi ve oda karardı. Duvara asılı oval şekilden çıkan ışıklar, odayı aydınlatmaya başladı. Graham uzun bir süre bunun ne olduğunu anlayamadı.</p>

  <p class="normal">Üzerinde bulutsu şekiller bulunan gri diskin görüntüsü yavaş yavaş değişmeye başladı. Derinlik kazandı ve renklendi. Oval bir pencereye benzettiği disk, artık tamamen farklı bir görünüm kazanmıştı.</p>

  <p class="normal">Disk, şimdi parlak bir sahneyi andırıyordu. Yanında bir kablo uzanıyordu. Derken diskin üzerinde bir dizi büyük rüzgar gülünün ortaya çıktığını gördü. Geniş aralıklarla sıralanmışlardı. Konsey Evi'nden kaçarken aralarından geçtiği rüzgar güllerini andırıyordu. Bir sıra halinde ilerleyen kırmızı figürler dikkatini çekti. Hemen yanlarında onlarla birlikte hareket eden siyah şekiller vardı. Daha Ostrog söylemeden Londra'nın çatısına bakmakta olduğunu anlamıştı. Gece yağan karlar erimişti. Bakmakta olduğu şekil kamera obskurasının<sup class="calibre3"><a href="../Text/efendi_split_041.html#footnote-11610-13" id="footnote-11610-13-backlink">13</a></sup> modern versiyonuydu. Kırmızı şekiller soldan sağa doğru koşuyorlardı. Buna rağmen en soldakilerden başlayarak ekranın dışına çıkıyor olmaları dikkatini çekti. Nedeni ne olabilirdi ki bunun? Kısa süre sonra genel görünümün yavaş yavaş sağa doğru kaydığını anladı.</p>

  <p class="normal">"Bir dakika içerisinde savaşı izlemeye başlayacaksınız," dedi Ostrog. "Kırmızılılar esirler. Burası Londra'nın kubbe-çatı bölgesi. Günümüzde tüm evler birbiriyle bağlantılıdır. Meydanlar ve sokaklar iç içedir. Sizin döneminizin şehirlerinde evler arasında bulunan büyük boşluk ve aralıklar uzun zaman önce ortadan kalktı."</p>

  <p class="normal">Birden görüntünün yarısı karardı. Galiba bir insan aletin önüne geçmişti. Adamın üzerinde parlayan bir metal parçası dikkatini çekti. Görüntü kısa sürede yeniden normale döndü. Rüzgar güllerinin arasında adamlar vardı. Silahları parlıyordu. Sağa doğru giderek kalabalıklaşıyor, birilerine el işaretleri yapıyorlardı. Belki de aynı zamanda bağırmaktaydılar. Ama buradan seslerini duyması mümkün değildi. Rüzgar gülleri ve adamlar yavaşça görüntünün dışına çıktılar.</p>

  <p class="normal">"Şimdi," dedi Ostrog, "Konsey Evi'ni göreceğiz." Siyah bir şey çıktı ortaya. Graham görüntüye odaklandı. Kısa süre içerisinde bunun bir boşluk olduğu anlaşıldı. Büyük binaların arasındaki karanlık bir boşluk... Boşluktan duman çıkıyordu. Perişan olmuş bina yığınları, parçalanmış kirişler ve sütunlar... Muazzam bir yapıdan geriye bunlar kalmıştı. Etrafında sayısız insan vardı. Oradan oraya koşuşturuyorlardı.</p>

  <p class="normal">"İşte burası Konsey Evi," dedi Ostrog. "Ellerinde kalan son kale. Bizim saldırımızı durdurabilmek için çok fazla cephane harcadılar. Çevrelerindeki binaların çoğu havaya uçtu. Muhtemelen patlamanın sesini duymuşsunuzdur. Neredeyse şehirdeki camların yarısı patlama sırasında kırıldı."</p>

  <p class="normal">O konuşurken Graham'ın dikkatini bir şey çekti. Harabe haline gelmiş olan bölgenin az ilerisinde, beyaz binalar vardı. Dağınık bir yığın halinde duruyorlardı. Bu yığın çevredeki yapılardan acımasız bir yıkımla izole edilmişti. Siyah boşluklar burada yaşanmış olan felaketin tanıklarıydı. Korkunç bir kasvet kaplamıştı her yeri. Yıkık dökük duvarlardan parçalanmış kablolar ve bükülmüş metal parçaları sarkıyordu. Tüm bunların ortasında ise kırmızı benekler ilerliyordu, konseyin kırmızı kıyafetli polisleri... Orada burada parlayan ışıklar ortalığı aydınlatıyordu. Graham ilk önce beyaz binayı hedef alan saldırının devam etmekte olduğunu düşündü. Daha sonra isyancıların ilerlemediklerini fark etti. Düşmanın son kalesinin etrafındaki yıkıntıların arasında siper almış, arada sırada ateş açıyorlardı.</p>

  <p class="normal">On saatten az bir süre önce, bu binanın içindeki küçük bir odadaydı. Havalandırmanın altında durmuş dışarıyı izliyor, dünyada olup bitenleri merak ediyordu. Nereden nereye!</p>

  <p class="normal">Graham, dikkatli bir şekilde görüntüyü incelemeye başladı. Beyaz bina harabelerle kuşatılmıştı. Ostrog kısa cümlelerle yaşananları açıklamaya devam etti. Muhafızlar kendilerini koruyabilmek için bu yıkıma neden olmuşlardı. Yıkımlar sırasında çok sayıda insan hayatını kaybetmişti. Ostrog bunları anlatırken sesinin tonunda en ufak bir değişiklik olmamıştı. Yıkıntıların arasında ölülerin toplandığı bir noktayı işaret etti. Olukların arasında ambulanslar ilerlemeye çalışıyorlardı. Bu olukların yerinde daha önce yürüyen platformlar vardı. Graham kısa süre içerinde Londra'nın altını üstüne getiren sivil savaşın yıkıcılığını, şimdi çok daha iyi anlayabiliyordu. Bu, o gece ortaya çıkan kendiliğinden bir halk ayaklanması değildi. Aksine ustaca hazırlanmış bir hükümet darbesiydi. Ostrog'un detaylara hakimiyeti hayret vericiydi. Gerçekten de işini biliyordu. Siyah ve kırmızı beneklerin birbiriyle karşılaştığı her nokta hakkında derin bir bilgiye sahipti.</p>

  <p class="normal">Ostrog Graham'ın kurtulduğu odayı işaret etti. Yaşanmış olan yıkım, kaçarken kullandığı güzergahın seçilmesini zorlaştırıyordu. Graham sadece binaların arasındaki yarığı ve uçan makineden kaçarken sığındığı rüzgar gülünü hatırlayabildi. Yolun kalan kısmı ise patlama sırasında tahrip olmuştu. Konsey Evi'ne tekrar baktı. Bir bölümü görülmüyordu. Sağ tarafta kubbeler ve kulelerden oluşan bir yapı vardı. Puslu, belirsiz ve uzaktı. Çok zor seçilebiliyordu.</p>

  <p class="normal">"Ve konsey gerçekten de yenildi ha?" dedi.</p>

  <p class="normal">"Yenildi," diye tekrarladı Ostrog.</p>

  <p class="normal">"Ve ben. Ben gerçekten de..."</p>

  <p class="normal">"Siz Dünyanın Efendisi'siniz."</p>

  <p class="normal">"Ama beyaz bayrak..."</p>

  <p class="normal">"O konseyin bayrağı. Dünya egemenliğinin bayrağı. O bayrak inecek. Savaş bitti. Tiyatroya saldırıları ile ellerindeki tüm imkanları tükettiler. Ellerinde sadece bin civarında adam kaldı. Bunların da büyük bölümü onlara ihanet edecektir. Çok az cephaneleri var. Üstelik biz eski sanatları canlandırdık. Dökme silahlar hazırladık kendimize. Bu da bize silah üstünlüğü veriyor."</p>

  <p class="normal">"Peki, onlara yardım gelmeyecek mi? Bütün dünya bu şehirden ibaret değil ya..."</p>

  <p class="normal">"İşin aslı bu onların imparatorluklarından geriye kalan son şey. Diğer şehirler ya bizimle birlikte isyan ettiler ya da savaşın sonucunu bekliyorlar. Uyanışınız onların da aklını karıştırdı."</p>

  <p class="normal">"İyi de bu konseyin uçan makineleri yok mu? Niye bu makineleri kullanmıyorlar?"</p>

  <p class="normal">"Evet var. Ama pilotların büyük bölümü bizimle birlikte. Onlar da isyana katıldılar. Kimileri ise bizim yanımızda savaşmayı göze alamadılar. Ama bize karşı da olamadılar. Pilotlarla orta yolu bulmaya çalıştık. Yarıya yakını bizim yanımızdaydı. Diğerleri de durumun farkındaydılar. Sizin kaçtığınızı biliyorlardı. Çünkü sizi aramak için bildiğiniz üzere bu araçlar kullanılmıştı. Size ateş açan adamı yaklaşık bir saat önce öldürdük. Ayrıca yapabildiğimiz her yerde havaalanlarını kontrolümüze aldık. Sonuç olarak uçakların büyük bölümü durdurulmuş oldu. Bazı küçük uçan makineleri ise düzenli olarak ateş altında tuttuk. Konsey evine yaklaşmak için böyle yapmamız şarttı. Kimilerini biz düşürdük. Kimileri ise kendileri yere çakıldılar. Bazıları ise kaçarak dost bir bölgeye sığınmayı denediler. Ama işleri zor! Yakıtlarının uzun mesafe yolculukları için yeterli olabileceğini hiç sanmıyorum. Bu insanların çoğunluğu esir alınmak istemiyorlardı. Kendilerini tehlikeye atmadılar. Bir uçan makinenin içerisindeyken ateş altında kalmak hiç de cazip bir şey değildir. Konseyin ise kaçacak yeri yok. Onların zamanı doldu."</p>

  <p class="normal">Ostrog gülümseyerek başını oval diske çevirdi. Havaalanları derken neyi kast ettiğini ekranın üzerinde gösterecekti. En yakındaki dört havaalanı bile epeyce uzakta kalıyorlardı. Ayrıca sabah sisiyle kaplanmışlardı. Yine de Graham bunların oldukça büyük yapılar olduklarını fark etti. Yakınlarında duran yapılarla kıyaslandığında, şaşırtıcı büyüklükleri apaçık bir şekilde ortaya çıkıyordu.</p>

  <p class="normal">Görüntü ilerlemeye devam etti. Büyük yapılar sola doğru ilerleyip görüntünün dışına çıktılar. Genişçe bir alanda kırmızılı adamlar yürüyordu. Silahsızdılar. Sonra harabeler göründü. Ve konseyin kuşatma altındaki kaleleri... Gün ışığındaki görünümleri daha farklıydı. Mücadele hâlâ devam ediyordu. Ne var ki kızıl muhafızların ateş etmeye mecalleri kalmamıştı.</p>

  <p class="normal">19. yy'dan gelen adam, isyanın son sahnesini izliyordu. Kendi iktidarı kuruluyordu. Ne garip... Sanki bu dünya onun gerçek dünyasıydı. Geride bıraktığı hayatına giderek daha fazla yabancılaşıyordu. Önünde yepyeni bir hayat vardı. Görevleri, sorumlulukları vardı. Onu kim bilir ne tehlikeler bekliyordu. Aklında yeni sorular oluşmuştu. Ostrog bu sorulara yanıt vermeye çalıştı. Sonra aniden durdu. "Daha sonra sorularınızı ayrıntılı olarak yanıtlayabilirim. Şimdi yapmamız gereken işlerimiz var. Şehrin her yerinden insanlar buraya geliyor. Hareketli yollar tıka basa insan dolu. Pazar yerleri ve tiyatrolarda muazzam kalabalıklar birikmiş. Tam zamanında geldiniz. Sizi görmek için kıyameti koparıyorlar. Ayrıca yabancı ülkelerdeki insanlar da sizi görmek istiyor. Paris, New York, Chicago, Denver, Capri... Dünyanın dört bir yanında binlerce şehir ayağa kalkmış. Hepsinin tek derdi sizsiniz. Uyanışınız inanılmaz bir etki yarattı."</p>

  <p class="normal">"Ama herhalde oralara gidemem ben..."</p>

  <p class="normal">Ostrog odanın diğer tarafına geçti. Oval diskin üzerindeki görüntü hızla soldu ve kayboldu. Odanın ışıkları yeniden yandı. "Kineto-telefotoğraflarımız var." dedi. "Bu alet sayesinde dünyanın dört bir yanındaki sayısız insan, hınca hınç dolu büyük ve karanlık salonlarda sizi izleyecekler. Tabi ki siyah beyaz bir görüntü olacak... Bu halinizle değil yani. Ama siz onların bağırışlarını ve size yaptıkları tezahüratları duyacaksınız."</p>

  <p class="normal">"Ayrıca kullanmamız gereken optik bir cihaz var," dedi Ostrog. "Bu cihaz, bazı kadın dansçılar ve gösteri sanatçıları tarafından kullanılır. Size garip gelecektir muhtemelen. Çok parlak bir ışığın altında duruyorsunuz. Bir perdenin üzerine sizin son derece büyütülmüş bir imajınız yansıyor. Böylece en uzaktaki kişi bile kusursuz bir şekilde sizi görebiliyor, tepeden tırnağa..."</p>

  <p class="normal">Graham'ın aklına yanıt alabileceğinden emin olmadığı bir başka soru geldi. "Londra'nın nüfusu ne kadar?"</p>

  <p class="normal">"28 myriad"</p>

  <p class="normal">"Nasıl?"</p>

  <p class="normal">"33 milyondan fazla."</p>

  <p class="normal">Bu rakamlar Graham'ın tahayyülünün çok ötesindeydi.</p>

  <p class="normal">"Bir şeyler söylemenizi bekleyeceklerdir," dedi Ostrog. "Yanlış anlamayın. Nutuk atmanız gerekmiyor. Sizden bir cümle kurmanızı istiyorlar sadece. Altı yedi kelimelik bir şey. Bana sorarsanız mesela şöyle diyebilirsiniz: 'Uyandım ve kalbim sizlerle beraber!' İstedikleri böyle bir şey zaten."</p>

  <p class="normal">"Ne demiştiniz?" diye sordu Graham.</p>

  <p class="normal">"'Uyandım ve kalbim sizlerle beraber!' Sonra asil bir edayla halkınızı selamlarsınız. Tabi öncelikle size siyah giysiler hazırlamalıyız. Siyah sizin renginizdir. Biliyorsunuz değil mi? Sonra hepsi huzur içerisinde evlerine gidebilirler."</p>

  <p class="normal">Graham, "Kontrol sende," dedi. Ostrog da kesinlikle böyle düşünüyordu.</p>

  <p class="normal">Ostrog kısa bir süre düşündü. Sonra perdeye doğru yürüyüp ortalarda görünmeyen hizmetçilere bir takım kısa talimatlar verdi. Kısa bir süre içerisinde siyah bir giysi hazırlandı. Graham'ın tiyatro alanında giydiğine çok benziyordu. O sırada içeriye birileri girdi. Ostrog gelenlere bir şeyler sordu. Çok geçmeden perdeyi çekip dışarı çıktı. Hızla gözden kayboldu.</p>

  <p class="normal">Graham kendisine son derece saygılı bir şekilde davranan hizmetçi ile odada yalnız kalmıştı. Bir süre Ostrog'un uzaklaşan ayak seslerini dinledi. Dışarıdaki insanlar bir şeyler konuşuyorlardı. Mırıldanmalarını zar zor duyabilmişti. Perde tekrar açıldı ve Ostrog geri geldi. Heyecanlı görünüyordu. Işıkları söndürdü. Graham'ın koluna girdi ve oval şekli işaret etti.</p>

  <p class="normal">"Biz başka işle uğraşırken..." dedi.</p>

  <p class="normal">Ostrog parmağıyla ekranın üzerindeki bir yeri işaret etti. Graham önce anlayamadı. Sonra daha önce beyaz bayrağın asılı olduğu direğin şimdi boş olduğunu fark etti.</p>

  <p class="normal">"O zaman..." diye söze girdi.</p>

  <p class="normal">"Konsey teslim oldu. Egemenlikleri ebediyen son buldu."</p>

  <p class="normal">"Bakın," dedi Ostrog. Katlanmış siyah bir bayrak yavaşça boş bayrak direğine çekiliyordu. Yavaş yavaş açılmaya ve havada dalgalanmaya başladı.</p>

  <p class="normal">Lincoln perdeyi açıp içeri girdiği sırada görüntü soluklaşmıştı.</p>

  <p class="normal">"Çok şamata yapıyorlar," dedi</p>

  <p class="normal">Ostrog, "Halkı ayağa kaldırdık," dedi. "Onları silahlandırdık. En azından bugün içlerinden geleni yapmalarına izin vermeliyiz."</p>

  <p class="normal">Lincoln perdeyi açtı. Ostrog ve Graham birlikte çıktılar.</p>

  <p class="normal">Graham yolda duvarları beyaza boyanmış olan bir oda gördü. İçeride mavili insanlar vardı. Tabuta benzeyen bir şey taşıyorlardı. Sağlık görevlisi olduğunu düşündüğü diğer insanlar ise çok meşguldüler. Feryatlar yükseliyordu odadan. Ve ağıtlar... Kana bulanmış boş bir kanepe gördü. Diğer kanepelerin üzerinde ise yara bere içerisinde, sargılı insanlar vardı. Görevlilerden biri gelip odanın kapısını kapattı. Yollarına devam ettiler. İstikamet pazar yeriydi.</p>

  <p class="normal">Kalabalığın uğultusu şimdi çok daha net duyulabiliyordu. Sesler çok yükselmişti. Graham'ın dikkatini dalgalanan siyah bayraklar çekti. İnsanların çoğu mavi ve kahverengi renkte paçavralar giymişlerdi. Uzunca bir geçidin sonunda tiyatro meydanı görünüyordu. Pazar yerinin hemen yanında. Hınca hınç doluydu koca meydan. Daha önce burada bulunduğunu anımsadı. Önceki ziyaretinde kızıl polisten kaçıyordu. Karanlıktı. Bu sefer epeyce yüksekteki bir koridordan geçerek meydana girdi. Şimdi her yer aydınlıktı. Kaçarken kullandığı aralığı aradı gözleri. Bu kalabalığın içerisinde onu bulması imkansızdı. Koltukları göremiyordu, delik deşik olmuş yastıkları da. Kalabalık burada yaşanmış olan çatışmanın bütün izlerini örtüyordu. Sahne hariç her yer insanlarla kaplanmıştı. Meydanı dolduran insanlar şimdi birer küçük benekten ibarettiler. Herkesin ilgisinin aynı noktada toplanması kargaşaya son verdi. Anlaşılan bu muazzam yığını oluşturan her bir bireyin gözü onun üzerindeydi.</p>
</body>
</html>
