<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style.css" rel="stylesheet" type="text/css" />
</head>

<body>
  <p style="text-align: center;text-indent:0px;"><img alt="LBH-Divider2" src="../Images/LBH-Divider2.png" /></p>

  <h3>16</h3>

  <h3>Gustav orayı boyluyor</h3>

  <p>İkinci gün başladı. Sabah oldu. Top anaokulundaki ayaklanma yirmi dört saatini doldurdu. İlk zaferler kimsenin başta düşünemeyeceği kadar kolaylıkla kazanılmıştı.</p>

  <p>Çocuklar sütlü kakaolarını içtiler, peynirle ekmek yediler.</p>

  <p>Öğretmenler uykudaydılar. Hemen hemen bütün geceyi soyulmacasına poker oynayarak geçirmişler, çok yorgun düşmüşlerdi.</p>

  <p>Gustav, masanın başında oturuyordu. Öbür çocuklar Gustav'ı ile gördüklerinde hem korkmuş, hem de kızmışlardı.</p>

  <p>"Bu da kim?" diye bağrışmışlardı.</p>

  <p>Ama Eva ile Lasse onlara pimpirik Gustav'ı tanıttılar. Lasse yine büyükler arasında da iyi kimselerin bulunduğunu anlattı. Aslında temel ayrılık büyüklerle küçükler arasında değildi. Temel ayrılık, yönetimi elinde bulunduranlarla yönetilenler arasındaydı.</p>

  <p>Bunun üzerine çocuklar, Gustav'ı masalarına çağırmışlardı.</p>

  <p>Gustav, yıkanıp temizlendi. Çocuklar eski bir traş makinesi bulup sakallarını kestirdiler. Çünkü sarılıp kucaklaşıldığında sakallar çocuklara batar. Oysa çocuklar Gustav'ı pek sevmişlerdi, onu kucaklamak istiyorlardı. Bu yüzden Gustav gidip traş olmak zorunda kaldı.</p>

  <p>Masanın başına oturduklarında, Peter, "bugün giriştiğimiz bu eylemi daha da ilerletmeliyiz" dedi. "Bütün herkese niçin böyle yaptığımızı açıklamalıyız. Bunu bütün annelere, babalara anlatmalıyız. Bunu gazetelere, televizyona da açıklamalıyız."</p>

  <p>Anders söze karıştı: "ve herşeyden önce, ülkedeki bütün çocukları, bizler gibi davranmaya çağırmalıyız. Onun için hemen kararlaştırmamız gereken bir sürü önemli şey var."</p>

  <p>"Örneğin ne?" diye sorsu Stina.</p>

  <p>"Önce bir toplantı yapmalıyız" dedi Eva. "Bütün büyükler bu toplantıya katılabilmeli. Onlara neden başkaldırdığımız açık açık anlatmalıyız."</p>

  <p>"Bu toplantıda ileride neler yapacağımız konusunda bir taslak da ortaya koyabiliriz" dedi Lasse.</p>

  <p>"Ölünceye kaday, ben donduyma ve çilek yemek istiyoyum" dedi Johnny.</p>

  <p>"Kes sesini" dedi Stina. "Dondurma ve çilekten çok daha önemli şeyler söz konusu."</p>

  <p>"Yuuuh" dedi Johnny.</p>

  <p>"Dondurma ve çileği daha sonra yersin" dedi Anders. "Bütün gün bunu konuşacak değiliz ya."</p>

  <p>"Bir önderimiz olmalı" dedi Carl-johan. "Önderliğe kendimi öneriyorum."</p>

  <p>"Yo yo" dedi Gunnar adlı bir çocuk. "Seni önderliğini istemediğimizi hala öğrenemedin mi? Sen olsan olsan, ancak kızılderili oyunu oynarken başkanımız olabilirsin."</p>

  <p>Bunun üzerine Carl-johan tıpkı bir gün önceki gibi yüzünü astı, oturdu. Yine de pek çok şeyler öğrenmişti. Çünkü kızgınlığı yalnızca bir dakika sürdü. Sonra yeniden neşesini buldu.</p>

  <p>"Temizlik yapmalıyız" dedi Lasse. "Kendimize bakabileceğimizi herkese göstermeliyiz."</p>

  <p>"Gustav'ın her zaman bizimle oturmasını istiyorum" dedi Anna.</p>

  <p>Gustav biraz hüzünlü bir bakışla baktı çocuklara. Sonra bunun neden olamayacağını onlara anlattı: "az sonra gitmem gerek" dedi Gustav. "Yoksa gelir alırlar beni buradan. Şu yakındaki birahaneye gider, sonra da yine yerin altına inerim."</p>

  <p>"Öyleyse çok yakında yine gelmelisin bize" dedi Anna.</p>

  <p>"Gelmeye çalışacağım" dedi Gustav. "Ama içimde öyle bir duygu var ki, bugün hiç de iyi bir gün olmayacak gibi geliyor bana."</p>

  <p>Çocuklar bir an sessiz kaldılar. Gustav'ın kötü sezgilerine inanmak istemiyorlardı. Ama öyle oturup kara kara düşünmenin de hiç gereği yoktu. Yapılacak pek bir şey yoktu aslında. Ama birden top anaokulunda olağanüstü bir çalışma başladı. Yer fırçaları, kovalar, süpürgeler, bezler çıkarıldı. Büyük toplantıya kadar her yer tertemiz temizlenecek, düzene sokulacaktı.</p>

  <p>Peter, hırıldayan elektrikli süpürgeyi ardınca sürükleyerek bir jet uçağı gibi ortalarda uçuşuyordu. Lasse, her iki ayağına birer yer fırçası bağlamış, sanki odadan odaya paten kayıyordu. Bu, yeri parlatmanın çok pratik bir yöntemiydi. Eva, bir paspas fırçasına at gibi binmiş koşturuyordu.</p>

  <p>Telefonun bulunduğu odada çocukların basın merkezi kuruldu. Okuma bilen çocuklar telefon rehberini açarak tv'nin, radyonun ve bütün gazetelerin numaralarını saptadılar.</p>

  <p>"Günaydın, sabah borazanı'yla mı görüşüyorum?" dedi Oke adlı bir oğlan. "Günaydın. Yazı işleri müdüryle görüşebilir miyim?"</p>

  <p>"Alo. Burası dünyanın en büyük zırva ve skandal gazetesi, sabah borazanı" dedi bir ses.</p>

  <p>"Günaydın efendim. Biz çocuklar top anaokulunda yönetime el koyduk" dedi Oke. "Bütün gazeteleri saat 12'de yapılacak basın toplantısına çağırıyoruz. Toplantıda limonata sunacağız ve hakkımızda kötü şeyler yazan bütün gazeteciler sokağa atacağız."</p>

  <p>Bir saat sonra bütün hazırlıklar tamamlanmıştı. Anaokulu pırıl pırıldı. Yerde en küçük bir toz bile kalmamıştı. Bütün pencereler silinmişti. Camlar öylesine temizdi ki insan bilmese çerçevelerin içinde hiç cam olmadığını sanırdı.</p>

  <p>Tam o anda korkunç bir şey oldu; tasarlanmış her şeyi, yapılacak toplantıyı bile mahvedebilecek bir şey. İlk gören Eva oldu. Gustav'ın ortalıkta görünmediğini anlayınca, olanca gücüyle bağırdı: "Gustav nerede?" sonra pencereye fırladı ve korkunç olayı gördü.</p>

  <p>Gustav, çocuklardan ayrılmış, giderken "hoşça kalın" bile dememişti. Çünkü ayrılık sözleri etmek, her zaman zor bir iştir. İnsan kolaylıkla hüzne kapılır, büyük bir üzüntü duyar. Eva şimdi Gustav'ın okuldan aşağı ağaçtan ağaca gizlenerek gidişini görüyordu.</p>

  <p>Üstelik Gustav'ın görmediği başka bir şeyi de gördü. Bir ağacın arkasında iki polis duruyordu. Eva, Gustav'a bağırmak, onu uyarmak istedi ama ne yazık ki pencerenin arkasındaydı. Pencereyi açmaya çalıştı ama mandalı sıkıştığından başaramadı bunu.</p>

  <p>Eva'nın bir şey yapmasına olanak kalmadan, polisler yerlerinden fırlayıp Gustav'ı yakalamışlardı bile, Gustav'ın nasıl ellerinden kurtulmaya çabaladığını gördü. Ama o zaman polislerden biri copunu çekerek Gustav'ın kafasına indirdi. Gustav yere yığıldı, kıpırdamaksızın oracıkta kalıverdi.</p>

  <p>Eva donup kalmıştı. Yalnızca orada durdu, baktı. İçinden ağlamak geldi ama ağlayamadı. Kaskatı, oracığa çakılıp kalmıştı.</p>

  <p>Az sonra pencerelerinde demir parmaklıklar bulunan kocaman, simsiyah bir cezaevi arabası geldi. Polisler, Gustav'ı kaldırıp arabanın içine attılar. Kapılar üzerine kapandı ve araba yola koyuldu.</p>

  <p>Öbür çocuklar da gelip Gustav'ın arabanın içine atılışını izlemişlerdi.</p>

  <p>O zaman Eva, güç duyulur, acılı bir sesle şunları söyledi: "artık bu işten vazgeçiyorum. Buradan çekip gitmek istiyorum. Bir daha da hiç buraya gelmeyeceğim."</p>

  <p>Çocuklar yere çökmüşlerdi. Yüzleri bembeyaz kesilmişti. Söyleyecek pek bir şey yoktu. Aslında hepsi de pek üzgündü. Ama bütün olan bitenleri gören Eva büsbütün üzülmüştü. Onu yatıştırmak, kimsenin elinden gelmiyordu.</p>

  <p>Eva'yı kucaklayıp elinden tutan Lasse: "şimdi başlattığımız bu savaşı sürdürmeliyiz" dedi. "Böyle bir şeyin olmasına bir daha izin vermeyeceğiz. Biz bu gibi kötü bulduğumuz şeylere karşı devrim yapıyoruz. Anlamıyor musun bunu. Bizi bırakıp kaçamazsın. Bundan böyle tek bir yol var, o da dosdoğru ileriye, daha ileriye erişmek..."</p>
</body>
</html>
