<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style.css" rel="stylesheet" type="text/css" />
</head>

<body>
  <p style="text-align: center;text-indent:0px;"><img alt="LBH-Divider2" src="../Images/LBH-Divider2.png" /></p>

  <h3>3</h3>

  <h3>ayaklanma</h3>

  <p>Saat sabahın onuydu. Top anaokulu tepenin üstüne serilmiş yatıyor, yepyeni bembeyaz duvarlarıyla, koca pencereleriyle, pırıl pırıl parlıyordu. Aşağıda, kentin koca sokaklarında otomobiller gidip geliyor, köşe başlarında hafiften toslaşıyorlardı.</p>

  <p>Kamyonlar kırmızı dur ışıklarının önünde homurdanarak duruyor, kapkara dumanlar saçarak bütün caddeyi kapkaraya boyuyorlardı. Kaldırımlarda yürüyüşe çıkmış olan yaşlı ninelerle dedeler de tepeden kapkara oldular, öksürüp aksırdılar, gözlerine duman kaçtı.</p>

  <p>Evet, öyle sesler çıkıyordu, sanki bütün kent duman saçıyor, aksırıyor, birbirine tosluyor, birbiriyle dalaşıyordu.</p>

  <p>Ama top anaokulunda Karin öğretmen odanın ortasına doğru yürüdü ve bağırdı: "size oyun oynamak zorunda olduğunuzu söylemiştim. Bugün uslu durmadığınız, oyun oynamadığınız için, öğle yemeğinde ceza olarak yalnız havuç yiyeceksiniz."</p>

  <p>Bunun üzerine bütün çocuklardan öfkeli sesler yükseldi. Dünyada en sevmedikleri şey havuçtu. Bir anda herkes Karin öğretmenin üstüne çullandı. Küçük Johnny en yükseğe sıçradı ve Karin öğretmenin başına kondu. Karin öğretmenin bir kolunu Carl-johan öbür kolunu da Lasse tuttu.</p>

  <p>"Kurtarın!" diye haykırdı, Karin öğretmen. "Kurtarın, imdat, üzerime saldırıyorlar!"</p>

  <p>Ama hiçbir şey onu kurtarmadı. Çocuklar Karin öğretmeni bir iskemleye oturtup sımsıkıca bağladılar. O anda öbür öğretmenler ne olup bittiğini anlamak için içeriye doluştular. İşte o sırada tökezletme birliği el arabalarıyla, oyuncak trenleriyle harekete geçti. Bütün öğretmenler kendilerini bir anda yerde buldular. Kocaman ayaklı Hedda öğretmen, Karin öğretmeni kurtarmak amacıyla ileri atıldı. Ama küçük Anna Hedda öğretmenin ayak başparmağını öylesine ısırdı ki, Hedda öğretmen yere kapaklanıverdi.</p>

  <p>"Aklınızı başınıza toplayın" dedi öğretmenler. "Bu yaptıklarınızı annelerinize babalarınıza anlatacağız."</p>

  <p>Karin öğretmen, "beni bırakmazsanız bilmiş olun ki, bütün hayatınız boyunca havuç yiyeceksiniz!" diye haykırdı. "Burada herşeye ancak ben karar veririm, anladınız mı?"</p>

  <p>Hala Karin öğretmenin kafasının üzerinde oturmakta olan küçük Johnny, "hayıy!" diye bağırdı. "Şimdi heyşeye biz kayay veyiyoyuz."</p>

  <p>Bütün çocuklar zafer çığlıkları attılar, gülüştüler, öğretmenleri sürükleyip sımsıkı bağladılar. Top anaokulu şimdiye kadar hiç böyle bir cümbüşe tanık olmamıştı. Çığlıklar, kahkahalar, bağırışmalar ta aşağıdaki caddeden duyuldu. Emil adındaki manav dükkanının önüne çıktı, anaokulundan yana baktı, mırıldandı: "çocuklar bugün amma da yaramazlık yapıyorlar, ha." sonra yine dükkanına girdi. Tatlı meyvelerinin satışına daldı yine, herşeyi unuttu.</p>

  <p>Carl-johan anaokulunun en yaramaz çocuğu olduğundan ayaklanmanın önderliğini o yüklenmişti. "Şimdi de öğretmenlerin başlarına yoğurt dökeceğiz!" diye bağırdı.</p>

  <p>Çocuklar mutfağa koştular, buzdolabından yoğurtları aldılar. En azından yüz litre yoğurt vardı, bu da en azından yüz öğretmene yeterdi.</p>

  <p>Carl-johan sıçramaya, hoplamaya başladı. Kendini yitirmiş gibiydi. Karin öğretmene yaklaştı ve başına biraz yoğurt döktü.</p>

  <p>"Öfff" diye haykırdı Karin öğretmen. Öyle kızmıştı ki, neredeyse ortasından çatlayacaktı. Öfkesinden artık konuşamıyordu.</p>

  <p>Peter adlı bir oğlan kafasından aşağıya yoğurt döktüğünde Hedda öğretmen "blab! blab!" diye sesler çıkardı.</p>

  <p>Az sonra bütün öğretmenler yoğurttan bembeyaz olmuşlardı. Odanın dört bir yanı yoğurda bulanmıştı. Öğretmenler kardan adamlara benziyorlardı. Yine de kardan adam olmadıkları kolayca anlaşılıyordu. Çünkü bunlar, kıpırdıyor, homurdanıyor, oflayıp pufluyor, öfkelenebiliyorlardı. Kardan adamlardan farklı oldukları görülebiliyordu da.</p>

  <p>Yoğurdun altında kalmış gözlerinin yuvalarında oynayışı bile görülebiliyordu. Küçük çocuklardan oluşan tökezletme birliği birden mutfaktan çıktı, geldi. Mutfakta domates salçası bulmuşlardı; her birinin elinde bir şişe salça vardı. Şişeler plastikten yapılmıştı. Yani sıkıldığında salça fışkırtabiliyorlardı.</p>

  <p>Tökezletme birliği öğretmenlerden birinin önünde durdu. Bir dizi olmuş çocukların ellerindeki şişeler tabancalara benziyordu.</p>

  <p>"Ateş!" diye bağırdı aralarından biri. Çocuklar salça şişelerini doğrulttular, olanca güçleriyle sıktılar. Öyle ki, bir anda on yerden birden salçalar fışkırdı. Öğretmenlerin ağzı burnu salçayla örtülüverdi.</p>

  <p>"Bundan sonra bir daha havuç yemeyeceğiz!" diye bağırdı çocuklar. "Dondurma istiyoruz. Ölünceye kadar dondurma, şeker ve çikolata yiyeceğiz!"</p>

  <p>Top anaokulu bir yoğurt fırtınasına uğramışa benziyordu. Yerler yoğurt içinde kalmıştı. Her adım atıldığında "şlaf şlaf" diye sesler çıkıyordu.</p>

  <p>Denebilir ki, top anaokulu büyük yoğurt savaşının ülkeyi sardığı zamanları andırıyordu. Binlerce yıl önce, çok kötü yürekli taş dönemi krallarından biri ülkeyi yönetmekteydi. O kadar kötüydü ki, yalnızca taş baltalarla savaşmak istiyor, mağarasında oturup homurdanarak her aklına estiğinde yeni yeni savaşlar çıkarıyordu.</p>

  <p>Ama halk birgün artık taş baltalarla savaşmamaya karar verdi. Çünkü taş baltalar çok tehlikeliydi. Üstelik çok da acıtıyordu. Böylece taş baltalar yerine yoğurtla savaşmaya karar verdiler.</p>

  <p>O günden başlayarak bütün ordular içinde yoğurt bulunan büyük fışkırtma aletleriyle donatıldı. Askerler birbirlerinin üstüne yoğurt fışkırttılar. Sonunda heryerde o kadar çok yoğurt oldu ki, bütün göller, bütün mağaralar yoğurtla doldu. Ve yeryüzü yoğurttan geçilmez hale geldi. Yoğurt yükseldikçe insanlar ağaçlara tırmandılar. Birbirlerini görmeye gidecekleri zaman, yoğurdun üstünde yüzen özel sandallarına bindiler, ağaçtan ağaca kürek çektiler. Canları yemek istediğinde, biraz şeker döküp ağacın en alt dalından sarkarak yoğurdu avuçlamak yeter oldu.</p>

  <p>İşte o zamanlar durum böyleydi. İnsanlar yoğurttan korkunç bıkmışlardı. Çocukların öğretmenlerin üstüne yüz litre yoğurt döktükleri o gün top anaokulundaki görünüş gerçekten bunu andırıyordu.</p>
</body>
</html>
