<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style.css" rel="stylesheet" type="text/css" />
</head>

<body>
  <p style="text-align: center;text-indent:0px;"><img alt="LBH-Divider2" src="../Images/LBH-Divider2.png" /></p>

  <h3>7</h3>

  <h3>otobüse sevdalanan tramvay</h3>

  <p>Çocuklar hayatlarında yemedikleri kadar çok dondurma yediler. Stina on beş, Peter on üç koca külah dondurmayı mideye indirdi. İnsan bu kadar çok yiyince yorulur. Çocuklar da tıka basa yeyip iyice doyunca yere çöktüler.</p>

  <p>Stina ile Peter, öylesine şişmişlerdi ki, artık yürüyemiyorlardı, yürüyeceklerine yuvarlanmaları gerekiyordu. Kocaman toplar gibi yuvarlandılar, duvara tosladılar.</p>

  <p>Öğretmenler hala öğle uykusundaydılar, yattıkları odadan derin horultular geliyordu. Öğretmenler uykularında horulduyor, düşlerine olağanüstü serüvenler yaşıyorlardı.</p>

  <p>Karin öğretmen, düşünde kendini dünyanın en büyük kızıl karıncası olacak görüyordu. Bütün öbür karıncalardan daha büyüktü ve bu yüzden dünyadaki bütün karıncaları o yönetiyordu.</p>

  <p>Bir kürsünün üzerinde durduğunu gördü. Önünden kızıl karıncalardan kurulu ordusu, tören geçidi yapıyordu. En önde kızıl karıncaların marşını çalan bir bando yürüyor, arkasından askerler geliyordu.</p>

  <p>Karin öğretmenin elinde, samandan yapılmış bir dürbünü vardı. Dürbünüyle geçidi seyrediyordu. Çok uzaklarda, şöyle böyle birkaç metre ötede, karıncaların düşmanını bir taşın arkasından doğrulurken gördü. Bu bir yılandı. Tıslıyor, dişlerini gösteriyor, ağzından zehirler saçıyordu.</p>

  <p>Karin öğretmen, çevresini sarmış olan yardımcılarına: "bu yılanı öldürmeliyiz!" dedi. "Öğlen yemeğinde yılan kızartması iyi gider."</p>

  <p>Kürsünün önünde bir kızıl karıncalar denizi oluşmuştu. Karınca askerler yürüdükçe deniz çalkalanıyor, dalgalanıyordu. Yılanın arkasından da başka bir karınca birliği gelmekteydi. Kuşatıldığını anlayan yılan daha da öfkelendi, daha fazla tısladı. Çevresindekileri ısırmaya başladı. Birkaç yüz karıncayı öldürdü.</p>

  <p>Ama kızıl karıncaların askerlerine düşünmek ve korkmak yasak olduğundan yılanın üstüne atlamaya devam ettiler. Sonunda azgın yılan yoruldu. Karıncalar onu Karin öğretmenin yılda üç yüz altmış beş gün yılan kızartması yediği tümseğe götürdüler.</p>

  <p>Kocaman ayaklı Hedda öğretmense düşünde kendini bale yapan bir fil olarak gördü. Bir fil olmak ve aynı zamanda da bale yapmak pek eğlenceli bir şey olmasa gerek.</p>

  <p>Olağan durumlarda bale yapanlar leyleklerle örümceklerdir. Dansettiklerinde çıt bile çıkmaz. Kemanlar çalarken büyük adımlarla uçar gibi dansederler ve onlar dansederken yalnızca çalıların arasından esen yel gibi bir hışırtı duyulur.</p>

  <p>Hedda öğretmen, büyük tiyatro'da sahneye çıkmıştı, dans edecekti. Oldukça iri bir fildi ve aşağı yukarı orta boydaki dört katlı bir yapı kadar da ağırdı. Salonda eskimekten yemyeşil olmuş tacıyla kral oturmaktaydı. Her gece bale seyretmeye gitmek zorunda olduklarından canlarından bezmiş prensler ve prensesler de oradaydılar.</p>

  <p>Orkestranın yöneticisi yerini aldı, elindeki değnekle işaretini verdi. Koca bir kurbağa, hışımla gonga vurdu. Çekirgeler arka bacakları üzerinde çalgılarını çalmaya, ateş böcekleri de havada kıvılcımlarda gibi uçmaya başladılar.</p>

  <p>Müzik, duyulmamış güzellikteydi. Hedda öğretmen, aşağı yukarı küçük bir kulübe kadar olan fil bacağını kaldırdı. İlk adımı atmak üzere hazırlandı. Yüksek ve zarif bir sıçrama yapacak, kimse en küçük bir ses bile duymadan bir tüy gibi yere düşecekti.</p>

  <p>Ve sıçradı.</p>

  <p>Ama o kadar ağırdı ki. Küçücük bir sıçrayış oldu bu, sonrada korkunç bir gürültü koptu. Hedda öğretmen öyle ağır geldi ki, koca sahne çöktü ve Hedda öğretmen aşağı yuvarlandı, kendini yapının bodrumunda buldu. Büyük tiyatro'da yer yerinden oynadı. Tavandan sarkan avize koparak kralın kafasına düştü.</p>

  <p>Aslında fillerin bale yapmaması gerekir. Yine de buna kalkışacak olurlarsa başarısızlığa uğrar ve çok acı çekerler. Hedda öğretmen, düş gördü ve düşünde çok üzüldü, üzgün bir fil gibi böğürdü.</p>

  <p>Greta öğretmen düşünde hayvanlar görmedi. O, düşünde kendini aynı demiryolu üzerinde gitmekten bıkmış, usanmış bir tramvay olarak gördü. Gerçekten aynı yol üzerinde durmadan gidip gelmek pek sıkıcıdır. Bir tramvay için yoldan çıkıp da, yan sokaklara dalmak olanaksızdır. Tramvay denize doğru gidebilir, ama gidip denizde yüzmek olanağı yoktur. Bir tramvayın yaşantısı gerçekten düşünülebilecek en tekdüze yaşantıdır.</p>

  <p>Tramvayların sırtı da öyle bir kaşınır ki. Öyle çok kaşınır ki, sokaklarda dönüp dolaşırlarken çıldıracak gibi olurlar. Her tramvayın tepesinden çelik teller gerilidir, elektrik akımını oradan alırlar. Kaşıntıyı yapan da işte budur.</p>

  <p>Greta öğretmen mavi renkli bir tramvaydı ve öyle pırıl pırıldı ki, herkes onun hayatından çok memnun olduğunu sanırdı. Ama bir gün hayatından usandı ve demiryolundan atladı çıktı. Kırmızı renkli bir otobüs görmüş ve o anda otobüse sevdalanmıştı.</p>

  <p>Yirmi yıl önce bir kez de bir troleybüse sevdalanmıştı. Ama troleybüsler bir süre sonra çekilmez olurlar. İşte bu yüzden ilişkileri pek çabuk son bulmuştu. Kırmızı otobüsü gördüğü o güne kadar Greta öğretmenin son sevgilisi o troleybüstü.</p>

  <p>Otobüs hem pek güçlü hem de pek şen görünüyordu. Greta öğretmen demiryolundan çıkıp otobüse doğru yollandı. Işıklarını yakıp söndürdü, yakıp söndürdü. Sokak taşlarının üzerinden sekerek giderken tekerlekleri korkunç gıcırtılar çıkardı.</p>

  <p>Tramvayın sürücüsü ve bütün yolcularının ödleri koptu; ama Greta öğretmen buna hiç aldırmadı. Yoluna devam etti ve otobüsün yanında gitmeye başladı. Ara sıra otobüse sürtündükçe tramvayın yanlarından çok hoş kıvılcımlar saçıldı. Greta öğretmen, yedek bataryalarıyla birkaç tur attıktan sonra otobüsü soğutma ızgarasının bulunduğu yerinden öpüverdi.</p>

  <p>Otobüs, Greta öğretmene öylesine vuruldu ki, onu ardına taktı, birlikte çok çok uzaklara gittiler. Bir daha da onları gören olmadı. Ama söylentilere bakılırsa, hala ıssız yollarda dolaşmaya devam ediyor, hala birbirlerini delicesine seviyor ve geceleri büyük çam ağaçlarının altında yan yana park ediyorlarmış.</p>

  <p>Top anaokulunda uyurlarken öğretmenler işte böyle düşler gördüler.</p>
</body>
</html>
