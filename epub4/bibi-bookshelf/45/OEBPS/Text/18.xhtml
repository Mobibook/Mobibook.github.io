<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style.css" rel="stylesheet" type="text/css" />
</head>

<body>
  <p style="text-align: center;text-indent:0px;"><img alt="LBH-Divider2" src="../Images/LBH-Divider2.png" /></p>

  <h3>18</h3>

  <h3>büyük zafer</h3>

  <p>Anders, ayağından ayakkabasını çıkardı, olanca gücüyle masaya vurarak bağırdı: "kesin sesinizi! Şimdi yönetime niçin el koyduğumuzu açıklayacağız!"</p>

  <p>Anneler, babalar biraz homurdandılar ama sonunda sustular. Tv yıldızı takma dişlerini bulmuştu, yine yüzü gülüyordu. Bütün gazeteciler söylenilenleri yazmak üzere hazırlandılar.</p>

  <p>"Top anaokulundaki çocuklar yönetime el koydular. Çünkü gündüzleri ne yapmaları gerektiğine kendileri karar vermek istiyorlar" dedi Anders. "Ancak amacımız tek başına karar vermek değildir. Buraya gelen herkes kararların alınmasına katılacaktır. Üstelik biz bir şey daha keşfettik: siz ana babalar, bizler hakkında çok az şey biliyorsunuz. Onun için her gün bir saat buraya geleceksiniz. Burada biz çocukların ne istediğini öğretmek için bir okul açacağız."</p>

  <p>Anders sözünü tamamladığında salonda bir patırtı koptu. Bazı ana babalar bu söze çok kızmışlardı. Öbürleri ne düşüneceklerini bilemiyorlardı. Bir kısmı da söylenenleri hoşnutlukla karşılamıştı. Derken annelerden biri bağırdı: "artık yeter! Susturun şunları! Bu çocuklar yaramaz!"</p>

  <p>Ve Gunnar'ın milyoner babası bağırdı: "kentin en zengini benim! Her şeye ben karar veririm. Onun için şurada durmuş saçmalayan çocuğu da satın alacağım!"</p>

  <p>Gunnar'ın babası, cebinden bir yığın para çıkardı, saydı ve sordu: "fiyatı nedir? On bin lira veriyorum!"</p>

  <p>Herkes şaşkınlıkla birbirine baktı. Sonra Lasse'nin annesinin sesi duyuldu: "bir çocuğu da satın alamazsınız ya."</p>

  <p>"Alırım elbette" dedi Gunnar'ın zengin babası. "Parayla her şey satın alınır. Onu satın aldığımda benimle evime gelecek ve orada böyle bir sürü zırva söz etmemeyi öğrenecek."</p>

  <p>"Beni satın alamazsın!" dedi Anders. "Ne sen ne başkası beni satın alamaz."</p>

  <p>"Elbette alırım" diye diretti Gunnar'ın zengin babası. "Ben kralları, başkanları satın almışım, niye bir yumurcağı almayayım."</p>

  <p>O zaman Anders'in annesi ayağa kalktı: "kimse benim yavrumu satın alamaz!" diye kükredi. "Benim oğlumu bir köpek ya da bir at mı sandınız. Belki bizim sizin kadar paramız yok ama bizim de en az sizin kadar değerimiz vardır!"</p>

  <p>Hemen hemen bütün analar, babalar bu sözlere katıldılar. Çoğunluğun Anders'ten yana olduğu anlaşılıyordu. Kimileri de Anders'in annesi kadar öfkelenmişlerdi, yumruklarını sıkmış sallıyorlardı.</p>

  <p>"Atın şu herifi dışarı!" diye bağırışıyor, Gunnar'ın zengin babasını gösteriyorlardı.</p>

  <p>Ortalık iyice karıştı. Analar babalar birbirlerine girecekmiş gibi bir durum doğdu. Ama Carl-johan onları yatıştırmak için ayakkabısını masaya vurarak bağırdı: "herkes sussun! İnsanların satın alınabileceğini savunan analar babalar odanın bu yanına ayrılsınlar. Anders'le annesini destekleyenler de bu yana."</p>

  <p>Ana babalar ayağa kalktılar. Hemen hemen hepsi Anders'le annesinin yanına gitti. Gunnar'ın zengin babasını destekleyenler yalnızca birkaç kişiydi.</p>

  <p>Şimdi analar babalar odanın iki yanına ayrılmışlar, yüz yüze gelmişlerdi. Çok paraları, evleri, iyi işleri olanlar bir yandaydılar. Ama sayıları çok değildi. Geri kalanların hepsi öbür yanda yer aldı.</p>

  <p>Böylelikle işin yatıştığını sanan olduysa çok yanılıyordu. Gerçekte ana babalar daha da kızışmışlardı: "seni gidi zengin domuz!" diye bağırdı Anna'nın güçlü kuvvetli bir yapı işçisi olan babası. "Dışarı çıkalım da görürsün. Şunu kafana yersin o zaman!"</p>

  <p>"Burada hiç bir insan satın alınamaz!" dedi Eva'nın annesi.</p>

  <p>Ama Gunnar'ın zengin babası, yalnızca paralarını salladı durduğu yerden ve yine bağırdı: "o kadar çok param var ki, istersem hepinizi satın alırım! İstersem hepinizi işsiz bırakırım, hepiniz sokakta yatmak zorunda kalırsınız."</p>

  <p>O zaman ortalık yeniden öyle bir karıştı ki, Peter iki yan birbirine girmesin diye odanın ortasına ilerledi ve Gunnar'ın zengin babasına dönerek şöyle dedi:</p>

  <p>"Biz çocuklar, bazı kimselerin niçin öbürlerinden daha zengin olduklarını anlayamıyoruz. Bunun yanlış olduğu inancındayız. Onun için paralarının bir kısmını bize vereceksin. O zaman bir film makinası alabilir, her gün otobüse binip müzeleri ve fabrikaları gezebiliriz."</p>

  <p>"Size metelik vermem!" dedi Gunnar'ın zengin babası. "Çok param var, çünkü ben çok akıllıyım."</p>

  <p>"Hiç de akıllı değilsin" dedi Peter. "Çünkü bütün gün evde oturup paralarını sayıyorsun. Şimdi o paraları bize vereceksin."</p>

  <p>"Hayır! Hiç bir zaman vermeyeceğim!" dedi Gunnar'ın zengin babası. Yüzü öfkeden kıpkırmızı olmuştu. Paralarını da sıkı sıkıya cebine tıkmıştı.</p>

  <p>Ancak o anda çocukların nöbetçi birliği, adamın önünde bitiverdi. Birlik, on çocuktan kuruluydu; hepsi de son derece kararlı, inançlı görünüyordu. Yavaş yavaş ona doğru ilerlediler.</p>

  <p>"İmdat!" diye haykırdı Gunnar'ın zengin babası. "Ne yapmak istiyorsunuz? Niçin bu kadar kızgınsınız? Ben öyle demek istemedim."</p>

  <p>Ama çocuklar ona doğru ilerlemeyi sürdürdüler. Gerçekten de öyle görünüyordu ki, Gunnar'ın zengin babasını sanki tuttukları gibi pencereden dışarı fırlatacaklardı.</p>

  <p>"Ö-ö-ödeyeceğim" diye kekeledi Gunnar'ın zengin babası. "O kadar çok param var ki, hemen ödeyebilirim." cebinden koca bir tomar para çıkardı, Peter'e verdi.</p>

  <p>"Bizim okulumuzla birlik olmaya, hır çıkarmamaya söz veriyor musun?" dedi Peter.</p>

  <p>"Evet, evet, söz veriyorum, ama söyle şu çocuklara, çekilsinler başımdan. Çok kötü bakıyorlar bana."</p>

  <p>O anda top anaokulunun bütün çocukları sevinçler haykırdılar, az sonra bütün ana babalar, öğretmenler, gazeteciler de onlara katıldı. Tv yıldızı bay kahkaha, bir köşede durmuş öyle gülüyordu ki, neredeyse ortasından çatlayacaktı. Kağıdan içeri sızan küçücük bir köpek odanın ortasına gelip oturdu, havlamaya başladı.</p>

  <p>O sırada çocuklar pencereden içeriye iki kırmızı gözün bakmakta olduğunu farkettiler. Sonra kara saçlı bir baş, ağzı kulaklarında gülen bir yüz ve kapkara dişler gördüler.</p>

  <p>"Gustav!" diye bağırdı Eva.</p>

  <p>Büyük bir alkıştır koptu. Gustav, çocukların açtığı pencereden içeriye girdi. Odanın ortasına gelip durdu. Gürültünün içinden bağırdı: "polisin elinden kaçtım! Şimdi, bütün çocuklar, şimdi bütün analar babalar, şimdi hep birlikte bayram yapacağız. Şimdi limonata içeceğiz, çörekler yiyeceğiz ve top anaokulunda yönetime el koyan çocukların onuruna hep birlikte haykıracağız: yaşasın!"</p>
</body>
</html>
