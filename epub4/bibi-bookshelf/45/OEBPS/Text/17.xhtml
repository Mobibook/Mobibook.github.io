<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style.css" rel="stylesheet" type="text/css" />
</head>

<body>
  <p style="text-align: center;text-indent:0px;"><img alt="LBH-Divider2" src="../Images/LBH-Divider2.png" /></p>

  <h3>17</h3>

  <h3>kral, isviçre'ye kaçıyor</h3>

  <p>Saat oniki olmuştu. Çocukların basın toplantısı başlayacaktı. Anaokulunun önünü halk hınca hınç doldurmuştu. Büyük salon öylesine doluydu ki, iğne atılsa yere düşmezdi. Büyük bir kamyon tv kabloları ve kameralarıyla gelmişti. Bay kahkaha denen bir tv yıldızı, burnu havada ortalıkta dolaşıyor, herkese gülümsemesini söylüyor, yoksa tv'de görünemeyeceklerini belirtiyordu.</p>

  <p>Bay kahkaha, tv yıldızlarının en yakışıklısıydı. Plastikten yapılma eşsiz bir takma burnu vardı. Her zaman sırıtan ağzından bembeyaz dişleri görünüyordu, aslında dişleri de takmaydı. Her gece çıkarılıp suya yatırılmaları gerekiyordu. Yoksa gece uyurken insanın boğazına takılıverirdi. Gür, esmer saçlı güzel bir peruk vardı kafasında. Evet, aslında bay kahkaha'nın üzerindeki her şey, bütün öbür tv yıldızlarında olduğu gibi takmaydı. Peruğunun ve takma burnun altında biraz yenmiş ve yıpranmış bir hali vardı.</p>

  <p>Bay kahkaha'nın çevresini tv programlarını yapan kimseler sarmışlardı. Bunlardan kısa boylu birisi bay kahkaha'nın pırıl pırıl parlayan pabuçları kirlenmesin diye ayaklarını altına kırmızı bir halı seriverdi.</p>

  <p>Anneler, babalar oturuyorlardı, oldukça da kızgın görünüyorlardı. Birçoğu, bir gün önceki anaokulunu basma girişiminden beri kızgındı.</p>

  <p>"Ah, ne yaramaz çocuklarımız var" diye iç geçirdi Peter'in annesi. "Ne yapsak? Peter'in bu kadar yaramaz olacağı aklıma bile gelmezdi. Eve döner dönmez hemen yatağa yatacak."</p>

  <p>"Çocuklar yasaları çiğnemişlerdir" dedi Stina'nın sırık boylu babası. O gün de her günkü gibi işine gitmiş, yine insanları hapis cezalarına çarptırmıştı.</p>

  <p>Gunnar'ın babası ise oturmuş paralarını sayıyordu. Gunnar'ın babası milyonerdi. On fabrikası, on beş evi, yirmi de gemisi vardı. Çalışmasının hiç gereği yoktu. Bütün gün evde oturur, paralarını sayar, parayla ilgili radyo programlarını dinlerdi. Arada sırada da yürüyüş yapmak için dışarı çıkar küçük kuşlara yem diye on kuruşluklar atardı. Büyük kuşların payına liralıklar düşerdi. Evet, o kadar zengindi ki tuvalete gittiğinde asla herkesin kullandığı tuvalet kağıdından kullanmaz, on liralık kağıt paraları yeğlerdi.</p>

  <p>Lasse'nin annesi, onun fabrikalarından birinde çalışıyordu. Bütün gün, o daha çok kazansın diye ter döküyordu.</p>

  <p>"O kadar çok param var ki, istesem tüm kenti satın alabilirim" diye mırıldanıyordu Gunnar'ın babası. "Çocuklar uslu durmazsa bu anaokulunu da satın alacağım."</p>

  <p>Tv yıldızı bay kahkaha, tv adına bir görüşme yapmak için Lasse ile Eva'yı bir köşeye sıkıştırmıştı. "Kamera!" diye bağırdı.</p>

  <p>Kameracı adam geldi, kamerayı Lasse ile Eva'nın üzerine doğrulttu.</p>

  <p>"Budala" dedi bay kahkaha öfkeyle; bir an için sırıtmayı bıraktı. "Onları değil, beni filme çekeceksin. Onlar da biraz görünebilir ama asıl beni çekeceksin."</p>

  <p>Kameracı, kamerayı bay kahkaha'ya çevirdi ve o da yeniden sırıtmaya başladı.</p>

  <p>"Ses!" diye bağırdı bay kahkaha.</p>

  <p>Başka bir adam geldi ve bay kahkaha'nın başının üzerinden bir mikrofon sallandırdı.</p>

  <p>"İyi günler, sevgili izleyiciler" dedi bay kahkaha, kamera işlemeye başladığında. "İyi günler. Beni yakından tanıyacaksınız. Ben dünyanın en yakışıklı, en ünlü tv yıldızı bay kahkaha..."</p>

  <p>Durdukları köşede Eva eğilerek Lasse'nin kulağına fısıldadı: "herif, çılgın, tv'de yalnız kendisi görünsün istiyor."</p>

  <p>"Buna da dur demeliyiz" diye fısıldadı Lasse.</p>

  <p>Ve kameraya doğru atıldı. Birden, tv yıldızını bir yana itti. Sonra el sallayarak bağırdı: "selam, İsveç'teki bütün çocuklar! Biz anaokulumuzda yönetime el koyduk. Şimdi sizler de bizim gibi yapın."</p>

  <p>Ancak Lasse daha çok konuşma olanağı bulamadı, çünkü tv yıldızı bay kahkaha, yeniden Lasse'yi engelledi. "Tv programını rezil ediyorsun" dedi. "Tv'de her zaman ben görüneceğim, sen değil."</p>

  <p>Yeniden kameraya döndü. "Bu üzücü teknik arızadan dolayı özür dileriz sayın seyirciler. Evet, ben tv yıldızı bak kahkaha..."</p>

  <p>"Yuuuh!" diye bağırdı Lasse.</p>

  <p>"Yuuuh!" diye bağırdı Eva.</p>

  <p>"Yuuuh!" diye bağırdı bütün çocuklar.</p>

  <p>Herkes öyle yuh çekiyordu ki, tv yıldızı alabildiğine kızdı ve anırmaya başladı. Derken takma burnu yere düştü. Kafasındaki peruk yana kaykıldı ve yerde takma dişlerini aramaya başladı. Ansızın tv yıldızının bütün yakışıklılığı kayboldu. Yeri koklayan ve eşeleyen, kocamış, dişsiz bir kobaya benziyordu.</p>

  <p>Ama tv kamerası çalışıyordu. Televizyon izlemekte olan bütün İsveç halkı gülmekten kırılıyordu.</p>

  <p>Programı izleyen bütün çocuklar da gülmekten katıldılar. Lasse'nin bağırdığını duyunca, onlar da hep bir ağızdan bağırdılar: "yönetime el koyacağız!"</p>

  <p>Sarayının kulesinde oturmakta olan yaşlı kral da tv'yi izlemekteydi. Lasse'nin bağırdığını duyunca öyle korktu ki hemen zile basıp uşağını çağırdı: "bütün sandıklarımı parayla doldurun" diye buyurdu. "İsviçre'ye kaçmalıyız. Halk yönetimi ele geçirecek."</p>

  <p>Başka bir evde de yaşlı başbakan oturmaktaydı. O da en az kral kadar korktu. O da sekreterini çağırıp bütün paraları toplamalarını söyledi. "Amerika'ya sıvışmak en iyisi" dedi. "Çünkü yakında bu ülkeyi de halk yönetecek."</p>
</body>
</html>
