<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style.css" rel="stylesheet" type="text/css" />
</head>

<body>
  <p style="text-align: center;text-indent:0px;"><img alt="LBH-Divider2" src="../Images/LBH-Divider2.png" /></p>

  <h3>12</h3>

  <h3>dördüncü saldırı</h3>

  <p>Aşağıda düşman saflarında ortam hiç de iç açıcı değildi. Anneler motosikletleriyle bir kar yığınına dalmışlar, motosikletleri kullanma olanağı da kalmamıştı.</p>

  <p>"Çocuklar iyice sapıttılar" dedi Lasse'nin annesi.</p>

  <p>"Hem de ne sapıtma" dedi Eva'nın babası. "Yukarı çıkıp içeri sızmaya çalışacağım ben. Burada bekleyin beni"</p>

  <p>Bu sözleri söyler söylemez karanlığın içine daldı. Bir gölge gibi çalılıkların arasından süzülerek okula doğru yollandı. Bir kızılderiliye benziyordu. Başına kürklü kulaklıkları olan deri bir başlık geçirmişti. Başlığı ile sanki kafa derisi yüzülmüş gibiydi.</p>

  <p>Oldukça ürkütücü bir görünüşü vardı. Karanlıkta süzülerek ilerlerken onu kim görse ödü kopardı. Bir dalın üzerinde bir sincap oturmaktaydı. Eva'nın babasının süzülerek geldiğini görünce korkudan düşüp bayıldı. Başka bir dalın üzerinde oturmakta olan bir baykuş da bu görüntü karşısında kendinden geçti, bayıldı.</p>

  <p>Ama daha iki yaşında olan Johnny, oturduğu pencereden Eva'nın babasının geldiğini gördü. Johnny korku nedir bilmeyecek kadar küçüktü. Onun için hemen bir ayı suratına benzeyen bir maskenin arkasına gizlendi. Sonra pencereyi açıp yere atladı.</p>

  <p>Eva'nın babası neredeyse okula varmıştı. Johnny birden önüne çıkarak: "pööööh!" diye bağırdı.</p>

  <p>Eva'nın babası bunun gerçek bir ayı olduğunu sandı. Öyle korktu ki. Bir şey yapmasına olanak kalmadan, Johnny onun üzerine atılıp yakın savaşa girişti. Johnny adamın bacağına dişlerini geçirince, adamı kaçırmaya yetti bu.</p>

  <p>"Bir ayı!" diye çığlığı bastı. "Hiç ayı avcısı yok mu buralarda? Alın bu ayıyı buradan! Götürün bunu hayvanat bahçesine!"</p>

  <p>Sonra, Eva'nın babası gerçekten talihsiz bir günündeydi. Ürküp kaçmak zorunda kalmakla bitmedi başına gelenler. Aşağı doğru biraz yol almıştı ki bir polis onu durdurdu.</p>

  <p>Eva'nın babasının çalılıklar arasında dolandığını, sonra da biriyle didiştiğini görmüş olan polis: "ne arıyorsun buralarda?" diye çıkıştı ona.</p>

  <p>Eva'nın babası: "efendim..." diye bir şeyler söylemeye çalıştı.</p>

  <p>"Seni iyi tanıyorum" dedi polis. "Daha önce de seni buralarda dolanırken görmüştüm. Beni kandırabileceğini mi sanıyorsun?"</p>

  <p>"Yukarıda ayılar var" dedi Eva'nın babası.</p>

  <p>"Sen deli misin?" dedi polis. "Buralarda ayı ne gezer."</p>

  <p>"Az önce bir ayıyla boğuştum" dedi Eva'nın babası. "Bırakın beni. Beni tutmaya hakkınız yok."</p>

  <p>"Ya öyle mi" dedi polis. "Demek bir ayıyla boğuştun. Ayılara dokunmak yasaktır. Bu geceyi kodeste geçireceksin."</p>

  <p>"Anaokulunda çocuklar yönetime el koydular" dedi Eva'nın babası. "İşte onun için buralarda dolanıyordum."</p>

  <p>Bunu üzerine polis kahkahalarla gülmeye başladı: "demek çocuklar yönetime el koydular. Hah hah ha.. Ömrümde bu kadar budalaca bir söz duymamıştım. Önce buralarda ayılar olduğunu söyledin, şimdi de çocukların yönetime el koyduğunu söylüyorsun. Bakalım daha neler yumurtlayacaksın. Belki de benim iki başlı olduğumu ileri süreceksin. Yeter! Hadi yürü bakalım benimle. Sen keçileri kaçırmışsın."</p>

  <p>Polis, Eva'nın babasını sürükleyerek götürdü, hapse tıktı.</p>
</body>
</html>
