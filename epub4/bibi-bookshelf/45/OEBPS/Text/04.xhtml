<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style.css" rel="stylesheet" type="text/css" />
</head>

<body>
  <p style="text-align: center;text-indent:0px;"><img alt="LBH-Divider2" src="../Images/LBH-Divider2.png" /></p>

  <h3>4</h3>

  <h3>biri işletiliyor</h3>

  <p>Çocuklar yoğurdun üzerinde dolaşırken, anaokulunun telefonu acı acı çaldı. Bu keskin, kulakları yırtan bir çalıştı. Telefon durduğu köşede, sanki birden kapkara, çirkin bir görünüş almıştı.</p>

  <p>Öğretmenlerin çevresinde gülüşen, danseden çocuklar, birden durdular, suspus oldular. Telefon eden kim olabilirdi? Cevap vermeli miydi? Arayan iyi biriyse, telefondan daha iyisi olamazdı. Örneğin, arayanın, balta girmemiş ormanlardan telefon eden bir kaplan olduğu düşünülebilirdi; kaplan olmanın ne demek olduğunu anlatmak isteyen bir kaplan.</p>

  <p>Örneğin kaplan, üç rahibi ve eski bir kamyonu yiyip bitirdikten sonra, yere uzanıp yediklerini sindirirken, biraz çene çalma gereğini duymuş olabilirdi. Ya da kimbilir, telefon kişi kendini pek yalnız bulmasın diye de çalıyor olabilirdi.</p>

  <p>Ama telefon düpedüz korkunç bir şey de olabilir. Örneğin tam yatıp dinlenirken de çalabilir ve kalkıp cevap verme zorunda kalır insan. Ya da örneğin kişi yaptığı kötü bir işten dolayı gönül ezikliği çekerken, tam o anda öfkeli bir kimse hırlaşmak için telefon edebilir.</p>

  <p>Anaokulunun bütün çocukları, öğretmenlerin üzerine yoğurt fışkırtmayı çok eğlenceli bulmuşlardı, çünkü bu bütün çocukların yapmaktan hoşlandığı bir işti. Ancak elbette kendilerini biraz suçlu buluyorlardı. Öğretmenlerin bağları çözülüp serbest kaldıklarında annelerine ve babalarına anlatacakları şeylerden de pek korkmuyor sayılmazlardı.</p>

  <p>İşte bu yüzden telefon çaldığında ürktüler. En çok da Carl-johan korktu, çünkü ayaklanmayı başlatan oydu. Telefonu susturmanın en iyi yolunun ne olduğunu bildiğinden, telefonun telini kesmek üzere eline koca bir makas aldı. Ancak Carl-johan bunu yapmaya vakit bulamadan Eva atılıp telefonu açtı.</p>

  <p>"Alo! Alo!" diye bağırıyordu öbür uçtaki ses. "Alo! Kiminle konuşuyorum? Cevap verin!"</p>

  <p>"Alo" dedi Eva, en karanlık sesiyle. "Burası, top"</p>

  <p>"Nasıl?" dedi ses. "Siz deli misiniz? Bir top konuşabilir mi hiç."</p>

  <p>"Burası top anaokulu" dedi Eva, gülmemek için kendini zor tuttu.</p>

  <p>"Yaa, öyle mi? Kiminle konuşuyorum?"</p>

  <p>"Ben öğretmen Eva. Anaokulunda her şeye karar veren benim."</p>

  <p>Telefondaki ses biraz kuşkuyla: "öyle mi?" dedi. "Peki, Karin öğretmen nerede?"</p>

  <p>"Şimdilik bağlı" dedi Eva.</p>

  <p>"Bağlı mı?"</p>

  <p>"Evet, bağlı. Şu anda işi var."</p>

  <p>"Öyleyse sizinle konuşabiliriz. Sesiniz öyle hafif çıkıyordu ki, biri beni işletiyor sandım. Benim adım müdür Nilsson. Büyük mağazadan telefon ediyorum. Her gün yiyecek ısmarlamak üzere telefon edersiniz de bu saatte. Sizden telefon gelmeyince, ben telefon etsem daha iyi olur diye düşündüm. Bugün için ne istediğinizi öğrenmek istiyorduk."</p>

  <p>"Bir dakika" dedi Eva. Telefonu bir eliyle örttü, çevresini sarmış çocuklara fısıldadı: "ne diyeyim?"</p>

  <p>"Dondurma ısmarla" dedi Lasse.</p>

  <p>"Benim canım çilek istiyor" dedi Peter.</p>

  <p>"Benim canım da çörek istiyor" dedi Stina adlı bir kız.</p>

  <p>"Hmm, peki" dedi Eva, telefonda. "Bir düşünelim. Öncelikle beş yük külah dondurma ısmarlamak istiyoruz."</p>

  <p>"Nasıl efendim?" dedi müdür Nilsson. "Doğru mu duydum acaba?"</p>

  <p>"Evet, beş yüz külah dondurma" diye tekrarladı Eva. "Bugün çocuklar için küçük bir eğlence düzenledik de. Külahlar büyük ve içi reçelli olacak."</p>

  <p>"Başüstüne" dedi müdür Nilsson.</p>

  <p>"Sonra" dedi Eva, "on kilo çilek, beş kasa gazoz, iki yüz tane tarçınlı çörek de istiyoruz. Bir de... Evet, bir de elli yumurta ile küçük bir paket hazır köfte istiyoruz."</p>

  <p>"Peki efendim" dedi müdür Nilsson.</p>

  <p>Eva, telefon alıcısını yerine koydu. Kendini bir kahraman gibi buldu orada. Heyecandan neredeyse soluğu kesilecekti. Koca bir adamı işletebileceği hiç aklına gelmemişti. Artık birkaç gün yetecek kadar dondurma ve gazozları var demekti. Öğretmenlere köfte ve havuç verilecekti. Yumurtalarla da pasta yapmak olanağı vardı.</p>

  <p>Öbür çocuklar yine biraz azmışlardı. Carl-johan, bütün okulun parçalanmasını, pencerelerin kırılmasını önerdi. Ancak bu hiç de iyi bir öneri değildi, çünkü pencereler kırılacak olursa okul soğuktan oturulamaz hale gelecekti. Bunun üzerine Carl-johan öğretmenlerin parasında el konup yeni pencereler satın alınabileceğini ileri sürdü.</p>

  <p>Ama o zaman Lasse, bütün çocuklara: "durun!" diye bağırdı. Herkesin yerine oturmasını ve öncelikle bir savaş kurulu toplanmasını önerdi.</p>
</body>
</html>
