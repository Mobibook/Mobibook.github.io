<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style.css" rel="stylesheet" type="text/css" />
</head>

<body>
  <p style="text-align: center;text-indent:0px;"><img alt="LBH-Divider2" src="../Images/LBH-Divider2.png" /></p>

  <h3>10</h3>

  <h3>ikinci saldırı</h3>

  <p>Bütün ana babalar, çocuklarını almak üzere tepenin eteğinden yokuş yukarı tırmanmaya başladılar. Aralarında koltuğunun altındaki kalın yasalar kitabıyla Stina'nın babası da vardı. Herkesi durdurdu. Damda gizlenmiş çocuklar onun, herkese eliyle okulun göstererek bir şeyler söylediğini gördüler.</p>

  <p>Stina'nın babası, bir süre konuştuktan sonra bütün ana babalar ellerini kollarını sallamaya başladılar. Uzaktan hepsinin de çok öfkelendikleri belli oluyordu. Bazıları yerlerinde sıçradılar, bazıları da uzaktan pek anlaşılamayan ama aşağı yukarı "hurra" gibi birtakım sesler çıkarıyorlardı.</p>

  <p>Derken, hızla yokuşu tırmanmaya başladılar. Savaş çığlıkları gittikçe güçlü duyulur oldu. Anlaşılan, anaokuluda çok önemli bir şeyler olduğundan korkmuş, kaygılanmışlardı. İki kocaman baba, yokuş yukarı birer lokomotif gibi ahlaya puflaya geliyor, soğuk havada ağızlarından çıkan solukları tıpkı lokomotif dumanını andırıyordu.</p>

  <p>Stina'nın sırık boylu babası, saldırıyı yönetiyordu. Öyle sıskaydı ki, yokuş yukarı tırmanırken hızla savrulan bir değneğin havayı yarması gibi sesler çıkarıyordu.</p>

  <p>Okulun damında çocuklar, koca paslı topu doldurmuşlardı. Ana babalar elli metre kadar yaklaştıklarında Lasse bağırdı: "durun bütün ana ve babalar! Okula giremezsiniz!"</p>

  <p>Ana babalar büyük bir şaşkınlık içinde durdular. Dama doğru baktılar. Ama o kadar iyi göremiyorlardı, çünkü hava kararmaya başlamıştı, kimin bağırdığını anlayamadılar.</p>

  <p>Lasse, bağırmasını sürdürdü: "bugün anaokulunda çocuklar yönetime el koydular. Bunun için sizler evlerinize dönün. Biz çocuklar bu geceyi burada geçireceğiz. Çünkü yarın geleceğimiz hakkında önemli kararlar alacağız. Daha yaklaşırsanız, üzerinize ateş açacağız, bilmiş olun!"</p>

  <p>Ana babalar daha da şaşkınlaştılar. Peter'in babası pek öfkelendi. Eline bir şemsiye vardı, onu sallayarak bağırdı: "sizi gidi haddini bilmez yumurcaklar sizi! Burada kimse yönetime el koyamaz. Bırakın içeri girelim!" Sonra öbür ana babalara döndü ve haykırdı: "ileri!"</p>

  <p>Ana babalar okulun kapısına doğru akın ettiler. İşte o anda Carl-johan, topun barutuna bir kibrit çakıverdi. "Poof!" diye bir ses çıktı önce, sonra da "paaf!" diye bir ses çıktı. Derken büyük bir gürültü koptu. Barut patladı ve topun ağzından yumurtalar, çilekler, dondurmalar fışkırdı. Patlama öylesine büyük oldu ki, birkaç saniye çocukların kulakları sağır gibi oldu. Top da iki parçaya ayrıldı.</p>

  <p>Üstelik, atış hedefini bulmamıştı. Ancak birkaç çilek parçası ana babaların üzerine yağdı. Ama gürültüden öyle bir korktular ki, sırtlarını dönüp tabana kuvvet yokuş aşağı kaçıştılar.</p>

  <p>"İmdat! Bize ateş açtılar!" diye bağırdı bir baba.</p>

  <p>Kulağını üzerine bir çilek yiyen bir ana: "ayyy! Yaralandım!" diye haykırdı.</p>

  <p>Stina'nın babası, elindeki yasalar kitabını sallayarak: "bu yaptığınız yasalara aykırıdır!" diye gıcırdadı.</p>

  <p>Ana babalar, yeniden tepenin eteğinde toplandılar. Yaralarını yalamak için orada toplandıkları da söylenebilir. Ama böyle demek yanlış olur, çünkü hiç birinin yarası yoktu. Üstelik yara yalamanın yerinde bir davranış olduğu da pek söylenemez.</p>

  <p>Ama topun patlamasından öyle korkmuşlardı ki, yara bere içinde kaldıklarını sanıyorlardı. Bazıları inleyerek sargı bezi istiyor, öbürlerine, yaralarının üzerine üflemelerini söylüyorlardı.</p>

  <p>Ancak hiçbir yaraları olmadığını ayırt ettiler sonunda. O zaman bir kat daha öfkelendiler. Anaokulunu ele geçirmek için yeni bir girişimde bulunmaya karar verdiler.</p>
</body>
</html>
