<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style.css" rel="stylesheet" type="text/css" />
</head>

<body>
  <p style="text-align: center;text-indent:0px;"><img alt="LBH-Divider2" src="../Images/LBH-Divider2.png" /></p>

  <h3>13</h3>

  <h3>beşinci saldırı</h3>

  <p>Bütün bunlar olup biterken, ana babalar polis çağırmaya karar vermişlerdi. Kendileri başaramadığından ancak polisin anaokulunu basabileceğini umuyorlardı. Polisler büyük bir otobüsle geldiler, yokuş yukarı çıkmaya başladılar.</p>

  <p>En önde, ceketinin kolunda sarı çizgiler bulunan bir polis yürüyordu. Bu sarı çizgiler onun polis müdürü olduğunu gösteriyordu. Arkasından polis müdür yardımcısı, onun arkasından birinci sınıf polis, ikinci sınıf polis ve benzerleri gelmekteydi.</p>

  <p>Bütün polisler kasılmaktaydı. Polis müdürü kasılıyordu, çünkü bütün polislerin müdürü olmaktan gurur duyuyordu. Polis müdür yardımcısı kasılıyordu, çünkü birinci sınıf polisin üstü olmaktan gurur duyuyordu. Ve birinci sınıf polis kasılıyordu, çünkü ikinci sınıf polisin üstü olmaktan gurur duyuyordu, v.b...</p>

  <p>Sıranın en sonunda yedinci sınıf polis gelmekteydi. O da kasılıyordu, çünkü tepenin eteğinde toplanmış olan ana babaların üstü olmaktan gurur duyuyordu. Polis müdürü yürürken çıngıldıyordu. Göğsünden göbeğine doğru tam onbeş madalya sallanıyordu. Bütün bunları üstün başarısıyla hırsızlar yakaladığı için kazanmıştı. En büyük madalya altındandı, 'büyük üçkağıtçı madalyası' deniyordu buna.</p>

  <p>Polisler, anaokuluna yüz metre kadar yaklaşınca durdular. Polis müdürü eline bir megafon aldı. "Dikkat dikkat! Polis müdürü sizlere sesleniyor!" diye bağırdı. "Anaokulundaki bütün çocuklara çağrıdır: teslim olun! Kuşatıldınız!"</p>

  <p>Karşılık veren olmadı. Okulun damında çocuklar karanlıkta oturmaktaydılar. Kimse çıt çıkarmıyordu.</p>

  <p>"Kapıları gönüllü olarak açmazsanız bir dakika sonra saldıracağız!" diye bağırdı polis müdürü.</p>

  <p>O zaman Lasse, ayağa kalktı ve bağırdı: "anaokulunda yönetime el koyduk! Bu geceyi burada geçireceğiz! Yarın gelebilirsiniz! O zaman size limonatayla kurabiye de sunacağız. Bugün bütün ana babaların ve polislerin anaokuluna girmeleri yasaktır!"</p>

  <p>"Öyle mi" dedi polis müdürü. "Demek öyle. Demek bizi içeri almayacaksınız. O halde biz de okulu basarız."</p>

  <p>Polis müdürü yerinde zıplamaya başladı. Derken savaşa hazırlanan bütün polislerin yaptığı gibi hepsi yerlerinde zıplamaya başladılar. Aynı zamanda homurdanmaya ve hırıldamaya da başladılar ve saldırıya geçmek üzere birer adım ilerlediler.</p>

  <p>Polis müdürü, elini havaya kaldırdı ve bağırdı: "ileri! Benim aslan polislerim! İleri!"</p>

  <p>Bütün polisler savaş çığlıkları atarak saldırıya geçtiler. Görünüş gerçekten yılgı vericiydi. Çocuklar, "işte şimdi hapı yuttuk", diye düşündüler. Ama o sırada Anders konuştu: "korkmayın arkadaşlar. Ağaçların arasına tökezletme ipini gerdiğimizi unuttunuz mu? Hepsi az sonra yere yuvarlanacak."</p>

  <p>Çok doğruydu. Polisler fırtına gibi geldiler. Kasılmaktan hiç biri burnunun dibini göremiyordu. Tökezletme ipini görmediler tabii ve anaokuluna elli metre yaklaştıklarında hepsi bir anda çocukların ağaçların arasına gerdikleri ipe takılarak tepetaklak yuvarlandılar. Birbirlerinin üzerine yığılıp kaldılar.</p>

  <p>"Aaah!" dedi bir polis. "Dizim!"</p>

  <p>"Aaah! Ayak parmaklarım!" dedi bir başka polis.</p>

  <p>Birçokları sancı ve korku içinde inildemeye başladı. Polis müdürü küplere binmişti öfkesinden. Bir ayağı üzerinden oraya buraya sıçrayarak polislerine toparlanıp yeniden saldırmalarını buyuruyordu.</p>

  <p>"Size de polis mi denir!" diye bas bas bağırıyordu. "Ben de sizleri birinci cop birliğinin aslan polisleri sanırdım!"</p>

  <p>"Artık polis olmak istemiyorum" dedi üçüncü sınıf polis.</p>

  <p>"Artık kasılmak istemiyorum" dedi dördüncü sınıf polis.</p>

  <p>"Ah ah" dedi polis müdürü. "Sizi gidi ödlek ve dönek hainler!"</p>

  <p>Polis müdürünün bağırıp çağırması hiç bir işe yaramadı. Az sonra bütün polisler inleye inleye oradan sıvışmaya başladı. Anaokulunu tek başına basmayı gözüne yediremeyen polis müdürü de çekip gitmek zorunda kaldı.</p>

  <p>Bir süre sonra hepsi gitmişti. Okulun önü bomboş kalmıştı. Çocuklar saldırıyı başarıyla göğüslemişlerdi. Şimdi akşam olmuştu. Hepsi geceyi rahatsız edilmeden geçirecekleri konusunda güvenliydiler. Şimdi herkes, yapılacak en iyi işin bir güzel uyumak olduğunu düşünüyordu. Çünkü ertesi gün çok yorucu bir gün olacağa benziyordu.</p>
</body>
</html>
