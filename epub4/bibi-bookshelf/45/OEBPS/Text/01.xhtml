<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style.css" rel="stylesheet" type="text/css" />
</head>

<body>
  <p style="text-align: center;text-indent:0px;"><img alt="LBH-Divider2" src="../Images/LBH-Divider2.png" /></p>

  <h3>1</h3>

  <h3>Top anaokulu</h3>

  <p>Top anaokulu yüksek bir tepenin üzerinde kurulmuştu. Bu okuldaki çocuklar, tepenin üzerinden geçmekte olan bulutları yakalayabileceklerini sanırlardı. Özellikle sonbahar günlerinde, havanın çok bulutlu olduğu zamanlarda, çocuklar dışarı çıkar, bulutları seyrederlerdi. Bulutların bazıları kocaman trenlere benzerdi. Anaokulunun üzerinden öylesine sıra sıra geçerlerdi ki, çocuklar neredeyse göğün tren gibi gürüldediğini duyarlardı.</p>

  <p>Bazı başka bulutlar da, birbirleriyle didişen, dövüşen kocaman yabanıl hayvanları andırırdı. Sanki kocaman yılanlar, korkunç canavarlar birbirlerinin üzerine atılır, gök gürüldediğinde ağızlarından şimşekler fışkırırdı.</p>

  <p>Top anaokulunun yapısı yepyeniydi. Okulun büyük çocukları, işçilerin vinçlerle, greyderlerle gelip tepede nasıl koskoca bir çukur açtıklarını çok iyi hatırlarlar. Açılan çukura, çocukların oyuncaklarını koyacakları bir mahzen yapılacaktı. İşçiler, daha sonra toprağa koca koca demir direkler çakıp, aralarına bu yeni yapının duvarlarını örmüşlerdi.</p>

  <p>Birgün işçilerden biri, çukurun dibinde, demirden dökülme, paslanmış, eski bir top bulmuştu. İşte anaokulu "Top" adını buradan aldı. Bu top, birkaç yüzyıl önce birgün savaş çıktığını sanan, yaşlı, çılgın bir yüzbaşıdan kalmaydı. Yüzbaşı savaş çıktı sanmış, topu doldurup ateşlemiş, tepenin eteklerindeki kente doğru bir gülle savurmuştu. Topun güllesi kentin bir alanında sosis satmakta olan yaşlı bir satıcıya rastlamıştı. Daha doğrusu, gülle satıcının tezgahına düşüp paramparça etmiş, sosisleri de bütün alana dağıtmıştı.</p>

  <p>Ancak bu olay birkaç yüzyıl önce olduğundan, sosisler bugünkü sosislere benzemiyordu. Satıcının sosisleri büyüktü, kalındı. Satıcı öylesine öfkelenmişti ki koca sosislerinden birini kaptığı gibi fırlamıştı. Elinde silah gibi tuttuğu sosisle tepeyi tırmanmış, yüzbaşının kafasına, o koca sosisi öyle bir indirmişti ki, yüzbaşı bayılmış, hastaneye kaldırılmıştı.</p>

  <p>İşte size öyküsünü anlatacağımız Lasse, birgün anaokuluna gitmek üzere yola koyulmuştu. Lasse'nin aklına ara sıra yüzbaşının kafasına sosisi indiren o satıcının öyküsü gelir, Lasse kendi kendine gülerdi. O gün Lasse'nin canı gerçekten sıkılıyordu. Hele onu elinden tutan annesinin de pek kızgın bir gününde olduğu düşünülecek olursa...</p>

  <p>"Bugün okula gitmek istemiyorum!" diye bağırmıştı, Lasse.</p>

  <p>"Gideceksin!" demişti annesi. "Çünkü işe gitmek zorundayım"</p>

  <p>Annesi, onun hiç yoktan bir tartışma çıkarmasına pek kızmıştı. Ancak, annesi çoğunlukla yorgun ve biraz da neşesiz olurdu. Her gün o koca fabrikada, bir makinenin başında çalışırdı. Makine öylesine gürüldeyerek çalışırdı ki, kulakları sancırdı kadıncağızın. Oturmasına da izin yoktu, oturacak olsa, fabrikanın sahibi gelir, iyi çalışmadığını söylerdi. Bu yüzden, sadece kulakları değil, sırtı da sancırdı kadının.</p>

  <p>Annesinin Lasse'yi, yokuşta çekiştire çekiştire okula götürmeye çalışması, doğrusu görülecek birşeydi. Annesi oldukça iri, şişman bir kadındı. Kışın başlarıydı, yokuş oldukça kaygandı.</p>

  <p>Annesi, Lasse'yi birazcık yukarı çekiyor, sonra Lasse ters yönden çekince, birlikte geri geri kayıyorlardı.</p>

  <p>"Offff!" diye inledi Lasse'nin şişman annesi.</p>

  <p>"Okulda çok sıkılıyorum" dedi Lasse.</p>

  <p>Tam orada, birbirlerini ters yönde çekiştirirlerken, Eva ile annesi yokuş yukarı gelmeye başladılar. Onlar da okul yolundaydılar. Lasse buna pek sevindi. Eva onun en iyi arkadaşıydı.</p>

  <p>Eva'nın annesi dondurma ve köfte satan bir dükkanda çalışıyordu. O kadar zayıftı ki, bir elektrik direğinin arkasına rahatça gizleyebilirdi kendisini. Bunca zayıf olmasının nedeni de, anlaşılan, çok az yemesiydi. Birgün nasıl olduysa çok fazla dondurma yemişti; o günden beri hiç canı yemek istemiyordu.</p>

  <p>"Lasse'nin bugün nesi var, hiç anlamıyorum" dedi Lasse'nin şişman annesi, "okula gitmek istemiyor".</p>

  <p>"Eva da gitmek istemiyor", dedi Eva'nın sıska annesi.</p>

  <p>Anneler orada durmuş konuşurken, Eva ile Lasse sıvışıp çalıların arkasına gizlendiler.</p>

  <p>"Kaçalım mı" diye fısıldadı, Eva. "Yokuş aşağı koşup polisi ayaklandırabiliriz"</p>

  <p>"Boş ver", dedi Lasse. "Hiç de eğlenceli olmaz. Aslında ben başka birşey düşündüm. Bugün okulda çok ilginç şeyler olacakmış gibi bir duygu var içimde"</p>

  <p>Tam anneler çocukları aramaya başlayacakları sırada, iki çocuk ortaya çıktılar, okula gitmeye karar verdiklerini söylediler. Anneler buna pek sevindi. Eva, Lasse'yi elinden tuttu, birlikte okula yollandılar.</p>

  <p>Eva yol boyunca merak dolu gözlerle Lasse'ye bakıyordu.</p>

  <p>"Ne olacak bugün?" diye sordu.</p>

  <p>Lasse'nin çok gizemli bir görünüşü vardı. "Bilmem", dedi, "belki de bütün okul havaya uçacaktır. Sabahtan beri bugün çok korkunç birşey olacakmış gibi bir duygu var içimde. Hani biraz korkuyorum. Okula gitmek istemeyişim bu yüzdendi"</p>

  <p>"Bak!", diye haykırdı Eva, "bulutlara bak! kocaman bir ele benziyor."</p>

  <p>Evet, gerçekten de öyleydi. Tepenin üstündeki pırıl pırıl yeni yapının tam üzerindeki bulutlar top anaokulunun üç katı büyüklüğünde sıkılmış bir yumruk biçimini almıştı. Yumruk birden okulun damına inerek yapıyı iki parçaya bölecek gibi duruyordu.</p>

  <p>"İçeri girmeye gözümüz kesiyor mu?" diye sordu Lasse.</p>

  <p>"Elbette", dedi Eva.</p>
</body>
</html>
