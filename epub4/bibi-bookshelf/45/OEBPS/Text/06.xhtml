<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style.css" rel="stylesheet" type="text/css" />
</head>

<body>
  <p style="text-align: center;text-indent:0px;"><img alt="LBH-Divider2" src="../Images/LBH-Divider2.png" /></p>

  <h3>6</h3>

  <h3>inatçı öğretmenler</h3>

  <p>Öğretmenler hala iskemlelerinde bağlı oturuyorlardı. Yoğurttan bembeyazdılar. Biri başını eğdiğinde kulağından yoğurt boşandı. Koca ayaklı Hedda öğretmenin ayakkabılarına yoğurt dolmuştu; ayaklarıyla tepindiğinde ayakkabılarından yoğurt fışkırıyordu.</p>

  <p>"Üfff, amma da pislendiniz" dedi çocuklar. "Yıkanmalısınız"</p>

  <p>"Yıkanmak istemiyoruz" dedi öğretmenler.</p>

  <p>"Yıkanmak zorundasınız" dedi çocuklar. "Hayat boyu böyle lor peyniri gibi dolaşamasınız. Üstelik, böyle lor peyniri kılığında dolaşmak tehlikelidir de. Ansızın, kocaman, aç bir kuş gelir de lor peyniri sanırsa, sizi yiyip bitiriverir. Bu hiç eğlenceli bir şey olmaz yani."</p>

  <p>"Yıkanmak istemiyoruz" dedi öğretmenler.</p>

  <p>Öğretmenler öylesine inatçıydı ki, çocuklar onları banyoya tıkmak zorunda kaldılar. Öğretmenler banyoda küvetin önünde sıraya girmek zorunda bırakıldılar. Ama ortaya yeni bir sorun çıktı; küvetler, çocuklara göre yapılmıştı, hepsi de küçüktüler. Öğretmenler bu küvetlere sığmıyorlardı. Oturduklarında bütün küveti dolduruyorlardı.</p>

  <p>"Of, su çok soğuk" dedi öğretmenler. "Sıcak su isteriz."</p>

  <p>Ama çocuklar sıcak su döktüklerinde, bu kez de: "öf, bu su çok sıcak. Ilık su isteriz" dediler.</p>

  <p>İnatçı öğretmenleri yola getirmek güç oldu.</p>

  <p>Karin öğretmen, küvetin içinde oturmuş, sarı renkte plastik bir ördekle oynuyordu.</p>

  <p>"Sarı ördeği ben isterim!" diye bağırdı öğretmen Ulla, "o ördek benim!"</p>

  <p>"Ulla öğretmen, şimdi uslu olmalı" dedi çocuklar. "Ördekle şimdi Karin öğretmen oynuyor. Ulla öğretmene daha sonra sıra gelecek."</p>

  <p>"O benim ördeğim!" diye haykırdı Ulla öğretmen yine.</p>

  <p>Greta öğretmen bir köşede durmakta olan tahtadan yapılma küçük kırmızı vapurla oynamak istedi, onu alana kadar da kıyameti kopardı.</p>

  <p>Çocuklar, öğretmenlerle uğraşmaktan kan ter içinde kalmışlardı. Hepsini yıkayıp üstlerindeki başlarındaki yoğurtları temizlediler. Öğretmenler suda çırpınıyor, sıçrayıp duruyorlardı. Çocuklar, anaokulunu yönetmenin her zaman öyle kolay bir iş olmadığını yavaş yavaş anlamaya başladılar. Üstelik bu iş çok güç oluyordu.</p>

  <p>Öğretmenler, oyuncaklarıyla bir süre oynadıktan sonra bıktılar, artık oynamak istemediler. "Ördekle de, vapurla da oynamak istemiyoruz artık" dediler.</p>

  <p>"Oynamak zorundasınız" dedi çocuklar, "şimdi burayı biz yönetiyoruz."</p>

  <p>"İstemiyoruz!" diye haykırdı öğretmenler.</p>

  <p>Çocuklar daha sonra havluları getirdiler, öğretmenleri kuruladılar. Bu arada çocuklardan bazıları mutfakta yemek pişirdiler. Evet, pişirdikleri yemek neydi diye sorulabilir. Çocuklar, ocağın üzerine iki büyük tencere yerleştirmişlerdi, tencerelerin içine de mutfakta buldukları bütün havuçları doldurmuşlardı.</p>

  <p>"Şimdi yemek yiyeceksiniz" dedi çocuklar, öğretmenlere.</p>

  <p>"Yemek yemek istemiyoruz" dedi öğretmenler.</p>

  <p>"Hem de havuç yiyeceksiniz" dedi çocuklar. "Havuç hem çok tatlı, hem de çok yararlı bir sebzedir. Her birinize on beş havuç düşüyor"</p>

  <p>"Havuç istemeyiz" dedi öğretmenler.</p>

  <p>"Çocuklar sofrayı kurup, tabakları, yanlarına da kaşıkları yerleştirdiler. Öğretmenler de kuzu kuzu oturup havuçları yemek zorunda kaldılar.</p>

  <p>"Bize karşı niye bu kadar kötüsünüz?" diye sordu Maya öğretmen.</p>

  <p>"Size karşı kötü değiliz" dedi çocuklar. "Ama çocuk olmanın ne demek olduğunu öğrenmelisiniz, bunu öğrendiğiniz zaman siz de okulun yönetimine katılabilirsiniz"</p>

  <p>"Biz havuç yemek istemiyoruz" dedi öğretmenler. "Biz kahve, kurabiye, çörek severiz. Üstüne de birer sigara içmek isteriz"</p>

  <p>"Tüüühh!" dedi çocuklar. "Kahve mideye dokunur. Şekerli kurabiye ile çörek dişlere zararlıdır. Fazla şeker yemek, dişleri çürütür. Siz öğretmenler bunu pek iyi bilirsiniz. Ve de biz burada sigaranın sözünü bile duymak istemiyoruz. Sigaradan daha zararlı bir şey yoktur yeryüzünde. Sigara içerseniz ciğerleriniz kurumdan simsiyah olur, sonra dumandan boğulur ölürsünüz."</p>

  <p>"Havuç yemek istemiyoruz!" diye diretti öğretmenler.</p>

  <p>Çocuklar odadan çıkıp kapıları kapattılar. Öğretmenlerin çörek ve sigara üzerine gevezeliklerinden usanmışlardı. Yetişkin insanların, kendilerine neyin yararlı, neyin zararlı olduğunu anlamamaları gerçekten gariptir. Yalnızca sigara içmekle yetinmezler, üstelik savaşırlar da, rakı da içerler, ki bütün bunlar doğrudan öldürücü şeylerdir.</p>

  <p>Şimdi öğretmenlerin öğle uykusuna yatmaları zamanı gelmişti. Çocukların küçük yataklarına uzandılar. Her birinin ağzına birer emzik verildi. Çocuklar perdeleri çektiler, öğretmenlere masal anlatmak üzere yataklarının başına oturdular.</p>

  <p>"Uyumak istemiyoruz!" dedi öğretmenler. "Gazete okumak istiyoruz"</p>

  <p>"Biz de gazete okumayı çok isterdik" dedi çocuklar. "Bize okuma öğretmenizi az mı istedik. Ama siz bize bir sürü budalaca masalı dinlememizi öğütleyip durdunuz. Onu için biz de bugün size masal anlatacağız. Yarın yine gazetenizi okuyabilirsiniz"</p>

  <p>Ve çocuklar en büyük masal kitabını alıp açtılar, resimlerine baka baka masal anlatmaya başladılar: "bir zamanlar mantar, daha doğrusu mantar Karl adında koca bir mantar varmış. Boyuna çayırda durur, çayırda durmaktan başa bir şey yapmazmış. Canı çok sıkılırmış. Biraz eğlenmek için mırıldanarak şarkı söylermiş. Bazen de sırtını kaşımaya çalışırmış ama kolları olmadığından başaramazmış..."</p>

  <p>"Öfff, amma da sıkıcı masal", dedi öğretmenler.</p>

  <p>Ama çocuklar masalı sürdürdüler: "bir gün mantar Karl, orada durup çayırı gözlerken karnı guruldamış: 'hımm' diye düşünmüş. 'düpedüz karnım gurulduyor. Acaba neden? Mutlaka kötü bir şey yemiş olmalıyım' mantar uykuya dalmış ve ertesi gün karnının gurultusu geçmiş. Mantar Karl yeniden sağlığını kazanmış. Masal da böylece bitmiş"</p>

  <p>Bu öğretmenlerin duyduğu en sıkıcı masaldı. Öylesine sıkıldılar ki, gözleri kapanmaya başladı ve derken hepsi uyuyakaldı.</p>

  <p>Çocuklar öğretmenler uyanmasın diye ayaklarının uçlarına basarak odadan çıktılar, kapıyı kapattılar ve çıt çıkarmadan beklediler. Tam o sırada başka bir kapının zili çalmaya başladı. Çalan okulun ana kapısının ziliydi.</p>

  <p>"Biri geldi" diye fısıldadı Lasse.</p>

  <p>"İmdat!" dedi Sven-tarzan, ve kendisini gizlemek için bir masanın altına girdi.</p>

  <p>Ama anaokulunun en yürekli çocuğu olan Eva gitti, kapıyı açtı. Orada, kapının önünde bir kamyon, mavi giysiler içinde bir de adam duruyordu. Şişman, şen bir adamdı. Konuştuğunda sanki gök gürlüyor gibi oluyordu.</p>

  <p>"İyi günler" dedi adam. "Büyük mağazadan geliyorum. Yiyecekleri getirdim. Öğretmenler içeride mi?"</p>

  <p>"Ne yazık ki yoklar" diye uydurdu Eva. "Biraz dışarı çıktılar. Ama yiyecekleri bırakabileceğinizi söylediler. Biz gerekeni yapacağız"</p>

  <p>"Çok garip" dedi şen adam. Bunu söylerken de kapıdan içeriye bir göz atmaya çalıştı. Ama Eva kapıyı çektiğinden bunu başaramadı. "Ya öyle mi? Peki. O halde yiyecekleri şuraya bırakayım. Ama öğretmenlerin içeride olmaması doğrusu çok garip."</p>

  <p>"Yoo" dedi Eva. "Garip olacak bir şey yok. Öğretmenlerden biri burada ama şu anda tuvalette olduğundan kapıya kadar gelemedi."</p>

  <p>Bu kez Eva öylesine bir yalan uydurmuştu ki, yüzünün yeşillendiğini sandı. Ama adam farkına varmadı, sadece güldü. Güldüğünde koca göbeği hopladı, sanki dalga dalga dalgalandı.</p>

  <p>Adam kapının önüne üç büyük kutu bıraktı. Kamyon yokuş aşağı yollandı. Bütün çocuklar dışarı fırladılar. Önce Eva'nın boynuna sarıldılar, sonra kutuları içeriye taşıdılar. Üzerine birer parça reçel kondurulmuş beş yüz külah dondurma duruyordu kutularda.</p>

  <p>"Yiyecekler geldi! Bütün çocuklar buraya! Şimdi en çok kimin dondurma yiyebileceğini göreceğiz!" diye bağırdı Eva.</p>
</body>
</html>
