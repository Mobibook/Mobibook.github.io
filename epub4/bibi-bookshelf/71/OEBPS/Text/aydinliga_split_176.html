<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body class="calibre">
  <div class="chapter">
    <p class="normal"><span class="idebold">CUMHURİYET</span></p>

    <p class="normal"><span class="idebold">HALK SÜTUNU</span></p>

    <p class="sagnormal">14 Mayıs 1936</p>

    <p class="ortaitalik">Zilli Satıcılar</p>

    <p class="normal">Tekirdağında, isim ve adres neşretmemizi istemeyen küçük esnaftan bir okuyucu;</p>

    <p class="normal">Tekirdağ Belediyesi bilaistisna hiç bir satıcı bağırmayacak, eline bir zil alıp müşteriyi ikaz edecek yolunda bir emir verdi. Bunun üzerine esnaf ta kesenin müsaadesine göre kimi bir zil, kimi bir koyun çıngırağı ve kimi de boş konserve veya reçel teneke kutularından bir şeyler yapıp çınlatmaya veya tangırdatmaya başladı. Şehirdeki gürültünün önüne geçmek için bu emri verenlerin herhalde kulakları tıkanmış olacak ki, şimdiki türlü türlü akordsuz, kulakları tırmalayıp kafaları adamakıllı şişiren tangırtı ve patırdıyı duymuyorlar. İnsanın bu zil, çıngırak, teneke seslerini duyup "Deccalin Eşeğini" hatırlaması elden gelmiyor. Böyle manasız gürültülere sebebiyet veren böyle bir emir yerine, sabahın filan saatinden evvel ve akşamın filan saatinden sonra bağırarak sokaklarda mal satmak yasaktır dense daha iyi olmaz mı?</p>

    <p class="normal">Esasen burada gündüzleri merkep anırtılarından seyyar satıcıların bağırdığı bile duyulmaz. Çünkü ahalinin yüzde sekseni zürradır ve hepsinin en aşağı ikişer merkebi vardır.</p>

    <p class="normal">Bu emir yüzünden satışlar yarıya düştü. Çünkü birşeye ihtiyacı olanlar, zil ve çıngırak seslerinden, kutu veya teneke tangırtılarından hangi satıcının geçtiğini anlayamadıkları için işlerini yarım bırakıp pencereden bakıyorlar.</p>

    <p class="normal">Birkaç defa, verilen emrin gürültüyü hiç bir surette azaltmadığını bundan başka kazançlarımıza kesad geldiğini, müşterileri de yok yere yorduğumuzu makamı aidine gidip anlatmak istedim. Fakat emri kendilerinin verdiğini hatırlayarak vazgeçtim.</p>

    <p class="normal">Şikayetimi dercedip makamı aidinin dikkat nazarlarını çekerek başka bir hal sureti bulmalarını temin ediniz.</p>
  </div>

  <div class="calibre1" id="calibre_pb_178"></div>
</body>
</html>
