<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body class="calibre">
  <div class="chapter">
    <p class="normal">Bu bölümde, belli bir düzen gözetilmeksizin, çeşitli konulardaki okur mektupları sunulmaktadır. Böylece, bir dönemin her alandaki yaklaşımlarından örnekler verilmektedir. Kimileri günlük yaşamda çok sık rastlanabilen olaylarla ilgili olabilmektedir. Örneğin imza yerine geçen mührünü, eşyalarını, yakınlarını, hatta eşeğini yitirenlerin, şapkalarını karıştıranların duyuruları, yitirdiklerine, sevdiklerine kavuşanların teşekkürleri birer içtenlik belgesi olarak seçkimizde yer aldı.</p>

    <p class="normal">Bir kısmı da kolay kolay benzerlerine rastlanılmayacak kadar şaşırtıcı, grafiti tadındaki mektuplar... İstanbul Belediyesi'nin 1929 yılında kargalara savaş açtığını okur mektuplarından öğreniyoruz. Surların dışında oturanlar, kargaları öldürmekle yükümlü tutuluyorlar. Avdan boş dönenler ise 3 lira ceza ödeyecekler. Kargalar da akıllı yaratıklar. Başlarına gelecekleri sezince, surlarda tüneyip vurulmayı bekleyecek yerde, kente dağılıp tüm parkları mesken tutuyorlar. O gün bu gün Ayasofya, Sirkeci, Çarşıkapı, Fatih'teki binlerce ağaç artık kargalara mesken olmuş. İşin ilginç yanı, karga öldürdükleri için ödüllendirilen avcı da yok…</p>

    <p class="normal">"İdarehanelerine her gün kıyamet kadar mektup geldiğinden" söz eden gazetelerin de kimi okurlarından yakınmaları vardı. "Beni sinirlendiren bu mektuplardan bazılarının postaya pulsuz verilmesi, posta parasının gazete idaresinden istenmesidir. Hem dert dinle, hem de üstüne para ver!" diyordu, <span class="ideitalik">Son Posta</span>'nın "Dün ve Bugün" sayfası yönetmeni.</p>

    <p class="normal">Bursa'nın Rusçuk Mahallesi'nde yeni bulunan Abıhayat, helva kâğıdı üzerine basıldığı için ıslak elle tutulunca eriyip giden balık avı tezkeresi, devletten aldığı aylığı geçimine yetmeyen öğretmenin geceleri keman öğrenmeye çalışması, önlerinden geçip giden trendeki gazete ve mektuplarını alabilmek için en az bir gün daha bekletilmelerinin nedenini anlayamayan Malatya'nın Doğanşehir Nahiye Müdürü. Ve de bir kasabın mezbahada kestirdiği domuzlar nedeniyle baytarın başına gelenler…</p>

    <p class="normal">İlginç bir mektup da Bulgaristan'dan. Osmanpazarı'ında, cami avlusundaki bekleme odalarında, Bulgarların da katıldığı içkili, sazlı düğün ziyafeti. Okul müdürü ve Müftü de gecenin onur konukları arasında… Güldürü öykülerini aratmayacak daha nice seçkiler.. İzleyelim...</p>
  </div>

  <div class="calibre1" id="calibre_pb_185"></div>
</body>
</html>
