<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body class="calibre">
  <div class="chapter">
    <p class="normal1">TAN</p>

    <p class="normal"><span class="idebold">Okuyucu Mektupları</span></p>

    <p class="sagnormal">15.1.1937</p>

    <p class="ortaitalik">Hazır İlaçlara Karşı Tedbir Almalı</p>

    <p class="normal">Adapazarında Dr. Kamil'in arkadaşımız "Felek"in hazır ilaçlar hakkındaki yazısı münasebetile bize gönderdiği mektupta diyor ki:</p>

    <p class="normal">"Meslekteki 35 senelik tecrübeme istinaden bu hususta birkaç söz söylemek isterim: Hazır ilaçlar yüzünden doktorların ve yüzlerce eczacı arkadaşlarımızın fenni malumatımız günden güne zevale mahkum oluyor. Zira hastalarım, gazetelerin ilan sahifesinde okudukları falan ilacın yüzlerce derde deva olduğuna inanıyor ve ismini tütün paketlerinin arkasına yazıyorlar. Ertesi günü de o ilaçtan alıveriyorlar. O ilaçlardan şifa bulacaklarını ümit ederek doktora gitmiyorlar. Halbuki çok defa bu hastalık bronşit yapıyor, arkasından zatürreye çeviriyor ve hasta o ilacın kurbanı oluyor.</p>

    <p class="normal">Biz doktorlar bile zamana ve modaya uymak mecburiyetinde kaldık. Hastalarımıza pahalı ve etiketleri yaldızlı ilaçlar yazmasak, eski kafalılık ile itham ediliyoruz. Hazır ilaçlara gösterilen rağbet yüzünden, mektepte senelerce dirsek çürüterek öğrendiğimiz tıp derslerini, hatta esas ilaçların isimlerini unutuyoruz. Yine bu yüzden yüzlerce eczacı kan ağlıyor. Kavanozlardaki "edviyai basite" sürülemediği için bozulup atılıyor. Bundan başka eczacılar san'ati unutuyorlar. Anket açarsanız sabahtan akşama kadar terazi kullanmıyan eczacılarımızın adedini anlarsınız. İhitiyacı olanlar sermayesi 100 kuruş olan bir müstahzarı 300 kuruşa alıyorlar. Eczaneler, bu ilaçların bıraktıkları yüzde on karla masraflarını kapatamıyorlar. Bugün herhangi bir hazır ilacı elinize alsanız, bunu reçete ile İstanbulun en lüks eczanesinde, hazır olarak satıldığı fiyatın yarıdan aşağısına yaptırabilirsiniz.</p>

    <p class="normal">Her şehrin belediyesi ekmek kilosuna on para zam için, meclisinde saatlerce münakaşada bulunur. İlaç, et ekmek gibi mübrem ihtiyaçlardan değil midir?</p>

    <p class="normal">Milyonlarca vatandaşın keselerini ziyana ve sıhhatlerini tehlikeye sokan, doktorluğu ve eczacılığı iflasa sürükleyen bu işin önüne bir an evvel geçmek lazımdır."</p>
  </div>

  <div class="calibre1" id="calibre_pb_108"></div>
</body>
</html>
