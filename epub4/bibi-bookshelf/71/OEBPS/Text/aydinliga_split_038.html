<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body class="calibre">
  <div class="chapter">
    <p class="normal1">CUMHURİYET</p>

    <p class="normal"><span class="idebold">Bunu Da Sormıyalım Mı?</span></p>

    <p class="sagnormal">25 Temmuz 1934</p>

    <p class="ortaitalik">Belediye Tiyatro ve Bahçesinin Bir İmtiyazı mı Var?</p>

    <p class="normal">Gazetemize gelen bir şikayet mektubunda deniliyor ki:</p>

    <p class="normal">"Şehir tiyatrosu san'atkarlarının Tepebaşı'nda oynadıkları revü, gazetelerde her akşam 21.30 da başlar diye ilan edildiği halde tam 22 de başlıyormuş, bir.</p>

    <p class="normal">Her seyirciden bir lira duhiliye alınmasına rağmen bir de konsumasyon mecburiyeti ihdas olunuyormuş, iki.</p>

    <p class="normal">Bunların ilki, ilan 22 ye tahvil olunarak düzeltilmiş, ikincisine de artık Belediye mi karışır, ihtikar komisyonu mu, yoksa rüfailer mi? Bilemeyeceğimiz için geçiyoruz. Asıl mesele şu: Dahiliye vekaletinin emri üzerine tadil edilen Belediye talimatnamesi mucibinde alelumum eğlence yerleri (barlar müstesna) Saat onbirde mutlaka kapanırlar ve sıkı fıkı takip edildikleri için de on biri beş geçe bu gibi yerler derin bir karanlığa gömülüp giderler.</p>

    <p class="normal">Peki ama, Şehir Tiyatrosunun kooperatifi namına ve artistleri tarafından oynanan bu revünün saat 10 da başlayıp 12 ye kadar sürmesi imtiyazı nasıl ve kimden alınmıştır? Bizde idari içtimai ve saire…..bozukluklar hep disiplin meselelerinin havaya ve bunun bir nev'i olan keyfe tabi olmasından ileri gelir. Bahçelerin, revü oynanan yerlerin, sinemaların ve emsalinin on birden sonraya kadar sürmesinde bir mahzur varsa veya halkın rahatı düşünülerek bu şekil menedilmişse ondan (lisebebin minelesbap) Belediyeye bağlı olan bir yer niçin istisna edilmiştir?</p>

    <p class="normal">Madem ki Belediye tiyatrosu veya bahçesi bu kararlar haricinde kalabiliyorlar, o halde niçin ayni vaziyette olan milli müessesattan bu hak nezedilerek hem onlar mutazarrır edilmiş, hem de tiyatroya sinemaya gideceğiz diye alemin ayağı bir pabuca sokulmuştur."</p>
  </div>

  <div class="calibre1" id="calibre_pb_40"></div>
</body>
</html>
