<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body class="calibre">
  <div class="chapter">
    <p class="normal1">TAN</p>

    <p class="normal"><span class="idebold">Okuyucu Şikayetleri</span></p>

    <p class="sagnormal">30 Nisan 1935</p>

    <p class="ortaitalik">Muhtar Akalın İmzalı Mektup</p>

    <p class="normal">Ben gencim (Otuz iki yaşındayım) ama ahlak hususunda çok muhafazakarım. Üç sene evvel güzel bir kızla evlendim. Hiç bir kusuru yoktu ama geçinemedik. Sebebi de o asri hayatı seviyordu, mesela baloda başkaları ile dansetmek istiyordu, ben razı olmuyordum kavga çıkıyordu. Nihayet onu baloya değil sinemaya gitmekten de menettim. Aramız da adamakıllı açıldı. Feci bir münakaşa oldu. Yani saç saça baş başa geldik. Şimdi o babasının yanında ben de evimde oturuyorum. Üç buçuk aydır ayrıyız. "Eski kafalılığından vazgeçerse gelirim." Diyor. Ben de eski kafalı değilim. Fakat karımdan itaat isterim! diye haber gönderiyorum. Kanun vasıtasıyla onu eve celbedeyim mi?</p>

    <p class="sagnormal">1 Mayıs 1935</p>

    <p class="ortaitalik">Bir kadın okuyucumuz "Şa" rumuzu ile<br class="chapter" />
    gönderdiği mektupta soruyor:</p>

    <p class="normal">"Kendime ait olup olmadığını bildirmeden bir mesele hakkında fikrinizi öğrenmeyi merak ettim: Bir Türk kadınının ecnebi erkeği ile evlenmesi hakkında ne dersiniz? Doğru mudur, saadet mümkün müdür? Değilse neden Türk erkekleri ecnebi kadını alıyorlar. Onlara ses çıkartılmıyor da neden kadın ayıplanıyor? Cevabınızı sabırsızlıkla bekliyorum."</p>

    <p class="normal1">Gazetenin Cevabı:</p>

    <p class="normal">Kadınların ecnebi erkeği ile evlenmeleri şunun için daha fenadır:</p>

    <p class="normal">Kanun, aile reisliği hakkını erkeğe veriyor; böyle olunca ailenin bütün istikameti ve çocuğun terbiyesi bir ecnebinin menfaatlerine ve ihtiraslarına tabi olacak demektir. Kadın ecnebi olursa bu mahsur o kadar yoktur.</p>

    <p class="sagnormal">5 Mayıs 1935</p>

    <p class="ortaitalik">Yine Tramvay Kapıları</p>

    <p class="normal">Ulviye Fikri adlı bir okuyucumuz bize yazdığı bir mektubunda diyor ki:</p>

    <p class="normal">"Tramvay kapılarının yürürken kapalı tutulması mecburiyeti hepimizin başından geçtiği için biliriz ki durak yerlerinde binip inmeği güçleştirdi. Bir defa kondoktörün hele araba kalabalık olursa, her durak yerinde kapıları açıp kapatması güçtür, pratik bir iş değildir. Bu takdirde kapıları açıp kapamak müşterilere düşüyor. Gücü kuvveti yerinde erkekler bunu yapabiliyorlar, fakat kadınlarla çocukları ne yapsınlar? Bir çok arabaların kapıları da öyle kolay kolay açılır kapanır şeyler değildir. Bu kapıları hiç mi yağlamıyorlar?</p>

    <p class="normal">Ekseriya kondoktörler de gelip kapı açmıyorlar, sadece vatmana hareket işareti veriyorlar, tramvay da yürüyor. Bizler binemeden kalıyoruz. Acaba bu kapılar açık duramaz mı?"</p>

    <p class="sagnormal">30 Nisan 1935</p>

    <p class="ortaitalik">Maçlara Düşkün Bir Kadın</p>

    <p class="normal">"...Başım ağrısa değil, ölüm derecesinde hasta olsam onu yine maça gitmekten alakoyamam. Her Cuma, her Pazar maç. Geçende üç arkadaşı davet etmiştim. Karıları ile geldiler, yemek yedik oturup konuşacağımız sırada karım misafirlerini bıraktı ve maça gitti... Bunun ne kadar tahammül edilmez bir şey olduğunu tasavvur edemezsiniz. Bu yüzden karımı bırakayım mı? Onunla yaptığım bütün kavgalar fayda vermedi. Garip bir hadise anlatayım:</p>

    <p class="normal">Kendisi ile bir Cuma günü bütün ısrarlarıma rağmen maça gittiği için o kadar ağır kavga yaptım ki, nihayet akşam eve dönmemek üzere çıktı, gitti. Annesine gittiğinden emin idim, fakat onbeş gün aramadım, o da gelmedi. Onbeş gün sonra kavgamızın ikinci haftası sonunda merak ederek stadyumdan geçtim, onu içerde buldum. Güldü, barıştık:</p>

    <p class="normal">Beni bu hevesimden alakoyamazsın, seviyorum ne yapayım!..demekle iktifa etti. Bir müddet daha tahammül ettim. Fakat artık kabil değil. Ne yapabilirim?"</p>

    <p class="sagnormal">Feneryolu Yaver Ağa Sokağı A.C.</p>

    <p class="sagnormal">30 Nisan 1935</p>

    <p class="ortaitalik">Bir Piyanistin Musikiden Hoşlanmayan Kocası</p>

    <p class="normal">Bomonti caddesinde Kadriye imzasi ile aldığımız mektuptaki şikayette:</p>

    <p class="normal">"...Hülasa onbeş sene piyano dersi almamın hiç bir kıymeti yok demek. Çünkü anlamayan bir adamın yanında piyano çalmak bir azap olduğu gibi onun tarafından arada bir "Aman rica ederim çabuk kes!" gibi ihtarlara maruz kalmak insanda musiki hevesini öldürüyor. Bütün hayatımı piyanoya vermiş olduğum için bu hal bende tahammül bırakmamaktadır. Korkarım ki bir gün..."</p>
  </div>

  <div class="calibre1" id="calibre_pb_129"></div>
</body>
</html>
