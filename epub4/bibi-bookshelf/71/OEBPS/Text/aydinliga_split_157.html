<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body class="calibre">
  <div class="chapter">
    <p class="normal1">ANADOLU</p>

    <p class="normal"><span class="idebold">Okuyucularımızdan Mektuplar</span></p>

    <p class="sagnormal">16 Mayıs 1934</p>

    <p class="ortaitalik">Bir Mektup<br class="chapter" />
    Belediyeden Cevap İsteniyor,<br class="chapter" />
    Belediye Telefon Şirketine Ne Kadar Para Vermiştir?</p>

    <p class="normal">Dün "Rusçuklu Halit" imzasile bir mektup aldık. İzmir belediyesinin telefon şirketindeki hissesine ait paralara taalluk eden bu mektubu aynen aşağıya yazıyoruz.</p>

    <p class="normal">"Dün gazetenizde belediye reisi beyin veda nutkunda şöyle yazılıyor:</p>

    <p class="normal">"Telefon şirketindeki 219 bin liralık hisse senetlerini de kurtardı."</p>

    <p class="normal">Hafızam kuvvetlidir. Kolay unutmam. Hatırıma geldi, hemen gazetelerimi buldum. Sabık belediye reisi Sezai Bey de istikraz parasından telefon şirketine 220.000 lira vermişti.</p>

    <p class="normal">- Allah allah nasıl olur? dedim. Biraz daha düşündüm hemen gene eski koleksiyona müracaat ettim. Esbak reis Hulisi Bey de istikrazı müteakip Aziz Beyden borç kalan 164.000 lirayı 930 da istikraz parasından ödiyerek telefon şirketine olan borcu tamamen itfa etmişti.</p>

    <p class="normal">Şimdi soruyorum: Telefon şirketine borç 603.000 bin olup peyder pey mi ödendi, yoksa hatırladığım gibi 219.000 lira olup gelen belediye reisleri, evvelce ne yapıldığını bilmeyerek ve sormayarak tekrar tekrar mı verdiler?"</p>

    <p class="normal">Halit Bey mektubunun sonunda belediye reislerinin beyanatlarında icraat diye gösterdikleri bu mes'eleyi belediye azalarının nasıl cevapsız bıraktıklarına hayret ettiğini de söylemektedir.</p>

    <p class="sagnormal">14 Haziran 1934</p>

    <p class="ortaitalik">Alsancaktan Bir Şikayet..<br class="chapter" />
    Yiyecek Fiatleri Acaba Niçin Pahalı?</p>

    <p class="normal">1 – Aşağıdaki fırınlar harcı ekmek çıkarmıyorlar. Tepecikten getirilen pek az miktarda ekmek bir iki saat içinde satılıp gidiyor, alabilen alıyor, alamıyan karşıdan bakıyor. Alsancakta oturanlar arasında fakir halkın da mevcut olduğu unutuluyor mu?</p>

    <p class="normal">2 – İzmir'de koyun eti kırk, dana eti otuz kuruş olduğu halde Alsancakta koyun eti elli, dana eti otuz beş kuruştur. Sebep ne?</p>

    <p class="normal">3 – Sütün kilosu yedibuçuk, on kuruştur, Alsancakta ise 20 kuruştur. Neden?</p>

    <p class="normal">4 – Haftada bir defa kurulan pazara getirilen mallar mağaza ve dükkanlardakinden hiç farksızdır ve bayattır. Hulasa Alsancaktaki eşya fiatleri çok pahalıdır.</p>

    <p class="sagnormal">Alsancak: İkinci kordon 36 numaralı hanede<br class="chapter" />
    Etem</p>
  </div>

  <div class="calibre1" id="calibre_pb_159"></div>
</body>
</html>
