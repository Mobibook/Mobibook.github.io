<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body class="calibre">
  <div class="chapter">
    <p class="normal1">TAN</p>

    <p class="normal"><span class="idebold">Okuyucu Şikayetleri</span></p>

    <p class="sagnormal">29 Nisan 1935</p>

    <p class="ortaitalik">Çerkezköy'üne Giderken Yeşilköy'de İndirilen Yolcu</p>

    <p class="normal">Okucularımızdan biri matbaamıza geldi ve şu şikayette bulundu:</p>

    <p class="normal">"Dün akşam sekizbuçuk saati ile Çerkezköy'üne gitmek için Sirkeci garından bilet aldım. Trene bindim. Katar Yeşilköy'e vardı. Yolcuların hepsi çıktı. Ben ve başka bir yolcu kaldık. Bekledik. Birdenbire katarın geri geri gittiğini gördük. Ve bunun bir manevra olduğunu zannettik Halbuki trenin İstanbul'a döndüğünü bilahare anladık.</p>

    <p class="normal">Biletimiz Yeşilköy'e varmadan kontrol edilmişti. Sonradan öğrendik ki yolcular, Yeşilköy'de diğer bir trene aktarma ediyorlarmış. Halbuki yolda hiçbir memur bunu söylemedi. Bu yüzden vaktinde Çerkezköy'e gidemedim. İşimden oldum. Ayrıca Yeşilköy'den dönmek için de 13,5 kuruş ödedim. Bana olan oldu. Diğer yolcuların da aynı akıbete düşmemeleri için kumpanyanın tedbir alması lazım gelir kanaatındayım."</p>

    <p class="sagnormal">30 Nisan 1935</p>

    <p class="ortaitalik">Hamamlarda Pislik</p>

    <p class="normal">Başımdan geçen bir vakayı anlatacağım:</p>

    <p class="normal">Hepimizin asgari haftada bir banyoya ihtiyacı vardır ya!</p>

    <p class="normal">İstanbul'da birçok ev ve apartmanlarda (yeni yapılar hariç) banyo olmadığından temizlenmek için hamama gideriz. Oturduğum yerde banyo olmadığından ben de hamama gitmek mecburiyetindeyim. Bir gün Beyoğlu'nda bir hamama gittim. Sözde temizlendim. Ertesi gün vücudumun her tarafını bir kaşınmadır aldı. Vücudumu kum gibi ufak bitler doldurmuş. Görünenleri temizleyip çamaşır değiştirdim. Ertesi gün tekrar vücudumun kaşındığını hissettim. Gene bakınca aynı iğrenç bitler aynı şekilde çalışıp duruyorlar. Tekrar çamaşır değiştim. Bu pis iğrenç, hastalık nakili hayvanlardan kurtuluncaya kadar epeyce üzülüp sıkıldım. Bir daha hamama gitmeğe gözüm yıldı. Halkın sıhhati ile alakadar olan bu gibi umumi yerleri belediyenin daha sıkı bir surette kontrola bağlamasını bir hak olarak isteriz.</p>

    <p class="sagnormal">Beyoğlu İstiklal Caddesinde No. 18'de<br class="chapter" />
    Veysi</p>

    <p class="sagnormal">30 Nisan 1935</p>

    <p class="ortaitalik">Bu Ne Biçim Mahalle</p>

    <p class="normal">Çapa'da Nuridede Mahallesine gidenler, belki de ömürlerinde bu kadar acaip mahalle görmemişlerdir. Eski yollar arsaya kalbedildiği için, bu arsalara galiba her isteyen kendi bildiği gibi ev yapıyor. O kadar ki artık bazı evlerin sokakları kalmadı. Bu evlerde oturanlar nereden gelip geçecekler?</p>

    <p class="sagnormal">4 Mayıs 1935</p>

    <p class="ortaitalik">Mahalle Arasında Kum İskelesi</p>

    <p class="normal">Yenikapıda Yalı Sokağında oturan M. Şen adlı okuyucumuz:</p>

    <p class="normal">"Yenikapı istasyonu civarında sahil boyunda Katip Kasım Mahallesinin, Sandıkburnu sırasındaki evlerin hizasında Yalı sokağı vardır. Bu sokaktaki boş arsaya bir kum iskelesi yapılmıştır.</p>

    <p class="normal">Birinci Nokta: Mahalle arasındaki bir arsaya böyle kum iskelesi yapılır mı? İkinci Nokta: Kum iskelesi kayıkları evimizin önündeki sahile yanaşıyorlar. Sabahın alaca karanlığında kayıklardan kumları çıkaran hamalların acı acı naraları, iskeleden kum taşıyan araba sürücülerinin atlara savurdukları küfürler, arabaların gürültü ve sarsıntısı yüzünden hem sabahları, hem de bütün bunlar gece yarılarına kadar devam ettiği için biz de gece yarılarına kadar uyuyamıyoruz. Şu yazıyı alakadar memurların, dikkat gözleri önüne koysanız...</p>

    <p class="sagnormal">5 Mayıs 1935</p>

    <p class="ortaitalik">Şirketi Hayriyeden Bir Dilek</p>

    <p class="normal">Şirketi Hayriye perşembe ve cuma günlerine mahsus olmak üzere tenzilatlı bir tarife yapmıştı. Fakat ikinci mevkide seyahat eden yolcular şirketten bazı noktalarda şikayet etmektedirler. Şirket yaz geldiği için bütün üst kat güverteyi birinci mevki yapmıştır. Sıcaklarda ikinci mevki yolcuları alt kamaralarda seyahat etmek mecburiyetinde kalacaklardır. Boğaziçi yerlileri şirket müdürlüğüne müracaat ederek, üst güvertenin yarısının ikinci mevki yapılmasını istemişlerdir.</p>

    <p class="sagnormal">10 Mayıs 1935</p>

    <p class="ortaitalik">Sokak Satıcılarından Ne Vakit Kurtulacağız:</p>

    <p class="normal">Adil isimli bir okuyucumuz yazıyor:</p>

    <p class="normal">"Arnavutköyüne taşınalı 4 ay oldu. Hisarda iken gene biraz rahat ediyorduk. Belki mahalle arasında oturmuyorduk ta ondan. Şimdi iskeleye yakın bir evdeyim. Bu sabah 6'da, dün sabah beşbuçukta evvela sütçüler, sonra ekmekçi, sonra da sebzeciler tarafından uykumdan uyandırıldım.</p>

    <p class="normal">Hele yediyi çeyrek geçe köye nereden musallat olduğunu bir türlü anlayamadığım (beyinci) yok mu? Türkçeye benzemeyen bir dille ‘beyin var, beyin' diye feryat etmiyor mu, çıldıracağım geliyor.."</p>
  </div>

  <div class="calibre1" id="calibre_pb_168"></div>
</body>
</html>
