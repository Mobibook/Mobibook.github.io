<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body class="calibre">
  <div class="chapter">
    <p class="normal1">VAKIT</p>

    <p class="normal"><span class="idebold">Vaktın Akıl Hocası</span></p>

    <p class="sagnormal">18 Kanunuevvel 1928</p>

    <p class="ortaitalik">Saygısız Komşu</p>

    <p class="normal">N. İmzalı bir mektuptan:</p>

    <p class="normal">"Bir eski evin birinci katında oturuyorum. İkinci katta bir ilkmektep muallimi oturuyor. Muallim kırk yaşlarında namuslu, iyi bir adam. Fakat son günlerde keman öğrenmek merakına düştü. Gecenin ikisine kadar tepemde keman meşkediyor.</p>

    <p class="normal">Bir kaç gece uykusuz kaldıktan sonra kendisine müracaat ettim:</p>

    <p class="normal">‘Kemanınızı ya gündüzleri, yahut geceleri herkes yatmadan çalın. Fena halde rahatsız oluyoruz.' Dedim</p>

    <p class="normal">Şu cevabı verdi:</p>

    <p class="normal">‘–Mektep hocalığı hem geçindirmiyor, hem de insanı fazla yoruyor. Yakında meslek değiştirmeye karar verdim. Onun için geceleri en aşağı üç saat eksersiz yapmağa mecburum. Sizin rahatınız için kendi hayat ve istikbalimi feda edemem.'</p>

    <p class="normal">Ev emvali metrukeden olduğu için ev sahibinden medet yok. Başka bir eve taşınmağa da param müsait değil. Acaba mahkemeye müracaat etsem mi?"</p>

    <p class="normal"><span class="idebold">CEVAP:</span> Şikayetiniz çok haklıdır. Fena bir keman dinlemek dayak yemekten daha zahmetlidir. Mahkemeye gitmenize taraftar değilim. Davayı kazansanız bile o vakite kadar en aşağı altı ay geçer. Buna saygısızca aynı silahla, yani saygısızlıkla mukabele etmeli. Bu suretle hem kemandan kurtulmuş, hem de uykusuz gecelerin intikamını almış olursunuz. Yapacağımız iş gayet basittir. Evinizde elbette eski bir bakır tencere vardır. Bir de çekiç tedarik edersiniz. Muallim Efendi saat ikide yatağa girdiği vakit tencereyi dövmeye başlarsınız. Bakırcılığa ara verdikten sonra, sabahleyin sorarsa, –Mesleğimden memnun değilim bakırcı dükkanı açmağa karar verdim. Boş vakit buldukça ekzersiz yapıyorum.– dersiniz. Öyle sanıyorum bir daha ya kemanını bırakır ya da evi.</p>
  </div>

  <div class="calibre1" id="calibre_pb_186"></div>
</body>
</html>
