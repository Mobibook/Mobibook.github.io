<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body class="calibre">
  <div class="chapter">
    <p class="normal1">SON POSTA</p>

    <p class="normal"><span class="idebold">Halkın Sesi</span></p>

    <p class="sagnormal">14 İkincikanun 1936</p>

    <p class="ortaitalik">Bir Memlekette San'at Memleketin<br class="chapter" />
    Umumi Vaziyetiyle Alçalır veya Yükselir</p>

    <p class="normal">İnşaatımızdaki zevksizlik bizim kendi zevksizliğimizdir. Bizim zevkimiz yüksek olsaydı, bunun eserlerini görürdük. Bir memlekette san'at, memleketin umumi vaziyetiyle birlikte yükselir veya alçalır. Umumi kültürümüzün yüksek olduğu zamanlarda, san'atimiz de yükselmiştir. Mesela, Kanuni Sultan Süleyman devrinin eserlerinde yüksek bir san'at kültürünün izleri görünür.</p>

    <p class="normal">Abdülmecit, Abdülaziz devrinde ise san'atta, memlekette dejeneransın kötü lekeleri göze çarpar. Meşrutiyet devrinde, memlekette Türkçülüğe doğru bir cereyan uyanmıştı. Ve bu cereyan, Osmanlılık damgasından kurtulamadığı için san'at te, "Türk Mimarisi" adı ile, acayip bir şekil aldı.</p>

    <p class="normal">Şimdi yepyeni bir devirdeyiz, kuvvetli devir, kuvvetli san'ati yavaş yavaş doğuracaktır. San'at ay gibi, güneş gibi muayyen bir zamanda ve muayyen bir yerde doğmaz a? Onu bittabi muhitin doğurması ve beslemesi lazımdır!</p>

    <p class="sagnormal">Mimar Abdullah Ziya</p>

    <p class="sagnormal">14 İkincikanun 1936</p>

    <p class="ortaitalik">İnşaatımızdaki Zevksizlik!</p>

    <p class="normal">İstanbulu çirkinleştiren mimarideki büyük zevksizliktir.</p>

    <p class="normal">Bir arkadaşımın söylediği gibi, İstanbulda güzel namına ne varsa Halikin, çirkin ne varsa mahlukun eseridir!</p>

    <p class="sagnormal">Yedikule Nalıncı Çıkmazı,<br class="chapter" />
    8 Numaralı hane,<br class="chapter" />
    Kudret</p>

    <p class="sagnormal">14 İkincikanun 1936</p>

    <p class="ortaitalik">Mimarlara İtibar Gösterilmiyor!</p>

    <p class="normal">Maalesef inşaatımızdaki zevksizlik ilk bakışta göze çarpacak kadar şümullüdür. Bunun sebebi, mimarlara kafi derecede itibar gösterilmemesi ve inşaatın alaydan yetişme kalfalar eline bırakılmasıdır!</p>

    <p class="normal">Şiller: "İnsanların zevkini yükselten san'atler, hürriyetten gıda alarak inkişaf eder!" demiş. İnşaatımızın bugünkü hali, Şillerin bu vecizesini fili bir tekzibe uğratmaktadır. İnşaat, murakabe altına alınmadıkça, yani bu işteki geniş hürriyet, icap eden şekilde kısılmadıkça, zevkimizi yükselten, zevkimizi okşayan san'at eserlerini görmekten mahrum kalacağız demektir!</p>

    <p class="sagnormal">Üsküdar, Bağlarbaşı,<br class="chapter" />
    Yedekçi Sokağı 23 numaralı hane<br class="chapter" />
    Şahap</p>

    <p class="sagnormal">15 İkincikanun 1936</p>

    <p class="ortaitalik">Önce Hayatı İntizama Koymalı</p>

    <p class="normal">Mezarlık mezarlık deniliyor. Ayol biz yaşarken bile yolumuzu, evimizi, sokağımızı bir intizama koyamadık. Değil ki, öldükten sonra mezarlarımız derli toplu olsun. Bence bu bahsi kapayalım. Evvela, hergün içine girdiğimiz evleri, üzerinde gezdiğimiz yolları, caddeleri bir yola koyalım ki, ölürken rahat bir döşek düşünelim.</p>

    <p class="sagnormal">Eminönü Taşhan No.3 te<br class="chapter" />
    Hüsnü Atalay</p>
  </div>

  <div class="calibre1" id="calibre_pb_175"></div>
</body>
</html>
