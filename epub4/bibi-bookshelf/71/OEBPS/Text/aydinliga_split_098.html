<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body class="calibre">
  <div class="chapter">
    <p class="normal1">CUMHURİYET</p>

    <p class="normal"><span class="idebold">Halk Sütunu</span></p>

    <p class="sagnormal">27 Temmuz 1934</p>

    <p class="ortaitalik">Bereketli Senelerin Ceremesi</p>

    <p class="normal">Samsuna tabi Sungurpaşa köyü muhtarı Recep imzası ile bir şikayet mektubu aldık. Bu mektupta deniliyor ki:</p>

    <p class="normal">"Harbi zailde Sinop'ta köyümüzün maliye kuyudat evrakı tamamen yanmıştır. Bunun üzerine tarlalara kıymet takdir edilmiştir. Bu kıymet takdir edilirken mal sahiplerine mallarının kıymeti sorulmuş, onlar da altın ve kağıt farkı gözetmeden bir bedel söylemişlerdir. Malmemurları söylenen kıymeti altın üzerinden hesap ve kaydetmişler ve bu meblağı kağıt esasına göre altı defa büyülterek vergiyi ona göre tahakkuk ettirmişlerdir.</p>

    <p class="normal">Bereketli senelerde köylü bunun farkında olmamış, fakat mahsul azalınca ve kıymeti düşünce mesele anlaşılmıştır. Bu husustaki yanlışlığın tashihi için Vekalete müracaat ettik. Gelen cevapta, ‘şimdiye kadar bu şekilde vergiye ünsiyet peyda etmişlerdir, gene bu veçhile vergi tarhına devam edilsin' diye cevap gelmiştir. Evrakı yanmıyan köylerin vergileri bizim vergimizle mukayese edilecek olursa aradaki nisbetsizlik derhal meydana çıkar. Bu yanlışlığın tashihi için Vekaletin bir defa daha nazari dikkatini celbetmenizi rica ederiz."</p>

    <p class="sagnormal">11 Ağustos 1934</p>

    <p class="ortaitalik">Yazıhane Katipleri De Erken Tatil İstiyorlar</p>

    <p class="normal">Yazıhanelerde çalışanlardan müteaddit imzalarla aldığımız bir mektupta dükkanların erken kapanma saatinin yazıhanelere de teşmil edilmesi ve kendilerinin de geceyarılarına kadar kapalı yerlerde çalışmağa mecbur olduklarından bu vaziyetten kurtarılmaları rica olunmaktadır.</p>

    <p class="sagnormal">26 Ağustos 1934</p>

    <p class="ortaitalik">Gazete Müvezzilerinin Kıyafeti</p>

    <p class="normal">Sokaklarda, nakliye vasıtalarının durak yerlerinde gazete satan müvezzilerden aldığımız bir mektupta deniliyor ki ;</p>

    <p class="normal">"Hep birden polise çağrıldık. Orada bize bir takım öğütler verildi. Bağırıp çağırmayacağız…Kalabalık yerlerde halkın rahatça gelip geçmesine engel olmıyacağız..Bunlar ala. Elbet, hükümetimizin emirlerine itaat edeceğiz. Lakin bizden bir şey daha istiyorlar ki, bir çoğumuzu düşündürüyor. Bize, "yarından tezi yok beyaz gömlek giyecek, kılık kıyafetinizi düzelteceksiniz yoksa size gazete sattırmayız" diyorlar. Bir defa çoğumuz fıkarayız. Satacağımız üç beş gazetenin bırakacağı karla bir lokma ekmeği güç buluyoruz. Kılığımızı bir günde ne ile ve nasıl düzeltelim. Sonra hadi bir gömlek giyelim, lakin bu beyaz olursa önümüz kış, beyaz ceketle köprü üstünde donalım, hem de alemi kendimize güldürelim mi? Biraz mühleti uzatsalar, ayni zamanda başka başka bir renk gösterseler, hepimiz ne yapar ne eder bu emri yerine getiririz."</p>

    <p class="normal"><span class="idebold">Cumhuriyet:</span> Biz bu çocukların dediklerini tamamen haklı bulduk. Emniyet Müdürlüğü de onlara hak verip dileklerini kabul etmelidir diyoruz.</p>

    <p class="sagnormal">27 Ağustos 1934</p>

    <p class="ortaitalik">Rıhtım Şirketinden Şikayet</p>

    <p class="normal">İstanbul Rıhtım Şirketi memurlarından bir zattan çok haklı şikayet mektubu aldık: Mehmet Reşat Bey 923 senesinde şirkete antrepo memuru olarak girdiğini 11 seneden beri çalıştığı halde şimdi açığa çıkarıldığını, fakat hizmet müddeti esnasında resmi kadroya dahil edilmediğinden bir aylık olsun bir ikramiye verilmediğini söylemiş ve bu vaziyetten şikayet etmiştir.</p>

    <p class="normal"><span class="idebold">Cumhuriyet:</span> Şirketin, her ne sebeple mebni olursa olsun 11 senelik bir memurunu, en ufak bir ikramiye bile vermeden işinden çıkarması doğru değildir.</p>
  </div>

  <div class="calibre1" id="calibre_pb_100"></div>
</body>
</html>
