<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body class="calibre">
  <div class="chapter">
    <p class="normal1">HİZMET</p>

    <p class="normal"><span class="idebold">Halkın Dilekleri Fikirleri</span></p>

    <p class="sagnormal">5 Kanunusani 1932</p>

    <p class="ortaitalik">Dilenci Değil Aile Reisidir</p>

    <p class="normal">Efendim</p>

    <p class="normal">Vazifelerini bilmiyen bazı belediye memurlarının başıma çıkardıkları bir hadiseyi üç gün işimden kalarak ve mütemadiyen uğraşmakla izale edebildim. Mes'ele şudur: Pederim Cuma günü çarşıya çıkıyor, kendisinin ihtiyarca ve zavallı vaziyetini gören belediyenin bazı faal (!) memurları hemen pederimin bir dilenci olabileceğine hükmederek haysiyetşiken bir halde kendisini cenaze arabasına bindirip Darülacezeye sevkediyorlar. Pederim dilenci olmadığını isbata çalışıyor ve üstelik yalancı mevkiine de geçiriliyor. Cumadan bugüne kadar işimden kalarak kendisini kurtarabildim. Sokaklarda alenen avuç açıp dilenenleri görmiyerek bir aile reisini dilenci diye yakalıyorlar, vazife namına ne kıymettar (!) bir iş görmüşler!...Ailemizin üç gün çektiği manevi ızdırabı takdir etmek kolay değildir. Ayrıca gördüğüm maddi zararlar da var. İşittiğime göre pederimle beraber baş kaldırım ustası Mehmet ağa da Darülacezeye sevk edilmiştir. Bunlar ne işlerdir efendim, ne işler.</p>

    <p class="sagnormal">Hizmet mürettiplerinden<br class="chapter" />
    &nbsp;(ismi mahfuzdur)&nbsp;</p>

    <p class="sagnormal">10 Mayıs 1932</p>

    <p class="ortaitalik">Fena Bir Vaziyet</p>

    <p class="normal">Muhterem efendim,</p>

    <p class="normal">Öteden beri dürüst hareketini beğendiğim Hizmet'imize son günlerde -daha emin bir şekilde hergün okuyabilmek için- abone oldum. İlk günlerde birkaç nüsha muntazaman geldi. Sonraları iş birdenbire değişti. Köyümüze diğer Hizmet abonmanlarının gazeteleri geldiği halde bizimkiler gün aşırı gelmeğe başladı. İlk defalarda matbaada intizamsızlık olduğunu zannettim. Bir gün, gelmiyen gazeteler ansızın çıka geldiler. Merak ettim. İşi tahkik ettim. Mes'ele anlaşıldı. Muharrir bey bilmem buraları teşrif ettiniz mi? Köyümüz Kırkağaca üç kilometre mesafede dörtyüz elli haneli büyük –daha doğrusu- kazanın biricik nahiyesinden de büyük bir köydür. Postanenin alt katında memurların göremiyeceği bir mahalde olan dolabın kilidi ve sairesi de yok. Bazı açık göz şehirliler bizim –lateşbih- posta kutusuna musallat olmuşlar. Gazeteleri alıp gidiyorlar. İçlerinden insaflıları okuduktan üç gün sonra gazeteleri getirip bırakıyorlarmış. İyi amma, bununla alakadar olacak mes'ul bir memur yok mu? Eğer yoksa o kutu müsveddesine bir kilit atıp asılamaz mı? Giden köylüler anahtarı memurdan alarak dolabı açıp gazete ve mektuplarımızı getirseler acaba memur beyler rahatsız mı olurlar? Çok rica ederim gazetenizde bir satırcık olsun bu derdimizi yazınız, kim bilir belki bir tesiri olur. Hürmetler efendim.</p>

    <p class="sagnormal">Bakırköyde Şarapçıoğlu Halil İbrahim</p>
  </div>

  <div class="calibre1" id="calibre_pb_197"></div>
</body>
</html>
