<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body class="calibre">
  <div class="chapter">
    <p class="normal1">HİZMET</p>

    <p class="normal"><span class="idebold">Halkın Dilekleri Fikirleri</span></p>

    <p class="sagnormal">25 Kanunusani 1932</p>

    <p class="ortaitalik">Tam Sırası<br class="chapter" />
    Körfez Şirketi Vapur Tarifelerini Arttırmış</p>

    <p class="normal">Halk, memleket havası üzerine ağır bir kabus gibi çöken iktisadi bir buhranın bunaltıcı ıstıraplarını yaşarken; hükümet bu mühim vaziyet karşısında bütçeyi ve vergileri derece derece indirirken, milli bir şirketin inhisarcı ve fırsatçı bir zihniyetle elinde tuttuğu zaruri bir ihtiyaç olan bir şehir vesaiti nakliyesinin tarifelerini esbabı mucibesini halka izaha bile luzum görmeden bir çırpıda yüzde 20 den yüzde yüze kadar arttırmasına tam manasiyle tersine bir siyaseti idare derler. Tenezzülün, insafsızlığın, şu derecesine bakın ki mektep çocuklarının bile 3-4 kuruşluk biletlerine yüzde 2 nisbetinde bir zam yapılması unutulmamış. Acaba durup dururken böyle çok sıkıntılı bir zamanda halk zararına yapılan şu nisbetsiz zammiyata sebep nedir? Eğer şirket varidatı masarifini korumuyorsa bunu halkın sırtına yükleteceğine hükümetin ve diğer müessesatın yaptıklarına bakarak idare kadrolarında ve diğer masraflarda münasip bir tenkisat yapmak suretiyle başka bir şekli telafi bulamaz mıydı?</p>

    <p class="normal">Rıhtım şirketinden bir misal. Kordon tramvaylarının elektriklenmesi günün bir mes'elesidir. Şirketin bu bapta vuku bulacak masarif karşılığı olmak üzre kardan rüsumuna yüzde birkaç nisbetinde zam teklifi hükümetçe halkın zararına bir taahhüt görüldüğünden dolayı kabul edilmemiş. Halkın menfaatleri böyle santimi santimine düşünülürken bir şirketin kendi kendine tarifeler üzerinde yüzde yüz zamlar yapması çok dikkate şayan bir cürettir. Ticareti bahriye müdürlüğü ile hükümetin nazarı dikkatini celbederiz.</p>

    <p class="sagnormal">M.Rüştü</p>

    <p class="sagnormal">8 Mart 1932</p>

    <p class="ortaitalik">Ekmekçiler Cemiyeti Cevap Veriyor</p>

    <p class="normal">Muhterem Zeynel Besim beyefendi,</p>

    <p class="normal">Muteber gazetenizin evvelki günkü nüshasında ekmekçilik ve hamur makinaları hakkındaki mütalaanızı okudum. Ekmekçilerin dertleriyle alakanıza teşekkür ve fikirlerinize hürmet ederim yalnız ayakla yuğrulma mes'elesini maalesef kabul edemiyeceğim. Hiç bir fırında kat'iyen böyle ayakla yuğurma şekli yoktur. Filhakika bazı fırınlarımız pejmürde ve harap ise de bunların tamiri ve makinalaşması bittabi zaman mes'elesidir. Esnafımızın göstereceği tesanüt ve belediyemizin muavenetiyle bu iş de başarılacaktır. Hürmetler efendim.</p>

    <p class="sagnormal">İzmir ekmekçiler cemiyeti reisi<br class="chapter" />
    Ahmet Ziya</p>

    <p class="sagnormal">18 Mart 1932</p>

    <p class="ortaitalik">Belediye Hayvanlara don giydirecek</p>

    <p class="normal">Bir kariimiz yazıyor:</p>

    <p class="normal">" Birkaç günden beri kulaklara fıslanan beygirlerin donları en nihayet gazete sütunlarında kendini gösterdi. Bugün meclisi yaranda çok takdir kazanan bu mevzu üzerinde hayli mübahase cereyan etti. Düşünüş doğrusu pek muhteriane.. Avrupa da bile henüz beygirlere don giydirilmediğine nazaran İzmir belediyesi bu medeni adımda ağabeylerini geçmiş olacak. Boynuz sonradan çıkar ama kulağı geçer derler. Belediye reisimiz iş başına geçince söylememiş miydi?</p>

    <p class="normal">- Parasız yapılacak işler de vardır.</p>

    <p class="normal">Bu iş masrafsız olduğu kadar varidat menbaıdır da. Mesela: bu torbalarda biriken gübreler bir müteahhide ihale olunabilir…."</p>

    <p class="sagnormal">11 Mayıs 1932</p>

    <p class="ortaitalik">Gülünç Emir</p>

    <p class="normal">Birinci kordondan fayton arabalarının boş geçmesi menedilmiş. Dolusu, yani içerisinde müşterisi olanlar kemakan ve lütfen serbest bırakılmış…Yalnız hayvanlarının yiyeceğini teminden aciz bu zavallı kısım; bu memnuiyetin karşısında büyük zararlara girmişler ve bir kısım açıkgözlüleri de kendilerine güzel ve mantıklı müdafaa silahı da bulmuşlardır. İkametgahım birinci kordonda olduğundan her gün bu garabetleri görmekteyim: Müşterisiz fayton arabası görülünce zabıta memuru derhal düdüğünü çalarak faaliyete geçiyor:</p>

    <p class="normal">-Boş yasak, cüzdanını ver ceza yazacağım!</p>

    <p class="normal">İhtarına karşı arabacı baş parmağı ile arkasına işaret ederek:</p>

    <p class="normal">-Müşterisini eve bıraktım, gidiyorum, diyor ve ikinci kordona çevriliyor.</p>

    <p class="normal">Diğer bir kısmı da arabacının yanında ahzı mevkii eden sun'i müşteriyi, zabıta memurunu uzaktan görünce heman içeriye alarak ve atlarını sürerek kemali azametle ve gülümseyerek memurun yanından geçiyor. Ben garabeti kadar gülünç olan bu karardan maksadın ne olduğunu anlıyamadım. Murur ve ubura mani olmak ise, Belediye reisi beyin haneleri birinci kordondadır ve birinci kordonun ne derece ıssız ve tenha olduğunu da her gün görüyorlar. Birinci kordona bilakis bir varlık veren ve atlarının şakırtısı ile kordonu canlandıran o güzelim faytonların boşu da dolusu gibi serbest bırakılsa ve bu garabet de ortadan kalksa acaba hata mı olur, bunu belediyeden sorabilir miyim?</p>

    <p class="sagnormal">Birinci kordon – Güzel yer Memduh</p>
  </div>

  <div class="calibre1" id="calibre_pb_151"></div>
</body>
</html>
