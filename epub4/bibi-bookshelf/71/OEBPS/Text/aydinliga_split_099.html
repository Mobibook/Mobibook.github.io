<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body class="calibre">
  <div class="chapter">
    <p class="normal1">ÜLKÜ</p>

    <p class="normal"><span class="idebold">Halkevleri Mecmuası</span></p>

    <p class="normal"><span class="idebold">Sayı On dokuz, Cilt Dört, S. 76</span></p>

    <p class="sagnormal">Eylül 1934</p>

    <p class="ortaitalik">Köylünün Çift Hayvanlarının Haczedilmesi</p>

    <p class="normal">"Meseleyi etraflıca ortaya koyabilmek için şu hadiseyi olduğu gibi yazmağa lüzum gördüm.</p>

    <p class="normal">Kadınhanı'nın Konya ovasına açılan İttihadiye köyünde köy erkeklerinin yüzde doksanı ailelerini bırakmışlar Ankara'ya, Eskişehir'e, İzmir'e ameleliğe gitmişler. Bir kısmı gönderdiği para ile yol vergisini ödemiş, bir kısmı kuraklık yüzünden açlık tehlikesine düşen çocuklarının birkaç aylık yiyintisini aldırabilmiş.</p>

    <p class="normal">Köyde icra memuru da var, zaten bu mevsimde haftada bir icra memuru görmiyen köy yok! Bu seferki geliş köylüyü can damarından vurmuştu. Bir köylü 930 senesinde ‘170' liraya bir çift öküz almış, ‘931' de borcun yarısını ödemiş, ‘932' de kalanın üçte ikisini vermiş, üç senelik icra masrafı olarak ‘25' lira daha yükletilmiş, şimdi ‘50' lira isteniyor.</p>

    <p class="normal">Borçlu Ankara'da, karısı ve birkaç çocuğu ekmek parası bekliyorlar. İcra memuru, "borç öküz bedelinden doğmuştur" diye ellerindeki bir çift öküzü de haczetti. Köy kadını ağlıyordu…Bu sene mevzii kuraklık yüzünden açlık tehlikesiyle çarpışırken, gelecek senenin ekmeğini emeğinden beklediği öküzleri de ellerinden gidiyordu. Bir çift öküz için bugüne kadar (140) liradan fazla para verdiği halde el'an borçtan kurtulmamış, öküzleri de elinden alınmıştır. Diğer taraftan icra dairesi tarafından hacz edilen öküzlerin çifti (20) liraya satılıyordu. Bunlar da (20) liraya satılacak, köylü 30 lira daha borçlu kalacak!..Gelecek senelerdeki icra takip masrafları da yüklenecek, bu borç belki de varislere devredilecek.</p>

    <p class="normal">Bu haldeki köylümüz çift hayvanlarının haczi karşısında sükuttan başka bir şey yapamıyor. Her devirden fazla cumhuriyet devrinde düşünüldüğüne inandığım köylümüzün çift hayvanlarının hiçbir güna haczine kanuni cevaz olmamasını ummak ve istemek köylünün menfaatini yurdun umumi menfaati sayan her Türk için bir hakikattir.</p>

    <p class="sagnormal">Yalçın</p>

    <p class="normal"><span class="idebold">Halk Evleri Mecmuası</span></p>

    <p class="normal"><span class="idebold">Sayı Yirmi, Cilt Dört, S 107</span></p>

    <p class="sagnormal">Birinci Teşrin 1934</p>

    <p class="ortaitalik">Köy Anketi</p>

    <p class="normal">"Giresun'a 4 saat uzaklıkta bulunan kendi köyüm Paya'da günden güne mısır istihsali azalmaktadır. Bunun yegane sebebi domuzlardır. On yıl önce beliren domuzlar bugün memleketin her bucağını sarmışlardır. Köylüler Ağustos ve Eylül ayları içinde ancak evlerinin önündeki tarlaları kurtarabilirler. Gündüzün yorgunluğunu gece giderecek olan köylü sabaha kadar tarlasında uykusuz kalır. Fındık yetişmiyen yüksek köylerin hali acınacak bir şekildedir. Buralarda domuz daha çok olduğu için köylünün mahsulü birkaç saat içinde harap edilir. İki yıldanberi yüksek köylüler nispeten daha emin olan alçak köylere göç etmeğe başladılar. Domuz afeti yalnız mısır için değildir, onlar fındıklara daha çok musallat olurlar, çok geniş olan fındık bahçelerini beklemek imkansızdır. Fındık olurken domuzlar ilk önce küçük ocaklı bahçelere zarar verirler. Daha sonra büyük ocakların fındıkları yere düşerken onları yemeğe başlarlar. Bu yüzden fındık istihsali de yıldan yıla azalmaktadır. Gerek Giresun mıntıkasında, gerek Türkiye'nin başka yerlerinde, domuz bulundukça köylülerimizin yaşaması gittikçe güçleşecektir</p>

    <p class="sagnormal">Kemal Turan</p>
  </div>

  <div class="calibre1" id="calibre_pb_101"></div>
</body>
</html>
