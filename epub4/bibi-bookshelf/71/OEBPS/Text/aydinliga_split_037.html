<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body class="calibre">
  <div class="chapter">
    <p class="normal1">MİLLİYET</p>

    <p class="normal"><span class="idebold">Kari Şikayetleri</span></p>

    <p class="sagnormal">7 Kanunusani 1934</p>

    <p class="ortaitalik">"Bir Çok Hareketlerimizde Garplılaştık"</p>

    <p class="normal">Garplılar gibi gülüp eğleniyor, oturup kalkıyor, yiyip içiyor, misafir kabul ediyor, süsleniyoruz. Yalnız ne yazık ki hala garplılar gibi selamlaşamıyoruz. Bir kere, herşeyden evvel muayyen bir selam tarzımız yok. Tanıdık birine rastlayınca; ya teklifsizce sırıtarak: " –Yahu !..Nerelerdeydin" diye laf kapısı açıyoruz, yahut ta ; yüksek bir şahsiyet karşısında isek şapkamızı başımızdan yarım metre yukarıya kaldırıyoruz. Dilimize hangisi kolay gelirse, "bonjur!", "sabahlar hayrolsun!", "merhaba!" yahut düpedüz frenkçe "salut!" diyoruz. Aramızda selam alırken züppelik olsun diye faşist usulü kolunu havaya kaldıranlar, elini göğsü üstüne kapayıp "huu..." diye eğilenler, beş parmağını dimdik tutarak askerce başına götürenler vardır. Biri arapça başlar, frenkçe bitirir. Öteki frenkçe başlar, türkçede karar kılar. Hala kandilli selam usulünü bir türlü bırakamadık, – vaay efendim – Selamımız "merhaba!" diyemeyiz. Çünkü herkes merhabalaşmaz. "Bonjur, bonsuvar, bonnüvi" gibi kelimeler bizim değil frengin malıdır. Biz bu gidişle anlaşılıyor ki ömrümüz oldukça doğru dürüst selamlaşamayacağız. Bari çocuklarımız birbirlerinden selamı sabahı kesmeseler....</p>

    <p class="sagnormal">Milliyet Köşe Yazarlarından<br class="chapter" />
    M. Salahattin"</p>

    <p class="sagnormal">8 Kanunusani 1934</p>

    <p class="ortaitalik">Nasıl Selamlaşsak?...</p>

    <p class="normal">"Bugünkü sayınızda M.Salahattin Beyin yazısı cidden Türklüğün yaradıcılığı içinde pek mühim bir eksikliğine parmak koymuştur. Pek doğrudur: Bir dostumuzla karşılaşsak duygumuzu, dileğimizi anlatacak (karıncalara varıncaya kadar bir selam tavrı olduğu halde) ne bir söz, ne de bir öz tavrımız kalmıştır, nedense kaybetmişiz. Bunu yine yaratmak için bir anket açsanız:</p>

    <p class="normal">‘Türk nasıl selamlaşmalıdır?' Sorgusuna verilecek cevaplar toplanarak en kolay ve en kısa olanını alsak.</p>

    <p class="normal">Mesela ben şu cevabı verirdim: –Günuğur !, –Tunuğur !, –Uğurola !,–Sağol !</p>

    <p class="sagnormal">Ali Riza</p>

    <p class="sagnormal">11 Kanunusani 1934</p>

    <p class="ortaitalik">Sinema Çocukların Fikirlerinin<br class="chapter" />
    İnkişafına Yarayan Yüksek Bir Mekteptir</p>

    <p class="normal">"Çocuklara gösterilecek filimler iyi seçilemiyor. Bugün sizlere merciin nazarı dikkatını ehemmiyetle celp için pek mühim ve çocuklarımızın ahvali sıhhiye ve ruhiyelerine tesir eden sinemalardan bilhassa Kadıköy sinemalarından şikayet edeceğim. Köyümüzün her iki sineması da belki bilmeyerek veyahut farkında olmıyarak mektep çocuklarına pek fena bir harekette bulunmaktadırlar. Müsaadenizle anlatayım:</p>

    <p class="normal">Oğullarımın birisi sekiz diğeri 12 yaşındadır ve ilk mektebe devam ediyorlar. Köyümüzün her iki sineması da mekteplilere mahsus birer gün ayırmışlardır. ‘Mektepliler Günü' Bu çok güzel, fakat gösterilecek filimler ahlaki fikirlerini inkişaf ettirecek, müfit filimler olmalıdır. Bence sinema mektepten daha pratik ve bilhassa çocukların fikirlerinin inkişafına yarayan daha yüksek bir mekteptir. Aksi olunca mes'ele değişir. Bundan bir müddet evvel sinemalardan birisi "Meçhul Doktor iki yüzlü Doktor" filimini mektepliler günü mektep talebelerine göstermiş. Malumatım olmaksızın yavrularım sinemaya gitmişler. Fakat bir çocuğum gece, korkunç rüyalarla kanter içerisinde ‘baba Doktor geliyor' avazile karyoladan kendisini atmıştır. Tamam on beş gün müddetle çocuk ayni haldedir. Sap sarı, gözleri dönmüş bir halde. İlaçlar ve doktorların tedavisi neticesi iyileşmişti. Fakat çocuk bu durur mu ya, yine mektepliler günü şimdi diğer sinemaya gider: aksi tesadüf burada da ‘King Kong' filmi görmesin mi? Gece yine ayni hal. Yavrulara böyle korkunç ve açikane filimler gösterilebilir mi?"</p>

    <p class="sagnormal">Moda Caddesi SELİME</p>
  </div>

  <div class="calibre1" id="calibre_pb_39"></div>
</body>
</html>
