<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body class="calibre">
  <div class="chapter">
    <p class="normal1">CUMHURİYET</p>

    <p class="sagnormal">11 Ağustos 1934</p>

    <p class="ortaitalik">Pompei'den İstanbul'a</p>

    <p class="normal">Avrupaya giden arkadaşlardan birinden aldığım mektupta diyor ki: Pompei harabelerinden ve orada Vezüvün kustuğu küllerin altında asırlarca uyuduktan sonra tekrar güne kavuşan eşyadan bahsediyordu.</p>

    <p class="normal">Arkadaş, kudurmuş bir yanardağının bir an içinde mahvettiği mamureyi baştanbaşa dolaşmış....Oradan, asırlarca sonra bozulmadan, meydana çıkarılan medeniyet eserlerinin önünde hayretle ve ibretle durmuş. Lav sellerinin ve kızgın kül tabakalarının gafil avladığı bu medeniyete şehadet eden muntazam taş döşeli yolları, yaya kaldırımları, heykelleri, parkları, bahçeleri söyliye söyliye bitiremiyor.</p>

    <p class="normal">Şehrin muntazam bir planı mevcutmuş. İki bin senelik olan bu planda, sokakların iki tarafına yapılacak binaların irtifaı, mimari üslubu, kanalizasyonu hep işaretli imiş. Yer altında, geniş mecralar inşa etmişler. Her eve bir kulak uzatmışlar. Bu mecralar, şehrin en ötelerine uzanıyormuş.</p>

    <p class="normal">Düşünün: İki bin sene evvel!</p>

    <p class="normal">Kendi kendime sordum: Acaba, Allah vermesin, yakinimizde bir yerde, ansızın bir volkan feveran edip te, Pompei gibi İstanbul'u da lav ve kül ile örtse...İki bin sene sonra ahlafın karşısına ne yüzle çıkardı?..</p>

    <p class="normal">Mamafih arkadaşım mektubunda, en ziyade hayretini mucip olan iki bin senelik bir terazi olmuş. –Pompei müzesinde iki bin senedir hassasiyetini kaybetmemiş bir terazi gördük..şaşşırdık. Aynen bizim kullandığımız terazilerin eşi!</p>

    <p class="normal">Bunu okuyunca, ben de şaşırdım. Lakin beni şaşkınlığa ve düşünceye sevkeden, bu iki bin senelik terazinin el'an hassasiyetini muhafaza etmesi değil. Bizim, yirmi asır evvelki biçimde, köhne terazileri hala kullanacak kadar muhafazakarlık göstermemiz oldu!</p>

    <p class="sagnormal">Ercüment Ekrem</p>
  </div>

  <div class="calibre1" id="calibre_pb_41"></div>
</body>
</html>
