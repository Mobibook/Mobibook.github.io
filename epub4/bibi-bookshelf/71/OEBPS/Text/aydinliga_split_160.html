<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body class="calibre">
  <div class="chapter">
    <p class="normal1">CUMHURİYET</p>

    <p class="normal"><span class="idebold">Doğru Değil mi?</span></p>

    <p class="sagnormal">4 Temmuz 1934</p>

    <p class="ortaitalik">"Bütün bir semti sızlatan cinayet!"</p>

    <p class="normal">Yeşilköy'de oturan, ismi ve adresi bizce malum bir okuyucumuz, gazetemize gönderdiği bir mektupla, bütün bir semti sızlatan bir cinayeti haber veriyor. Öldürülen gerçi bir insan değildir; fakat yurda ve cemiyete insan kadar ve hatta bir çok insanlardan çok faydalı olan bir ağaçtır ki bir zalimin balta darbesile yerlere serilmiştir!</p>

    <p class="normal">Okuyucumuz bu facianın tafsilatını şöyle anlatıyor :</p>

    <p class="normal">"Yeşilköyün sokaklarından birinde onbeş yirmi santimetre kutrunda yirmibeş senelik koca bir ıhlamur ağacı, üzerindeki yapraklarile beraber ortasından testere ile kesilmek suretile ikiye bölünmüştür. Bu hal, bu feci manzarayı görenlerin hepsinin yüreğini sızlatmıştır. Bu gaddarlığın sebebini tahkik ettik. Öğrendiğime göre, ağaçtaki ıhlamurları hotbehot toplamak isteyen bir şahıs, ağaç sahibi tarafından, çiçekler henüz kemale gelmediğinden şimdilik dokunulmaması ve kokusundan bütün civar halkının istifade etmesi için bundan menedilmiştir. Bundan muğber olan bu adam bir geceyarısı el ayak çekildikten sonra ağacı testere ile kesmiş, üstündeki çiçekleri topladıktan sonra gitmiştir."</p>

    <p class="normal">Ağaçlara zararı dokunanların cezalandırılacağı hakkında bir kanun olmasına rağmen, bir katı yüreklinin baltası altında yere serilen ağaç, herhalde yalnız bu ıhlamur değildir. Alakadarların biraz daha dikkatli davranarak bu ağaç katliamına mani olmalarını istemeğe lüzum bile yoktur. Zira bu kanuni teyakkuz bellibaşlı bir vazifedir diyoruz.</p>

    <p class="sagnormal">21 Temmuz 1934</p>

    <p class="ortaitalik">Tahsisatsızlığı Anladık<br class="chapter" />
    Ama Bu Masraf Nereden?</p>

    <p class="normal">Bir karimiz yazıyor:</p>

    <p class="normal">"Yeni apartımanların ve evlerin önlerinde; şurada burada her gün bir parça daha derinleşmekte olan çukurlar, hendekler, taşları yerlerinden oynamış rıhtımlar ve rıhtımsızlıklar…</p>

    <p class="normal">Fatih devrinden kalma gibi Arnavut kaldırımile duran Bebek – Rumelihisarı caddesinin her türlü nakil vasıtalarına set çeken, tozlu ve pis hali ve ilah….</p>

    <p class="normal">Bunlar gözönünde bulunurken, Arnavut köyünde Belediye merkez binasının yolla, halka ait rıhtımla hiçbir alakası olmıyan rıhtımın keresteli kalıplarla, betonarme olarak müceddeden inşa ve imla olunmasının manasını bir türlü anlıyamadık…</p>

    <p class="normal">Tahsisatsızlık bahanesile halkın bu kadar ihtiyacı nazari dikkate alınmayıp ta üç beş günde vücude getirilen bu binaya edilen masrafın karşılığı nereden bulunmuş?.."</p>
  </div>

  <div class="calibre1" id="calibre_pb_162"></div>
</body>
</html>
