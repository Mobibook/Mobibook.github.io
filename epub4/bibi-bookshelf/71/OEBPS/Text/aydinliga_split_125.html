<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body class="calibre">
  <div class="chapter">
    <p class="normal1">SON POSTA</p>

    <p class="normal"><span class="idebold">Halkın Sesi</span></p>

    <p class="sagnormal">9 Şubat 1935</p>

    <p class="ortaitalik">Kadın Saylavlardan Beklentiler</p>

    <p class="normal">Saylav seçimi dün bitirildi. Kadınlarımız da saylav oldular. Yarın meclis açılınca oradaki yerlerini alacaklar, millet namına ve milletin yüksek menfaatleri hesabına söz söyleyecekler, rey verecekler. Biz de kadın saylavlarımızdan halkın istek ve dileklerini yazıyoruz:</p>

    <p class="normal"><span class="idebold">Bayan Mürvet (Davutpaşa)</span> – Artık biz kadınlar da siyasi hayata atılmış bulunuyoruz. Dün seçilen kadın saylavlardan pek çok şeyler bekliyorum. Cumhuriyet kanunları kadınlara birçok haklar vermiştir. Fakat biz kadınlar hesabına daha çok yapılacak işler vardır. Ben en önde çocuk meselesini görüyorum: Kadın saylavlar bu işi ele almalı, bir çocuk siyasasına vücud vermelidirler.</p>

    <p class="normal"><span class="idebold">Bay Rahmi Körcek (Hukuk fakültesi talebesinden)</span> – Kadının siyasal hayata atılması yurdun yüksek menfaatleri hesabına çok değerli bir harekettir. İşi ciddi düşünerek söylüyorum ki bugün İngiltere'de kadın saylavların, gerek mensup oldukları fırkalar, gerekse Avam Kamarası üzerinde büyük tesirleri vardır. İngiltere'de son birkaç yıl içinde, kadın saylavların ön ayak olması neticesinde İngiliz milleti için çok faydalı işler görülmüştür. Unutmamalıyız ki cemiyet yalnız erkeklerden ibaret değildir. Kadın bugünkü cemiyetin temel bir varlığıdır.</p>

    <p class="normal"><span class="idebold">Bay Kenan Hüsnü (Ayazpaşa Gümüşsuyu)</span> – Ben kadınların da siyasal hayata atılmalarına mes'uliyet noktasından çok taraftar idim. Bu hususta bir çok münakaşalar yaptım. Bugün Avrupa da en müfrit muhafazakarlar bile kadınların da siyasal hayata girmeleri lüzumuna kanaat getirmişlerdir. Cemiyet hayatının bin bir mes'uliyetini yalnız erkeklerin sırtına yüklemek doğru değildir. Kadının da siyasal hayatta vazife ve mes'uliyet sahibi olması zaruridir. Bu zaruret bugün bizde de kabul edilmiş oluyor. İşte ben bu suretle düşünerek kadın saylavlarımızın birçok faydalı işler yapacakları kanaatindeyim ve bekliyorum.</p>
  </div>

  <div class="calibre1" id="calibre_pb_127"></div>
</body>
</html>
