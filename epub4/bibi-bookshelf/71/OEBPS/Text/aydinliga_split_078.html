<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body class="calibre">
  <div class="chapter">
    <p class="normal1">SON POSTA</p>

    <p class="normal"><span class="idebold">Kari Gözile Gördüklerimiz</span></p>

    <p class="sagnormal">1 Kanunuevvel 1930</p>

    <p class="ortaitalik">Bir Vatandaşın Mütalaası</p>

    <p class="normal">Samsundan Hüseyin imzasile hiç bir fırkaya mensup olmadığını bildiren bir vatandaştan mektup aldık. Hüseyin Efendi bu mektubunda bazı gazetelerin hadisatı pembe renkte göstermekte olduklarından şikayet etmekte, millet dertleri ile meşgul olmalarını istemekte ve iktisadi buhrana bir an evvel çare bulunmasını rica eylemektedir. Mektup sahibi Samsunda bir batman tütünün (7) liraya düşmesine rağmen alıcı bulunmamasını şayanı dikkat görmektedir.</p>

    <p class="sagnormal">5 Kanunuevvel 1930</p>

    <p class="ortaitalik">Bir Musevi Vatandaşın Şikayeti</p>

    <p class="normal">Ben Musevi milletindenim. Birçok senelerden beri tütün inhisarının cibali fabrikasında memur sıfatile çalıştım. Mücadelei milliye zamanlarında ve İstanbulun İngiliz ve Fransız işgali altında bulunduğu vakit burada çalışan Türk amelesine karşı gösterdiğim vatandaşlık hissi ve fedakarlık pek az kimsenin yapmış olduğu bir şeydir. Diyebilirim ki adeta hayatımı ve çocuklarımın rızkını tehlikeye koydum. Bu fedakarlığımı şahit göstererek ispat edebilirim. Ailece (Kemal) in muvaffakiyetleri için de yaptığımız duayı biz biliriz. (Kemal) diyorum. Kusurumu affetsinler. Çünkü Mustafa Kemal Hz., o zaman hem Gazi değildi, hem de paşalık sıfatını üzerlerinden atmışlardı. Şimdi tensike uğradım, işimden çıkarıldım. Bu, benim gibi çalışmış bir adama layık bir akibet midir?</p>

    <p class="sagnormal">Ortaköyde Portakalpaşa Çiftliği, Sokağında (20) No.<br class="chapter" />
    Lazar Sinati</p>

    <p class="sagnormal">19 Kanunuevvel 1930</p>

    <p class="ortaitalik">Tasarruf Bu mudur?</p>

    <p class="normal">Geçen Cuma günü bilumum benzin mağazaları kapalı idi. İhtiyacımız olan benzini birtakım gizli eller vasıtasile yüzde yirmibeş zam ile tedarik eyledik. Tasarruf bu mudur? Ertesi günü benzin mağazalarını niçin kapadıklarını sorduk, belediye memurları yirmi beş lira ceza yazdıklarından dolayı mecburiyet karşısında kapadıklarını söylediler. Biz zavallı şoförler 385 kuruşa aldığımız benzini 500 kuruşa aldık. Makamı aidinin nazarı dikkatini celbetmenizi rica ederim.</p>

    <p class="sagnormal">Feriköyde, Ayazma Caddesinde<br class="chapter" />
    63 Numaralı hanede No. 2197<br class="chapter" />
    Saip</p>

    <p class="sagnormal">19 Kanunuevvel 1930</p>

    <p class="ortaitalik">Bazı Sinemaların Uygunsuzluğu</p>

    <p class="normal">Geçen cuma günü akşamı Şehzadebaşında bir sinemaya gittim. Mevki bilet bedeli verdim; biletimi verecek olan zatın sinema kapısına doğru bakarak ayni zamanda bana da başile geçiniz işareti verdiğini farkettim. Parasını verdiğim için bileti istedim, bu itirazım karşısında bileti kesip verdi. Bu defa da kapıda biletin yarısını bana vermeden almak istediler.</p>

    <p class="normal">Darülacaze memuru kapıda dururken böyle bir şeye tesadüf edilmiyor. Beyoğlunda da diğer bir sinemada ayni hal göze çarpıyor ve bittabi bu yüzden hazine çok ziyan ediyor. Nazarı dikkati celbederim.</p>

    <p class="sagnormal">Şehzadebaşı 16 Mart Şehitler Cad.<br class="chapter" />
    11 Numarada<br class="chapter" />
    Ahmet Adil</p>

    <p class="sagnormal">25 Kanunuevvel 1930</p>

    <p class="ortaitalik">Halkın Emniyeti Kazanılmak İsteniyorsa:</p>

    <p class="normal">Halkta hükümete karşı görülen emniyetsizliğin sebeplerini anlamak istiyorlarsa bundan kolay bir şey yoktur. Çünkü bütün memlekette herkes tarafından görülen üç hastalık hüküm sürüyor:</p>

    <p class="normal">Kanun suistimali,</p>

    <p class="normal">Para suistimali,</p>

    <p class="normal">Dayıcılık.</p>

    <p class="normal">İşte halkta bütün fena fikirlerin doğmasına sebep bunlardır; eğer hükümet halkın emniyetini kazanmak istiyorsa bu hastalıkları tedavi edecek ilacı keşfetmiye çalışmalıdır?</p>

    <p class="sagnormal">Muallim Sabri</p>

    <p class="sagnormal">14 Kanunuevvel 1931</p>

    <p class="ortaitalik">Ziraat Bankası Ağalara Yardım Ediyor!</p>

    <p class="normal">Çiftçi yardım istiyor, zavallı çiftçiye bankalar ümit ettiğimiz kadar yardım etmiyor. Ziraat bankası köylüye ve çiftçiye ehemmiyetli surette yardım edemiyor. Ziraat bankası ağalara yardım ediyor, bu bankanın yerine çiftçiye hakikaten müfit olacak bir banka yapalım. Yahut, bu bankayı o hale getirelim.</p>

    <p class="sagnormal">Sandıklı karilerinizden<br class="chapter" />
    Arif</p>
  </div>

  <div class="calibre1" id="calibre_pb_80"></div>
</body>
</html>
