<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>PİÇ</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block6">"Barbaros! Sen misin? Kaç yıl oldu görüşmeyeli? Bir, iki? Nasılsın, neler yapıyorsun?"</p>

  <p class="block6">Hyatt Regency'nin lobisindeki' koltuklara dağılmış İsveçli turistler, şaşkınlıktan bağıran bir kadının, şaşırmış taklidi yapan bir adama sarılmasını izlediler. Kadın, Barbaros'un sırtındaki ellerini çekmiyor ve sarılma bir türlü son bulmuyordu. Piç kadını omuzlarından tutup yavaşça kendinden uzaklaştırmak zorunda kaldı. Kadının bu hareketinin üzerinde durmaması için de dikkatini başka yöne yani ağzına çekmek için konuşmaya başladı:</p>

  <p class="block6">"Deren! İyiyim, iyiyim, gel, otur, sen neler yapıyorsun? Kanada'da değil miydin?"</p>

  <p class="block6">Cenk, bir Jaguar bayiinde yeni modeller ve aksesuar fiyatları hakkında bilgi alıyordu. Hakan, Ritz Carlton'ın lobisindeki tuvalet kabinlerinin birinde mastürbasyon yapıyordu. Afgan'sa küçük hırsızlıklar yapmak için büyük bir market arıyordu. Barbaros'la Hyatt Regency'de buluşacaklardı. Ama onların yerine Deren gelmişti.</p>

  <p class="block6">"Mastırı yanda bıraktım, geldim."</p>

  <p class="block6">Barbaros konuğuna birçok şey ısmarlayabilirdi ama hiç parası yoktu ve bunu düşündüğünün anlaşılmaması için sordu: "Neden?"</p>

  <p class="block6">"Aşık oldum Benimle aynı okulda mastır yapan bir adama âşık oldum. Onunki bu dönem bitti. Ben de daha fazla kalamayacağımı anlayıp döndüm."</p>

  <p class="block6">"Üç ay bekleyemedin mi?"</p>

  <p class="block6">"Bir yıl ve üç ay beklemem gerekiyordu. Neyse, annemleri de ikna ettim. Bir iş buldum. Şimdilik buralardayım." "Evlendiniz mi?"</p>

  <p class="block6">"Sadece nişanlandık. Ama onun bir işi yok Bir türlü istediği gibi bir yer bulamıyor. Evlenmek için de onun iş bulmasını bekliyoruz. Neyse, beni boş ver de, sen neler yapıyorsun? İstanbul'da mı yaşıyorsun?"</p>

  <p class="block6">Barbaros, Deren'in sorusunu, kaç kez sorarsa sorsun, kesinlikle yanıtlamayacaktı.</p>

  <p class="block6">"Nişanlın nereden mezun?"</p>

  <p class="block6">"Bir ay içinde istediğiniz özelliklerdeki arabayı İstanbul'a getirtebiliriz. Ama sağdan direksiyonda neden ısrar ettiğinizi anlamıyorum."</p>

  <p class="block6">Cenk, genç satıcının ikram ettiği sigarayı yarısında söndürdü ve oturduğu deri koltukta arkasına yaslanıp sol bacağını sağ bacağının üstüne attı.</p>

  <p class="block6">"Öyle tercih ediyorum. Çünkü solağım. Şimdi, konuştuğumuz gibi XK serisi oluyor. Cabriolet ve siyah. Bir aydan önce getirtemez misiniz?"</p>

  <p class="block6">"Eğer S ya da serisinden isteseydiniz, derhal teslim edebilirdik. Ama XK pek de sık sattığımız bir seri değil. Onun için sizden biraz zaman istiyoruz. Tabii ödemeyi yaptığınız anda, elimizdekilerden birini, arabanız gelene kadar size verebiliriz. Eğer isterseniz."</p>

  <p class="block6">Cenk galerideki arabaların üzerinde gözlerini dolaştırdı ve ayağa kalkarken konuştu:</p>

  <p class="block6">"Yarın. Ödemeyi yarın yapıyorum Ve geçici araba vermenize gerek yok Daha önce başkasının kullandığı hiçbir arabanın direksiyonuna dokunmam."</p>

  <p class="block6">Ayağa kalkmış ve Cenk'in uzanan elini tokalaşmak için kavramış olan genç satıcı 'Tabii, tabii" dedi. Cenk, adamın elini bırakmadı ve deri koltuklardan galerinin kapısına kadar olan otuz dört metreyi tokalaşarak yürüdüler. Genç satıcı bu rahatsız yürüyüşe rağmen yüzündeki gülümsemeyi düşürmedi ve uğurladığı Cenk'in arkasından baktı. Mutluydu, Jaguar'ın en pahalı ikinci serisinden bir araba satacaktı. Gülerek cam kapının ardından Cenk'in sırtını seyretti. Cenk'in attığı her adımda gülümsemesi biraz daha silindi, çünkü biraz önce şımarık bir zengin gibi duran Cenk, ayak bastığı kaldırıma karıştığında gözlerine sıradan olarak görünmeye başlamıştı. Ellerini ceplerine sokmuş, omuzları düşmüş, yavaş ve avare adımlarla yürüyen Cenk'i seyreden genç satıcı onu bir daha görmeyeceğini deri koltukların arkasındaki masasına doğru giderken anladı.</p>

  <p class="block6">"Söz vermeyim Deren ama galiba bu konuda bir şeyler yapabilirim."</p>

  <p class="block6">"Eğer öyle bir şey olursa, sana hayat boyu minnettar kalırım."</p>

  <p class="block6">"Abartma. Dur bakalım, bana bir iki gün ver seni ararım." Deren yanlarından geçen garsondan bir kağıt istedi. Kalemi çantasından çıkardı ve telefon numarasını yazdı. Çünkü Barbaros numarayı kendi cep telefonuna kaydetme girişiminde bulunmamıştı. İstese de bulunamazdı çünkü telefonu bulunamayacak bir yerdeydi. Barbaros, kâğıdı alıp umutla yazılmış sayılan okudu. Düşündü.</p>

  <p class="block6">"Telefonunu versene."</p>

  <p class="block6">Deren çantasından cep telefonunu çıkarıp Barbaros'a uzattı. Piç birkaç tuşa basıp bekledi.</p>

  <p class="block6">"Merhaba, Rival adındaki bilgisayar firmasının İstanbul'daki merkezinin numarasını alabilir miyim?"</p>

  <p class="block6">Deren, yanlarından ikinci kez geçen garsonu durdurdu.</p>

  <p class="block6">"Bir sütlü kahve, bir de votka, elma suyu."</p>

  <p class="block6">Cümlesinin sonunda, aklında tuttuğu numarayı cep telefonunun ekranına tuşlarla yazmaya çalışan Barbaros'a baktı ve ekledi: "Yanlış hatırlamıyorum, değil mi?"</p>

  <p class="block6">Barbaros telefonu kulağına götürürken garsona bakarak konuştu:</p>

  <p class="block6">"Evet, votka, elma suyu. Votka Absolut olsun."</p>

  <p class="block6">Deren sigara paketini çantasından çıkarırken sessiz davrandı çünkü Barbaros'un yapacağı konuşma hayatının akışını etkileyecekti.</p>

  <p class="block6">"Alo. Fevzi Duranöz'le görüşebilir miyim? Ben Barbaros..."</p>

  <p class="block6">Barbaros'un soyadını sadece Rival adlı firmanın santralındaki genç kadın duydu.</p>

  <p class="block6">"Fevzi! Nasılsın?... İyidir, iyi. Dinle beni. Yarın sana bir adam gelecek Adı Coşkun, soyadı. ... "</p>

  <p class="block6">Telefonu kulağından hafifçe uzaklaştırıp Deren'le göz göze geldi. Genç kadın konuştu:</p>

  <p class="block6">"Ünsal."</p>

  <p class="block6">Telefon kulağa yaklaştı.</p>

  <p class="block6">"Coşkun Ünsal. Kanada'dan yeni döndü. Tam aradığın adam O boktan firmanı uçuracak bir herif... Tamam, oldu. Yok, bana ulaşamazsın, ben tatile gidiyorum. Cook Adaları'na gideceğim. Dönünce ararım. Görüşürüz."</p>

  <p class="block6">Tatil için gideceğini söylediği yeri tesadüfen seçmemişti. Sadece Robinson Crusoe'nin hayali adasına yakın bir yer düşünmüştü.</p>

  <p class="block6">"Yarın Coşkun, Fevzi'ye gitsin. Orada çalışmaya başlasın."</p>

  <p class="block6">Deren inanamıyordu. İki aydır iş arayan nişanlısının Türkiye'nin en güçlü bilgisayar firmalarından birinde çalışmaya başlayabileceğine inanamıyordu. Üstelik ortada sadece bir telefon konuşması vardı. Kısa bir konuşma. Tabii Deren, Fevzi'nin öz ailesine savaş açtığı için yıllar önce Barbaros'un ailesinin evinde aylarca kaldığını, ikisinin çocukluk arkadaşı olduğunu bilemezdi. O güne kadar Barbaros'un Fevzi'den ilk kez bir şey istediğini bilemeyeceği gibi.</p>

  <p class="block6">"Çok teşekkür ederim Barbaros. Gerçekten çok teşekkür ederim."</p>

  <p class="block6">"Ben teşekkür ederim" dedi Birleşmiş Milletler genel sekreteri.</p>

  <p class="block6">Garson kahveyle votkayı masaya bıraktı. Çevresindeki tek sigara yuvası, Deren'in paketi olduğu için Barbaros ona uzandı ve içinden bir tane çekti. Deren'in çakmağıyla yakıp önündeki kadehi yakaladı.</p>

  <p class="block6">"Ben hemen Coşkun'a haber vereyim" dedi Deren.</p>

  <p class="block6">Barbaros kadehi ağzına götürdü ve uzun zamandır yapmadığı bir şeyi yaparak içindeki votkayla elma suyunu tek bir yudummuş gibi içti. Deren, müjdeyi nişanlısına verirken ve tesadüflerin gücünden bahsederken Barbaros, kalkan sağ eline gelen garsona kadehini işaret edip "Bir tane daha" dedi.</p>

  <p class="block6">Hakan, tuvalette yalnız kaldığını kapanan ağır kapının sesinden anlayınca kabinden çıktı. On bir dakika arayla iki kez boşalmış ama yine de tatmin olmamıştı. Mermer lavabonun musluğundan akan suyun altına ellerini uzattı. Karşısındaki Hakan'a baktı. Bir an için Ritz Carlton'ın lobisindeki erkekler tuvaletinde hayat boyu yaşayabileceğini düşündü. Güldü. Aynadaki Hakan da güldü. Islak elleriyle saçlarını geriye doğru taradı. Tuvaletten çıkmadan, çevrede çalabileceği bir şeyler olup olmadığına baktı. "Tuvalet kâğıdı çalabilirim" diye düşündü. Sonra vazgeçti. Yirmi dakika önce paspaslanmış mermer zemine tükürüp tuvaletten çıktı. Dünyadaki bütün Ritz Carlton'ların sahibi gibi çıkışa doğru yürüdü.</p>

  <p class="block6">"Benim gitmem lazım. Numaranı verir misin?"</p>

  <p class="block6">Barbaros, heyecandan kahvesini bile bitirememiş olan Deren'e Hakan'ın yere attığı sim kartının numarasını söyledi. Kadın sigara paketini, cep telefonunu, çağnağını çantasına yerleştirdi. Oturduğu koltukta doksan derece dönüp garsonu çağırmaya yeltendi.</p>

  <p class="block6">"Ben hallederim, bırak."</p>

  <p class="block6">Deren'in, ısrar edemeyecek kadar acelesi vardı.</p>

  <p class="block6">"Teşekkür ederim."</p>

  <p class="block6">Ayağa kalktılar ve Deren, Barbaros'a sarıldı. Onun müthiş bir insan olduğunu düşünüyordu. Bir zamanlar aşık olmasına rağmen hiçbir zaman itiraf etmeye cesaret edemediği müthiş bir adam. Her sorunu çözebilecek yeteneğe sahip bir dost. Barbaros'u öptü ve ayrıldılar. Genç kadın otelin kapısından çıkarken halâ ayakta duran Barbaros'a baktı ve el salladı. Barbaros, Deren'in kıracağı evin ilk misafiri olacaktı. Onu kahvaltılara çağıracak, eşiyle birlikte dışarı çıkacağı gecelerde kulüplere davet edecek, nadir Absolut'lerden satın alıp hediyelere boğacaktı. Bütün bunları, Barbaros Cook Adaları'ndan dönünce yapacaktı.</p>

  <p class="block6">Kendisine doğru gelen kadının göğüslerini ve yüzünü o kadar beğendi ki yanından geçince dönüp arkasından baktı. Cenk, Hyatt Regency'nin bahçesinden caddeye kıvrılan Deren'in kalçalarını görebildiği noktaya kadar takip etti. Gülerek başını salladı ve otele doğru adımlar attı. İçeri girdi ve Barbaros'un ensesiyle, saçlarını gördü. Dostunun, oturduğu koltuktan arta kalan ensesi ve saçlarına doğru yürüdü. Yaklaşınca sağ omzuna dokundu. Barbaros, başını sağa çevirdi ama Cenk solundan geçip Barbaros'un karşısındaki koltuğa kendini bıraktı.</p>

  <p class="block6">"Gerçekten de Los Angeles'a gidip porno aktörü olmalıyız. O kadar güzel kadınlar var ki şu dünyada!"</p>

  <p class="block6">Deren'in göğüsleri, kalçaları ve gözlerinin rengi sıcak bir hatıla gibi Cenk'in burnunda tütüyordu. Barbaros'sa genç kadının bedeninin içindekileri düşünüyordu.</p>

  <p class="block6">"O kadar iyi kadınlar var ki şu dünyada!"</p>

  <p class="block6">Ancak gözlerinin önünde dans eden kadının aynı kişi olduğunu tabii ki bilmiyorlardı.</p>

  <p class="block6">Garsonun dikkatini çekmeye hazırlanan Cenk'i durduran Barbaros oldu:</p>

  <p class="block6">"Bende para yok. Hakan'ı bekliyorum. Zaten iki votka, bir de kahve içtim."</p>

  <p class="block6">Cenk'in yüzü asıldı. Birkaç derslik de olsa işletme eğitimi görmüştü. Sınırlı miktardaki bir paranın böylesine sorumsuzca harcanmasına seyirci kalmaktan rahatsız olmuştu. Hatta aklının arka bahçesinde hâlâ birkaç formül ve eğri adı el ele geziyordu: Lorenz eğrisi, Phillips eğrisi. Ama şu an için eğri olan tek çizgi nakit akışlarını gösteren tabloda duruyordu. "Her gün bir öncekinden daha kötü" cümlesiyle özetlenebilecek ekonomik durumları hiçbir ekonomi tablosunda yer alamayacak kadar sürreel bir resimdi. Simetrik sayılarla süslenmiş ciddi tablolarla, asimetrik boyalarla süslenmiş sürreel tabloları karşılaştırarak kendini sakinleştiren Cenk her şeye boş verip konuştu:</p>

  <p class="block6">"Henry King Ketcham adında bir adam tanıyor musun?"</p>

  <p class="block6">Göğüslerine kadar gömüldükleri geniş koltuklarda karşılıklı oturuyorlardı. Lobideki tek gerçek turistler onlardı. Barbaros yanıt verdi:</p>

  <p class="block6">"Hayır."</p>

  <p class="block6">"1920 doğumlu bir adam. Amerikalı. 40'ların başında Alice adında bir kadınla evlenir. 44'te bir çocukları olur. Kısa adı Bank olan Henry King, bir çizerdir. Çok yetenekli bir çizgiromancı. Ama iki büyük sorunu vardır: uyuşturucu bağımlısı karısı ve hiperaktif çocuğu. Bir gün, aile Hank'in atölyesindedir. Bir saniye bile sabit durmayan çocuğa tokat atan Alice, dönüp Hank'e şöyle der: 'Senin oğlun tam bir tehdit!' Hank, bir hafta sonra beş buçuk yaşındaki bir çocuğun sonsuz yaramazlığı üzerine kurulu bir çizgi roman senaryosu yaratır. Kahramanın adı çocuğunkiyle aynıdır: 'Dennis The Menace.' Yani bizde bilindiği adıyla 'Afacan Dennis' yani 'Tehdit Dennis'. Hank, çocuğunun yaptığı bütün yaramazlıkları, kesinlikle müdahale etmeden izler ve kaydeder. Daha sonra hepsini çizgiromana aktarır. 195l'de Dennis The Menace adındaki çizgiroman ortaya çıkar ve bir gazetede yayımlanır. 59 yılında Alice Ketcham -ki çizgiromandaki Dennis'in annesinin adı da Alice'tir- 'over dose'tan ölür. Hank çocuğunu yatılı bir okula terk eder ve Cenevre'ye taşınır. Dennis'e sadece para yollar ve onunla hiç görüşmez. Oysa oğlu, çizgiromandaki adıyla 'Dennis Mitchell' olarak her zaman karşısındadır. Çünkü bu arada çizgifilmleri yapılmaya, çizgiroman albümleri dünya çapında tanınmaya, Amerikan televizyonunda dizileri çekilmeye başlanmıştır. Dennis Ketcham girdiği bütün okullardan atılır ve Vietnam Savaşı'na katılır. Gerçek bir serseri olan Dennis Ketcham savaştan döner ve sefalet içinde yok olur. 1977'de babası Monterey'e, Amerika'ya döner. Dennis'in annesi dışında iki kadınla evlenmiş olan Hank, ölmeden önce sorulduğunda şöyle der: 'Oğlum mu? Bilmem, Galiba Doğu'da bir yerlerde... Dennis The Menace adındaki çizgiromanın albümleri dünya üzerinde elli milyondan fazla satmıştır ve Hank dolar milyoneri olmuştur. Kendi yaramaz çocuğu sayesinde. Yaramazlığına dayanamadığı için terk ettiği çocuğu sayesinde. İşte, zamanında Walt Disney için bile çalışmış olan Henry King Ketcham denilen bu adam sayılı orospu çocuklarından biridir ve bütün bunları çok az insan bilir."</p>

  <p class="block6">Cenk'in anlattığı hikaye Barbaros'a o kadar tanıdık gelmişti ki çok net konuştu:</p>

  <p class="block6">"Orospu çocuğu."</p>

  <p class="block6">"Bu yüzden, dövmelerden nefret etmeme rağmen Dennis'in yüzünü sırtıma çizdirdim Çünkü sırtından bu kadar çok para kazanılan ve bu kadar mutsuz, uyumsuz başka bir çocuk tanımıyorum."</p>

  <p class="block6">Dizlerini bükmeden, Cenk'in yanındaki koltuğa vücudunu bırakan Hakan konuştu:</p>

  <p class="block6">"Ben tanıyorum. Adı da Afgan. İşte, geliyor."</p>

  <p class="block6">Afgan sağ elindeki siyah torbayı sallayarak yürüyor, bir saat önce tıraş ettiği yanaklarında da sol elini gezdiriyordu. Dostlarının çevresine toplandıkları, üstü cam kaplı ağır ahşap sehpanın üstüne elindeki torbayı bırakırken konuştu:</p>

  <p class="block6">"Hamama gittim."</p>

  <p class="block6">Grubun geçici muhasebecisi olan Hakan başını belli belirsiz sağa yatırdı:</p>

  <p class="block6">"Ama yanında hiç para yoktu."</p>

  <p class="block6">"Tag Heuer, beyler. Tag Heuer Monaco. Satmak biraz zor oldu çünkü herkes çalıntı olduğunu sanıyordu ama Kapalıçarşı, Tahtakale, Eminönü güzergâhından sonra, hiç beklemediğim bir yerde, Nişantaşı'nda alıcı buldu."</p>

  <p class="block6">Barbaros'un dizlerinin üstünden atlayıp dostunun yanındaki koltuğa oturdu ve sehpaya yayılmış siyah torbadan çektiği sigara paketinin ambalajını açmaya başladı. Gözleri, bir açıklama bekleyenlerle buluşunca konuştu:</p>

  <p class="block6">"Saatlerce sokakta yere bakarak yürüdüm. Hiçbir şey bulamadan. Ne bir cüzdan, ne bir bozukluk, ne de altın bir zincir. Artık kimse bir şey düşürmüyor herhalde. Ya da bir ülkede enflasyon yükseldikçe yerçekimi azalıyor. Kendimi o kadar yorgun ve bitkin hissettim ki aklıma Henri Charriere'in Kelebek'i geldi. Okuduğum tek roman. Sonra sinema uyarlamasında Kelebekti oynayan</p>

  <p class="block6">Steve McQueen'i hatırladım Sonunda da o adama hayran olduğum için annemin son doğum günümde hediye ettiği saati hatırladım. Steve McQueen bir araba yarışçısı olduğu için Tag Heuer'in Monaco modelini kullanıyordu. Anneme göre, her ne kadar bir arabanın içinde olmasa da, ben de suyun içindeki bir yarışçıydım. Oysa ben saat takmıyordum. Hiçbir zaman da takmadım. Dolayısıyla saati alıp kutusuyla birlikte tıraş takımımın durduğu kutuya koymuş ve varlığını tamamen unutmuştum. Ama bu küçük hafıza canlanması serisi bana saati ve nerede olduğunu hatırlattı. Emanetçiye gittim. Saati aldım ve kilometrelerce yürüdükten sonra satabileceğim bir dükkân buldum. Sonra da bir hamama gittim, tıraş olup yıkandım."</p>

  <p class="block6">Barbaros, siyah torbanın ağzından Jim Beam şişesiyle çikolataları gördü:</p>

  <p class="block6">"Keşke annen sana bir Bulgari hediye etseymiş. Ya da bir Rolex...</p>

  <p class="block6">Bunlar ne?"</p>

  <p class="block6">Afgan sigarayı, cebinden çıkardığı kibritle yaktıktan ve ilk nefesi çektikten sonra konuştu:</p>

  <p class="block6">"Onları çaldım. Çünkü akşam bir partiye davetliyiz. Nişantaşı'ndaki dükkânın sahibi olan kadına öyle yalanlar uydurdum ki beni Steve McQueen zannetti ve evine davet etti."</p>

  <p class="block6">Piçler, duyduklarıyla rahatladılar. Çünkü sahibini tanımasalar da, çatısının altında geceyi geçirecekleri bir ev kendilerini bekliyordu.</p>

  <p class="block6">Piçlerin geçmişleri, onları hayatta tutacak kadar gösterişlidir. Sıradan bir insanın Gandhi'nin pasif direnişini, kendisi dışında her şeye uyarladığı anda acımasızca derisini yüzen hayat, piçlere daha şefkatli davranır. Çünkü piçlerin geçmişlerinde doğum günü hediyeleri, yüksek aidatlı özel okullar ve içinde konuşmayı öğrendikleri doğru gramerli Türkçe'ye sahip aileler vardır. Piçlerin hayat tarafından ezilip çamur haline getirilmesi, sıradan insanların püreleşmesiyle karşılaştırıldığında, daha uzun sürer. Ancak sonuç değişmez. Yaşamayı bırakmış her insan gibi piçler de diğer insanların ayakları altında er ya da geç çiğnenirler. Çünkü hayat tek taraflı sözleşme iptallerinin cezasını tereddütsüz verir. Ceza, yaşıyormuş taklidi yapmaya mahkûm olmaktır. Bir insanın tanıyabileceği en şiddetli acının kaynağıdır. Müebbet hayat mahkûmiyeti. Tek kaçışı ölüm olan bir hapishane. Piçler kaçmaktan korkanlardır. Ne evlerinden, ne de mahkum edildikleri hayatlardan kaçabilirler. Zamanın gardiyan olduğu hapishanede diğerlerinden hızlı davranıp kendilerine tecavüz eder ve çürürler. Çürüğe çıkmış insanlar olarak, piçler sadece korkar ve konuşurlar. Dünya üzerinde sağır, dilsiz, kör, sakat piç yoktur. Çünkü piç olmak için sağlıklı gözlere sahip olup görmemek, sağlıklı kulaklara sahip olup duymamak, sağlıklı bir bedene sahip olup yaşamamak gerekir.</p>

  <p class="block6">Sadece mükemmel insan adayları piçe dönüşebilir. Çünkü çok mutsuz sonların birinci şartı çok mutlu başlangıçlardır.</p>

  <p class="block2" id="calibre_pb_15">&nbsp;</p>
</body>
</html>
