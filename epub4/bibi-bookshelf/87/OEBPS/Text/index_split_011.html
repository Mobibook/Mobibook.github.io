<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>PİÇ</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block6">"8 Alemdar 0"ın kapısı yağlı zincir sesleri birbirine çarpa çarpa açıldı. Garajdan gri bir araba çıktı. İçinde dört genç adam. Birbirleriyle konuşmuyorlardı. Özellikle de Pakistanlı arkadaşının parasını iade etmeye çalışan Cenk, sahip oldukları paranın tümünü Svetlana adındaki bir kadına içki ısmarlayarak tüketen Hakan'la konuşmuyordu. Ancak arabadaki dört kişi, kimsenin kimseye kızmaya hakkının olmadığı bir ilişkiler yumağı içinde, dondurulmuş balıklar gibi yaşadığı için önce kısa kelimeler, sonra da cümleler dökülmeye başladı sigara kokan dudaklardan. İlk uzun cümleleri Hakan kurdu:</p>

  <p class="block6">"Bugün müzik setini satacağım. Bir de telefonu. Nasıl olsa artık kimse aramıyor, ben de kimseyi aramıyorum. İkisinin parası bizi bir süre idare eder."</p>

  <p class="block6">Cenk, hâlâ Cenevre'ye yollayacağı parayı düşünüyordu:</p>

  <p class="block6">"Ben de Nilay'dan borç isteyeceğim."</p>

  <p class="block6">O an arabayı kullanan Afgan dahil, herkes arka koltuğun sağında oturan Cenk'e baktı. Sonra da önlerine dönüp güldüler. Çünkü iki yıldır kimse onlara borç vermiyordu. Bir piçe dönüştükleri haberi misafir gittikleri her ev ve işyerinde kendi seslerinden önce duyulmuş olduğundan insanlar geri gelmeyecek bir parayı tek başına karanlığa yollamaktan çekiniyordu. Ama Cenk'in iki yıldır Türkiye'de olmaması kötü şöhretinin bazı çevrelerde yayılmasını yavaşlatmıştı. Çok seyrek de olsa hâlâ bazı şık lokantalarda, kulaktan kulağa oynanan loş barlarda "Cenk de kendini harcadı. Yazık Çok yazık En son 'İsviçre'ye gitti' diye duyduk ama orada da kendini kurtarabileceğini sanmıyorum" benzeri sözler duyulmasına rağmen asgari bir güvenilirliğe sahipti. Ancak bu güven çok sürmez, Cenk'in piçliği denize fırlatılmış ağzı kapalı boş bir şişe gibi, yakında gözle görülür hale gelirdi. Nilay'ın Cenk'e borç verdiği sabahın akşamında gideceği bir kafede çok yanlış bir davranışta bulunduğunu söyleyecek kişilerle aynı masaya oturma ihtimali, üstünden düşmeye korkulacak kadar yüksekti. Cenk de bunu bildiği için aşık olduğu kadının kendisine sadece bir kez borç vereceğinden emindi. Dolayısıyla isteyeceği miktara Pakistanlı arkadaşının parası da dahil olmalıydı.</p>

  <p class="block6">Piçler hakkında konuşmak, insanlara filmler ve haber bültenlerindeki felaket sahnelerini izlerken hissettiklerine benzeyen garip bir zevk verir. Sözünü edebilecekleri konular tükendiğinde tanıdıkları piçlerin ne hale geldiklerini ve o hale nereden geldiklerini konuşurlar. Çünkü sıfırdan hayatlarım yaratmış insanların hikâyeleri kadar hayatlarından bir sıfır yaratmış olanlarınki de gösterişlidir. Tabii, içinde bulundukları şartlardan tatmin olmayan hırs sahibi insanlar piçler hakkında konuşarak kendilerini iyi de hissederler. Çünkü piçlere kıyasla onlar daima iyi durumdadır. Zaten piçlere kıyasla, ölüler ve sakatlar hariç herkes iyi durumdadır. Sonuç olarak, mahvedilmiş hayatlar, yetenekler ve kaçırılmış fırsatlarla dolu yıllar hakkında konuşmak zevklidir eğer o hayatlar, yetenekler ve yıllar size ait değilse.</p>

  <p class="block6">Suni deri ve metalin doldurduğu işyerlerinin sigara içilebilen tek yerleri olan yangın merdivenlerinde hangi barlarda "happy hours" uygulamalarının olduğunun konuşulduğu saatlerde, hiçbir zaman hiçbir hara ucuz içki kampanyasına dahil olmak üzere gitmemiş olan bir kadından isteyeceği borç miktarını hesaplıyordu. Belki utanılacak bir durum değildi ama gurur da duyulamazdı. En azından Cenk böyle düşündü. En son ne zaman kendisiyle gurur duyduğunu hatırlayamadığını fark etti. Belki de Adidas terliklerin tabanında adını kazınmış gördüğünde. Belki de dostlarını evine alması için Nilay'ı ikna ettiğinde. Belki de Casino Domino'daki krupiye kadının kendisiyle sevişmek istediğini kulağına fısıldadığında. Belki de telefondaki kardeşi "Babam kanser" dediğinde. Belki de hiçbir zaman. Cenk solunda oturan Barbaros'un profiline baktı. Sonra da görebildiği kadarıyla Afgan'a ve sağ dikiz aynasından gördüğü kadarıyla Hakan'a Ve kararını verdi. Arabadaki hiçbir insan doğduğundan beri kendisiyle gurur duymamıştı. Çünkü bunun ne demek olduğunu bilmiyordu. Öğrenmelerine de gerek yoktu. Çünkü nefret ettikleri dünya kendileriyle gurur duyanlar tarafından kurulmuştu.</p>

  <p class="block6">Benzininin bitmesine iki litre kala arabanın lastikleri pembe sitenin dar sokağına girdi. Pazartesi adındaki günün hiçbir heyecanına dahil olmayan dört adam öğlene sarkmış bir saatte asansöre yerleşti. İçlerinden biri dubleks evin kapısını açtı ve içeri girdiler.</p>

  <p class="block6">"Bugün benim doğum günüm."</p>

  <p class="block6">Barbaros'un bu sözünü kimse duymadı. Çünkü kutlanacak doğumlar listesinde adı yoktu. Evin çeşitli noktalarına dağıldılar ve bedenlerini yatırdılar. Sadece Hakan, çok ama çok yavaş hareketlerle müzik setinin bağlantılarını sökmeye başladı. On dokuz yaşından beri sahibi olduğu, kulaklarının her kıvrımını, hayatı unutturacak kadar saf seslerle sıvamış müzik setinin parçalarını üzerinde "Migros" yazan üç torbaya yavaş yavaş yerleştirmeye başladı. Üç çocuğu aynı gün ölmüş bir adamın küçük bedenleri toprağa vermeyi geciktirmek için beyaz kumaşlara sarılmalarını yavaşlatmak istemesi gibi ağır davrandı. Ama Hakan düşünmedi. O müzik setiyle yedi yıldır neler dinlediğini düşünmedi. Çünkü böyle bir seçeneği yoktu. Hafızasının kapılarını yedi kez kilitledi. Sadece bir ara, ağlayacağını hissettiği için, "Bundan sonra ıslık çalarım artık" dedi. Kısık sesle. Çok kısık. Neredeyse bir düşünce kadar sessiz. Hakan'ın hayat müziği Migros torbalarının içinde hapsoldu ve her biri bin bir süzgeçten geçirildikten sonra satın alınmış olan CD'lerin durduğu ayakkabı kutusu çöp toplama saatinde çok şişman kapıcıyla buluşmaya çok erken gitmek için kapının önüne konuldu. Çünkü o CD'ler sadece Technics marka bir sette dinlenmek için yıllardır bir ayakkabı kutusunda saklanıyorlardı. Artık oyun bittiği için de kimsenin saklanmasına gerek kalmamıştı. Herkesin sobelendiği bir pazartesi günü Hakan'ın akan yüzünü uzandığı kanepeden gören Afgan konuştu:</p>

  <p class="block6">"Boş ver be oğlum. Zaten bu öyle bir dünya ki, insanlar ancak bir milyon dolardan sonra özgür olur. O güne kadar herkes köledir. Özgürlüğü için dövüşen gladyatörler gibi bir milyon dolar için dövüşebilir ya da dövüşmeyi reddeder ve kanının akmasını bekleyen arenadaki seyircileri seyredersin. Seyredip iğrenirsin." Hakan gözlerini yuvalarında tuttu. Sadece oldukları yerde Afgan'a döndüler. Ağzı açılmadı. Söyleyeceği bir şey yoktu. Afgan devam etti:</p>

  <p class="block6">"O kolyeyi kolay mı sattım zannediyorsun? Boş ver." Merdivenden inen ve salonun zeminine ayak basan Cenk, her zaman ki vurdumduymazlığıyla kendisinden önce açılmış hiçbir sohbete saygı duymadığı için yüksek sesle konuştu:</p>

  <p class="block6">"Evet! Boş verin. Herkes boş versin! Çünkü biz ne yapıyoruz? Dolu alıp boş veriyoruz. Ama tabii bira şişelerinin aksine hayatın depozitosu yok, onun için de elimize bir şey geçmiyor. Hatta öyle boş veriyoruz ki ortada şişe bile kalmıyor. Çünkü şişeyi de değerlendiriyoruz. Kırıp kavga ediyoruz. Dolu alıp boş veriyoruz!" Hakan başını yavaşça sağa ve sola salladı. Yüzünde ince de olsa bir gülümseme çizildi. O an kendi deyimiyle müzik setini de, CD'lerini de siktir etti.</p>

  <p class="block6">"Hoş geldin."</p>

  <p class="block6">Kapıyı açan Barbaros, biraz önce çalansa Hakan'dı. Hakan'ın elinde siyah torbalar vardı. Siyah torbaların içinde de votka, elma suyu, sigara ve et.</p>

  <p class="block6">"Hoş bulduk"</p>

  <p class="block6">Mutfağa beraber yürüdüler. "Zeynep seni aradı."</p>

  <p class="block6">"Aferin. Ne dedin?"</p>

  <p class="block6">"Ne diyeceğim? Para kazanmak için çalışmadığından ötürü sahip olduğun eşyaları teker teker elden çıkardığını ve müzik setinle telefonunu satmaya gittiğini söyledim. "</p>

  <p class="block6">"Sana da aferin."</p>

  <p class="block6">"Afgan'a mangalı yaktıralım da, akşam şu etleri yiyelim." "Barbaros, votka koysana. Adamlar nerede?"</p>

  <p class="block6">"Cenk uyuyor. Afgan da yukarıda, televizyon seyrediyor. Geçen senenin yüzme yarışlarını gösteriyorlar."</p>

  <p class="block6">"Onlara da aferin."</p>

  <p class="block6">Ellerindeki kadehlerle salona geçtiler. Saat öğleden sonra ikiydi. Alkolizmin titreyen elleri ve gözü kararmış gözleriyle hiç karşılaşmaklardı ama içki içmeden geçirebilecekleri bir günün kendilerine ne zararlar verebileceğini de bilmiyorlardı. Çünkü o gün daha gelmemişti.</p>

  <p class="block6">Piçler düzensiz hayatlarında düzenli olarak içki içerler. Ancak hepsinin de bir sının vardır. Belli sayıdaki kadehten sonra sarhoş olup sızarlar. Sızdıkları yerin adı huzurdur. Hiçbir şeyin düşünülmediği ve hiçbir şeyin hissedilmediği o muhteşem huzur. Piçler içki içmeye mecburdur. Çünkü gündüzler ve geceler, dünya adındaki gezegenin mevsimlik hareketleri sayesinde değil, alkol oranı yüksek içkilerle kısalır. Piç de kısa günün kan olan huzuru dudaklarından, içine dökendir.</p>

  <p class="block6">Kanepenin iki ucuna oturmuş olan Barbaros ve Hakan kadehlerini dizlerinin arasından sarkıtmış yerdeki Çin halısının motiflerine bakıyorlardı. Salonda herhangi bir saatin saniye çubuğunun hareket sesinin duyulmaması büyük şanstı. Çünkü böylesi bir sessizlikte her saniye sağa kayan bir çubuk kafataslarında delikler açan bir çekice dönüşürdü. Dolayısıyla her zamanki gibi kendilerinden başka onları rahatsız eden kimse ya da hiçbir şey yoktu. Ama dudak derilerini yeni çıkmış dişleriyle parçalayan çocuklar gibi onlar da kendilerine zarar vermeye alışmışlardı. Hakan daha fazla dayanamadı:</p>

  <p class="block6">"Biliyor musun Barbaros, bazen ne düşünüyorum? Yaşamaya büyük bir yeteneğim olduğunu düşünüyorum. Yani nasıl yaşanması gerektiğini çok iyi biliyorum. İyi hayat nasıl geçirilir, çok iyi biliyorum. Ama ilgimi çekmiyor. Yani yaşamaya büyük bir yeteneğim var ama ilgimi çekmiyor."</p>

  <p class="block6">Barbaros votkadan bir yudum aldıktan sonra sol elinin iki parmağıyla dudaklarının birleştiği noktalan kurutup konuştu: "Üzülmem mi gerekiyor?"</p>

  <p class="block6">"Hayır."</p>

  <p class="block6">"Peki, senin intihar etmen mi gerekiyor?''</p>

  <p class="block6">"Zaten intihar ediyorum. Hepimiz intihar ediyoruz."</p>

  <p class="block6">"Tamam. O zaman sorun yok"</p>

  <p class="block6">"Peki, her şeyin bambaşka olmasını ister miydin? Bir kadınının, bir işinin, çocuklarının, evinin olmasını ister miydin?"</p>

  <p class="block6">"Ben isterdim de onlar beni ister miydi?"</p>

  <p class="block6">"Senin gibi bir babam olsaydı, onu öldürürdüm."</p>

  <p class="block6">"Tamam, işte, benim de bu yüzden bir çocuğum yok"</p>

  <p class="block6">O an Barbaros'un aklına bir zıpkın saplandı. Bu zıpkın, Gonca'nın hamileliğiydi. Ama zıpkın Barbaros'un süngere benzeyen beyninden girdiği hızla çıktı. Geriye küçük bir delik kaldı. Biraz da kan.</p>

  <p class="block6">"Burnum kanıyor!"</p>

  <p class="block6">Barbaros votka kadehini halıya bırakıp elini burun deliklerinin altında tutarak merdivenlere yöneldi. Avucunun küçük kırmızı lekelerle dolduğunu görüyor olmasına rağmen sakince basamakları tırmanıyordu. Merdivenin bittiği yerde Afgan'la karşılaştı. "Hakan mı vurdu?"</p>

  <p class="block6">Barbaros yanıt vermedi. Sadece güldü. İçinden. Banyoya girip başını lavaboya eğdi. Beyaz fayansı çok yakından gördü. Musluktan akan suyla burnundan akan kanı karıştırdı. Her yer pembeleşti. Gözlerini kaldırıp aynaya baktığındaysa hiçbir şey görmedi. Biraz daha dikkatli baktı ama yine de hiçbir şey göremedi.</p>

  <p class="block6">"Ne yaptın adama?"</p>

  <p class="block6">"Olur böyle şeyler."</p>

  <p class="block6">Afgan halının üstündeki kadehi alıp Barbaros'un sıcaklığını taşıyan yere oturdu. Uzun boylu ve geniş omuzlu adamın yüzü gülüyor ama gözlerinin hemen ardındaki geçit töreninde biraz önce seyrettiği yüzücüler uygun adımlar atıyordu, çünkü piçlerin bedenleriyle akıllan aynı odada nadiren bulunurdu. Afgan'ın aklı da kesinlikle salonda değildi. Daha hızlı yüzebilmek için bedenindeki bütün tüyleri jiletle kazıdığı günlerdeydi. Biçimli vücudunun, bir dozerin kepçesine benzeyen kulaçlarının, sahip olduğu her şeyin kendisine sunulmuş armağanlar olduğunu düşünüyordu. Ve tabii ki bir dozerin kepçesinin kaldırdığı toprağa benzeyen aklı da sunulmuş armağanların arasındaydı.</p>

  <p class="block6">"Beni deniz tuttuğunu sana hiç söylemiş miydim?" Söylemişti. Ama Hakan Afgan'ı üzmeyecekti:</p>

  <p class="block6">"Hayır."</p>

  <p class="block6">"Ne plastik bir bota, ne de bir transatlantiğe binebilirim. Derhal kusarım. Ama yüzerken hiçbir şey hissetmem. Saatlerce yüzebilirim. Kulaç atarken hiçbir şey düşünmem. Bazıları volta atar, ben de kulaç atlarım."</p>

  <p class="block6">Hakan, Afgan'ı duyuyor ama dinlemiyordu. O sadece kendisini dinliyordu. Afgan'ın da dinlemesini istedi:</p>

  <p class="block6">"Bir dâhi olduğumu ne zaman anladım, biliyor musun?" Nedendir bilinmez ama Afgan dostunun sorusuyla ilgilendi: "Ne zaman?"</p>

  <p class="block6">"Kendimi tüketmek için her şeyi yapmama rağmen kendimi bitiremeyeceğimi anladığım gün. Oysa kendimi harcamak için her şeyi yaptım. İçki içtim, hem de çok. Yeteneklerimi keskinleştirmek için en ufak bir uğraşta bulunmadım, sahip olduklarımın değerini artırmak için hiçbir şey yapmadım ama hâlâ buradayım ve herkesten daha zekiyim. Beynim bir atom reaktörü gibi çalışıyor. Kendime verdiğim bu kadar zarardan sonra hâlâ çalışıyor. Bitiremiyorum. Kendimi bitiremiyorum. Demek ki bir dâhiyim. Çünkü kendimi harcıyorum, harcıyorum ama bitmiyorum!"</p>

  <p class="block6">"Harca harca, bitmez!"</p>

  <p class="block6">"Bitmez... "</p>

  <p class="block6">Jalûzilerden dolayı güneşin içine giremediği ama penceresinde beklediği salondaki iki adam sessizliğe diri diri gömüldüler. Sanki konuşmayı hiç öğrenememiş gibi dudaklarını yapıştırdılar. İçlerindeki buz küplerinin buz tozuna dönüştüğü kadehleriyle de ilgilenmediler. Basamakları çiğneyen Barbaros'un borcuna bile bakmadılar. Ama Barbaros onlara baktı:</p>

  <p class="block6">"Beyin kanaması geçiriyorum, siz hâlâ oturuyorsunuz!" Gömüldükleri yerden Barbaros yardımıyla çıktılar ve ilk teşekkür eden Hakan oldu:</p>

  <p class="block6">"Sen beyin kanaması geçireceksin de biz oturacağız! Sen benim hayatımdaki en değerli varlıksın."</p>

  <p class="block6">Afgan da sessizlik çukurundan çıkmış, üstüne bulaşan suskunluğu temizliyordu:</p>

  <p class="block6">"Tabii. Benim de hayatımdaki en değerli varlık, Barbaros. Bir kere, adam zarif Thomas Edward Lawrence'a benziyor. Gerçekten, acaba şu üzerimizdeki kıyafetleri atıp ihram mı giysek? Nasıl görünürdük beyaz ihramlar içinde? Bir de hançer takardık belimize, sokakta öyle dolaşırdık."</p>

  <p class="block6">Hakan, Afgan'ın hayalini tek bir hamlede kırdı:</p>

  <p class="block6">"Olmaz, ben Araplardan nefret ederim Ayrıca dünya üzerindeki bütün ırklardan da nefret ederim. Bütün etnik kökenlerden, bütün kültürlerden."</p>

  <p class="block6">Barbaros, sağlığına kavuşmuş burnunu okşarken hem gülüyor hem de konuşuyordu:</p>

  <p class="block6">"Ama unutmamak lazım ki yaşadığımız ülke bir kültürler mozaiği." Hakan o hayali de kırdı:</p>

  <p class="block6">"Mozaik ancak tuvalet zemininde olursa iyi görünür. Toplumlarda</p>

  <p class="block6">olursa, adına 'karambol' denir. Şu konuştuğumuz şive dışındaki bütün şivelerden de nefret ediyorum. Tatarlardan, Çerkezlerden, Süryanilerden, Kürtlerden, Rumlardan, Lazlardan, Abazalardan, Ermenilerden, Bulgar göçmenlerden, Yahudilerden, Adigelerden, Trakyalılardan, Manavlardan, Çingenelerden ve özellikle de güneye yerleşmiş Almanlardan nefret ediyorum!" . Barbaros, Birleşmiş Milletler genel sekreterine dönüştü. "Ancak bu kadar mı sayabiliyorsun?"</p>

  <p class="block6">"Devam edeyim, istersen."</p>

  <p class="block6">Ama Afgan istemedi ve bunu belirtti.</p>

  <p class="block6">"Peki ya Türkler? Onlardan nefret etmiyor musun?"</p>

  <p class="block6">"Aksine, bütün dünyanın Türk egemenliği altına girmesini istiyorum. Dünyaya sadece Türk kültürünün hakim olmasını istiyorum. Altı milyar insanın Türkçe konuşmasını istiyorum. Nereye gidersem gideyim, beni anadilimde karşılamalarını istiyorum. Hiçbir kültür, din, dil, devlet kalmamalı. Sadece Türklük, Türkçe ve Türkiye Cumhuriyeti olmalı. İşte ben ancak öyle bir dünyada huzurlu olabilirim. Onun dışında imkânsız. Farklılıklardan, hoşgörüden, el ele vermiş halklardan, Benetton reklamlarından, Uluslararası Af Örgütü'nden, insanların birbirlerine anlayışla yaklaşmalarından, yabancı dil kurslarından, İnsan Hakları Evrensel Beyannamesi'nden, yerel para birimlerinden, elçilik mensuplarından, turizmden, Slav fahişelerden, pasaportlardan, bayraklardan, başkentlerden, dinlerden, ifade özgürlüğünden, medeniyet müzelerinden, benden olmayan her şeyden ve herkesten nefret ediyorum. Tek istediğim dünyayı Türk görmek!"</p>

  <p class="block6">Sadece Türkiye'den ibaret olacak bir dünyada Birleşmiş Milletler adında bir örgüte de gerek kalmayacağını fark eden Barbaros, Hakan'ın garip düşüncelerini kesinlikle benimsemediğini derhal gösterdi:</p>

  <p class="block6">"Saçmalık! İnsanlara kendi kültürlerini, dillerini, dinlerini nasıl unutturabilirsin?"</p>

  <p class="block6">"On bin yıl boyunca planlı çalışırsan dünyayı Pigmelerin ülkesi haline bile getirebilirsin. Herkes kendini Pigme bile zannedebilir! Önemli olan sabırlı ve planlı olmak."</p>

  <p class="block6">Afgan, Hakan'ın kurduğu hayale daha net bir yanıt verdi. Sağ kolunu havaya uzatıp "Sieg heil!" dedi. "Reenkarnasyon diye bir şey varmış demek ki. Nasılsın Adolf? Sen yokken dünya çok sıkıcıydı. Peki, Türki cumhuriyetler hakkında ne düşünüyorsun?" "Onlardan da nefret ediyorum. Türk derken kendimi kastediyorum. Türk olan benim, onlar değil. Çekik gözlü Türk istemiyorum. Benim gibi olan kadın ve erkeklerin doldurduğu bir dünya istiyorum."</p>

  <p class="block6">Barbaros, Hakan'ın gerçek sorununu bildiği için cümlelerini rahatça kurdu:</p>

  <p class="block6">"O kadar yalnızsın ki kendin gibi milyarlarca insan istiyorsun. Sırf kendine oyun arkadaşı bulmak için... O kadar yalnızsın ki..." Hakan gülmüyordu. Afgan ya da Barbaros gibi sırf ağız oynatmak için de konuşmuyordu. Bir an için gerçekten inanmıştı söylediklerine. Herkesin Türk olduğu bir dünyada yaşamanın kendisini sıcak tutacağına inanmıştı. Kuru kelimelerin kuruttuğu ağzını kadehindekiyle ıslattı. Arkasına yaslandı. Konuşurken heyecanlandığı için kanepenin ucuna doğru ilerlemişti. Nabzı yavaşladı... Gözlerindeki ışık bir deniz feneri gibi yavaşça söndü. Kadehini dizlerinin arasından sarkıttı ve Çin halısının motiflerine bakmaya başladı. Hiçbir şeye inanmadığını ve dünya üzerinde yaşayan tek Türk olduğunu hatırladı.</p>

  <p class="block6">"Kaldırımda iki kişiden fazla kol kola yürümemek ve bağırmadan konuşmak: temel nezaket kuralları. Beni uyandırmak için bu kadar uğraşmana gerek yoktu. Kolumu kırsaydın da uyanabilirdim!"</p>

  <p class="block6">Cenk hem konuşuyor hem de merdivenden iniyordu. Baktığı kişi biraz önceki ateşli konuşmayı yapan, ancak şimdi sönmüş bir kibrite benzeyen Hakan'dı. Cenk'in söylediklerine verdiği tek yanıtsa omuzlarını kaldırıp indirmek oldu.</p>

  <p class="block6">Mutfağa sapan Cenk'in üzerindeki tişörtün önünde, anarşi işareti olan, çember içindeki, duvar yazısı alfabesinden A vardı. Tişörtün sırtındaysa aynı alfabeden ve yine çember içinde olan bir Z vardı. Cenk, A'dan Z'ye kadar bütün siyasi işaret ve sloganları herkesten iyi bildiğini ve hepsini de küçük düşürücü bulduğunu anlatmaya çalışmıştı. Buzdolabındaki votkayı arayan adam herhangi bir konuşma güçlüğü ya da ifade zorluğu çekmiyordu ama yine de yarattığı tişörtler binlerce sayfalık romanların yerini tutacak kadar zekice tasarlanmıştı. Salona girdi ve halının ortasına gelip yere oturdu. Sonra da bağdaş kurup önüne kadehini koydu. Artık müzik dinlemedikleri için pembe sitenin geniş caddelere uzaklığından dolayı sessiz çevresi sayesinde salon, içindekiler konuşmadığı müddetçe bir mezarlık kadar ıssız oluyordu. Piçler de konuşmadıkları zamanlarda ölülere benziyorlardı. Ama Hakan hortladı:</p>

  <p class="block6">"Bir kitap okumuştum. Daha doğrusu bir antoloji." Afgan acele etti:</p>

  <p class="block6">"Şiirden nefret ederim. Kafiyelerden, beyitlerden."</p>

  <p class="block6">"Şiir antolojisi değil. İntihar mektubu antolojisi. Dünyanın her yerinden toplanmış intihar mektuplarını bazı başlıklar altında bölmüşler. 'Aşk', 'Yoksulluk', İhanet', 'Yalnızlık' gibi başlıklar var. İntihar gerekçesine göre mektupları sıralamışlar. Kitabın sonunda da hiçbir başlığa sığmayan, 'İstisnai Mektuplar' bölümü var." Cenk konuyla ilgilenmişti:</p>

  <p class="block6">"Var mı aklında kalan?"</p>

  <p class="block6">"Bir tane var. Kadın, dünya nüfusunun gerekenden fazla çoğaldığını düşündüğü için yeni doğanlara yer açmak istediğini yazmış. Bu yüzden de kendini öldürmüş. Galiba bir İsveçliydi." Barbaros gülümsedi ve elma suyunun votkaya iyice karışması için kadehinin dibiyle havada küçük bir daire çizerken konuştu: "İyi yapmış. Belki onun sayesinde dünyada yer açılmamıştır ama dünya bir salaktan kurtulmuştur. Peki, Hakan, sen yazar olsaydın, ne yazmak isterdin?"</p>

  <p class="block6">Hakan on beş yıldır bu sorunun kendisine sorulmasını beklediği için tereddüt etmedi:</p>

  <p class="block6">"Oto-otopsi."</p>

  <p class="block6">Barbaros gözleriyle birlikte kaşlarım da kaldırdı: "Efendim?"</p>

  <p class="block6">"Eğer bir gün yazmaya karar verirsem bir oto-otopsi yazacağım. Çünkü otobiyografilerini yazanlardan çok uzaklarda bir varlık olduğum için ölüm nedenim olan yaşamımı ancak bir otopsiyle açıklayabilirim. Otopsi sonucu da, 'Hakan'ın ölüm nedeni doğumudur' olacak. Ne bir cinayet, ne bir kaza, ne de intihar. Ölüm nedeni doğumu olan Hakan'ın kendi yazdığı otopsisi."</p>

  <p class="block6">"Fena değil" dedi Afgan. "Hiç fena değil. Ama kitap çok sıkıcı da olabilir. Yaşadığın hayatı düşünürsek, rezalet bir şey bile olabilir."</p>

  <p class="block6">Hakan, çok uzaklardan kendine geldi:</p>

  <p class="block6">"Haklısın, ben onu da rezil ederim... Nilay'ı sikmek istiyorum."</p>

  <p class="block2" id="calibre_pb_11">&nbsp;</p>
</body>
</html>
