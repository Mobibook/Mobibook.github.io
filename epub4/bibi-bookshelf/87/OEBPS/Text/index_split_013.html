<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>PİÇ</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block6">Medeniyet duvarla başlar. Duvar örmek çeşitli maçlar taşır. Bu amaçların ilki ayırmaktır: insanları, hayvanları, bitkileri ve şeyleri. Daha sonraki amaçlar içeride ya da dışarıda bırakmaktır: insanları, hayvanları, bitkileri ve şeyleri. Duvarlar örülür ve iki cephelerinde hayatlar gelişir. Duvarsız bir dünya günümüz insanı için cehennemdir. Medeni insanın ruhsal dengesini sonsuza dek kaybetmesine elektrik, kanalizasyon ya da iletişim sistemlerinin çökmesi değil, duvarların yıkılması neden olacaktır. Bu yüzden duvar ustalığı kapitalist anlamda ilk gerçek meslektir. Var olan en kalabalık, yarı gizli, güç dayanışması eksenli örgütün bu meslekten esinlenerek kendini vaftiz etmiş olması bir tesadüf değildir. Çünkü duvar, sıradan insanın tek garantisidir. Savunulması gereken ilk siperdir. Dünya üzerindeki mevcut düzenin devamı duvarların ayakta kalmasına bağlıdır. Elleri alçılı duvar ustalarından elleri paralı bankacılara kadar, duvarlar dünya nüfusunu gölgelerinde gizler. Ancak duvarın hangi tarafında olunduğuysa, hayat tarzını belirler. Geceyi sokakta geçirenlerse duvarların, dolayısıyla medeniyetin dışındadır. Çöp torbalarıyla aynı kaldırımda uyuyanlar duvarları delmek isteyenlerdir. Asla yıkmanın değil ancak sadece geçebilecekleri kadar bir delik açmanın peşinde olan organik matkaplardır. Çünkü ister Sao Paulo'nun gecekondularında, ister Koumbala'nın ormanında, isterse de Malaga'nın sahilinde yaşasın, her insanın bir duvara ihtiyacı vardır. Bu ihtiyacın devamı ise pencerelerdir. Duvarın diğer tarafındakileri izlemek için inşa edilmiş saydam duvarlar.</p>

  <p class="block6">"Şu apartmanı görüyor musun?"</p>

  <p class="block6">"Hangisini?"</p>

  <p class="block6">"Şu karşıdaki marketin olduğu apartman. Adamın biri üçüncü</p>

  <p class="block6">kattaki pencereden on dakikadır buraya bakıyor. Bence polisi arayacak."</p>

  <p class="block6">Şüphesini Hakan'la paylaşan Afgan, gecenin zifirinde parlayan san pencere ışığında siluetini sergileyen kişiyi yattığı yerden izliyor ve sağ elindeki sigarayı çekiştiriyordu. Hakan sordu:</p>

  <p class="block6">"Ne diyecek polise</p>

  <p class="block6">Afgan kafasının altındaki sol elini yumruk yapıp ensesine kaydırırken sağ elindeki sigarayı yakınlarındaki çınara doğru fırlattı.</p>

  <p class="block6">"Evimin karşısındaki parkta dört tane adam yatıyor. Yakınlarda bir devriye varsa gelip kontrol etsin, diyecek."</p>

  <p class="block6">"Peki polis ne diyecek?"</p>

  <p class="block6">"Onu bilmiyorum ama gerçekten de burada ne yaptığımızı sorsa, alacağı yanıt karşısında polisin şaşıracağını biliyorum."</p>

  <p class="block6">Hakan başının altına koyduğu torbayı elleriyle düzeltip güldü ve konuştu:</p>

  <p class="block6">"Memur bey, biz ne yaptığımızı bilmiyoruz. Her şey çok iyi gidiyordu ama sonra birden kendimizi sokakta bulduk Yani yıllardır evlerde yaşadık ama ancak bu kadar dayanabildik. Şimdi buradayız. Hepimizin de gideceği yerler var ama zaten biz o yerlerden geliyoruz. Dolayısıyla geldiğimiz yerle gideceğimiz yer arasında sıkıştık."</p>

  <p class="block6">Parkı çevreleyen sokak lambalarının, yüzlerine ağaçların gölgelerini düşürdüğü gecede, düzenli olarak belediye tarafından sulanan çimlerin üzerinde yatan piçler, Hakan'ın ilk gördüğü polise yapacağı konuşmanın provasına güldüler. Hiçbiri de uyumuyordu. Sadece Barbaros arada bir gözlerini kapatıp burnuna yakın çimleri koklayarak kendinden geçiyordu. Deniz yatağını Nilay'ın balkonunda unutmuştu. Hatırladığındaysa Hakan'ın kurduğu cümlelere gülmekle meşguldü. Önemsemedi. Bedenini içine katlamış ve sağ yanının üzerinde yatan Cenk, ellerini sağ yanağının altında birleştirmişti. Hakan'ın konuşmasının devamını getirdi:</p>

  <p class="block6">"Memur bey, daha iki hafta öncesine kadar Cenevre'nin en pahalı üniversitesinin öğrencisiydim. Ama şimdi buradayım. Arada neler olduğunu kesinlikle hatırlamıyorum. Sizce kaçırılmış olabilir miyim?"</p>

  <p class="block6">Afgan, bir turnuvaya katılmak için gittiği Kanada'yı hatırladı:</p>

  <p class="block6">"Kanada'da geceleri minibüsler geziyor ve görevliler evsizleri topluyor. Yemek ve yatacak yer verip, sabah, evsizi aldıkları yere bırakıyorlar. Sosyal yanları gelişmiş devletler çok sıkıcı. Sadece zaman kazanmaya çalışıyorlar. Evsizler ölene kadar zaman kazanmaya çalışıyorlar."</p>

  <p class="block6">Cenk sol gözünü açtı ve konuştu:</p>

  <p class="block6">"İyi ki öyle bir yerde değilim. Devletten borç almak, ondan yardım istemek, yoksul olduğun için haklar talep etmek, bütün bunlar utanç verici. Bu arada yeşil alanlar, parklar, bahçeler konusundaki mevzuatı bilen var mı? Yani şu an burada bulunmamızın yasal tanımı ne?"</p>

  <p class="block6">Diğerlerinin sessiz kaldığını görünce, Hakan konuştu:</p>

  <p class="block6">"Şu anki hukuki statümüz, uzaydan dünyaya gelmiş bir yaratığınkiyle aynı. Şöyle düşün: uzaydan bir yaratık geliyor ve bir insan öldürüyor. Hiçbir ceza kanununda dünya dışı varlık diye bir terim geçmiyor. Hukuken, yaratığa verilebilecek hiçbir ceza yok. Bizim durumumuz da hemen hemen böyle."</p>

  <p class="block6">Sessiz gülüşleri çevrelerini starmış ağaçların kovuklarına girip kayboldu. Yüzleri ciddileşti, dudakları birbirine değdi. Sustular. Kuşatıldıkları sokaklardan seyrek de olsa geçen arabalar geceyi parçalara böldü. Böcek sesleri duydular. Birer birer sızdılar. Bir parkta uyumaktan çekinmemelerinin nedeni dört kişi olmalarıydı. Sokakta sayılar önem kazanır. Dört kişilik bir evsizler çetesi ancak sekiz kişilik bir çete tarafındın saldırıya uğrayabilir. Sokaklarında metrekare başına düşen insan sayısının sıfıra yaklaştığı saatlerdeki bir semtte sekiz kişinin devriyelere yakalanmadan, apartmanların aralarında dolaşması imkânsız olduğundan, dört kişinin saldırıya uğrama ihtimali de ölü doğmuş bir çocuk kadar düşüktür.</p>

  <p class="block6">"Kalk. Uyunmaz burada"</p>

  <p class="block6">Hakan, midesine dokunan postal burnunu hissettiği anda gözlerini açmıştı. Ama postal sahibinin bir polis olduğunu anlaması için gözlerinin karanlığa ayarlanması gerekiyordu. Hemen yanında, ayakta duran kişinin kimliğini çözmesinde kulakları da yardımcı oldu:</p>

  <p class="block6">"Haydi, kalkın."</p>

  <p class="block6">Hakan aniden doğrulup ayağa kalktı. Cenk sadece doğrulup oturdu ve gözlerini ovuşturdu. Barbaros olan biten her şeyin farkındaydı ama gözlerini açmamaya kararlıydı. "Keşke bütün hayatım boyunca böyle uyuma taklidi yapsaydım" cümlesini geçirdi aklından. Afgan ise ortalarda görünmüyordu. Çünkü geceleri ortaya çıkan her böceği teker teker düşünmüş ve çimlerin üzerinde uyumaktan vazgeçmişti. Parkın diğer tarafındaki bir bankta uyuyordu.</p>

  <p class="block6">"Kimlikleri görelim. Ne yapıyorsunuz siz burada? Burada uyunur mu?"</p>

  <p class="block6">Polis kendininkini soru sormak, piçlerin çevrelerine yayılmış torbaların ağızlarını da içlerine bakmak için aralıyordu.</p>

  <p class="block6">Hakan konuştu:</p>

  <p class="block6">"Memur bey, biz sokakta kaldık. Bir arkadaşımızı ziyaret etmeye gelmiştik. Evde bulamadık. Telefonu da yanıt vermiyor. Arkadaşımızı beklemeye karar verdik."</p>

  <p class="block6">Torbaların tehlikesizliğinden emin olan polis, Hakan'ın uzattığı kimliği elindeki fenerin ışığında incelerken, karşısındakinin söylediklerinin ne kadarının yalan olduğunu da deneyimlerinin ışığında anlamaya çalışıyordu:</p>

  <p class="block6">"Sen ne iş yapıyorsun?"</p>

  <p class="block6">"Yazarım."</p>

  <p class="block6">Polis, yerde oturan Cenk'e baktı: "Sen ne yapıyorsun?" "Ressamım."</p>

  <p class="block6">Ağaçların arasından bir ses katıldı küçük bilgi alışverişine: "Ben de milli yüzücüyüm."</p>

  <p class="block6">Afgan devriye arabasının çatı ışıkları yüzünden uyanmış ve dostlarını tahmin ettiği biçimde bulmuştu. Birkaç metre yakınında hiçbir hareket ve gürültü yokmuş gibi sakince yatan Barbaros'a sıra gelmeden Afgan gereken açıklamayı yaptı:</p>

  <p class="block6">"Arkadaşımız da Birleşmiş Milletler'de çalışıyor. Ama şimdi biraz içkili."</p>

  <p class="block6">Birbirinden uzak meslekler sıralamış ve Türkçe'leri kendininkinden daha temiz olan dört genç adamı son kez süzen polis,</p>

  <p class="block6">"On dakika" dedi, "on dakika sonra buradan tekrar geçeceğim. O arada kaybolun. Yatmayın burada. Uğraştırmayın beni."</p>

  <p class="block6">Polis duyduğu hiçbir kelimeye inanmamıştı. Ancak nöbetçisi olduğu asayişi bozacak insanlar değildi karşısındakiler. Üstelik sağlıklı ve son yirmi dört saat içinde yıkanmış, daha önemlisi tıraş olmuş gibi görünüyorlardı. Bilimsel olarak sakinleştiriciliği kanıtlanmış olan açık mavi üniformanın içindeki adam, Hakan'ın kimliğini iade etti ve parktan kaldırıma çıktı. Devriye arabasına binip direksiyondaki meslektaşına "Devam et" dedi. O anda bir mucizenin sonucu gibi Barbaros da uyandı:</p>

  <p class="block6">"Haydi Taksim'e gidelim. Bira alıp içeriz."</p>

  <p class="block6">Cenk ayağa kalkmış, sırtına yapışmış olduğunu tahmin ettiği çimleri temizlemeye çalışıyor, bir yandan da konuşuyordu:</p>

  <p class="block6">"Şimdi size küçük bir gösteri sunacağım."</p>

  <p class="block6">Pantolonunun sağ arka cebinden bir telefon çıkardı ve birkaç tuşa bastı.</p>

  <p class="block6">"İyi geceler. Tevfik Onat Parkı'nın girişine bir taksi istiyorum." Cenk, dubleks evden çıkarken Nilay'ın telefonunu çalmıştı. Rehberde büyük harflerle taksi yazdığını kısa bir araştırmadan sonra fark etmişti. Taksi geldi. Eşyalar ve piçler yüklendi. Pembe sitenin güvenlik kulübesi önünde duruldu. Telefon, üniformalı genç adama teslim edildi ve Taksim'e doğru ilerlendi.</p>

  <p class="block6">"Buranın adı neden Taksim, biliyor musunuz?"</p>

  <p class="block6">Ellerinde bira kutularıyla dört piç, meydandaki bir banka oturmuş, eşyalarını da çevrelerine yığmışlardı. Sabahın dördü ve konuşan Afgan'dı. Sorusu yanıtsız kaldı. Hidrojenle dolu bir balon ' gibi uçup kaybolacaktı ki Afgan sorusunun ipinden tutup çekti: "Taksim ne demek? Paylaştırmak, dağıtmak demek. İşte burası, İstanbul'da yaşayan insanların taksim edildiği yerdir. İnsanlar bu meydandan sokaklara, semtlere, caddelere dağıtılırlar. Ayrıca burada sürekli bir pay alma durumu da söz konusudur. Yani İstanbul'dan payına düşeni Taksim'de alırsın. Çünkü burada zevk, insan, uyuşturucu, kan, aşk, acı, akla gelen her şey taksim edilir. Hak edilen paylım alındığı yer burasıdır. Tabii yapılan taksim bazen adaletli olmayabilir. Ama zaten meydanın adı sadece Taksimdir. Adil Taksim Meydanı değil."</p>

  <p class="block6">Afgan meydanın adı üzerine yürüttüğü düşünceyi o kadar benimsemişti ki, biri durdurmasa konu üzerine güneşi görene kadar konuşabilirdi. Ama Barbaros atın gemini çekti:</p>

  <p class="block6">"Bir zamanlar dünyaya hakim olan siyaset kuralları satrançtakilerle aynıydı. Binlerce yıl önce dünya satranç kurallıma göre yönetiliyordu. Şimdiyse satranç sadece bir oyun. Bir gün cumhuriyet ve kuralları da oyun haline getirilip oyuncakçılardaki zihin geliştirme raflarında yerini alacak 'Beş yaş ve üstü' yazacak içinde durduğu kutunun kenarında. Ve kimse bir zamanlar bu oyunun kurallarıyla ülkelerin yönetildiğini bilmeyecek."</p>

  <p class="block6">Hakan, önünden geçen iki Slav fahişenin kalçalarını gözleriyle takip ediyor, dudaklarınıysa konuşmak üzere açıyordu:</p>

  <p class="block6">'"Dejenerasyon!' Anahtar kelime bu. Dejenerasyon kelimesinin anlamı istemli olarak çarpıtılmıştır. Güç sahibi insanlar, kelimenin anlamının 'bozulma, özünü yitirme' olduğunu sanmamız için ellerinden geleni yapmışlardır. Oysa Fransızca'da 'de' öneki, olumsuzluk, yokluk belirtirken, 'jenerasyon' da 'nesil' anlamına gelir. Dolayısıyla dejenerasyonun gerçek anlamı 'nesilsizlik'tir. Ve kelimeyi icat etmiş olan kişi insanlığın varacağı noktayı doğru tahmin eden müthiş bir sosyolog ve politologdur. Çünkü günümüz neslinin adını koymuştur. Biz ne X-Generation'uz, ne Y-Generation ne de herhangi bir başka nesil. Bizim neslimizin adı dejenerasyondur. Film afişlerinde iyi duracak bir nesil adı: D-Generation! Yani nesilsizler nesli. Hiçbir nesle ait olmayanların çağı. En korkulması gerekenlerin nesli, çünkü hiçbir tanımı, sının, kuralı yok. Muhtemelen, bu son nesil olacak. Belki binlerce yıl sürecek. Ama son olacak. Dünya adındaki tiyatronun perdesini dejenereler kapatacak. Bu gerçeğin farkına varmamız istenmediği istenmediği için de, dejenerasyon kelimesinin önemini yitirmesi ve sözlükteki on binlerce kelimenin arasında kaybolması uğruna insanlar ellerinden geleni yapıyor. Dejenerasyona ait olduğunu anlayan bir çocuğun, oksijenden bağımsızlaşmış gibi olacağını bildiklerinden, bunun ortaya çıkmasını engellemeye çalışıyorlar."</p>

  <p class="block6">Cenk'in gözlerinin arkası halâ Nilay'la, dolayısıyla kadınlarla meşgul olduğundan, teorisi de onlara dairdi:</p>

  <p class="block6">'"Tecavüzcü tereddüdü testi' adında bir yöntemle yanındaki kadının çirkinliğini ölçebilirsin. Dar ve karanlık bir sokakta, kadınla beraber yürürsün. Karşına beyninin her santimetrekübü seksle dolu olan bir vahşi çıkar. Adamla aranızda üç metre kalır. Gözlerine bakarsın. Eğer bir saniyenin yansı kadar bile sana bakıyorsa, kadınla senin aranda karar veremiyor demektir. Yani bir saniyenin yarısı kadar olan bir zaman için bile olsa sana tecavüz etmeyi düşünmüştür. Ancak tabii ki doğa onu, çirkin bile olsa kadına doğru iter. Ancak o bakışıyla sen, yanındaki kadından daha çekici olduğunu, yani yanındaki kadının bir çirkin olduğunu anlamışsındır."</p>

  <p class="block6">Hakan elindeki bira kutusunu buruştururken, diğerlerinin düşündüğü ama konuyu uzatacak kadar önemsemedikleri için yüksek sesle söylemekten kaçındıkları kelimeyi telaffuz etti: "Siktir!"</p>

  <p class="block6">Cenk, bankın en sağında oturduğu için Hakan'ın yüzünü görmek üzere öne eğilip başını sola çevirdi:</p>

  <p class="block6">"Çok salak bir test. Heteroseksüel hiçbir tecavüzcü bir an için bile olsa karşısında kadın varken, yanındaki adamın üzerine atlamayı düşünmez. İmkânı yok!"</p>

  <p class="block6">Tam Cenk, testinin geçerliliğini ve teorisinin doğruluğunu savunacaktı ki aklına bundan sonraki hayatında bir değişiklik olmazsa geceleri ve gündüzleri sokaklarda geçireceği geldi. Susup arkasına yaslandı.</p>

  <p class="block6">Üç saat boyunca bankta oturdular. Seyrek de olsa, kısa yürüyüşler yapmak için kalkanlar oldu. Ama onlar da banktaki boşluklarına döndüler. Güneş hayatlarına girdi ve piçler meydanın üstündeki parka yürüdüler. Geniş ve boş banklara yatıp uyudular. Eşyalarının çalınmasını engellemek için hiçbir önlem almadılar. Taksim'de piçlere düşen pay, az sayıdaki eşyalarının kendilerine kalması olduğu için onlarla birlikte uyandılar.</p>

  <p class="block6">"Günaydın."</p>

  <p class="block6">Afgan, hızla doğrulup üzerinde yüz kez dönerek uyuduğu banka oturan Barbaros'a tekrar seslendi. Afgan'sa dört kişilik bir bankın ortasında oturuyordu. Bankların arasında iki metre vardı.</p>

  <p class="block6">"Günaydın."</p>

  <p class="block6">Barbaros mutlu değildi. Yüzü kızlarmış, gözleri siyahlaşmıştı. Konuşmadan, Afgan'a baktı. Sonra dikkatini başka bir ses çekti:</p>

  <p class="block6">"AJ, poğaça ye."</p>

  <p class="block6">Başını, sağına çevirdiği anda, küçük şeffaf torbanın içindeki poğaça, böbreğiyle bankın arasına saplandı. Poğaçanın uçarak gerçekleştirdiği yolculuğun rotasını iki metre uzaktaki bankta oturan Cenk çizmişti. Barbaros, sol eliyle sağındaki torbayı aldı ve göz hizasına yükseltti. Yavaşça soluna koydu. Konuştu:</p>

  <p class="block6">"Hakan nerede?"</p>

  <p class="block6">Aslında bu soruyu sorarken boynunu oynatmamıştı, dolayısıyla bedeninin doğal yönünde geziyordu bakışları. Annesinin elini, bir sokak köpeğine yaklaşmak için bırakmaya çalışan beş yaşlarındaki bir çocuğa bakıyordu. Ama buna rağmen Afgan bir yanıt vermekte tereddüt etmedi:</p>

  <p class="block6">"Telefonlan satmaya gitti."</p>

  <p class="block6">Beş yaşlarındaki çocuk sol yanağıyla çenesinin arasına gelen sakar bir tokatla buz kesti ve annesinin çektiği yöne bir pazar torbası gibi sürüklendi.</p>

  <p class="block6">"Bir gazete alın da, iş bakalım. Bu böyle olmayacak. Eğer derhal bir şey yapmazsak satacak hiçbir şeyimiz kalmayacak ve sokakta açlıktan bayılacağız."</p>

  <p class="block6">İki çift göz birbirine çevrildi ancak birbirini göremedi, çünkü aralarında başka bir çift göz daha vardı: Barbaros'unki. Afgan ve Cenk, tanıdıkları en değerli piçin böylesine sorumluluk simgesi cümleler söylemiş olmasına inanamıyordu. İnanmamakta da haklıydılar çünkü Barbaros konuşmasının devamını gülerek getirdi:</p>

  <p class="block6">"İş ilanlarının olduğu gazete sayfalarına sarılmış biralar istiyorum! Madem birer evsiz gibi yaşayacağız, bari görünüşümüzü ve alışkanlıklarımızı da buna göre belirleyelim. Her sabah iş bulacağına yemin eden ama bir saat içinde kendini sarhoş bulan rezil evsizler gibi davranalım. Haydi Cenk, bize bira al. Biraz da sigara Şuralarda bir yerlerde taneyle satıyor olmalılar. Sakın ucuzlarından alma."</p>

  <p class="block6">Afgan gülüyor ama Cenk hiçbir şeyi komik bulmuyordu. Gece taksisinden arta kalan parayı Hakan'dan almış ve poğaçadan ibaret kahvaltılarını bitirdikten sonra geriye cebindeki birkaç banknot kalmıştı. Hava sıcak değildi. Ancak üşümelerine neden olacak bir derece düşüklüğü de yoktu. Her yer griydi. Bulut da yoktu, güneş de. Dünyanın tavanına dev bir floresan asılmış gibiydi. Cenk bunu da komik bulmadı. Üzerindeki tişörtte "unisexy" yazıyordu. Ayağa kalktı ve yürümeye başladı. Yüz küsur metre sonra bir telefon kulübesinin ve yanında ki tezgâhta telefon kartları satan Çingene'nin önünden geçerken ailesini aramayı ve kurtarılmak için yalvarmayı düşündü. Ama can simitlerinin hepsini oyun oynarken kaybetmişti. Vazgeçti. Her şeyden. Babasını ya da kardeşini aramaktan, onlara açıklamalar yapmaktan vazgeçti. Garip bir gülümseme geldi yüzünün merkezine. "Dibe vurmak diye bir şey yok" dedi içinden. "Çünkü dünyanın dibi yok En fazla yerin dibine geçerim, oradan da girer, dünyanın öbür tarafından çıkarım. Biraz da oralarda dolanırım."</p>

  <p class="block6">"Üç bira ver. Soğuk olsun."</p>

  <p class="block6">Telefon kulübesinin önünden ikinci kez geçerken, Adana'yı aramayı düşünmedi. Çünkü cebindeki para sadece dört sigara almaya yetecek kadardı.</p>

  <p class="block6">"Dört kısa Marlboro ver."</p>

  <p class="block6">Dostlarını bıraktığı gibi buldu. Biri diğerinin bankına gitmemiş ve aralarındaki uzaklığı korumuşlardı. Çevrelerindeki torbalar ve valizlerle sıradan yolculara benzeyebilirlerdi, eğer bir tren garı ya da havaalanında olsalardı. Ama piçlerin yolculuğu doğumdan ölüme olduğu için gidilecek yere bir bankta da varılabiliyor" Cenk, Barbaros'un sağındaki banka oturmadan önce biraları ve sigaraları dağıttı. İnsanlar öğle tatillerini değerlendirmek üzere işyerlerinden ayrılmış ve gözle görülür hale gelmişlerdi. Gri gökyüzünün altındaki üç piç, karşılarındaki banklarda sandviçler yiyen kravatlı insanları seyrederek biralarını içmeye başladılar. Hiç biri geceyi ilk kez sokakta geçirmemişti ama sokakta geçirecekleri bir hayatın ilk gecesini yaşamışlardı. "Önemli değil" dedi Barbaros, "normaldir. Bütün bu olup bitenler normaldir." Diğerleri neden bahsettiğini anlamadı ve önemsemediler ama cümlelerin içinde geçtiğini duyunca rahatladıkları bir kelime vardı: "normal" Her ne için kullanılmış olursa olsun.</p>

  <p class="block6">Piç hayatı ikiye ayrılır. Yalnız ve kalabalık. İnsanın kendine tecavüzüne kadar geçen zamana hükmeden yalnızlığın yerini, piçliğin başladığı anda kalabalık alır. Çünkü piçliğin ileri düzeyleri yalnızken dayanılamayacak kadar acı vericidir. Yalnızken direnemeyecekleri ve bilinçlerini sonsuza dek kapatacak kadar delirtecek her duyguya yakınlarındaki diğer piçlerin varlığı sayesinde katlanabilirler. İntihar edenler ya da asla dönemeyecekleri bir evin önünden günde bin kez geçenler, hayatları boyunca piç tanımamış olan piçlerdir. Piçlik, tek kişilik bir kâbus, dört kişilik bir rüyadır. Uyanmak söz konusu değildir çünkü piçlerin gözkapakları saydamdır.</p>

  <p class="block2" id="calibre_pb_13">&nbsp;</p>
</body>
</html>
