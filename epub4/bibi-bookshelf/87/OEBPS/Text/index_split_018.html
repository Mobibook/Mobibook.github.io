<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>PİÇ</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block6">Piçler açtı. Piçler kirliydi. Ter, toz ve çamur kokuyorlardı. Üşüyorlardı. Ama gülüyorlardı. Çünkü bedenlerini kent merkezine yaklaştıran bir kamyonun damperinde, yürümeden ilerliyorlardı. Birbirine yapışmış tellerden yapılmış değersiz taçlara dönüşmüş saçları rüzgarda dalgalanan ağır kumaşlara benziyor, asla utançtan değil ancak soğuktan yüzleri kızarıyordu. Kamyon, çevre yolunun kente uzanan bir sapağının dudaklarında durdu. Piçler yola atladı. Sapağın ağzından girip, çıkılacak bir burun aradılar. Burun, kaldırılmış başparmaklara duran bir minibüs biçiminde yaklaştı.</p>

  <p class="block6">"Biz Taksim'e gitmeye çalışıyoruz."</p>

  <p class="block6">"Biz de oraya gidiyoruz, atlayın."</p>

  <p class="block6">Başını bir anlığına piçlere çevirmiş olan şoförün bıyıklan altdudağını, gözlüğü de yüzünün yarısını gizliyordu. Orta yaşlardaydı ve hayatındaki her şeyin de ortasındaymış gibi duruyordu. Yanındaki koltukta çirkin ve san bir montun içinde kaybolmuş, uzun, kızıl saçlı bir kadın vardı. Piçler minibüsün raylı kapısını kaydırıp koltuklara yerleştiler. Hakan teşekkür etti.</p>

  <p class="block6">"Önemli değil dostum Keyfinize bakın."</p>

  <p class="block6">Barbaros, yanında oturan Cenk'in kulağına fısıldadı:</p>

  <p class="block6">"Dostumuz komünist."</p>

  <p class="block6">Cenk başıyla onayladı ve güldü.</p>

  <p class="block6">Şoför ancak yirmi kilometre dayanabildi. Dikiz aynası ve içinde gördükleriyle konuşmaya başladı.</p>

  <p class="block6">"Öğrenci misiniz?"</p>

  <p class="block6">"Evet" dedi Afgan, "öğrenmenin sonu olmadığına göre ölene kadar öyleyiz."</p>

  <p class="block6">Kadın oturuşundan ötürü vücudunu zorlayan bir dönüşle Afgan'a, alınmamış kaşlarını kaldırarak baktı. Adam gülerek devam etti:</p>

  <p class="block6">"Doğru dostum. Doğru."</p>

  <p class="block6">Entelektüel birikimini üzerlerine dökecek düzeyde birilerini minibüsüne aldığı için kendini iyi hissetti. Entelektüel birikim zehirli atıklara benzer. İlk alıcıya tereddütsüz verilir. Damper kalkar ve ilk uygun görülen kişinin başından aşağı bilgiler, görüşler yağmaya başlar. Piçlerin komünist olduğuna inandıkları şoför konuşmaya başladı. Anlattıklarına bakılırsa yanılmamışlardı. Zaten piçler, kendileri dışında kimse hakkında yanılmazdı. Piçler dinledi, şoför konuştu. Piçler eğlendi. Cenk üzerinde, "Komünist olmak için 0 900 1917 19l7'yi arayın! Daha ne bekliyorsunuz, arayın!" yazan bir tişört hayal etti. Afgan komünizmin şoföre ne kadar para getirdiğini soracaktı ki sustu. Hakan, adamın bir üretim aracı olarak değerlendirebileceği karısını, halkla paylaşmak üzere otostopçu erkeklere sunmak için yollarda minibüsüyle dolaştırdığını düşünerek güldü. Barbaros adamla her konuda aynı düşünceyi paylaşıyordu çünkü o bir Birleşmiş Milletler genel sekreteriydi. Minibüs durdu. Kimse üşenmedi ve herkes tokalaştı. Hatta yolculuk boyunca ağzını aralamamış olan kadın bile konuştu:</p>

  <p class="block6">"Kendinize iyi bakın!"</p>

  <p class="block6">Barbaros trafiğe karışan minibüsü gözleriyle takip ederek güldü:</p>

  <p class="block6">"Parkız olsa yoğurt alırdık Çünkü gerçekten kullanma tarihleri geçmiş! Zehirlenmiş olabiliriz."</p>

  <p class="block6">Hakan kahkahalarının arasında konuşmaya çalışıyordu:</p>

  <p class="block6">"Fark ettiniz mi, 'inşallah' kelimesini asla kullanmıyorlar. 'Umarım' diyorlar. Gerçekten de bambaşka bir zamanda yaşıyorlar."</p>

  <p class="block6">Kahkahaları duruldu.</p>

  <p class="block6">"Ama yine de söyledikleri her kelimeye inanıyorlar. Ve bu onları tutarlı yapıyor. Ki bu da onları idealist ve doğru insanlar yapıyor."</p>

  <p class="block6">Tam ciddi bir konuya gireceklerdi ki Afgan kollarından çekip durdurdu:</p>

  <p class="block6">"Tutarlı insanlar ne tutar?"</p>

  <p class="block6">Bacaklarının arasından sarkan her şeyi avuçladı:</p>

  <p class="block6">"Mesela bunu tutarlar mı?"</p>

  <p class="block6">Cenk dağılan konuyu özetleyip öldürdü:</p>

  <p class="block6">"Komünistler, faşistler, demokratlar, liberaller, bütün siyasi fanatikler, hepsi de ibne. Biliyorum çünkü dünyadaki tek normal erkek benim!"</p>

  <p class="block6">Afgan, cümlelerini bitirmiş ve yürümeye başlamış olan Cenk'in arkasından fısıldadı:</p>

  <p class="block6">"Çok ama çok gizli eşcinsellik!"</p>

  <p class="block6">Cenk derhal durup döndü. Daha önce erkeklerle öpüşmüştü ama gizli eşcinselliğin bununla ilgisi olmadığından emindi:</p>

  <p class="block6">"Gizli eşcinsellik teorisi eşcinseller tarafından uydurulmuştur. 'Önemli olan ruh güzelliğidir' lafının çirkinler tarafından uydurulduğu gibi. Kendilerini yalnız hissetmemek ve insanların aklını karıştırmak, onları kışkırtmak için buldukları ibnece bir teoridir." Afgan gülümseyerek konuştu.</p>

  <p class="block6">"Biliyorsun: gizli eşcinsellik teorisine göre, ne kadar reddedersen o kadar eşcinselsindir."</p>

  <p class="block6">"İşte" dedi Cenk, "teorinin ibneliği burada Homofobik bir insana gizli eşcinsel yakıştırmasını yapmak, bir Nazi'ye 'gizli Yahudi' demekle aynı şey!"</p>

  <p class="block6">İnsanlar içinde bulundukları şartların farkında oldukları sürece onları değerlendirebilir ve kendilerine acı verecek olayların gerçekleşmesini engelleyebilirler. Ancak piçler, içinde bulundukları hiçbir şartı değerlendiremeyecek kadar önemsiz konular hakkında konuşur ve düşünürler. Dünyaya düşünmek için gelmişlerdir. Açlıktan kaynaklanan tansiyon düşmesini, soğuktan uyuşmuş parmak uçlarını, geceyi nerede geçireceklerini, yürümekten parçalanmış tabanlarını önemsemeyen piçler, komünistler, eşcinseller, fahişeler, arabalar, müzik setleri, spor markalar ve sözlükteki her kelime hakkında konuşabilirler. Onları kendileri için tehlikeli yapan bu bilinçsizlikleri, zihinlerini mesken tutmuş düşünceleri, içinde bulundukları şartlardan daha çok önen1 semelerinden kaynaklanır. Piçlere göre, onlar konuşurken dünya durmalı, insanlar her ne yapıyorlarsa bırakmalı ve söylenenleri dinlemelidir. Çünkü piçler konuşarak ölür. Diğer insanlarsa ölürken dua eder. Komünistler de "Umanın. ... " der.</p>

  <p class="block6">Kentin caddeleri, araba farları ve kırık camlı sokak lambalarıyla aydınlanıyordu. Çalışan insansa asla patronu kadar zenginleşemeyeceğini bildiği için hayal kuruyordu. Bu hayalde patronunun da üyesi olduğu bir tarikata giriyordu. Örgüt içinde hızla yükseliyor ve patronunun da dahil olduğu yüzlerce kişinin ruhani lideri oluyordu. Mesai saatlerinde yüzüne doğru sallanan işaretparmağını taşıyan el ve emirler fırlatan dudakların sahibi olan patronu, mesai saatleri dışında bunlarla ayaklarını kavrıyor ve öpüyordu. Şeyh çalışanının ayaklarına kapanan mürit patron hayali eve dönerken zamanın hızlı geçmesini ve caddelerdeki karmaşayla ilgilenmemeyi sağlıyordu. İnsanın damlaya, insanların ırmağa dönüştüğü saatlerdi. Hayatla savaşlarına bir sonraki sabah kaldıkları yerden devam etmek üzere siperlerine çekiliyorlardı. Bazı binalar boşalıyor, bazıları doluyordu. Asansörler, otobüsler, dolmuşlar, arabalar ve kaldırımlar insan eti taşımaktan eskiyordu. Kanlığın içinden gelen soğuktan korunmak için giysilerin yakalan kulakmemelerine kadar kaldırılıyor, eller ceplere sokuluyordu. Issız ada fiyatlarının en çok merak edildiği saatlerdi. Yasal kumarhaneler olan işyerlerinde kaybettikleri onurlarının heykelini evlerinde yapmak için kırık dökük aile parçalarını kullanacak olan insanlar yumruklarını ağızlarına götürüp içlerine üflüyorlardı çünkü o akşam İstanbul'da herkes üşüyordu.</p>

  <p class="block6">' "Çok soğuk!"</p>

  <p class="block6">Hakan avuçlarını birbirine sürttü ve tekrarladı:</p>

  <p class="block6">"Çok soğuk. Gidip emanetçiden montları alalım."</p>

  <p class="block6">Cenk, nereye gittiğini bilmeyen ancak soğuk yüzünden hızlı yürüyen grubun en sağındaydı. Kalabalık bir kaldırımda kimseyle çarpışmamaya dikkat ederek ilerliyorlardı. Cenk, başını hafifçe öne eğip Hakan'a baktı:</p>

  <p class="block6">"Bir, ben monttan nefret ederim ve sadece palto giyerim. İki, son gittiğimde emanetçi, parasız hiçbir şey vermeyeceğini söyledi." Afgan, derhal sinirlendi:</p>

  <p class="block6">"Kimin malını kime vermiyormuş?"</p>

  <p class="block6">Barbaros, Afgan'ı derhal sakinleştirdi:</p>

  <p class="block6">"Normaldir. Adama hâlâ hiçbir şey ödemedik ve dükkânını soyunma kabini gibi kullanıyoruz. Para istemesi normaldir. Gidip adamın suratını dağıtmanın hiçbir yararı olmaz. Karaköy'de esrar satılan küçük bir kulübe biliyorum. Deniz kenarında. Oraya gidelim. Sahibini tanıyorum. Zamanında sırtımdan çok para kazandı. Sayemde en az elli tane sağlam kokain müşterisi edindi."</p>

  <p class="block6">Cenk, başını tekrar öne eğip Barbaros'a çevirdi:</p>

  <p class="block6">"Ben yokken kokaine mi başladın?"</p>

  <p class="block6">"Hayır" dedi Barbaros, "ama çocukluk arkadaşlarımızın çoğu cumartesi geceleri kokain kullanmaya başladı. Ben de satıcıyla • alıcıları bir araya getirdim. Aria asla komisyon almadım. Çünkü o zamanlar hesabını bilmeyecek kadar zengin bir çocukta." Cümleyi Afgan tamamladı:</p>

  <p class="block6">"Şimdiyse hesabını bilmeyecek kadar yoksul bir çocuksun." Barbaros'un adımlarına uydular. Yollarını üşüye üşüye buldular. Açlığın bedenlerini hareket ettiren enerjiye musallat olmasına zaman vardı. Bu yüzden sadece seyrek de olsa mideleri civarında bir buruntu hissediyorlar ve nefeslerinin ramazan ayı gibi koktuğunu biliyorlardı. Cenk'in bir zamanlar kapısından girip denizden çıktığı sahildeki Mimar Sinan Üniversitesi'nin Fındıklı kampüsünün kaldırımından yürüdüler. Diğerlerinin aksine Cenk, demir parmaklıkların ardındaki üniversite binasına bakmadan attı adımlarını. Hakan konuştu. Ancak sadece cümle kurmak için. Öylesine. Geldiği gibi:</p>

  <p class="block6">"Bunun gibi bir sanat okulu görmüştüm. Önünde Bela Bartok'un büstü vardı. Büstün kaidesinde de adı yazıyordu. Elimde de siyah sprey boya vardı. Bela'nın başına 'Yedi' yazmıştım. Yedi Bela Bartok!"</p>

  <p class="block6">Kısa bir sessizlik oldu. Tepkisiz birkaç saniye. Sonra bir stadyum konserinin kapıları açıldığı anda insanların boşluğa saldırmaları gibi kahkahalar da piçlerin ağzından geceye kaçtı. Yaşadıkları hayat canlarını o kadar yakıyordu ki Hakan'ın aptalca hikâyesine bir an önce tedavi edilmesi gereken histerikler gibi güldüler. Ağızlarını o kadar büyük açtılar ki kahkahalar büyük harflerle çıktı. Canları o kadar yanıyordu ki piçler bağırarak güldüler.</p>

  <p class="block6">"Barbaros Bey, siz buralara uğrar mıydınız?" "Nasılsın Resul?"</p>

  <p class="block6">"İyidir. Gençler kim?"</p>

  <p class="block6">"Hepsi sağlam. Oturacak yerin var mı?" "Sedire geçin. Çay koydum. Şimdi olur."</p>

  <p class="block6">"Resul, bu gece misafirin olacağız. Buralar basılıyorsa, bizi hiç uğraştırma, derhal devam edelim."</p>

  <p class="block6">"Yok be Barbaros. Yoklamıyorlar artık Anlayacağın, herkes temiz. Laciler de temiz, biz de temiziz. Ekmeğimize bakıyoruz. Uğramıyorsun?"</p>

  <p class="block6">"Senin dükkânda bana göre mal yok Getir bir yerlerden on kasa kaçak Jack, istediğin parayı basayım."</p>

  <p class="block6">"Sen canlıyı bas, ben sana Mr. Jack Daniel'ın kendisini getiririm! Hayırdır, geceleri dışarıda kalmazdın?"</p>

  <p class="block6">"Üç günden önce misafire neden geldiği sorulmaz. Sen de sorma."</p>

  <p class="block6">"Başımın üstünde yerin var. Neyse, bak ne diyeceğim? Senin adamları zula patlatma mevzularından içeri aldılar. Ama hergeleler çay içip çıktı. Ulan, ne acayip arkadaşların var senin!"</p>

  <p class="block6">"Öylelerdir Resul. Sen onları memnun et, buraya jakuzi yaptırırlar. Yalnız fazla yolma, uyanırlarsa kendini locada bulursun."</p>

  <p class="block6">"Valla yolmuyorum! Rızkımızı çıkaracak kadar. Haydi, çay içelim. Aç mısınız?"</p>

  <p class="block6">Ahşap kulübenin, ağır naylonlarla perdelenmiş kırık pencerelerinden giren rüzgâr, sobanın üstündeki çay güğümünden çıkan buhara çarpınca eriyordu. Resul'ün işyeri, Sahil Koruma Komutanlığının haritalarında yer almayan bir Boğaz kenarındaydı. Dört çürümüş teknenin kuşattığı, elektriğini nereden bulduğu belli olmayan bir ampulün aydınlattığı, sahipsiz mezara benzeyen bir kulübe. Resul, yaşsızdı. Yüzü yaralı ve kırışıktı. İçi kurumuş ama hâlâ köklerinin üstünde duran çirkin bir ağaca benziyordu. Çingene'ydi. Ama göçebe değildi. İstanbul göçer, Resul gitmezdi. Sağı solu patlamış, her hareketinde süngerleri uçuşan yeşil bir koltukta oturur, müşterilerini beklerdi. Resul'ün kulübesi labirentin sonundaki peynir parçasına benziyordu. Oraya giden yolu sadece uyuşturucu satın almaya gelen fareler bulabilirdi. Tabii bir de peyniri oraya koyan yarı resmi yarı sivil otoriteler. Piçler, Resul'ün karşısındaki duvarın dibine serilmiş sedirde bağdaş kurmuş otururken, Barbaros'un değişen ses tonunu, daha önce telaffuz ettiğine tanık olmadıkları kelimeleri dinlediler. Dostlarının sosyal hayatın her düzeyinde saygı görüyor olmasına hayran kaldılar ama Barbaros bundan nefret ediyordu. Ani değişiminden, herkesin anlayacağı dilden konuşabilme yeteneğinden iğreniyordu. Resul'ün sorusuna verdiği yanıt midesinin bulanmaya başladığının ilk belirtisiydi:</p>

  <p class="block6">"Yeni yedik Aç değiliz."</p>

  <p class="block6">Bir gerilme gürültüsü oldu ama kimse duymadı. Çünkü gürültü, piçlerin açılan gözlerinin çevresindeki derilerden geldi. Ancak ev sahipleriyle aralarındaki tek bağlantı olan Barbaros, aç olmadıklarını ilan ediyorsa, bu iddiayı tekzip edebilmelerine de imkân yoktu. Sadece birbirlerinin davranışlarının nedenini her anlamadıklarında yaptıkları gibi sessizce kabullenmekle yetindiler.</p>

  <p class="block6">Piç, diğer piçe sonsuz hoşgörü gösterir. Çünkü tek ayağı, avlanmaya çıkmış hayatın kapanına sıkışmış olan ancak diğeriyle de ölümün ciğerine adım atan piçin davranış ve tercihlerini sadece bir başka piç kabul edilebilir olarak değerlendirir ve "Neden?" diye sormaz. 'Neden' sorusu piçliği yok eder. 'Çünkü'yle başlayan cümleler sadece istenildiğinde kurulmalıdır. Aksi takdirde piçlerin diğer insanlardan farkı kalmaz. Oysa piçler diğer insanların aklına gelmeyen her şeydir.</p>

  <p class="block6">Resul, çayları ve şekerleri dağıtıp koltuğuna gömüldü. Hakan tabağındaki iki kesmeşekeri çaya atmaktansa çiğneyerek yemeyi tercih etti. Böylece, bedeninin içindeki okyanusun dalga seslerini biraz olsun bastırabileceğini düşündü. Ancak yanılmıştı, çünkü açlığın çığlığı kulaklarındaydı. Türkiye'deki uyuşturucu ağına yakalanmış sivrisineklerden birinin yemeğini paylaşmayacaklardı ama belki varsa içkisini içebilirlerdi. Barbaros'a baktı:</p>

  <p class="block6">"İçecek bir şey var mıdır?"</p>

  <p class="block6">Resul soruyu duydu ve ağzına götürmek üzere kaldırdığı çay bardağına yapışmış küçük metal tabağı söküp yere koyarken konuştu. Sesi her eğilen insanın konuştuğunda olduğu gibi tekleyerek çıktı:</p>

  <p class="block6">"Var. Konyak var. Bak, şurada bir yerde olacaktı."</p>

  <p class="block6">Kulübenin şurası yada burası yoktu. Sadece dört duvarı ve bir duvara çakılmış, omuz hizasındaki raf vardı. Rafın üstünde de küçük renksiz torbalar, plastik su şişeleri sıralanmıştı. Ancak tabii ki hiçbir kap, torba, şişe üzerinde etiketini taşıdığı ürünü içermiyordu. Bir buçuk litrelik şişelerden biri kapaksız ve ağzına kadar kahverengi bir sıvıyla doluydu. Resul'ün bir saniyeliğine parmağıyla gösterdiği yönde duruyordu. Hakan kalkıp şişeyi aldı. Ağzını kokladı. O güne kadar kokladığı en ekşi konyak kokusunu içine çekti. Kokuyu ağzından çıkardı. Piçler, yarılanmış çay bardaklarını uzattılar ve su şişesi boşalmaya başladı. Sıcak çay ve esrar kulübesi kalitesindeki konyak ince belli, geniş omuzlu bardaklarda karıştı.</p>

  <p class="block6">"Sağ ol" dedi Resul "ben istemem. Benim ilacım başka"</p>

  <p class="block6">Hakan, sedirin ısıttığı noktasına oturup bağdaş kurdu ve yapraksız ağacın esrar sarmasını izledi. Aklına Red Kid geldi. Tütün karşıtları yüzünden bir çizgi roman efsanesinin ağzına sigara yerine saman çöpü sokan çizere içinden küfretti.</p>

  <p class="block6">Resul, koltuğuyla yanında oturduğu duvarın arasına sıkışmış karanlığın içine elini soktu ve kulübede bir darbuka doğdu. Resul kadar esrarkeş bir kasetçaların 20 vatlık tek hoparlöründen çıkan darbuka sesi nabız gibi hızlandı. Resul esrarlı sigarasını yaktığı anda darbuka bir kemanla evlendi. Su şişesi elden ele yuvarlandı. Çaylar konyakla tazelendi. Duman ampule yükseldi ve kanatlı bir böcek gibi çevresinde uçuştu. Ancak gideceği bir yer olmadığından aşağı indi. İnerken de piçlerin nefes borularına uğradı. Dumanın altı da, üstü de aynı tattaydı. Kemanın yayı darbukanın derisinde gerildi ve Çingene müziği bir ok olup piçlerin kulağına saplandı. Açlık, soğuk hayat, ölüm, dostluk, aile yok oldu. Konuşmaya gerek yoktu.</p>

  <p class="block2" id="calibre_pb_18">&nbsp;</p>
</body>
</html>
