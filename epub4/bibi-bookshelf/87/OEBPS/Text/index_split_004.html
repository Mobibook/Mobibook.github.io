<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>PİÇ</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block6">Çalıştığını kimsenin görmediği, salondaki Nordmende marka siyah-beyaz televizyonun ekranındaki yansımasına bakarak saçlarını parmaklarıyla geriye taradı. Eski televizyonun üstündeki otuz yedi ekran Telefunken marka televizyonu kapatıp antreye yürüdü. Mutfak, ancak aylakta durulduğu takdirde iki kişiyi alabilecek kadar geniş olduğu için buzdolabı sokak kapısının tam karşısında yani antrede duruyordu. Buzdolabının her iki yanında da kapılar vardı. Sağdaki banyoya, soldaki mutfağa açılıyordu. Banyodan garip bir koku geldiği için aralık duran kapısını kendisine çekerek kapadı. Buzdolabını açtı. Sendeledi. Uyandığından beri içki içiyordu. Ama sarhoş değildi. Buzluktaki votka şişesini ve alt rafta duran elma suyunu aldı. Buzdolabını kapatıp salona girdi. Oradan da terasa çıktı.</p>

  <p class="block6">"İşte geldi. İnanmazsanız Hakan'a sorun!"</p>

  <p class="block6">"Cenk haklı. İnanmadığınız her şeyi bana sorabilirsiniz. Çünkü ben her şeye inanıyorum."</p>

  <p class="block6">Cenk'in kışkırtıcı bir tişört koleksiyonu vardır. Ön ve arkalarına kumaş boyalarıyla yazdığı yazıları taşıyan tişörtleri herhangi bir modaevinin ilgisini çekmese de, sokakta birçok kez kavgalarla sonuçlanan ilgiler çekmiştir. Terasta geçirdiği ilk gecede, Cenevre'deki hayatında kullandığı bir tişört giymişti. Ve önünde iki kelime yazıyordu: "Barbar Türk."</p>

  <p class="block6">Her ne kadar üzerindeki tişörtle Avrupa kültürünün gizli ' kompleksleriyle alay etse de Cenk kendisinin yaşayan son barbar Türk olduğunu düşünür. Bunun nedeni çok karmaşık değildir. Ne politik, ne de kültürel bir gerekçesi vardır. Cenk sonradan barbar, doğuştan da Türk olmuştur. Bunlar da bir araya gelince giydiği tişörtü süslemeye yaramışlardır. Hepsi bu.</p>

  <p class="block6">"O adamla tanıştığımızda sen de yok muydun yanımda?" "Hangi adamla?"</p>

  <p class="block6">"Hani bir yaz Marmaris'e beraber gitmiştik. İçiyorduk. Yan masadaki Alman'la konuşmaya başladık."</p>

  <p class="block6">Afgan, sohbet konusunu bilmeyen Hakan'ın hiçbir şey anlamayan yüzüne bakıp oturduğu sandalyeyi neredeyse kıracak kadar gülüyor, Barbaros ise Cenk'in iddiasını Hakan'ın tanıklığıyla güçlendirmesiyle hiç ilgilenmediği için sadece votkasını içiyor ve masanın üzerindeki sigara paketlerinden dolu olanı arıyordu.</p>

  <p class="block6">"Hatırlasana! Adam Adidas'ın yöneticilerinden biri çıktı. O akşam bizde de Three Stripes'lar vardı. Arkalarına basıyorduk ayakkabıların. Sonra adama ayakkabıları öyle giymenin ne kadar rahat olduğunu, terlik gibi kullandığımızı anlattık bütün gece. Hiç hatırlamıyor musun bunları?"</p>

  <p class="block6">"Ben Marmaris'e hiç gitmedim."</p>

  <p class="block6">Afgan sonunda kahkahalarını durdurup konuşabildi:</p>

  <p class="block6">"Gördün mü? Kesinlikle saçmalıyorsun. Hatırlamıyor işte. Çünkü öyle bir şey hiçbir zaman olmadı."</p>

  <p class="block6">Cenk sinirlenmeye başlıyordu.</p>

  <p class="block6">"Tamam! Şimdi geliyorum Bir dakika."</p>

  <p class="block6">Kalkıp salona girdi, oradan antreye yürüdü. Valizinin durduğu, salon kapısının tanı karşısındaki odanın kapısını açıp kapattığı duyuldu. Hakan, Afgan'a dönüp sordu:</p>

  <p class="block6">"Ne diyor bu?"</p>

  <p class="block6">"Güya o Alman'ı ikna etmiş ve Adidas bir sonraki sezonda, ayakkabı biçimindeki terlikleri üretmiş. Sırf Cenk o akşam faydalarını anlattığı için!"</p>

  <p class="block6">Bu kez gülme sırası Hakan'daydı. Oturduğu plastik sandalyede masaya doğru eğilerek ve tekrar arkasına yaslanarak güldü. Yaslandığı anda da başının sağından iki terlik uçarak geçti. Atan kişi kol hareketinin hızını tam ayarlayamadığı için biri masadan düştü ama diğeri birkaç takladan sonra durdu. Ve Cenk'in göstermesine gerek kalmadı. Herkes kendi gördü. Ters dönmüş yarı ayakkabı yarı terliğin beyaz lastik tabanına oyulmuş siyah bir çizgi vardı. Tabanın burnundan başlıyor, ortalarında et yazısıyla "Cenk" yazıyor sonra da topuğa kadar iniyordu. Bir an için masadakilerin hepsi bunu Cenk'in kendisinin yapmış olabileceğini düşündüler. Ama aynı saniye içinde dostlarının ruhunun bu denli hasta olamayacağına karar verip iddiasına inanmayı tercih ettiler. İlk tepki Hakan'dan geldi:</p>

  <p class="block6">"Siktir!"</p>

  <p class="block6">"O konuşmadan üç ay sonra adam bana bunu yolladı."</p>

  <p class="block6">Afgan hâlâ gülüyordu. Çünkü durumun, Alman'ın, ayakkabı görünümlü terliğin, terliğin altında yazan adın ve bütün bunları konuşmalarının çok saçma olduğunu düşünüyordu. Bir ara kahkahasını yarıda kesip ciddileşti:</p>

  <p class="block6">"Bir adam var, Türk. Mercedes, Peugeot modelleri çiziyordu. Aferin Cenk, sen de onun gibi olmuşsun!"</p>

  <p class="block6">Ve tekrar sallanarak gülmeye başladı. Hakan, sarhoşluğun ön kademelerinde gezdiği için iki yanında üç siyah paralel çizgi olan beyaz terliğin sağ tekini elinde çevirerek inceliyor ve ilk tepkisini tekrarlıyordu:</p>

  <p class="block6">"Siktir!"</p>

  <p class="block6">O ana kadar masadaki karmaşayla ilgilenmeyen Barbaros, gözlerini elindeki votka kadehinden ayırmadan, Cenk'e sorulması gereken soruyu sordu:</p>

  <p class="block6">"Kaç para verdiler?"</p>

  <p class="block6">"Hiç para vermediler. Sadece bunu yolladılar."</p>

  <p class="block6">Barbaros bu kez, hâlâ ayakta duran Cenk'in yüzüne bakarak sordu:</p>

  <p class="block6">"Hiç para vermediler mi?"</p>

  <p class="block6">"Hayır. Onlar teklif etmedi, ben de istemedim. Zaten adamın adresiyle telefonunu kaybettim. Bulmak için de uğraşmadım. Hem bu sadece bir fikirdi. Herkesin aklına gelebilir. İlk bez Adidas'ımı aldığım gün bağcıklarını bağlayıp ayağımı içine geçirmiştim. O günden sonra da hepsini öyle, terlik gibi giydim. Hem pahalı bir şeyin şeklini bozduğum için kendimi daha iyi hissediyordum, hem de daha rahattı."</p>

  <p class="block6">Oturanlar birbirine bakıp aynı anda kahkaha attılar. Bardaklarını alıp Cenk'e doğru kaldırdılar ve votkalarını içtiler.</p>

  <p class="block6">Her ne kadar bir zamanlar evin telefon faturasını Hakan'ın annesinin ablası ödese de, banka talimatıyla gerçekleştirilen otomatik ödemedeki bir yanlışlıktan ötürü kesilmiş olan hattı açtırmak için kimse girişimde bulunmamıştı. Dolayısıyla salondan gelen dijital melodinin cep telefonuna ait olduğunu anlaması Hakan için zor olmadı. Ağzındaki gülümsemeyi tutarak doğruldu. Cenk oturmuş ve tabanında adı yazan özel terliğinin sol tekini aramak için masanın altına eğilmişti. Afgan başını sallayarak gülmeye devam ediyordu. Ama araları gittikçe açılan hıçkırık benzeri gülüşlerdi bunlar. Barbaros, dokunarak boşluklarından emin olduğu sigara paketlerini avuçlarının içinde eziyordu, çünkü dolu olanı ararken sürekli yanılmaktan sıkılmıştı. Hakan hepsine birer kez birkaç saniyeliğine baktı ve salona geçti.</p>

  <p class="block6">"Alo." "Merhaba."</p>

  <p class="block6">Hakan votkadan arta kalan dikkatini topladı. Sarhoşluğundan sıyrılıp konuşmasının terastan duyulmayacağı antreye doğru yürüdü.</p>

  <p class="block6">"Merhaba teyze."</p>

  <p class="block6">"Nasılsın?"</p>

  <p class="block6">"İyi, fena değil. Sen nasılsın?" "Çok iyi değil."</p>

  <p class="block6">"Ne oldu?"</p>

  <p class="block6">"Eve bir müşteri çıktı."</p>

  <p class="block6">"Hangi eve?"</p>

  <p class="block6">Hakan bu soruyu sorarken sesinin antresinde yankılandığı evden bahsedildiğini tabii ki biliyordu.</p>

  <p class="block6">"Terası satmaya karar verdim. Muzaffer Bey'e haber verdim. Birinci katta oturan yönetici. Zaten orayı hep almak isterdi."</p>

  <p class="block6">Hakan boştaki eliyle buzdolabını açıp raftaki birayı aldı.</p>

  <p class="block6">"Ayrıca bu aralar gerçekten paraya ihtiyacım var. Mecburum satmaya"</p>

  <p class="block6">Hakan, diğer parmaklarıyla tuttuğu soğuk silindir kutunun üzerindeki metal halkayı işaretparmağıyla çekti.</p>

  <p class="block6">"Senin durumunu anlattım. Acelesi olmadığını söyledi. Tapu işlemlerini gelecek hafta yapacağız. Hem toparlanman için de zamanın olur. Kusura bakma Hakan. Mecbur kalmasam, gerçekten yapmazdım"</p>

  <p class="block6">Hakan sol elindeki telefonu, kolunu açarak kulağından ve gövdesinden uzaklaştırdı. Aynı anda sağ elindeki soğuk kutuyu ağzına götürdü. Ve boğazıyla midesi arasında ne kadar organı varsa, hepsini birayla doldurdu. Cümlelerini dört saniyeliğine antredeki havaya kuran kadın, kulağa yaklaşan telefonla yeniden Hakan'la konuşmaya başladı:</p>

  <p class="block6">"... sonra da istediğim gibi gitmedi. Ben seni tekrar ararım canım Her şey gönlünce olsun."</p>

  <p class="block6">Hakan konuşma sırasının kendisine geldiğini küçük sessizlikten anladı:</p>

  <p class="block6">"Sağ ol teyze. Senin de."</p>

  <p class="block6">Aslında evi satacağı için hiçbir suçluluk hissetmemesi gerektiğini, zaten kendisine karşı fazlasıyla anlayışlı davrandığını anlatmak, kimsenin göstermeyeceği bir fedakârlıkla kira gelirinden vazgeçip evde yaşamasına izin verdiği için teyzesine teşekkür etmek isterdi ama bunları sadece düşünmekle yetindi çünkü telefon kapanmıştı.</p>

  <p class="block6">Telefonu buzdolabının üstüne koyup salona girdi. Müzik setinin yanına gelip dizlerinin üstüne çöktü. Bouga'nın "Belsunce Breakdown" adlı şarkısını başlattı. Ekolayzırı izledi. Sağ ayağını parkeye bastı. Sağ dizinin üstüne iki elini koyup ayağa kalktı. Birayı müzik setinin yanında unutup terasa döndü. Plastik masanın üzerine çökmüş kelimeler sisini dağıttı:</p>

  <p class="block6">"Bir roman okudum. Geçen yıldı herhalde. Yazanı hatırlamıyorum. Bunları söylerken sandalyesine oturmuştu.</p>

  <p class="block6">"Neyse, hikâye şu: bir kadın. Otuzlu yaşlarda Fena değil, güzel sayılır. Başından bir evlilik geçmiş. Bir sürü sevgilisi olmuş ama o hep aynı kişiyi sevmiş. Ancak o kişinin kim olduğunu bilmiyoruz. Kimse ona duyduğu aşkı yok edememiş. Ve roman, kadının o kişiye ulaşmak için yola çıkmasıyla başlıyor. Başından bir sürü yol macerası geçiyor. Erkeklerle tanışıyor. Ama hiçbiri onu yolundan döndürecek kadar etkilemiyor. Romanda sürekli kadının aradığı insandaki özellikler anlatılıyor. Sonunda kadın, uğruna binlerce kilometre kat ettiği insanı buluyor. Hâlâ kim olduğunu bilmiyoruz. Birbirlerine sarılıyorlar. Bir otele gidip sevişiyorlar. O insanın evli olduğunu öğreniyoruz. Sabah olunca da şehirden birlikte ayrılıyorlar. Çünkü anlıyorlar ki birbirleri için yaratılmışlar. Başkaları için değil."</p>

  <p class="block6">Cenk, diğerlerinin aksine bütün dikkatiyle dinlediği için Hakan sustuğu anda sordu:</p>

  <p class="block6">"Aşık olduğu kimmiş?"</p>

  <p class="block6">"Tahmin et. Birbirleri için yaratılmış olanlar kimlerdir?"</p>

  <p class="block6">Afgan, Cenk'in yanıtı bulmasını beklemedi ve "Cüceler!" deyip gülmeye başladı. Hakan anlattığı hikâyenin gizemini açıklamakta geciktikçe etkisinin azalacağını hissetti ve kendi sorusunu kendi yanıtladı:</p>

  <p class="block6">"Kadının kimseye hiçbir şey hissedememesine neden olacak kadar 3.şık olduğu kişi tek yumurta ikiziymiş."</p>

  <p class="block6">Cenk kaşlarını kaldırdı.</p>

  <p class="block6">"Birbirleri için yaratılmış olanlar ikizler miymiş?" "Evet ama tek yumurta ikizleri." Barbaros konuya teknik açıdan yaklaştı: "Hem ensest, hem eşcinsel."</p>

  <p class="block6">Yazılmamış romanın sahibi Hakan bu kadar basit bir tanımlamadan rahatsız oldu:</p>

  <p class="block6">"Hayır, tanı olarak değil. Yani sadece bu kadar değil. Roman, insanın umutsuzca benzerini aramasını anlatıyor. Hepsi o kadar."</p>

  <p class="block6">Afgan, hiçbir zaman benzerini aramadığı için hikâyedeki kadının da Hakan'ın iddia ettiği gibi bir trajedi yaşadığını düşünmüyordu. O da en az Barbaros kadar teknik bir açıdan yaklaştı konuya: .</p>

  <p class="block6">"Çok iyi pornosu olurmuş! Vahşi ikizler tek yumurtalarını yalıyor!"</p>

  <p class="block6">Tabii ki yeniden kahkahalar savurmaya başlanmıştı. Ama bu kez bütün gece boyunca yapamadığını yapmış ve ucunda oturduğu sandalyenin üstünde sallanırken yere düşmüştü. Böylece ne kadın kaldı, ne de benzerini arayan insanın ekşi acısı. Terasın yan apartmandaki komşuları dört farklı kahkaha duydular. Bir hafta sonra evin sahibi olacak Muzaffer Bey de duydu kahkahaları. Muzaffer Bey, altmış dört yıllık hayatında hiç piç görmemişti. Yirmi yedi yaşındaki oğlu ortodontist olmuş ve kendi muayenehanesini açmıştı. Yirmi yedi yaşındaki bütün ortodontistlerle yaşıt olan Cenk ise her ne kadar dişlerinde teller taşıdığı iki yıl boyunca onların plastik bardaklarındaki suyu, ağzını çalkaladıktan sonra tükürmüş olsa da, o gece midesindeki votkayı kusmak için banyoya koşuyordu.</p>

  <p class="block2" id="calibre_pb_4">&nbsp;</p>
</body>
</html>
