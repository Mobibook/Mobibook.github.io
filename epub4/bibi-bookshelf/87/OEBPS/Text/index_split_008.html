<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>PİÇ</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block6">Hayat, tren raylarına benzeyen iki paralel çizginin arasında ilerler. Bu çizgilerden biri en alt, diğeri en üst hayat kalitesini belirler. Çoğu insan bu çizgilere yaklaşmadan ölür. Yaklaşanlar ise çizgiden ayrılamaz, çünkü mıknatıs gibidirler. Elektronik televizyon oyunlarının en ilkeli olan Pong'da siyah ekranın solunda ve sağında iki beyaz çubuk ve onların arasında gidip gelen beyaz bir nokta vardır. Piçler, iki hayat kalitesi çizgisi arasında, o nokta gibi hiç zorlanmadan gidip gelebilen tek varlıklardır.</p>

  <p class="block6">Bir site. Pembe duvarları olan dört katlı apartmanlarla ve aralarındaki çimleri ezen beton patikalarla dolu bir site. Girişinde telefon kulübesinden hallice bir nizamiye. İçindeki güvenlik görevlisi, Nilay'ın yüzünü görünce gülümseyerek başını salladı ve siteyle caddeyi ayıran ince çubuğun ucunu havaya kaldırmaya yarayan düğmeye bastı. İki arabalık konvoy sınırdan geçmiş oldu. Bu daha çok ekonomik bir sınırdı. Coğrafya ya da siyasetle bir ilgisi yoktu. Sitenin park halindeki arabalardan ötürü daralmış sokaklarından geçip 16 numaralı binanın ününde durdular. Nilay el frenini çekerken, sol eliyle sağ taraflarındaki binanın en üst katını, yanında oturan Cenk'e gösterdi:</p>

  <p class="block6">"İşte burası. Son katlar dubleks."</p>

  <p class="block6">Araba kapıları ve bagaj kapaklan açıldı. Çok şişman bir kapıcı, apartman kapısından çıkıp yanlarına geldi:</p>

  <p class="block6">"Hoş geldiniz Nilay Hanım, yardım edeyim."</p>

  <p class="block6">O an dört piç de, kapıcının hangi sularda yüzdüğünü miladı. Ayni ya da nakdi bütün bahşişleri kabul edebilecek ve hu bahşişler karşılığında hemen hemen her şeyi yapabilecek bir adamla karşı karşıya olduklarını anladılar. Bir apartmana yerleştikleri zaman, gün ve gece saatlerini değerlendirme alışkanlıklarını komşuların hazmedebilmesi için birkaç hafta geçmesi gerekirdi. Bu süre içinde apartman kapıcısı kilit bir rol oynardı. Terasın olduğu apartmanda kapıcı yoktu ve Hakan'ın bir şekilde gayrimenkulün sahibi olması komşuluk ilişkilerine bir düzey getiriyordu. Bu çok şişman adamı yeterince besleyerek her türlü şikâyetten sıyrılabilecekleri bir gerçekti. Bu gerçeğin bir hayalete dönüşmesini engellemek isteyen Afgan, kolye parasından ayırdığı asgari bir miktarı asansörde cebinden çıkardı.</p>

  <p class="block6">"Ne gerek vardı abi?"</p>

  <p class="block6">Parayı almak üzere uzanan bir elle birlikte böyle bir cümle kurulursa içeriğinin inandırıcılığı derhal kaybolur, ancak asansördeki hiç kimsenin inandırıcı olmak gibi bir kaygısı yoktu. Çok şişman kapıcı bahşişini aldı ve sararmış dişlerinin arasına porselen serpiştirilmiş ağzını yüzüne yaydı. O an Afgan, daha sonra Cenk'e anlatmak üzere bir tişört düşündü. Tanrı'yı çağrıştıran yaşlı bir adam yanındaki 100 dolarlık banknota şöyle diyordu: "Ben de sana güveniyorum!"</p>

  <p class="block6">Nilay'ın evinin birinci katında geniş bir salon, her nedense küçük bir mutfak ve bir tuvalet vardı. Mutfak kapısının karşısındaki ahşap merdiven ikinci kata çıkıyordu. Orada da üç yatak odası ve geniş banyoyu birbirine bağlayan uzun bir koridor vardı. Kimse Nilay gibi yalnız bir kadının neden böyle büyük bir evde yaşadığını merak etmedi. Hepsi de o kadar garip ve içinde yaşayanlarla tamamen çelişkili evler görmüşlerdi ki artık konuyla ilgili hiçbir şeyi merak etmiyorlardı. Nilay'ın avukat olan babası, daha çok devrik banka sahiplerinin, dört mevsimi dört ayrı ülkede geçiren gri takım elbiseli kara adamların devletle pazarlıklarını yürütüyordu. Dolayısıyla para Nilay'ın ailesinde mutsuzluk getirici bir konu değildi. Onlar da aile olarak mutsuzluğu başka yerlerde arıyorlardı. Babasının, Nilay'ın annesi dışında iki düzenli ilişkisi daha vardı. Annesi mutsuz ve kas gevşeticiden öksürük şurubuna kadar her tür ilacın bağımlısıydı. Nilay'ın pil üreten bir firmada genel müdür yardımcısı olarak çalışan ağabeyi, Jesse adlı zenci bir erkekle Detroit'te yaşıyordu. Nilay mutsuz ve heyecan bağımlısıydı. Cenk'in sunacağı heyecanın ne kadar süre yeteceğiniyse kimse bilmiyordu. Dolayısıyla evin yeni kullanıcıları asgari sayıda valiz açmışlardı. Sürdürdükleri modem göçebe hayatı, onlara kullanacakları kadar eşyayı ortaya dökmelerini öğretmişti. Aksi takdirde her şeylerini kaybediyorlardı. Tembel ve dağınık yapılan yüzünden bugüne kadar kaybettikleriyle birkaç aile giydirilebilirdi. Barbaros'un nereye giderse gitsin, sürekli yanında taşıdığı ilkokul keneleri vardı. Bu sararmış kağıtlar onun için çok önemliydi. Ama onlar bile teras gibi metrekaresi mütevazı bir evde yok olmuşlardı. Bunu fark eden Barbaros ilk yarım saati bir sinir kriziyle, ikinci yarım saati ise televizyonda hava durumu sunan kadına bakıp mastürbasyon yaparak geçirmişti. Kadın, Kuzey Amerika kentlerinin ortalama sıcaklık derecelerini verirken, boşalmış ve yıllardır yanından ayırmadığı karnelerini unutmuştu. Tekrar aklına getirmemek için de özen göstermişti. Çünkü karnelerini hatırlarsa, o güne kadar kaybettiği her eşya ve anı bilincinin altından üstüne giden basamakları tırmanacak, Barbaros'u yaşayan en mutsuz insan yapacaktı.</p>

  <p class="block6">Piçlere sır verilebilir. Ölümleriyle son bulan sırdaşlıktan vardır. Ancak canlı ya da cansız hiçbir emanete sahip çıkamazlar. Kaybederler, kırarlar. Bu bir kalp ya da bir kol saati olabilir. Yanlış anlaşılmasın. Kaybedilen ve kırılanların çoğu kendilerine ait olur. Duruş ve hareketlerinden dolayı üzerlerinde gerçek değerlerinin dört katı pahalı duran giysiler ve ayakkabılar sadece ilk giyildikleri saatlerde yeni alınmış gibi dururlar. Daha sonra hepsi birbirine benzer, bakımsızlık ve kötü kullanımdan ötürü mahvolurlar. Eşyaya sahip çıkmamak ve onunla iyi geçinememek piçlere özgüdür. Aşın zengin şımarıklığına sahip yoksullar olarak garip değerlerine sahip çıkmayı ve sadece birbirleriyle iyi geçinmeyi tercih ederler. Var olmayan bir ülkenin var olmayan asilleri gibi yaşayarak bir kez kullandıklarını bir daha kullanmazlar, çünkü kaybederler.</p>

  <p class="block6">Evin dekorasyonu basitti. Salon kapısının tanı karşısına düşen, iki duvarın birleştiği noktada doksan derece kıvrılan altı kişilik bir kanepe vardı. Bir karenin iki kenarını oluşturuyordu. Diğer kenarlardan biri Steinway marka siyah piyano, diğeri de 120 ekran bir televizyon ve "home theatre" sisteminin gereği hoparlörlerdi. Afgan salona attığı ilk adımda, hoparlörlerin yanlış yerleştirildiğini fark etmiş ve yerlerini değiştirmeye başlamıştı. Bildiği en basit terimlerle ev sahibesine davranışının gerekçesini anlattı. Nilay ikna olmadı ama anlayışla karşıladı. Barbaros, üzerinde kendisi dışında kimsenin rahat edemediği deniz yatağını, şişirdiği yanaklarının içinde stokladığı havayla dolduruyordu. Bir zamanlar bu işe yarayan bir pompası vardı ama kaybetmişti. Deniz yatağı önemli bir aksesuardı. İçi havayla dolu değilken çok yer kaplamıyor ve sayesinde her yerde uyunabiliyordu. Her ne kadar kayak dışındaki bütün doğa sporlarından nefret etse de, çocukken yeterli sayıda kampa gitmiş ve çatısız hayatın gerektirdiği malzemelerle tanışmıştı. Ve yine her ne kadar daima çatısı olan yerlerde uyumuş olsa da, Barbaros kendini hep sokakta hissetmişti. Hakan, Nilay'la mutfakta, içki şişelerini ve hepsi de sağlıksız olan yiyecekleri buzdolabına yerleştiriyordu.</p>

  <p class="block6">Vejetaryen piç bulmak çok zordur. Aralarında gurme olanlar vardır ancak genelde et yerler. Az pişmiş olmasını tercih ederler. Çünkü kanlı etin saldırganlığa neden olduğunu düşünür ve bununla övünürler. Sekiz yıl önce bir Kurban Bayramı'nda Cenk, sahibi öldürülüp kesildikten dört saat sonra pişmemiş bu budun çeyreğini yemiş ve aralıklarla üç saat boyunca kusmuştur. Kalori saymak, sağlıklı beslenme kurallarına uymak piçlere göre değildir. Sürdürdükleri hayat şişmanlamalarını engeller. İnşaat işçilerininkine benzeyen dolu vücutları vardır. Dolayısıyla bir pazar sabahı, herhangi bir sahil yolunda hızlı yürüyüşler yapan şişman yaşıtlarına bakarak, yakışıklı bedenleriyle oturdukları bankta bira içebilir ve herkesin duyabileceği biçimde onlarla alay edebilirler.</p>

  <p class="block6">Cenk ikinci kattaki geniş balkona çıkım ve başını hafifçe sağa eğmiş, Nilay'ın yetiştirdiği "cannabis"e bakıyordu. Balkonun o noktasını görebilecek herhangi bir yabancı pencere olmadığı için genç kadın bu üretimini gizleme gereği duymuyordu. Cenk'in aklına o güne kadar uyuşturucuyla ilgili tanık olduğu ve yaşadığı her saniye geldi. Eczane soyarken vurulup ölen kan kardeşini hatırladı. Morfin bağımlısıydı. Hafif bağımlılardan, hafta sonu içicilerinden, her şeyi ama her şeyi kararında yapanlardan bininci kez nefret etti. Onlarla aynı dünyada yaşadığı için kendinden utandı. Onlardan bahsederken, "Dengeli ve tutarlı bütün orospu çocukları" diye başlardı cümlelerine. "Dengeli ve tutarlı bütün orospu çocukları... " Bu nefretin kaynağında onlar gibi olamamak suyunun akıp akmadığınıysa kendisi dahil kimse bilmiyordu. Sadece Cenk bir tahterevalli değildi ve dengeyle ilgilenmiyordu, o kadar. İlgilenenlerin de sadece çocuk parklarında yaşayabileceğini düşünüyordu. Gökdelenlere ya da kentteki orman evlerine benzeyen gösterişli çocuk parklarında. Aşık olduğu kadının onlardan biri olma olasılığı tabii ki yüksekti. Ama Cenk her zamanki gibi bunu önemsemedi. Balkonun tırabzanına dirsekleriyle yaslanmış, çok uzaktaki gecekondulara bakarken "Değiştiririm" diye fısıldadı. Ama kendisini mi yoksa Nilay'ı mı kastettiğini duyan olmadı.</p>

  <p class="block6">Nilay, evindeki yeni nüfus yapısına alışmaya çalışıyordu. Hafta sonu olduğu için şimdilik her şey bir tatil köyüne yeni gelenlerin yerleşmesi gibi görünüyordu. Ahşap basamaklarda karşılaşılıyor, buzdolabının başında sohbet ediliyor, birbirlerine değil ama Nilay'ı gören piçler gülümsüyorlardı. Kayıtlı oldukları muhtarlığın hangi kentin hangi semtinde olduğunu hatırlamıyor ve bunu önemsemiyorlardı. Yaşadıkları ülkenin bürokrasisiyle uzun zamandır herhangi bir ilişkileri olmuyordu. Dolayısıyla yeni taşındıkları evin ada ve parsel numaralarının dahil olduğu listenin çekmecesinde durduğu masaya sahip muhtarlığa isteseler de kaydolamazlardı. Çünkü nakil kağıdının üzerine yazdırabilecekleri bir adresleri de yoktu. Hakan dışında hiçbiri oy vermemişti. Hiçbiri askerliğini yapmamıştı. Hepsi de çeşitli üniversitelerin öğrenci işleri bilgi depolarında, çeşitli fakültelere kayıtlı görünüyorlardı. Ancak Cenk dışında hiçbiri iki yıldır harcını yatıramıyor ve kaydını yenilemiyordu. En fazla bir dönem sonra o üniversitelerden de kovulacak ve devletin vatandaş niteleme tekniğine uygun olarak adlarının yanına asker kaçağı yazılacaktı. Bu sisli resmi bilgilerin arasında sadece Cenk'in nüfus kütüğünün nereye kayıtlı olduğu biliniyordu, çünkü kimliğinin önünü ve arkasını taşıyan bir tişörte sahipti.</p>

  <p class="block6">Evdeki ilk koşuşturmalar yürüyüşlere, yürüyüşler de salondaki kanepede ve oturma grubu dahilindeki, kare dışında kalan iki koltukta noktalandı. Günün bira ya da votka ve elma suyu içilebilecek saatlerindeydiler. Alkol saatlerinin gereklerine boyun eğmekte hiç nazlanmayan piçler ellerindeki kadehleriyle, sadece öğlen öncesi güneş gören serin salonda oturuyor ve konuşuyorlardı. Nilay'ın küçük bir müzik seti vardı. Ama Hakan bunu yeterli bulmamış dolayısıyla Technics marka setini derhal kurmuş ve "home theatre" sisteminin hoparlörlerine bağlamıştı. Henry Mancini dinliyorlardı: "Pembe Panter." Hakan, çaprazında oturan Nilay'a sordu:</p>

  <p class="block6">"Zeynep ne zaman gelecek?"</p>

  <p class="block6">Dostları Hakan'ın sorusunu duydukları anda yüzlerindeki ciddiyeti korudular ama dişleri ve dilleriyle güldüler. Çünkü Hakan'ın, taşınmalarına yardımcı olan Nilay'ın arkadaşının günün kalan bölümünü nasıl değerlendireceği hakkındaki sorusunun komik ve çocukça bir ilgiyle bağlantılı olduğunu düşündüler. Haklıydılar. Ama bu ilgi komik ve çocukça değil, daha çok yetişkince ve pornografikti.</p>

  <p class="block6">Piçlerin cinsel hayatı düzensizdir. Harem kurdukları ve yalnızlıktan kendilerini okşadıkları dönemler birbirini kovalar. Ancak bu kovalamanın kazananı yoktur. Çünkü kovalayanla kaçan kişi aynıdır. Cinsel tercihleri doğuştan sahip oldukları cinsiyetlerinin emrettiği yönde ilerler ve nadiren yoldan çıkar. Kadınları tercih ederler. Pornografi ve biyoloji bilgilerinin yeterli olması nedeniyle zaman içinde eğittikleri kadınları mutlu ederler. Tatminsiz yatıp tatmin olmuş kalkarlar. Ancak düzenli bir ilişki yürütemeyecek yapıda olmaları ve sürekli spermatozoit üreten bedenleri, özellikle para karşılığında cinselliklerini sunan kadınları tanımalarını sağlamıştır. Fahişelerle ve sevgili olmanın her şey olmak anlamına gelmediğine ikna ettikleri kadınlarla sevişirler. Hayatın her alanındaki bencilliklerine rağmen, sevişirken asla bencil olmazlar. Orgazmın neye benzediğini görmemiş gözlerin beyazını seyretmeden ayağa kalkmazlar. Sadece sonrasında, kimsenin inanmadığı cümleler kurarak biraz önce yaptıklarını meşru ve pişmanlık harici kılan cümleler kurup giderler. Fahişe olmayan ve onlarla sevişen kadınlar günahın, toplumsal değerlerin ve aşkın ne olduğunu bilir, bütün bunların kurallarını gözleri kapalı sayabilir, ancak piçlerle sevişmekten vazgeçemezler. Bu, Cenk'in bir tişörtünde yazdığı gibi porno yıldızı olmalarından kaynaklanmaz. Nedeni basittir. Piçler insan kimyasında zevk yaratan her salgıya baraj ve vadi kurmayı öğrenecek kadar zamana sahip oldukları bir hayat sürerler. Çünkü başka işleri yoktur. Piçlerle sevişmek, ancak asla onlara âşık olmamak gerekir. Ancak ne yazık ki kadınlar bu gerçeği çok geç kabullenir.</p>

  <p class="block6">"Akşam Suatlar gelecek. Cenk, sen hatırlıyorsun değil mi Suat'ı?"</p>

  <p class="block6">Cenk, Nilay'ın sorusunu duyabilirdi, eğer kanser olan babasını düşünmeseydi. Babasının tam olarak ne kanseri olduğunu bile bilmiyordu. Kardeşi telefonda anlatırken duymamış ve o an için yeniden sormamıştı. Cenk, kendinden nefret ediyordu. Ailesinin yaşadığı evin kapısını, anahtarı içeride bırakarak kapatmış gibi hissediyordu kendisini. Dışarıda kalmış gibi. Ailesinin dışında. Her şeyin dışında</p>

  <p class="block6">"Cenk, Suat'ı hatırlıyor musun?"</p>

  <p class="block6">Ama Cenk dostlarına bir ev bulmuştu. Kardeşinin hangi fakültede öğrenim gördüğünü bilmeyen, bir gün bile ona yardım etmemiş olan Cenk, dostlarının hayatını kurtarmıştı. Terastaki kirli yatağın üstünde Nilay'ı ikna etmiş ve kadına evinin kapısını açtırmıştı. Cenk kendisiyle gurur duyuyordu. Kendisini, yabancıların evlerine yasalar dahilinde girebilen bir çilingir gibi hissediyordu. Aileye bile açılmayan, kilitli kapıların ardındaki odaların içinde gibiydi. Yabancıların içinde. Her şeyin içinde.</p>

  <p class="block6">"Cenk, sen duymuyor musun beni?"</p>

  <p class="block6">Cenk duyuyordu.</p>

  <p class="block6">"Hayır, hatırlamıyorum. Suat da kim?"</p>

  <p class="block6">"Yazlıkta tanışmıştık. Yıllar önce. Birkaç yıl üst üste yazın görüştük. Neyse, belki görünce hatırlarsın. Akşam yemeğe onlar geliyor. Suat, birkaç arkadaşı daha ve..."</p>

  <p class="block6">Nilay, başını Hakan'a doğru çevirerek cümlesini tamamladı:</p>

  <p class="block6">"Zeynep."</p>

  <p class="block6">"Güzel" dedi Hakan. "Çok güzel."</p>

  <p class="block6">Tam Barbaros, "Zeynep mi, gelmesi mi?" diye soracaktı ki Afgan konuştu:</p>

  <p class="block6">"Mangal yapacak bir yer var mı?" Tabii ki sorusunun yanıtını sadece Nilay biliyordu. "Yukarıdaki balkonda yapıyoruz bazen." Afgan, Hakan'ın ses tonunu taklit etti:</p>

  <p class="block6">"Güzel. Çok güzel."</p>

  <p class="block6">Günlük gazeteler hafta sonlarında bölünerek çoğalır ve ana sayfalarının yanına ekler gelir. Hafta sonu tatili bu gazetelerin ve eklerinin okunmasıyla başlar. Çalışan insan iletişime ve her türlü yöntemine ilgi duyar. Çalışan insan için diğer çalışan insanlar çok önemlidir. Bunun tek bir nedeni vardır: para daima diğerlerindedir. Dolayısıyla onların hüküm sürdüğü dünyanın sırtında taşıdığı gelişmeleri gazetelerden takip etmek, çalışan insanlığın görevidir. Hafta sonlan bu göreve, o dünyanın sırtından çok karın ve aşağı bölgesinde gelişenleri içeren ekleri okumak da dahil olur. Uzun kahvaltılar sonrasında alışveriş merkezleri ya da yüksek aidatlı herhangi bir spor kulübünün tesislerine gidilir. Aralarında Cumartesi Gecesi Ateşi adlı filmi izlememiş olanlar varsa da, cumartesi gecesine hazırlanmak için evlere dönülür. Çalışan insan, yüzyıllar süren sendikal mücadelelerin sonucunda önce çocukların çalışmasını engellemiş, sonra ücretlerde kadın-erkek eşitliğini sağlanmış, daha sonra çalışma saatlerini insan enerjisinin verimlilik standartlarıyla sınırlamış, en sonunda da haftalık tatil günlerini belirlemiştir. Böylece, dökülen binlerce litre kanın ve binlerce litre gözyaşının sonunda, doğumlarını doğru yüzyılın doğru yarısına denk getirmiş olan Suat ve arkadaşları üç arabanın içinde geldikleri Nilay'ın evinde, cumartesi gecesini eğlenerek geçirmeye hak kazanmıştır. Onların ataları iş hayatının kurallarını belirlemek için birbirlerinin karınlarını parçalarken, piçlerin atalarının ne yaptığı bilinmediğinden Nilay'ın evinde neler yaşanacağı da tahmin edilememektedir.</p>

  <p class="block6">"Hoş geldiniz! Nasılsın Suat? Ne zahmet ettiniz! Girin, girin!"</p>

  <p class="block6">"Ben iyiyim de, sen nasılsın hatun?"</p>

  <p class="block6">Suat, kapıyla beraber ağzını da açan Nilay'a sarıldı. Onların sarılmasını fırsat bilen diğer misafirler arkalarından dolanarak evin içlerine kaydılar. Ellerinde, çoğu kırmızı şarap olan içki şişeleriyle, gülümseyerek eski dostları seyrettiler. Nilay, Suat'tan ayrıldı ve teker teker hepsini öptü. Hatta birkaç saat önce gördüğü Zeynep'i bile. Yeni misafirler aralarında konuşuyor, ev sahibelerini tanımayanlar Nilay'la tanıştırılıyordu.</p>

  <p class="block6">"Sen Feyza'yı tanıyorsun, değil mi? Unilever'den."</p>

  <p class="block6">"Tabii, tabii. Merhaba, nasılsın?"</p>

  <p class="block6">Nilay, Feyza'yı hatırlamıyordu ama Suat'a, ileride müşterisi olma ihtimali olan biriyle tanışabilmek için yalan söylemesi de zor değildi. Suat küçük şovuna devam ediyor ve sirkindeki hayvanları tanıtan bir sunucuya benziyordu:</p>

  <p class="block6">"Defne de bizim firmadan. Bu gördüğün adam da Emre. O da bizden."</p>

  <p class="block6">"Memnun oldum. Ayakta durmayın, buyurun, şöyle geçelim. Ben onları alayım."</p>

  <p class="block6">Mutfağa yürüyen Nilay ve en yakın dostu Zeynep şarap şişelerini, kanepe ve koltuklar da misafirleri paylaştı. Kulüplere gitme yaşlarının geçtiğine inanan ve yüksek stilli eğlencelerin ancak evlerde mümkün olabildiğini düşünenlerin planladıkları bir geceyi iki şey bozabilirdi: deprem ya da piçler. Suat'ın burnu estetik ameliyat geçirdiği halde iyi koku alıyordu. Oturduğu yerden mutfağa doğru bağırdı:</p>

  <p class="block6">"Bunu yeni mi aldın?"</p>

  <p class="block6">Nilay kafasını buzdolabından çıkardı:</p>

  <p class="block6">"Neyi?"</p>

  <p class="block6">"Müzik setini."</p>

  <p class="block6">Bu kez Nilay, kafasını mutfak kapısından çıkardı: "Benim değil. Hakan'ın."</p>

  <p class="block6">"Hakan da kim?"</p>

  <p class="block6">Nilay, hazırlayacağı içkilerin şişelerine ulaşabilmek amacıyla Frigidaire marka çift kapılı büyük buzdolabına kafasını tekrar sapladığı için Suat'ın sorusunu duyamadı ama bir üst katın koridorunda merdivene doğru yürüyen Hakan, arkasından gelen Barbaros'a dönüp konuştu:</p>

  <p class="block6">"Ben kimim?"</p>

  <p class="block6">İkisi de kahkaha attı. Basamakları indiler ve gözler onlarda buluştu. Uzun süren bir tanışma ve tokalaşmayı engellemek için Hakan, hafif bir baş selamıyla giriş yaptı:</p>

  <p class="block6">"Merhaba, ben Hakan. Bu da Barbaros. Onlara 'merhaba' de Barbaros."</p>

  <p class="block6">Barbaros, oturan dört kişinin ayak hizalarına bakarak konuştu:</p>

  <p class="block6">"Merhaba."</p>

  <p class="block6">Hakan'ın kurduğu ilk cümlede genç adama ısınmış olan kanlar, üçüncü cümlesinde soğumuş, Barbaros'un konuşmasıyla da donmuştu. Ancak çalışan insanlar her şeyden önce halkla ilişkiler uzmanıydı. Bu uzmanlıkları onları sakinleştirdi. Yapanların gülmediği bir esprinin salonda döndüğünü varsaydılar. Küçük gülümsemeler ve kısık merhabalar duyuldu. Hatta Emre, sağ avucunu boyun hizasına kaldırıp selam vererek, halkla ilişkilerde ne denli ileri bir noktaya ulaştığını herkese kanıtladı. Salona yayılmış insanların ne tür ürünler olduğunu Nilay'dan dolayı akşamüstü civarı anlamış olan Barbaros ve Hakan arkalarını dönüp merdiveni ağır ağır tırmanmaya başladılar. O sırada bir kadın sesi duyuldu.</p>

  <p class="block6">Muhatabının kulakmemesini ısıracak kadar kadınsı çıkan bir ses: "Merhaba Hakan."</p>

  <p class="block6">Kulakmemesi ısırılmış Hakan, olduğu basamakta dönüp Zeynep'e bakarak konuştu:</p>

  <p class="block6">"Gelsene yukarı, mangalı yakıyoruz."</p>

  <p class="block6">"Tamam, içkileri hazırlayalım, geliyorum. Daha salata da yapılacak Neyse artık onu erkekler yapar."</p>

  <p class="block6">Zeynep, sadece birkaç kez gördüğü Suat ve diğerleriyle Nilay'ın oturduğu apartmanın asansöründe karşılaştığı için evin garip misafirlerinden kimseye bahsetmemişti. Ancak Suat ve diğerleri evdeki piç sayısını sadece iki sanmalarına rağmen huzursuz olmuşlardı.</p>

  <p class="block6">At yarışının başlayabilmesi için atların "baks" adı verilen çatısız kulübelere girmeleri ve söz konusu kulübelerin kapılarının arkalarından kapanması gerekir. Suat ve arkadaşları birer attır. Yarışsa sosyal hayattır. Ancak hemen yanlarındaki atların hareketlenmelerinden ötürü tanımlayamadıkları bazı duygular hissetmiş ve huzursuz olmuşlardır. Önlerindeki bakslara girmemek için direnen Suat ve arkadaşları yüzünden yarış bir türlü başlayamamaktadır. Ta ki aralarından biri anlamlı biçimde kişneyecek kadar sakinleşene kadar:</p>

  <p class="block6">"Tabii, ben acayip güzel salata yapmanın. Siz bana aletin edevatın nerede olduğunu gösterin, gerisine karışmayın."</p>

  <p class="block6">Suat'ın ardından Emre de ayağa kalktı:</p>

  <p class="block6">"Ben de sana yardım edeyim"</p>

  <p class="block6">Emre'yle sadece iş arkadaşı olmadıkları birbirlerine bakışlarından belli olan Defne de peşlerinden gitmeye yeltendi ama sol dirseğine dokunan Feyza başlamış bir hareketi yarıda kesti.</p>

  <p class="block6">"Bırak, onlar halletsin."</p>

  <p class="block6">İki kadın konuşmaya başladı. Konuştular. Cümleler kurdular. Sonra biraz daha kurdular. Kelime inşaatı mutfakta da devam ediyordu. Suat konuşuyordu, Nilay, Zeynep, Emre konuşuyordu. Ancak ikinci katın, çok uzaktaki gecekonduları gören balkonunda sadece mangaldaki kömürlerin kırmızıya çalmasının sesi duyuluyordu ve kimse konuşmuyordu. Cenk'le Barbaros balkonun tırabzanına yaslanmış, yanlarındaki mangala ve Afgan'ın sadece kendisinin ölçebildiği açılardan kömürlere üflemesini seyrediyorlardı. Hakan'ın elindeki kadehte Disaronno Amaretto vardı. Nilay'ın "Bunlar da babamın içkileri. Ne zaman gelse içer" dediği şişelerden birini balkona taşımış, ağdalı içkiyi yanaklarının içiyle eze eze içiyordu. Konuşmuyorlardı. Hepsi de kendini düşünüyordu. Kendini ve hayatını. Barbaros hayata, onu denetlemek için geldiğini ilk düşündüğü anı hatırlamaya çalışıyordu. Aslında bu anısı Birleşmiş Milletler genel sekreteri olmayı istediği yıllara dayanıyor ve sonsuz kibirli yapısı nedeniyle ayakta kalabiliyordu. "Ben" diyordu içinden, "bir hayat müfettişiyim. Hayatı ve dünyayı denetlemeye geldim. İnsanları, tercihlerini, doğayı, her şeyi denetlemek için yaşıyorum." Yıllar önce kurduğu bu cümleleri hâlâ hissederek düşündüğünü fark edince görünmez bir tebessüm yürüdü yüzüne. Ancak tebessümü o kadar da görünmez olmadığından Cenk'in dikkatini çekmişti. Gördüğü gizli tebessümün bir benzerini zaman zaman taşıyabilen, hayatındaki başka bir kişiyi düşündü: babasını. Cenk başını hafifçe, sağa ve sola salladı. Bu hareketi yaparken gözlerini hafifçe kısmıştı. Afgan'ın âşık olduğu kadının kahkaha atarken yaptığı gibi. Afgan, sonunda yanıp kül olacak bir şey için yeterince nefes harcadığını düşünerek ayağa kalktı ve Hakan'ın elindeki kadehi alıp içindekinden bir yudum aldı. Aşık olduğu kadın da severdi Disaronno Amaretto'yu. Aslında o her içkiyi severdi. “Şimdi nerededir acaba, ne yapıyordur?" diye soracaktı ki zihninin tahminler departmanına, âşık olduğu kadının aynı sorunun Afgan'a uyarlanmış talini kendine hiçbir zaman sormadığını ve hiçbir zaman da sormayacağını hatırlayıp girişimini frenledi. Duygusal bir kaydırağı ayakları ve elleriyle tırmanıp başladığı noktaya kayarak döndü, kadehi Hakan'a iade etti. Hakan bir cümleyi dudaklarında gezdirdi sonra kimsenin duymadığını fark edince yüksek sesle tekrarlamaktan vazgeçti. Oysa bir soruydu bu ve varsa bir yanıtı onu verecek olan da balkondakilerden biriydi. "Ne kadar sürebilir?" cümlesini mırıldanmıştı. "Bütün bunlar daha ne kadar sürebilir?"</p>

  <p class="block6">Kentin örgütlenmiş hayatında yeri olmayan piçlerin suskunluğu ve gözlerindeki karanlık, balkon kapısının eşiğini aşan, boksörlerinkine benzeyen yarı bot yan spor ayakkabının içindeki kadın ayağıyla yok oldu. Bağlı olduğu bedene dair, piçler tarafından ilk görülen parça olan sol ayağın sahibi balkona çıktığı anda konuştu: "Nasıl gidiyor? Etleri getireyim mi?"</p>

  <p class="block6">Zeynep'in tuttuğu tepside beş kadeh rakı vardı. Kendi zevkine göre ayarlamış olduğu oranlara sahip beş kadeh rakı. Üzerlerine dört el geldi. Afgan konuştu:</p>

  <p class="block6">"Yok, birazdan getirirsin. Daha istediğim gibi olmadı."</p>

  <p class="block6">Zeynep tepsiyi pencerenin bel hizasındaki mermer taşıyan beton çıkıntısına bırakıp üzerindeki yalnız kadehi de kendine aldı. "Sen ne yapıyordun Hakan?"</p>

  <p class="block6">"Ne zaman?"</p>

  <p class="block6">"Yok, yani ne iş yapıyordun?"</p>

  <p class="block6">Hakan çok hafifçe dudaklarını büzdü. Biraz önce çarpıp düşürdüğü parçalanmış bibloya bakan beş yaşındaki bir çocuk gibi. "Bir iş</p>

  <p class="block6">yapmıyorum."</p>

  <p class="block6">"Okul mu devam ediyor?"</p>

  <p class="block6">"Hayır."</p>

  <p class="block6">Diğer piçler kendi piçlikleriyle kulaklarını tıkamış ve dostlarını bininci kez kurduğu cümlelerle yalnız bırakmışlardı. Ama Hakan uzun zamandır utanmıyordu yaptıklarından, daha doğrusu yapmadıklarından. Dolayasıyla belki de balkondaki en soğuk kana sahip olan oydu.</p>

  <p class="block6">"Okul da yok Ben çalışmıyorum. Ne özel sektörde, ne kamu sektöründe, ne de bir okulun amfisinde."</p>

  <p class="block6">Dünyanın çeşitli coğrafyalarında düşen çığların yüzde doksan beşi insan kaynaklıdır. Zeynep bir çığın düşmesine neden oluyor, diğerleri de kimin sağ kurtulacağını düşünüyordu. Elindeki kadehi nazikçe ağzına götürüp getiren Zeynep, küçük bir gülümsemeyle sordu:</p>

  <p class="block6">"Çok mu zengin senin ailen?"</p>

  <p class="block6">Ama kimse gülmüyordu.</p>

  <p class="block6">"Hayır" dedi Hakan. "Öyle çok zengin değiller. Hatta vasat, diyebiliriz."</p>

  <p class="block6">Zeynep, en tehlikeli yerlerde, karın en oturmamış olduğu bölgelerde taklalar atmaya devam ediyordu:</p>

  <p class="block6">"Peki nasıl geçiniyorsun?"</p>

  <p class="block6">Kar titremeye, yer kaymaya başladı ve nefesler tutuldu. "Satıyorum.''</p>

  <p class="block6">"Neyi?"</p>

  <p class="block6">"Her şeyimi."</p>

  <p class="block6">Çığ düştü ve nefesler verildi. "Nasıl her şeyini?"</p>

  <p class="block6">Tonlarca karın altında kalmış Zeynep yardım istiyordu. "Bugüne kadar ailemin bana verdiği her şeyi. Ayakkabılarımı, gitarlarımı, televizyonumu, kitaplarımı, her şeyi."</p>

  <p class="block6">Ama kar, çığlığının duyulmasına izin vermiyordu. Zeynep gözlerini olabildiğince açarak bir kez daha denedi:</p>

  <p class="block6">"Peki, satacak bir şeyin kalmayınca ne yapacaksın?"</p>

  <p class="block6">"Güzel bir soru... Çok güzel."</p>

  <p class="block6">Tonlarca kar eridi, nehirlere bulaştı. Zeynep yükseldi ve çığın altından sağ çıktı. Nehrin suları buharlaşıp birbirine karıştı. Hakan kayboldu.</p>

  <p class="block6">"Bilmiyorum. O gün geldiğinde ne yapacağımı bilmiyorum." Bin roman okumuş dostlarının neden bu denli yalın ve yalnız cümleler kurduğunu anlayamayan piçler sanki onu yeniden hayata döndürmek istercesine aynı anda kadehlerini kaldırdılar. Yükselen kadehlere kayıtsız kalamayan Zeynep, gözleri Hakan'da kadehini onlarınkine yaklaştırdı. Beşinci kadeh de kalabalığa karıştı. Barbaros konuştu:</p>

  <p class="block6">"Zeynep'e!"</p>

  <p class="block6">Genç kadın hariç herkes tekrarladı.</p>

  <p class="block6">"Zeynep'e."</p>

  <p class="block6">Bardaklar birbirine ve acemi ellerin hazırladığı bol sulu rakılar dillere dokundu.</p>

  <p class="block6">Zeynep, Hakan'ın verdiği yanıtlardaki kelimeleri ilk kez duymuyordu. Ama bir cümle içinde böylesi sıralanışlarına ilk kez tanık olmuştu. Afgan, genç kadının donuk gülümsemesini silmek ve hafızaları tazelemek için gülerek konuştu:</p>

  <p class="block6">"Hakan, ameliyat izini göstersene."</p>

  <p class="block6">Zeynep'e döndü:</p>

  <p class="block6">"Geçen ay böbreğini sattı da."</p>

  <p class="block6">Güldüler. Ama hiçbiri Afgan'ın söylediğini komik bulmadı. Sadece hafıza tazelemek için. Yanlış anlaşılmasın. Daha iyi hatırlamak için değil, boşalmış kadehleri yenileri ve dolularıyla değiştirir gibi hafızaları sıfırlamak için gülmüşlerdi. Zeynep'se susmuş ve dört bir yanını sarmış gülen piçleri seyretmişti.</p>

  <p class="block6">Nilay etleri getirdi. Etler pişirildi. Salona inildi ve dikdörtgen yemek masasının etrafına oturuldu. Kadehler dolduruldu. Salata şefi Suat sordu:</p>

  <p class="block6">"Sen ne iş yapıyordun Hakan?"</p>

  <p class="block2" id="calibre_pb_8">&nbsp;</p>
</body>
</html>
