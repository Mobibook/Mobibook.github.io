<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>PİÇ</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block6">Siyah, demir bahçe kapısını açıp taş patikaya adımlarını attılar. Muzaffer Bey'in, komşu apartmanın bahçesiyle kendilerininkini ayıran duvardan yararlanarak inşa ettirdiği tel örgülü bir kafeste yaşayan köpeği her zamanki gibi havlamaya başladı. Sahibi gibi o da, terasta yaşayan genç insanlara ve kokularına alışamamıştı. Apartmanın ağır kapısından geçip basamaklara saldırdılar. Dördüncü kattaki tek kapının önüne gelince ardından gelen seslerin yakınlığından dolayı anahtarlarına davranmaktansa yumruklarıyla ahşabı dövmeyi tercih ettiler. Binanın temelinin atıldığı 1963 yılından beri yerinde duran kahverengi ahşap kapı açıldı. Karşılarındaysa Gonca vardı. Barbaros'un düzenli seks hayatı, siyah saçlarını kızıla boyatmış, gülümseyerek onlara bakıyordu. Hakan, Gonca'yı öpüp elindeki siyah torbaları kadına verdi. Barbaros, Hakan'ın dudaklarının değdiği noktaların birkaç santimetre yakınlarına yasladı kapalı ağzını. Renkli lensler takan kadının terasta olmasına sevindiği söylenemezdi. Ama birilerinin konuşması gerekiyordu ve Hakan, hafızasındaki hassas insanları taklit etti:</p>

  <p class="block6">"Nasılsın Gonca?"</p>

  <p class="block6">"İyiyim. Ben de şimdi geldim. Sen nasılsın?"</p>

  <p class="block6">"Fena değil."</p>

  <p class="block6">İllüzyon gösterisinin sırrının anlaşılacağını düşünen bir sihirbaz gibi Hakan da sahneyi terk edip hızlı adımlarla salona girdi ve terasa çıktı. Gonca'nın torbadan çıkardığı şişeleri, bira kutularını ve et paketlerini buzdolabına yerleştirmesini izleyen Barbaros, biraz önce hassas insanları taklit etmiş olan dostunu taklit etti.</p>

  <p class="block6">"Neler yapıyorsun?"</p>

  <p class="block6">"Seni çok özledim." "Bir bira versene." "Neden aramadın?"</p>

  <p class="block6">"Torbada bir de sigara olacaktı." "Hamileyim."</p>

  <p class="block6">Barbaros "Ben de" diyecekti ki sustu.</p>

  <p class="block6">Cenk'in çatlak sesi terastan antreye ses hızıyla geldi:</p>

  <p class="block6">"İnsanın maymundan geldiğinin kanıtı maymuna dönüşüyor olmasıdır. Yani insanın atası da, torunu da maymundur!"</p>

  <p class="block6">Ve üç erkek kahkahası da cümlenin sonuna yetişti. Barbaros konuştu:</p>

  <p class="block6">"Evlenelim."</p>

  <p class="block6">"Saçmalama!" "Evlenmeyelim."</p>

  <p class="block6">"Ben bu çocuğu doğurmak istiyorum. Ama seni istediğimi sanmıyorum."</p>

  <p class="block6">Gonca yalan söylüyordu. Barbaros'a yıllardır âşıktı. "Finlandiya'da yaşamıyoruz. Tek başına çocuk doğuramazsın." "Ben de Finlandiya'ya taşınırım."</p>

  <p class="block6">Barbaros, Gonca'nın her zamanki gibi Birleşmiş Milletler genel sekreteri sabrını zorlamaya kararlı olduğunu anlamış ve kürtaj parasını denkleştirmek için evde satılabilecek nelerin olduğunu düşünmeye başlamıştı.</p>

  <p class="block6">"Neden daha önce söylemedin?"</p>

  <p class="block6">Aslında Barbaros genç kadına tam olarak, neden bir hayatın başlangıç haberini, harabeye benzeyen bir evin antresinde verdiğini soruyordu.</p>

  <p class="block6">"Emin olmak istedim. Doktora gittim. Aslında sana hiç söylemeyecektim."</p>

  <p class="block6">Barbaros sadece kadın siyasi liderlerden oluşan bir Birleşmiş Milletler Genel Kurulu'nda kesinlikle başarısız bir yönetim sergileyeceğine emin oldu.</p>

  <p class="block6">"Peki, o zaman neden bu konuyu şimdi burada konuşuyoruz?" "Bilmiyorum. Sadece bilmeni istedim."</p>

  <p class="block6">"Tamam. Şimdi terasa diğerlerinin yanına gidelim ve bunu sonra konuşalım."</p>

  <p class="block6">Barbaros buzdolabının açık kalmış kapısını kapattı ve eliyle salon kapısını gösterdi. Gonca'nın ağlayıp ağlamayacağını anlayamıyordu ama iki yudum alkolden sonra hıçkırarak bağırabileceğim tahmin ediyordu.</p>

  <p class="block6">Piçlerin çocukları olmaz. Çünkü onlar kökleri çok derinlerde olan aile ağaçlarının en yukarıdaki yalnız dallandır. Ki o dallar yalnızlıktan kurur. İçinde yaşadıkları toplumun önlerinde saygıyla eğildiği soyadlarının sona erdiği nokta piçlerdir. Dolayısıyla geçmişten geleceğe gen taşıma işlemine hayran olanların birden fazla erkek çocuk sahibi olmaları gerekir. Çünkü piçlerin ilginç bir diğer özelliği de ailede tek oluşlarıdır. Erkek kardeş ya da ağabeyler, piçin aileye verdiği zararın en yakın tanıkları olarak, sahip oldukları her şeye derhal sarılıp mutlu hayata kaçarlar. Dolayısıyla hiçbir aile tek erkek çocuğa güvenmemelidir. Çünkü geri tepmesi çok şiddetli bir silah haline dönüşme ihtimali yüksektir.</p>

  <p class="block6">Salondaki iki hoparlörün eve yaydığı şarkı The Stranglers'tan "La Folie"ydi. Deli olduğunu düşündüğü için mutlu olamayacağını anlatan bir adamın hikâyesi. Oysa terastaki beş kişi de deli olduğunu düşünmüyordu. Evet, belki mutsuzlardı ama bunun nörolojiyi ya da psikiyatriyi ilgilendiren nedenleri yoktu. Portatif iki piknik sandalyesine oturmuş olan Cenk ve Afgan sadece kendilerinin anladığı bir konuyu tartışıyor ve gülüyorlardı. Hakan terası çevreleyen alçak duvara oturmuş, ailesinde borç istemediği birinin kalıp kalmadığını düşünüyordu. Salondaki kahverengi kanepenin takımına ait iki koltuktaysa Gonca ve Barbaros oturuyordu. Onlar konuşmuyordu. Geceyi bekliyorlardı. Birbirlerini didiklemek için karanlığı bekliyorlardı. Sadece dişlerin beyazlarının görüldüğü o karanlık geceyi. Çünkü yapacakları konuşmada önemli olan tek vücut parçalan dişleriydi. Birbirlerini ısıracaklardı. Daha doğrusu Gonca ısıracak, Barbaros da boynunu uzatacaktı.</p>

  <p class="block6">Hakan, anne ve babasının görüşmediği akrabaları dahil, bir şekilde kan ya da gözyaşı bağı olan herkesten borç istemiş olduğuna karar verdi. Artık görüşmediği arkadaşlarının adlarını da teker teker sildi zihninden. Hepsini de geçmişte sömürmüştü. Terini paraya dönüştürebileceği kimse kalmamıştı.</p>

  <p class="block6">Piçler borç alır ama ödemezler. Paranın kaybolduğu kara deliklere benzerler. Onlara verilen para hibedir. Geri gelmez. Eroinmana doz ısmarlamak gibidir. Zaman kazandırmaktan başka işe yaramaz. Borç veren kişinin hayat önündeki elastikiyeti bu gerçeğe bakışını etkiler. Satranç oynayanlar piçleri terk eder. Poker oynayanlarsa görüşmeye devam eder.</p>

  <p class="block6">Cenk, Afgan'ın vampir olsa, gecenin altı ay sürdüğü bir coğrafyada yaşamayı tercih edeceğini içeren detaylı açıklamasını dinledikten sonra başını Gonca'ya çevirip konuştu: 'işlerin nasıl gidiyor?"</p>

  <p class="block6">Gonca üst dişlerini alt dişleriyle bilemekle meşgul olduğu için, ancak bütün gözlerin ağırlığını üstünde hissedince sorunun kendisine yöneltildiğini anladı.</p>

  <p class="block6">"Şimdilik iyi gidiyor."</p>

  <p class="block6">Cenk ayrıntı istiyordu!</p>

  <p class="block6">"Ne satıyordunuz siz?"</p>

  <p class="block6">"Bir şey satmıyoruz. Portföy yönetimi yapıyoruz." Cenk daha çok ayrıntı istiyordu. "Cüzdan mı çalıyorsunuz?"</p>

  <p class="block6">Cenk'le tanıştırıldığı anda aşağılık bir varlığın elini sıktığına inanmış olan Gonca çok kısa zamanda küstahlaşma yeteneğine sahipti.</p>

  <p class="block6">"Sizde olmayan bir şeyi yönetiyoruz: parayı."</p>

  <p class="block6">Cenk'in gözünün önüne bir tişört geldi. Gonca'nın üzerinde görmeyi isteyeceği bir tişört. Önünde şöyle yazacaktı: "O kaltak: 7 saniye." Kullandığı arabalarda merak ettiği temel özellik, makinenin saatte 100 km hıza kaç saniyede ulaştığıydı. Belki Gonca hiçbir zaman saatte 100 km hızla hareket edemeyecekti ama 7 saniye içinde sıfır noktasından kaltaklık noktasına ulaşabiliyordu. Büyük bir başarı diye düşündü Cenk "İyi işçilik!" diyecekti ki, kimsenin sözünden bir şey anlamayacağını fark edip diyalog mantığına daha çok oturan bir cümleyi ağzından çıkardı:</p>

  <p class="block6">"Belki paramız yok ama bir gün çok zengin olacağız."</p>

  <p class="block6">İnsan daha tesadüfün ne denli şaşırtıcı bir gerçek olduğunu anlayamadığı için yan yana gelen ya da aynı zamanda gerçekleşen olayları küçümsemeyi sürdürse de, Cenk'in son cümlesini kurduğu anda Adana'da bir telefon konuşması gerçekleşiyordu. Cenk'in babası avukatından, büyük oğlunu mirasından mahrum bırakmanın hukuki yöntemini öğreniyordu. "Sadece bir önlem" diyordu. Gelişmelere bakacak ve kararını verecekti. Cenk'se konuşmasını sürdürüyordu:</p>

  <p class="block6">"Bu gördüğün dört adam da büyük miraslarla yaşayacaklar. Her ne kadar şimdi cüzdan taşımasalar da o zaman yönetilecek çok portföyleri olacak"</p>

  <p class="block6">Gonca, Cenk'ten hemen orada bir kez daha nefret etti. Çünkü dinlediği, o güne kadar duyduğu en mide bulandırıcı konuşmaydı. Birilerinin ölmesini beklemek, miraslarla yaşamak, hiçbir şey üretmeden, tek bir gün çalışmadan para harcamak... Cenk'in çocukluk arkadaşı olan ve yüzünde sabit bir gülümsemeyle konuşmayı dinleyen Barbaros'a nasıl hâlâ âşık olabildiğini sordu kendine. Neden Barbaros'u, onun içinde yaşamak isteyecek kadar seviyordu? Hiçbir yanıt gelmedi sorusuyla buluşmaya. Gelseydi de tanıyamazdı. Çünkü Gonca aşkın İQ düşürücü yan etkisinin altındaydı.</p>

  <p class="block6">Kadınlar piçlerle tanışırlar. Sorumsuzluklarına ve hayatın işlevsel alanlarının dışındaki uzmanlıklarına hayran kalırlar. Geçmişin, geleceğin, hatıraların ve ideallerin konuşulmadığı masalarda uzun uzun edilerek hazırlatılan kokteyller içerler. Bir sonraki iş gününde erişilmesi gereken verimlilik kotaları olmadığı için uzun uzun sevişilen yataklarda uyurlar. Ve sabah, kadınlar piçlere 3.şık uyanırlar. Doğru kişi tarafından çaldırılmasını bekledikleri telefonların yakınlarında sinirlenirler Aile ve dostlarıyla ayarladıkları tanışma randevularına tek taraflı iştiraklerden ötürü özür dilerler. Sorumsuzluğun her türlü içten duyguya karşı duyarsızlığı da içerdiğini düşündükleri gecelerde ağlayarak uyurlar. Ve sabah kadınlar piçlerden nefret ederek uyanırlar.</p>

  <p class="block6">Gonca, sorumsuzluğun duyarsızlığı da içerdiğinin düşünüldüğü aşamadaydı. Barbaros'un yüzünü bir daha görmek istemeyecek hale gelmesine az kalmıştı. Dolayısıyla biraz daha sabır gösterse, bütün kadınların piçleri unuttuğu gibi o da Barbaros'lu gündüzleri, geceleri hatırlamayacak ve kendisiyle aynı sıkletteki erkeklerin ellerinin vücudunda gezmesine izin verecekti. Ama şimdilik, hamilelik yalanını sürdürmeye ve Barbaros'un gözlerinde tek bir parlama görmek için beklemeye kararlıydı. Gonca, aşkın bir ışık olduğunu, kendisinin bir ayna görevi görüp sevgilisinin gözlerine ışığı yansıtacağını ve gözlerin bir an için bile olsa parlayacağını düşünüyordu. Bu yüzden de hiçbir anını kaçırmamak için elinden geldiğince Barbaros'un gözlerine bakıyordu. Ana Cenk kimseye acımıyordu:</p>

  <p class="block6">"Senin gibi profesyonel olamıyoruz biz. Profesyonel insan değiliz. Daha çok, amatörüz. Amatörce yaşıyoruz. Sen profesyonel olduğun için duygularınla hayatı karıştırmıyorsun ama biz o ayrımı yapamıyoruz. Bence sen de istifa etmelisin."</p>

  <p class="block6">Gonca, Barbaros'un gözlerindeki parlamayı kaçıma pahasına, başını Cenk'e çevirdi. Çok sinirlenmişti. Her ne kadar Cenk sadece kelime oyunları yapıyor olsa da Gonca kesinlikle hiçbir oyuna dahil edilmek istemiyordu.</p>

  <p class="block6">"En azından bir işim var. Sizin gibi asalak değilim."</p>

  <p class="block6">Hakan, oturduğu duvardan gördüğü kadarıyla Muzaffer Bey'in, bir kez karşılaştığı ortodontist. Oğlunun apartmanın bahçesine girmesini izledi. Başını kaldırıp Gonca'ya baktı ve kendince bir düzeltme yaptı:</p>

  <p class="block6">"Tufeyli. Ben tufeyliyi tercih ediyorum. Daha edebi duruyor. Hem asalağın içinde salak da var ki bu bize pek uymuyor." Hakaret etmek için sohbetin doğru yerinde ve zamanında olduğunu ancak doğru kelimeyi bulamadığını düşünen Gonca'nın imdadına Hakan'ın son cümlesindeki kelimelerden biri yetişmişti: "Salak! Evet, bence size çok uygun. Kusura bakmayın ama öyle. Bütün gün boş boş oturup saçma sapan şeylerden konuşuyorsunuz. Sonra da insanların size anlayış göstermesini bekliyorsunuz. Bence bu salaklıktan başka bir şey değil."</p>

  <p class="block6">Hakan güldü ve tek gram gururu olmadığı için Afgan'a bakarak konuştu:</p>

  <p class="block6">"Bir kitap okumuştum. Hikaye Çin'de başlıyor... "</p>

  <p class="block6">Gonca biraz önce ettiği hakarete bir roman konusundan esinlenerek verilecek olduğunu düşündüğü yanıtı bütün dikkatiyle dinlemeye başladı.</p>

  <p class="block6">"XVI. yüzyılda bir çocuk doğuyor. Doğumda annesi ölüyor. Ebe kendisini suçlu hissedip intihar ediyor. Ebenin kocası çok zengin bir kadınla tanışıp evleniyor. Ve bunun gibi yüzlerce zincirleme olay meydana geliyor. Zaman ilerliyor ve 2001 yılının Atina'sına geliyoruz. XVI. yüzyılda doğan çocukla başlayan olaylar zinciri 2001 yılında, Atina'daki bir restoran sahibi kadının, kendisini aldattığını öğrendiği için kocası tarafından öldürülmesiyle sona eriyor. İnanılmaz bir roman. Düşünebiliyor musunuz? Yazar, beş yüz yıl boyunca dünyanın çok farklı yerlerinde birbirlerine bir şekilde bağlı olan olayları teker teker anlatıyor. Tabii bir süre sonra sıkıcı geliyor ama mantık fena değil."</p>

  <p class="block6">Gonca'nın yakından tanıdığı piç çeşidi sayısı tek olduğundan, yeni bir çeşitle tanışıyordu. Hakan'ın hiçbir şeyi umursamayan karakteriyle selamlaşıyordu. Ettiği hakaretin tarihe karışması ve tıpası çekilmiş bir küvetteki suyun deliğe hücum etmesi gibi yok olması için Afgan tarafından hayali romana gösterilen ilk tepki yetti:</p>

  <p class="block6">"Çok iyi değil. Hatta biraz kötü. Çünkü iki kez okunmayacak bir roman. Bence romanların iyi olup olmadıklarını anlamak için ikinci kez okumaya çalışmak lazım. Eğer okunabiliyorsa, iyi roman testini geçmiş demektir. Okunmuyorsa, en yakındaki ilkokulun kütüphanesine bağışlanmalıdır. Bir de hangi sayfasından başlarsan başla, okuyabileceğin romanlar vardır. Doğru roman testi için o da iyi bir yöntemdir. İlk okumadan sonra kitabı eline alırsın ve herhangi bir sayfasını açıp okumaya başlarsın. Sonra da istediğin yerde bırakırsın. Eğer o okuduğun birkaç sayfa sana bir şeyler düşündürdüyse roman iyidir."</p>

  <p class="block6">Cenk, Gonca'nın kendilerini üzeceği ya da sinirlendireceğini düşündüğü herhangi bir cümle kurmak için sabırsızlandığını çok net görebiliyordu. Sadece dilini, dişlerini ve ses tellerini kullandı: "Sen ne dersin Gonca?"</p>

  <p class="block6">"Ben gidiyorum!"</p>

  <p class="block6">Sakin görünmeye çalışan Gonca'nın hızlanmış kanının damarlarına çarpa çarpa yol aldığını duyabilecek kadar yakınında oturan Barbaros küçük bir hayvanın büyük hayvanlar tarafından derisinin yüzülmesini seyretmekten sıkılmıştı.</p>

  <p class="block6">"Nereye gidiyorsun Gonca? Daha yemek yiyeceğiz."</p>

  <p class="block6">Sının çeken hayali tebeşiri elinde tutan Barbaros, çenesiyle sağdan sola bir hilal çizdi.</p>

  <p class="block6">"Siz de başka şeylerden bahsedin artık."</p>

  <p class="block6">Düzensiz aralıklarla ve farklı tonlarda üç "Tamam" duyuldu terasta.</p>

  <p class="block6">Afgan, Hakan'a sordu:</p>

  <p class="block6">"Et aldınız mı?" "Aldım."</p>

  <p class="block6">"İyi, haydi, mangalı yakalım."</p>

  <p class="block6">Hakan kendisini duvardan kalkamayacak kadar yorgun hissediyordu. Ruhsal yorgunluğunu Türkçe'ye tercüme etti:</p>

  <p class="block6">"Kim yakacak?"</p>

  <p class="block6">Afgan kundakçı bir karaktere sahipti. Hazırdı yakmaya.</p>

  <p class="block6">"Ben yakarım" dedi. "Sen sadece kömürün yerini söyle." "Mutfak tezgâhının altında açılmamış bir tane var."</p>

  <p class="block6">Cenk ve Afgan aynı anda ayağa kalktılar ve salona geçtiler. Barbaros, hamile sandığı sevgilisinin elini eline aldı. Birbirlerine baktılar ve gülümsediler. Aslında Gonca anlamıştı Barbaros'la hiçbir gelecek hayali kurulamayacağını anlamıştı. Genç adamı çok iyi tanıdığı anlarda bile sanki yeni tanışmış gibi hissettiği anlardan birini yaşıyordu. Bir yabancının elindeydi sağ eli. Ne o gözlerdeki parlama gelecekti, ne de Barbaros birlikte yaşayacakları evin duvarlarında, tablolar asmak için darbeli matkapla delikler açacaktı.</p>

  <p class="block6">Cenk ve Afgan terasa sırayla çıktılar. Cenk'in elinde cep telefonu vardı. Afgan'sa kömür torbasını tutuyordu. Durup göz göze geldiler. Cenk sağ yumruğunu göğüs hizasına kaldırıp içinden başparmağını çıkardı. Sonra işaret parmağını. En sonunda da ortaparmağını. Ve o an, Afgan terasın arka tarafındaki mangala doğru koşmak için ilk adımını attığında Cenk de telefonun ekranındaki kronometreyi başlattı.</p>

  <p class="block6">"Zaman tutuyorum On iki dakikada mangalı yakabileceğini iddia etti de onu deniyoruz."</p>

  <p class="block6">Gonca, bir için polisi ya da itfaiyeyi arayıp Barbaros'la kendisini kurtarmaları için yardım istemeyi düşündü. Çünkü, sahip olduğu bütün bilgilerin aydınlattığı duvarda oynayan filmin adı Yetişkin Geri Zekâlılardı. Barbaros hariç terastaki üç erkeğin de geri zekâlı olduğunu düşünmesi için kendince birçok nedeni vardı. Ve son kez denedi:</p>

  <p class="block6">"Barbaros, gidelim buradan." "Nereye?"</p>

  <p class="block6">"Bu insanların olmadığı bir yere." "Ama onlar her yerde."</p>

  <p class="block6">"Ne demek istediğimi biliyorsun. Beş aydır burada yaşıyorsun ve hiçbir şey yapmıyorsun!"</p>

  <p class="block6">Hakan, Gonca'nın ilk kelimelerini duydu, sonra kadının sesi yavaşça yok oldu ve yerini bir şarkı aldı. Salondan terasa taşan bir şarkı: Village People'dan "I am what I am". Hakan, şarkının sözlerini sessiz dudaklarıyla takip etti. Adını öğrenmek için en küçük zahmete katlanmadığı, grubun devriye polisi kılığındaki zenci şarkıcısı "Böyle olmayı ben seçmedim" cümlesinin İngilizce'sini bağırırken, Hakan da kendi kulaklarına fısıldadı:</p>

  <p class="block6">"İngilizce konuşmayı bilmenin bir yararı yok. Saymasını bilmek yeter. Çünkü İngilizce sadece para saymaya yarar." Barbaros ise Gonca'nın sol kulağına fısıldadı:</p>

  <p class="block6">"Kaç aylıkmış?"</p>

  <p class="block6">Gonca tereddüt etmedi:</p>

  <p class="block6">"İki."</p>

  <p class="block6">Cenk antreye geçmiş ve evde yaşayan herkese içki hazırlamak üzere buzdolabıyla boğuşuyordu. Bir ara, Gonca'yı bayıltıp üzerine dördünün de çullandığı bir sahne düşündü. En son ne zaman seviştiğini hatırlamaya çalıştı. Bir hafta önce Cenevre'de Polonyalı bir fahişeyle, Pakistanlı arkadaşının arabasında sevişmişti. Aslında bu tam bir sevişme değildi. Direksiyondaki Cenk pantolonunun düğmelerini, hemen yanındaki Polonyalı da ağzını açmıştı. Arabaysa hiçbir kırmızı ışıkta durmamıştı. İkinci Dünya Savaşı sonundaki Berlin'in merkezini andıran mutfağın tezgahlarındaki temiz bardakları ayıklamaya çalışırken kapı zilini duydu. Zili üretenler, bir kuşun ötüşünü andırması için ellerinden geleni yapmışlar ancak otuz yıl sonra kuşun da, zilin de neslinin tükenebileceğim düşünememişlerdi. Zili devreye sokan düğme, iki ay önce apartmanın içi beyaza boyanırken fırçalardan payına düşeni almış olması sonucunda bir kamuflaja kavuşmuş, dolayısıyla canlı kulaklar ölü kuş ötüşlerinden kurtulmuştu. Ancak şu an için kapının ardındaki her kimse, neden olduğu elektrikli çığlığa aldırmıyordu. Cenk sinirlendi. Çünkü yeterince temiz bardak yoktu. Çünkü babası kanserdi. Çünkü parasını çaldığı Pakistanlı arkadaşının anlattığı komik hikâyeleri hatırlamıştı. Çünkü bir orospu çocuğu parmağını kapıya vurmak için değil, zil düğmesine basmak için kullanıyordu. Elindeki bulaşık süngerini fırlattı. Sünger, duvarın seramiğine yapıştı ve musluğun sırtına çarptıktan sonra evyede kayboldu. Dört büyük adım sonra sol eli kapının tokmağındaydı. Aşağı indirdi ve kapıyı açtı. Ama zili bir enstrümanla karıştıran kişi böylesi hızlı bir manzara değişimine hazırlıklı olmadığı için bir adım geri attı. Ve sadece "Benim, Nilay" diyebildi.</p>

  <p class="block6">Cenk kıstığı gözlerini açtı. Ağzının aşağıya büktüğü kenarlarını yukarı kaldırdı. Kanser olan babasını, Pakistanlı arkadaşını ve satın aldığı her üründe cinsel anlamda kazıklandığını fonetik olarak hatırlatan Fuct marka giysiler koleksiyonu yapmasına neden olan ruhunu unuttu.</p>

  <p class="block6">"Nilay! Hoş geldin!"</p>

  <p class="block6">Sağ elini uzattı ve biraz önce kırmayı düşündüğü parmağın da dahil olduğu sol eli yakalayıp, bağlı olduğu bedeni kendine doğru çekti. Bedene boyundan bağlı kafanın aşağılarındaki dudakların birleştiği noktayı kendi ağzıyla zorladı. Nilay ve Cenk, üç yıl sonra ilk kez öpüştüler. Cenk öpüşmeyi birçok denemesinden sonra mükemmel düzeye çıkarmıştı. Dişlerin çarpışmasından ve dudaklar uzaklaşınca çevrelerinde ıslaklık kalmasından nefret ederdi. Rocky Horror Picture Show adındaki filmi elli üç kez izlemiş ve erkeklerle kadınların dudaklarından girip beyinlerinden çıkmıştı. Erkeklerle daha ileriye gitmemiş ama beyinlerde mola verdiği yolculuğunu kadınların kalplerinde noktalamıştı. Antredeki öpüşme sahnesi sona erdiğinde ve Nilay'la Cenk'in arasına sosyal bir mesafe girdiğinde ilk konuşan, yanlarına gelen Hakan oldu:</p>

  <p class="block6">"Dernek gelebildin."</p>

  <p class="block6">Nilay'ın gözleri Cenk'te kalmış ama bedeni çoktan Hakan'ın kollarının arasına girmişti.</p>

  <p class="block6">"Evet, sonunda gelebildim."</p>

  <p class="block6">Hakan, önce Nilay'ın sonra Cenk'in gözlerine bakıp konuştu: "Kusura bakma Cenk. Ama Nilay'ı aramak zorundaydım. Ne zamandır seni soruyordu."</p>

  <p class="block6">Cenk kızmıyordu, aksine Hakan'a minnettardı. Polonyalı fahişeyle yarım bıraktığını Nilay'la tamlayabileceğini düşündükçe, ağzı hiç kapanmayacakmış gibi gülüyordu. Hem gülüp hem konuştu:</p>

  <p class="block6">"Tabii ki kızmadım. Hatta ben arayacaktım. Ama bu kadar zamandan sonra, doğrusu utanıyordum. Nasılsın Nilay? Dur! Hiçbir şey söyleme. Şimdi siz terasa gidin. Ben bütün içkileri hazırlayıp geliyorum. Orada konuşuruz."</p>

  <p class="block6">Nilay, üç yıldan sonra Cenk tarafından öpülmenin ve Rüzgar Gibi Geçti'nin afişindekine benzer bir sarılmanın etkisinden, sol kolunu salonun kapısına doğru çeken Hakan tarafından çıkarıldı. Her ne kadar Scarlett O'Hara'ya benzemese de Rocky Horror Picture Show'u Cenk'le beraber birkaç kez izlemiş ve Susan Sarandon'ın söylediği bir şarkıdaki "I've tasted blood and I want more!" cümlesini hiç unutmamıştı. O cümle bir kez tadılan kandan asla vazgeçememeyi anlatsa da Nilay için başka anlamları vardı. Bunlardan biri de, araya neler girerse girsin, Cenk'in dudaklarındaki günahın sonsuza dek kölesi olabileceğiydi. Nilay, Cenk'le aynı liseden mezundu ve bir avukat olmuştu. Annesi, aylık magazin dergilerinde fotoğrafları olan genç erkeklerle tanışmasını sağlamış ve soyadına yaraşır bir evlilik gerçekleştirmesi için gerekli adımları atmıştı. Ama her şeyi altüst edebilecek etkiye sahip olan "homme fatal" faktörünü unutmuştu. Nico İcon için yazılmış "Femme Fatale" adındaki şarkı her ne kadar baştan çıkarmak için yaşayan ve karşı konulmaz bir kadının hikâyesini anlatsa da, terastaki duyulmaz şarkı Cenk için erkeklere uyarlanarak söyleniyordu. En azından Nilay öyle düşünüyordu. Oysa Cenk'in, adliye koridorlarında volta atan küçük sahtekârlardan sadece birkaç farkı vardı. Ama Nilay daha o kadar avukat olmamıştı. Hiçbir zaman Cenk'le gerçek bir ilişki yaşayanmış ve bu yüzden genç adamın korkutucu ve üzücü yanlarına tanık olmamıştı. Daima bir halayı kadar süren sayısız evlilikler yapmış bir çift gibi, yaşadıkları hayat onları birkaç haftadan sonra ayırmış ve kimse kimseyi suçlamamıştı. Dolayısıyla ortak anılar, zamanın kirleteceği kadar uzun değildi. Elindeki büyük ahşap tepsiye, dolu kadehleri dikkatle yerleştiren Cenk o anıları düşünüyordu. Yataktan çıkmadıkları saatleri, kahkahadan çenelerini acıttıkları geceleri...</p>

  <p class="block6">Piçler, âşık oldukları kadınların kendilerini kurtaracaklarını düşünür. Oysa hiçbir kadın dünyaya bir piçi kurtarmak için gelmemiştir. Cenk, onlarca kadın tarafından terk edilmiş olmasına rağmen bu gerçeğin farkına varmamıştır. Nilay'ı öptüğü anda kurtarıcısı olarak belirlemiş ve bir girdaba benzeyen hayatının acil çıkış kapısının üzerindeki tabelaya genç kadının adını yazmıştır. Oysa Nilay'ın yangında ilk kurtarılması gerekenler listesinde bile Cenk'in adı yoktur. Çünkü Nilay, Cenk'ten farklı olarak diğer insanlardan farksızdır. Ve "homme fatal"leri çekici bulan bütün kadınlar gibi onlara sadece geceleri eşlik etmeyi tercih eder. Cenk'in bir piç olduğunu öğrendiği anda ise buharlaşmak için tereddüt etmez. Gonca kadar duygusal değildir. Annesinin üye olduğu kulüplerin yemeklerinde tanıştırıldığı erkeklere dönmek çok zamanını almaz. Hele hamilelik yalanları gibi umutsuz oyunları asla oynamaz. Çünkü Nilay nerede durması gerektiğini bilir. Haritada olmayan yollardan geçmez. Oysa Cenkler o yolların kaldırımlarında oturur ve kendilerini kurtaracak Nilay'ları beklerler.</p>

  <p class="block6">Cenk, belinin hizasında tuttuğu tepsideki kadehleri titreterek terasa çıktığında Afgan'ın yanan mangalı plastik masanın yanına taşımış olduğunu gördü ve elindeki telefonun durmuş kronometresini yüksek sesle okuyuşunu duydu:</p>

  <p class="block6">"On dakika elli iki saniye ve küsur. Evet, Cenk Bey, buna ne diyorsunuz?"</p>

  <p class="block6">Cenk'in diyebileceği hiçbir şey yoktu. Ne biraz önce tecavüz etmeyi düşündüğü Gonca'ya, ne de şımarıkça sırıtan Afgan'a bakıyordu. Gözleri terasın alçak duvarına ilişmiş Nilay'daydı. Ama belki küçük bir yanıt verebilirdi. Ayaküstü bir kışkırtma:</p>

  <p class="block6">"Neredeyse on bir dakika, hiç de fena değil. Ben bir keresinde dokuz dakikada yakmıştım."</p>

  <p class="block6">O an için kanıtlanması imkânsız olan bu iddia karşısında Afgan sadece sessizce küfretti. Masanın üzerine konan kadehler, içerikleri ve ağırlıklarına göre paylaşıldıktan sonra herkes kendine bir yer bulup omuriliğini yormayacak bir biçime girdi. Hakan, elindeki rakı kadehini yavaşça kaldırıp "Bize!" dedi. Terastakilerin her biri farklı bir nedenden dolayı bu kelimeyi fazlasıyla ciddiye alıp yüksek sesle tekrarladı:</p>

  <p class="block6">"Bize!"</p>

  <p class="block6">Gonca Barbaros'a, Cenk Nilay'a, Afgan Hakan'a ve diğerleri ellerindeki kadehlere baktı. Hepsi içkisinden bir yudum aldı.</p>

  <p class="block2" id="calibre_pb_6">&nbsp;</p>
</body>
</html>
