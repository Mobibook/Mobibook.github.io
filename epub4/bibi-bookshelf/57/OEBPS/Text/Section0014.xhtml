<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style%28p%29.css" rel="stylesheet" type="text/css" />
</head>

<body>
  <h1>TOINE</h1>

  <p style="text-align: center;"><b>I</b></p>

  <p style="text-align: center;"><b><br /></b></p>

  <p>Toine babayı, yani koca Toine’ı, cicim Toine’ı, Antoine Mâcheble’yi, bir başka adıyla Yakar’ı, Tournevent meyhanecisini on fersah ötelere kadar herkes tanırdı.</p>

  <p>Denize doğru inen vadinin bir kıvrımına sokulmuş bir küçük köyü, hendeklerle, ağaçlarla çevrili on evden oluşan yoksul köyü üne kavuşturan oydu.</p>

  <p>Evler burada, bu yerin adının Tournevent konulmasına neden olan bir büklümün ardında, otlarla, karaçalılarla kaplı bir derede toplanmıştı. Kasırga çıktığı günlerde tekerlek oyuklarına saklanan kuşlar gibi, bu çukurda bir sığmak, denizin zorlu yeline, açıklıklarına, ateş gibi kemirip kavuran, kış donları gibi kurutup yok eden sert, tuzlu yele karşı&nbsp;<span style="text-indent: 1em;">bir sığınak aramış gibiydiler.</span></p>

  <p>Ama tüm köy, çoğu zaman Toine ve durmadan söylediği bir söz, “Cicim, Fransa’da birincidir,” sözü nedeniyle Cicim Toine diye de çağrılan Antoine Mâcheble’nin, bir başka adıyla Yakar’ın tapulu malı gibiydi.</p>

  <p>Cicisi de konyağıydı.</p>

  <p>Yirmi yıldır Cicisi ve Yakarları<a href="#n1" id="n1d"><sup>[1]</sup></a>&nbsp;ile suluyordu çevreyi.</p>

  <p>“Ne içeyim, Toine baba?” diye soruldu mu hep aynı yanıtı verirdi:</p>

  <p>“Bir yakar iç, damadım, işkembeyi ısıtır, kafayı tertemiz eder, gövdeye de birebirdir.”</p>

  <p>Ne evlenmiş bir kızı vardı, ne evlendirilecek. Ama her önüne gelene “damadım” demek eski alışkanlıklarından biriydi.</p>

  <p>Ha, evet! Bucağın, hatta ilçenin en iri adamı olarak tanınırdı. Küçük evi onu içine sığdıramayacak kadar dar, alçak, gülünç bir derecede dar ve alçak görünürdü. Kapısının önünde ayakta durduğunu görenler, “İçeriye nasıl girecek,” diye düşünürlerdi. Hep kapının önünde dururdu. Biri bir şey içmeye geldi mi kendisi de içeriye girerdi hemen, öyle ya, Cicim Toine meyhanesinde içilen her şeyden, küçük kadehine bir pay ayırmak hakkını taşırdı.</p>

  <p>Meyhanesinin tabelasındaki yazı “Dost yatağıydı. Toine baba tüm bölgenin dostuydu; Fecamp’ dan, Montivilliers’den onu görmeye, onu dinleyip eğlenmeye gelenler olurdu, çünkü ölüyü bile güldürebilirdi bu koca adam. İnsanları küstürmeden öyle bir alaya alışı, söylemediğini anlatmak için öyle bir göz kırpışı, öyle bir kalça dövüşü vardı ki, deme gitsin. İsteseniz de, istemeseniz de karnınızdan çekip çıkarırdı kahkahaları. İçki içişi bile görülecek şeydi. İkram edildikçe içer, kurnaz gözünde bir sevinç, çifte keyfinden, önce bir yandan eğlendirirken bir yandan para kazanmak, sonra da şölen vermek keyfinden gelen bir sevinçle içerdi hep.</p>

  <p>“Denizi niçin içmezsin, Toine baba?” diye sorardı bölgenin şakacı kişileri.</p>

  <p>“İki engel var,” diye yanıtlardı, “tuzludur, bir; benim göbek o fincana eğilemeyeceği için şişeye koymak gerekir, iki.”.</p>

  <p>Karısıyla kavgaları da görülecek şeydi. Öyle bir güldürüydü ki, giriş parasını seve seve verirdi insan. Otuz yıldır evliydiler, her gün birbirlerine girerlerdi. Ne var ki, Toine eğlenir, karısıysa küplere binerdi. İri bir köylü kadındı, uzun bacaklı kuşlar gibi yürür, başı azgın bir kedi başına benzerdi. Meyhanecinin ardındaki küçük bir avluda tavuk yetiştirmekle geçirirdi zamanını, kümes hayvanlarını semizleştirme ustalığıyla ün kazanmıştı.</p>

  <p>Fecamp’da kodamanlar bir şölen verdiler mi Toine ananın tavuklarından bir tanesi yenilmedikten sonra yemeğin tadı gelmezdi.</p>

  <p>Ama doğuştan keyifsiz bir kadındı, hiçbir şeyden hoşnut olmazdı. Tüm dünyaya küskündü, en çok da kocasına kızardı. Neşesine, ününe, sağlığına, şişmanlığına kızardı. Hiçbir şey yapmadan para kazandığı için boş gezenin boş kalfası, on adamın yiyebileceğini yediği için de oburların şahı olduğunu söyler, “Böyle bir hayvanın domuz ahırında kalması daha iyi olmaz mı? Yağlılığın bu kadarı da midesini bulandırıyor insanın,” demediği gün olmazdı.</p>

  <p>Sonra suratına karşı,</p>

  <p>“Bekle, bekle biraz hele; bak, görürüz ne olacağını, görürüz! Bir tohum torbası gibi çatlayıverecek bu koca herif!” diye haykırırdı.</p>

  <p>Toine da göbeğini döve döve güler,</p>

  <p>“Hey gidi Tavuk ana, benim kuru tahtam, sen de adam ol da tavuklarını böyle şişmanlat bakalım. Bir dene de görelim,” diye karşılık verirdi.</p>

  <p>Kocaman kolunun üzerinde yenini kaldırır,</p>

  <p>“Al sana bir kanat ucu, al sana!” derdi. Müşteriler keyiflerinden iki büklüm olur, yumruklarını masaya, ayaklarını yere vururlar, bir neşe taşkınlığı içinde yerlere tükürürlerdi.</p>

  <p>Kocakarı öfkeli öfkeli söze başlardı gene:</p>

  <p>“Bekle biraz, bekle hele... bak, ne olacak, göreceğiz... bir buğday çuvalı gibi çatlayıverecek...”</p>

  <p>Müşterilerin kahkahaları arasında, öfkeli öfkeli giderdi.</p>

  <p>Gerçekten de, Toine’a baktı mı bir şaşkınlık duyardı insan, öylesine kaim, şişman, öylesine kırmızı, öylesine tıknefes olmuştu. Kimi kocaman yaratıklar vardır, sanki ölüm türlü kurnazlıklara, türlü şakalara, maskaraca kalleşliklere başvurarak yıkımını alabildiğine gülünçleştirerek eğlenir bunlarla. Toine da bunlardandı işte. Ölüm onda başka insanlardaki gibi ak saçlarda, zayıflıkta, kırışıklarda, “Allahım, ne kadar da değişmiş!” dedirtip titreten, gittikçe artan bir çöküş biçiminde görünecek yerde, onu şişmanlatıp irileştirerek tuhaf bir duruma sokmaktan, kırmızıya, maviye boyamaktan, şişirmekten, ona insanüstü bir sağlık görünüşü vermekten zevk alıyordu; bütün yaratıklarda ortaya çıkardığı biçimsel bozulmalar, onda masum ve acıklı olacak yerde, gülünç, tuhaf, eğlendirici bir görünüşe bürünüyor, Toine ana da buna bakarak,</p>

  <p>“Dur bakalım, dur bakalım,” diye yineliyordu, “bunun sonu neye varır, görürüz.”</p>

  <p><br /></p>

  <p style="text-align: center;"><b>II</b></p>

  <p><br /></p>

  <p>Olan oldu, birdenbire bir inme indi Toine’a, felç olup yatağa düştü. Meyhanede konuşulanları duyabilsin, dostlarla konuşabilsin diye kahvenin bir ince duvarı ardında küçük bir odaya yatırdılar koca adamı. Başını oynatabiliyordu, ama bedenini, o kocaman bedenini ne kaldırmaya olanak vardı, ne yerinden oynatmaya, kımıldamadan yatıyordu. İlk günlerde, koca bacaklarının yeniden azıcık güçleneceği umuluyordu ya çok geçmeden bu umut da yok oldu. Cicim Toine günlerini, gecelerini yatağında geçirdi artık; haftada bir kez, dört komşu ellerinden, ayaklarından tutarak kaldırıyor, yatağı böylece düzeltiliyordu.</p>

  <p>Gene de keyifliydi ya farklı bir keyifti bu, daha çekingen, daha alçakgönüllüydü, bütün gün bağırıp çağıran karısından bir küçük çocuk gibi korkuyordu.</p>

  <p>“Seni gidi koca obur, boş gezenin boş kalfası, düzenbaz herif!” diğer bağırıp duruyordu karısı.</p>

  <p>Yanıt vermiyordu artık. Yalnız kocakarının ardından göz kırpıyor, yatağında dönüyordu, yapabildiği tek şey buydu. Bu edime “kuzey seferi” ya da “güney seferi” adını veriyordu.</p>

  <p>Şimdi büyük eğlencesi, meyhanedeki konuşmaları dinlemek, dostların sesini tanıdığı zaman duvarın ardından konuşmaktı.</p>

  <p>“Hey, damadım, Celestin, sen misin?” diye bağırıyordu.</p>

  <p>Celestin Maloisel de yanıt veriyordu:</p>

  <p>“Benim Toine baba. Dörtnala mı gidiyorsun gene, koca tavşan?”</p>

  <p>“Şimdilik dörtnala gittiğimiz yok. Ama hiç zayıflamadım, dağarcık sağlam.”</p>

  <p>Çok geçmeden, yakın dostlarını odasına çağırmaya başladı, onsuz içtiklerini görüp üzülse bile kendisine yoldaşlık etmiş oluyorlardı.</p>

  <p>“Cicimden tadamamak üzüyor beni, damadım,” diye yineliyordu. “Gerisi vız gelir, ama içememek anamı ağlatıyor.”</p>

  <p>Toine ananın azgın kedi başı beliriyordu pencerede. Bağırıyordu:</p>

  <p>“Şuna bakın, şuna, domuzlar gibi beslemek, yıkamak, temizlemek gerek şimdi koca düzenbazı!” Kocakarı çekildikten sonra, pencereye bazen kırmızı tüylü bir horoz sıçrıyor, meraklı, yuvarlak gözleriyle odaya bakıyor, gürül gürül ötüyordu. Bazen de bir-iki tavuk yatağın dibine kadar uçuyor, yerde kırıntı arıyordu.</p>

  <p>Çok geçmeden, Cicim Toine’ın dostları, her öğle sonu meyhaneyi boşaltarak koca adamın çevresinde gevezelik etmeye başladılar. Varsın yatakta olsundu, hâlâ eğlendiriyordu onları bu Toine maskarası. Şeytanı bile güldürürdü bu herif. Her gün gelenler üç kişiydi; Celestin Maloisel, iri, zayıf, bir elma ağacının gövdesi gibi biraz bükük; Prosper Horslaville, her şeye burnunu sokan, tilki gibi kurnaz, alaycı, kara kuru bir adam; Cesaire Paumelle, hiç konuşmayan, gene de eğlenen biri.</p>

  <p>Avludan bir tahta getirilip yatağın yanma konuluyor, domino oynanıyor, saat ikiden altıya kadar zorlu partiler çevriliyordu.</p>

  <p>Ama çok geçmeden Toine ananın çekilir yanı kalmadı. Düzenbaz kocasının yatağında domino oynayarak eğlenmesine aldırmazlık edemiyor, bir partiye başlandığını gördü mü pürhiddet ileri atılıp tahtayı sallıyor, domino taşlarını alıp kahveye geri götürüyor, bütün gün çalışan zavallılarla alay edercesine eğlenmesine göz yumamayacağını, bu koca yağ tulumunu beslemenin yetip de arttığını söylüyordu.</p>

  <p>Celestin Maloisel ile Cesaire Paumelle başlarını önlerine eğiyorlardı, ama Prosper Horslaville kocakarıyı kızdırıyor, öfkesiyle eğleniyordu.</p>

  <p>Bir gün her zamankinden de fazla kızdığını görünce,</p>

  <p>“Anacığım, ben senin yerinde olsam ne yapardım, biliyor musun?” dedi.</p>

  <p>Toine ana puhu gözlerini üzerine dikerek açıklamasını bekledi.</p>

  <p>“Kocan fırın gibi sıcak, yatağından da hiç çıkmıyor,” dedi adam. “Ben olsam altına yumurta koyup civciv çıkartırdım.”</p>

  <p>Kadın kendisiyle alay ettiğini sanarak şaşkın şaşkın köylüye, kurnaz gözlerine baktı.</p>

  <p>“Bir tavuğu kuluçkaya yatırırken, onu da yatırırdım, beş yumurta bir kolunun altına koyardım, beş de bir kolunun. O da civciv çıkarabilir. Kocan civcivleri çıkarınca, büyütsün diye tavuğa götürürdüm. Böylece tavukların daha da çoğalır, anacığım!”</p>

  <p>Kadın şaşkın şaşkın sordu:</p>

  <p>“Olur mu ki?”</p>

  <p>“Olur elbet!” dedi adam. “Neden olmasınmış! Sıcak bir kutuda civciv çıkartılabildiğine göre, yatakta da çıkartılabilir.”</p>

  <p>Bu düşünce kocakarıyı etkiledi. Yatışmıştı, düşünceli düşünceli gitti.</p>

  <p>Sekiz gün sonra, önlüğünde yumurtalarla, Toine’m odasına girdi.</p>

  <p>“Sarı tavuğu on yumurtayla kuluçkaya yatırdım. On tane de sana getirdim. Kırmamaya çalış,” dedi.</p>

  <p>Toine şaşırmıştı,</p>

  <p>“Derdin ne senin?” diye sordu.</p>

  <p>“Kuluçkaya yatmanı istiyorum, boş gezenin boş kalfası,” dedi karısı.</p>

  <p>Toine önce güldü; sonra, karısı dayatınca, kızdı, direndi, koca kollarının altına sıcaklığıyla açılacak tavuk tohumlan koydurtmaya kesinlikle karşı çıktı.</p>

  <p>Ama kocakarı öfkeli öfkeli,</p>

  <p>“Yumurtaları koydurtmadıkça yahni mahni yok sana,” dedi. “Bak, görürüz.”</p>

  <p>Toine’ın içini bir kaygı sardı, yanıt bile vermedi.</p>

  <p>Saatin öğleyi vurduğunu duydu, seslendi:</p>

  <p>“Hey, kocakarı, bizim yemek pişti mi?”</p>

  <p>Kocakarı mutfaktan,</p>

  <p>“Sana yemek yok ki, koca düzenbaz!” diye bağırdı.</p>

  <p>Toine önce şaka ediyor sandı, bekledi, sonra alttan aldı, yalvardı, küfretti, umutsuzca “güney seferlerine, ‘kuzey seferlerine çıktı, duvara yumruklar indirdi, ama en sonunda yatağına, sol böğrüne beş yumurta konulmasına boyun eğmek zorunda kaldı. Artık çorbasını içebilirdi.</p>

  <p>Dostları geldiler, durumunun iyiden iyiye kötüleştiğini sandılar, öylesine tuhaf, öylesine rahatsız görünüyordu.</p>

  <p>Her günkü parti başladı sonra. Ama Toine bundan hiç tat almaz gibiydi, büyük bir ağırlıkla, sayısız önlemler alarak uzatıyordu elini.</p>

  <p>“Kolun mu bağlandı be?” diye soruyordu Horslaville.</p>

  <p>“Omzuma bir ağırlık çökmüş sanki,” dedi Toine.</p>

  <p>Belediye başkamyla yardımcısı gelmişti. İki kadeh cicim istediler, ülke sorunlarından söz etmeye başladılar. Alçak sesle konuştukları için, Yakar Toine kulağını duvara dayamak istedi, yumurtaları unutup sert bir “kuzey seferi” yaptı, bu yüzden altındaki yumurtalar omlete dönüşüverdi.</p>

  <p>Savurduğu küfür üzerine, Toine ana koşup geldi ve yıkımı anlayarak, üzerini açtı. Önce kımıltısız, kızgın, öylece kalakaldı, erkeğinin böğrüne yapışmış sarı kataplazmayı görünce, soluğu kesilmiş, konuşamayacak duruma gelmişti.</p>

  <p>Sonra, öfkesinden titreye titreye, felçlinin üzerine atıldı, su kıyısında çamaşır tokaçlar gibi, karnına karnına vurmaya başladı. Elleri birbiri ardından boğuk bir gürültüyle, davul çalan tavşan ayakları gibi hızla iniyordu.</p>

  <p>Toine’ın üç dostu öksürüyor, hapşırıyor, çığlıklar koparıyor, boğulacak gibi gülüyorlardı. Koca adam şaşırmıştı, karısının saldırılarını özenle savuşturmaya, öbür yanındaki beş yumurtayı da kırmamaya çalışıyordu.</p>

  <p><br /></p>

  <p style="text-align: center;"><b><a id="bookmark5"></a>III</b></p>

  <p style="text-align: center;"><b><br /></b></p>

  <p>Toine yenildi. Kuluçkaya yatmak, domino partilerinden, her türlü deviniden vazgeçmek zorunda kaldı, öyle ya, ne zaman bir yumurta kırsa, kocakarı vahşileşiyor, zavallıyı yiyecekten yoksun bırakıyordu.</p>

  <p>Sırtüstü uzanmış, gözleri tavanda, kolları kanatlar gibi kalkık, kımıldamadan duruyor, ak kabuklar içindeki tavuk tohumlarını bedeninde ısıtıyordu.</p>

  <p>Artık kımıldamak kadar gürültü etmekten de korkuyormuşçasma alçak sesle konuşuyor, kümeste kendi yaptığı işi yapan sarı tavuğu merak ediyordu.</p>

  <p>“Sarı tavuk yem yedi mi bu gece?” diye soruyordu karısına.</p>

  <p>Kocakarı da, yatakta ve kümeste olgunlaşan piliçlerin düşüncesi, büyüsü içinde, erkeğiyle tavukları arasında mekik dokuyordu.</p>

  <p>Olayı bilen köylüler, meraklı ve ağırbaşlı geliyor, Toine’dan haber soruyordu. Hasta yanma gelir gibi sessiz adımlarla giriyor,</p>

  <p>“İşler yolunda mı?” diye soruyorlardı ilgiyle. “Yolunda olmasına yolunda,” diyordu Toine, “ama ısındıkça kaşınıyorum, derimin üzerinde ürpermeler koşuşuyor.”</p>

  <p>Bir sabah karısı heyecanla içeriye girdi,</p>

  <p>“Sarı tavuk yedi civciv çıkardı. Üç yumurta bozuk çıktı,” dedi.</p>

  <p>Toine yüreğinin çarptığını duydu. Kendisi kaç civciv çıkaracaktı?</p>

  <p>Ana olması yaklaşmış bir kadın sıkıntısıyla: “Benimkiler de yakında çıkar mı dersin?” Kocakarı başarısızlığa uğrama sıkıntısı içinde kıvranıyordu.</p>

  <p>“Bakalım!” dedi öfkeyle.</p>

  <p>Beklediler. Vaktin yaklaştığını haber alan dostlar da geldiler, onlar da kaygı içindeydi.</p>

  <p>Evlerde hep bundan söz ediliyor, komşu kapılardan bilgiler almıyordu. Birdenbire sağ kolunun altında alışılmadık bir kaşıntıyla uyandı. Sol elini buraya uzattı, incecik, sarı tüylerle kaplı bir hayvancık yakaladı, parmaklarının arasında kımıldıyordu.</p>

  <p>Öylesine heyecanlandı ki çığlıklar koparmaya başladı, civcivi bıraktı, o da göğsünün üstünde koştu. Meyhane kalabalıktı. Müşteriler koşup geldiler, dolduruverdiler odayı, sokak cambazlarının çevresinde toplanır gibi bir halka oluşturdular çevresinde, kocakarı da geldi, kocasının sakalı altına sokulan hayvanı özenle aldı.</p>

  <p>Kimsecikler konuşmuyordu artık. Sıcak bir nisan günüydü. Açık pencereden, sarı tavuğun “gurk gurk” diye yavrularını çağırdığı duyuluyordu.</p>

  <p>Toine heyecandan, sıkıntıdan, kaygıdan terliyordu.</p>

  <p>“Bir tanesi de sol kolunun altında,” diye mırıldandı.</p>

  <p>Karısı ince ve zayıf elini yatağa daldırdı, dikkatli ebe devinileriyle ikinci bir civciv çıkardı.</p>

  <p>Komşular görmek istediler. Görülmedik bir şeymiş gibi dikkatle bakarak elden ele dolaştırdılar.</p>

  <p>Yirmi dakika süresince yeni civciv çıkmadı, sonra dördü birden çıktı kabuğundan.</p>

  <p>Orada toplananlar arasında büyük bir uğultu yarattı bu durum. Toine gülümsedi, başarısından hoşnuttu, bu garip babalıktan gurur duymaya başlamıştı. Ne de olsa pek sık rastlanmazdı onun gibilere. Garip adamdı doğrusu!</p>

  <p>“Altı oldu,” dedi. “Hey be, ne doğum bu be!”</p>

  <p>Büyük bir kahkaha koptu kalabalıkta. Kahveye insanlar doluyordu. Kimileri de kapının önünde bekliyordu.</p>

  <p>“Kaç oldu?” diye soruyorlardı.</p>

  <p>“Altı.”</p>

  <p>Toine ana bu yeni aileyi tavuğa götürüyor; tavuk da çılgınca gurk gurk ediyor, gittikçe çoğalan yavrularını barındırabilmek için tüylerini kabartıyor, kanatlarını açabildiği kadar açıyordu.</p>

  <p>“İşte biri daha!” diye haykırdı Toine.</p>

  <p>Yanılmıştı, bir değil, üç taneydi! Bir utkuydu bu! Sonuncu da akşam saat yediye doğru kırdı kabuğu. Bütün yumurtalar iyiydi! Toine, sevincinden çıldırmış gibiydi, kurtulmuştu, başarmıştı, minicik hayvanı sırtından öptü, dudaklarıyla boğuvermesine ramak kaldı. Yaşama kavuşturduğu bu ufak yaratığa karşı bir ana şefkati doğmuştu içinde, ertesi güne kadar yatağında alıkoymak istedi; istedi ya kocakarı erkeğinin yalvarmalarını dinlemedi, ötekiler gibi onu da götürdü.</p>

  <p>Komşular olup bitenleri keyifli keyifli konuşarak çıkıp gittiler. Yalnız Horslaville kalmıştı.</p>

  <p>“Ee, Toine baba,” dedi, “birincisini şöyle salçalı malçalı pişirtip de beni yemeğe çağırır mısın?”</p>

  <p>Salçalı malçalı bir yemek düşüncesi Toine’ın yüzünü aydınlatıverdi.</p>

  <p>“Çağırdım gitti be, damat,” dedi.</p>

  <p>_______________________________________________</p>

  <p><a href="#n1d" id="n1">[1]</a> Şekerle yanmış konyak. (Ç.N.)<br /></p>
</body>
</html>
