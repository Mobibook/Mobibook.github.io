<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>uchikaye</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h1 class="h1baslik" id="calibre_toc_1">GUSTAVE FLAUBERT</h1>

    <p class="normal">(D. 12 Aralık 1821, Rouen – Ö. 8 Mayıs 1880, Croisset, Fransa)</p>

    <p class="normal">Fransız romancı. Fransız edebiyatında gerçekçiliği başlatan yazardır. En ünlü eseri, burjuva hayatını gerçekçi bir anlatımla gözler önüne serdiği ve ahlak dışılıkla suçlanarak hakkında dava açılan <span class="ideitalik">Madam Bovary</span>’dir (1857).</p>

    <p class="normal">Babası, Rouen’daki bir hastanenin başcerrahı ve klinik profesörüydü. Annesi ise önemli devlet memurları yetiştirmiş bir aileden geliyordu. Flaubert yazmaya okul çağında başladı. İlk çalışmasını 1837’de <span class="ideitalik">Le Colibri</span> adlı bir dergide yayımladı. Çevresini keskin bir gözle izliyor ve basmakalıp düşüncelere karşı büyük bir nefret duyuyordu. Kasım 1841’de Paris Hukuk Fakültesi’ne kaydoldu. Yirmi iki yaşındayken sara olduğu düşünülen sinirsel bir rahatsızlığa yakalandığını öğrendi ve eğitimini yarıda bırakarak bütün zamanını edebiyata ayırdı.</p>

    <p class="normal">Flaubert bazı romanlarını genişleterek yeniden yazmıştır. Örneğin, <span class="ideitalik">Novembre</span> (Kasım; 1842) ve <span class="ideitalik">L’Education sentimentale Histoire d’un jeune homme</span> (Bir Delikanlının Hikâyesi, 2 cilt; 1870) aynı romanın iki ayrı versiyonudur. Aynı şekilde Flaubert’in Fransız edebiyatına bir Faust kazandırma girişimi olan <span class="ideitalik">Smarh</span> da 1846-49 arasında, 1856’da, 1870’te ve en sonunda 1874’te <span class="ideitalik">La Tentation de Saint Antoine</span> (Ermiş Antonius ve Şeytan) adıyla yayımlandı. Kitabın dört ayrı versiyonu Flaubert’in düşüncelerinin zaman içinde nasıl değiştiğini gösterir.</p>

    <p class="normal">1849-51 arasında Flaubert, yazar dostu Maxime du Camp ile birlikte Mısır, Filistin, Suriye, Anadolu, Yunanistan ve İtalya’yı dolaştı.</p>

    <p class="normal">1857’de tamamladığı <span class="ideitalik">Madam Bovary</span>, yazarın beş yıl süren çalışmalarının sonucuydu. Ardından Antik Kartaca’yı ele alan <span class="ideitalik">Salammbô</span> (Salambo; 1862) geldi. 1863’te yazdığı <span class="ideitalik">Le Chateau des coeurs</span> (Gönül Şatosu) oyunu ise ilk kez 1880’de basılmıştır.</p>

    <p class="normal">Flaubert’in son yılları, <span class="ideitalik">Bir Delikanlının Hikâyesi</span>’nin pek anlaşılmaması, <span class="ideitalik">Le Sexe faible</span> (Zayıf Cins) ve <span class="ideitalik">La Candidat</span> (Aday) adlı oyunlarının başarısız olması nedeniyle üzüntü içinde geçti. Flaubert uzun romanı <span class="ideitalik">Bouvard et Pécuchet</span> (Bilirbilmezler-Bouvard ile Pécuchet; 1881) üzerinde çalışırken bir süre ara vererek <span class="ideitalik">Trois Contes</span>’u (Üç Hikâye; 1887) yazdı. <span class="ideitalik">Hérodias</span> bu öykülerden biridir.</p>

    <p class="normal">Flaubert bir inme sonucu öldü. Masasının üstünde, bitmemiş bir sayfa ile <span class="ideitalik">Bilirbilmezler-Bouvard ile Pécuchet</span> romanının ikinci cildi için tuttuğu notları kaldı.</p>

    <p class="normal">Diğer eserleri: <span class="ideitalik">Le Dictionnaire des idées reçues</span> (Basmakalıp Düşünceler Sözlüğü; 1913) ve <span class="ideitalik">Bibliomanie</span>’dir (Kitap Deliliği; 1926).</p>
  </div>
</body>
</html>
