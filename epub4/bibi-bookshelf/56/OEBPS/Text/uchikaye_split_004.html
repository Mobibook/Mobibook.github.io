<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>uchikaye</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_2">ÖNSÖZ</h1>

  <p class="normal">Flaubert, 1875 ile 1877 yılları arasında uzun romanı <span class="ideitalik">Bouvard ile Pécuchet</span> üzerindeki çalışmalarını bir süre erteleyerek <span class="ideitalik">Üç Hikâye</span>’yi yazmaya başlar. 1869’dan itibaren edebiyat alanındaki “yenilgilerin”, mali çöküntülerin damgasını vurduğu ve yazarı derin bunalımlara sürükleyen bu dönem, kimi edebiyat eleştirmenlerine ve tarihçilerine göre, onun en önemli metinlerinden biri olan <span class="ideitalik">Üç Hikâye</span>’nin de oluştuğu dönemdir. Yakın dostlarının peş peşe ölümü de yazara, çevresinin gittikçe boşaldığı duygusunu yaşatmakta, mali bunalımı aşmakta güçlük çekmektedir. Flaubert, arkadaşı George Pochet’nin aracılığıyla Coste’da bir otele yerleşip dinlenmeye çekilir ve burada ani bir kararla <span class="ideitalik">Aziz Julien’in Efsanesi</span>’ni yazmaya karar verir. Julien tarihsel bir simadır; 10. yüzyılda Kudüs’te Haçlılara yardım etmek için kurulan bir tür hayır kurumunu çağrıştıran hastanenin kökleri Aziz Julien’e kadar gider. Metnin Fransızca önsözünde verilen bilgilere bakılacak olursa, Flaubert’in Aziz Julien efsanesini kaleme alma düşüncesi, yazarın eski bir projeye dönmesi anlamına gelmektedir.</p>

  <p class="normal">Bu efsaneyi kaleme almak, Flaubert için bir yandan çocukluk yıllarına geri dönmek, bir yandan da ortaçağ konusunda araştırmalara girdiği 1856 yılının birikimlerine el atmak demekti. O yıllarda konuyla ilgili kimi notlar alan Flaubert, <span class="ideitalik">Salammbô</span> projesini araya sokunca, bu notlar değerlendirilmek için yirmi yıl beklemek zorunda kalacaktır.</p>

  <p class="normal">Flaubert’in metni yazarken yararlandığı öteki kaynaklar arasında Langlois’nın Aziz Julien’in efsanevi hayatını anlattığı <span class="ideitalik">Acta Sanctorum, La legende Doree</span> ve Victor Hugo’nun<sup class="calibre4"><a href="../Text/uchikaye_split_009.html#footnote-300-1" id="footnote-300-1-backlink">[*1]</a></sup><span class="ideitalik">Le Legende du Beau Pecopin</span>’i sayılabilir.</p>

  <p class="normal">Flaubert elbette tarihsel bir “gerçekliği” bir kez daha kendi kaleminden aktarmayı amaçlamıyordu. Yararlandığı kaynaklardan edindiği bilgileri kafasındaki tasarıma göre ayıklıyor, değerlendiriyordu. Örneğin Flaubert’in kahramanı yapayalnız ölür. Oysa Aziz Julien’i anlatan kaynaklara göre bu efsanevi figür, kendi anne ve babasını öldürdükten sonra, eşiyle birlikte dünyanın bambaşka bir köşesine gider ve orada birlikte, sözünü ettiğimiz hastaneyi kurarlar. Böylece hayır yaparak, insanları iyileştirerek günahlarının kefaretini ödemeyi amaçlamaktadır.</p>

  <p class="normal">Flaubert metni üç düzlemde yapılaştırır.</p>

  <p class="normal">Birinci bölüm Julien’in çocukluğunu, av tutkusunu, hayvan katliamını, büyük geyiğin lanetini ve babasının şatosundan kaçışını işler. İkinci düzlemde Julien’in yetişkin dönemi ele alınır, mücadele yılları, evliliği, anne babasını öldürüp kaçışı. Üçüncü düzlem ilk ikisinden daha kısadır. Metin üç blok halinde, bir kilise vitrayı gibi düzenlenmiştir; vitray, üste doğru daralır. Bölümler arasında yer alan boşluklar, her bölümün sonunda Julien’in geçmişi ile bağını koparıp zaman, yer ve kimlik değiştirerek arayışını ya da kaçışını simgelemektedir. Gene de bölümler arasında simetriler göze çarpar; üç bölüm birbirinden tamamen kopuk değildir.</p>

  <p class="normal">Göze batıcı simetri ya da paralellik, özellikle “av sahnelerinde” kendini ele vermektedir. Julien birinci avda bir sürü hayvanı katlederek bir zafer kazanır. Soğuk bir kış gününde, şafaktan günbatımına kadar, Julien doğaya hâkim biri olarak, hayvanların celladı kimliğiyle çıkar karşımıza. Kurban ve fail ilişkisiyle. Büyük geyiğin laneti bu ilk büyük av katliamını noktalar. Julien’in hiçbir hayvanı öldürmeyi başaramadığı ikinci av ise güneyde, sıcak bir yaz gününde, bu kez günbatımından şafağa kadar sürer. İlişki ters dönmüştür; bu sefer hayvanlar Julien’in çevresini kuşatmışlardır.</p>

  <p class="normal">Burada bir parantez açıp Sartre’ın<sup class="calibre4"><a href="../Text/uchikaye_split_009.html#footnote-300-2" id="footnote-300-2-backlink">[*2]</a></sup> vasiyetnamesi sayılabilecek en son ve nicelikçe de büyük yapıtı <span class="ideitalik">L’Idiot de la famille</span> (Ailenin Budalası/delisi) çalışmasının, Gustave Flaubert odağında bir varoluşçu psikoloji kurma girişimi olduğunu hatırlatmak gerekiyor. Anne babasını öldürüp sonunda yapayalnız ölen Julien’i yazarın yaşamöyküsü ile ilintilemek, bu efsaneyi psikanalizin verileriyle değerlendirmek istediğimizde, Sartre’ın çalışması da önemli katkılarda bulunuyor. Sartre sözü geçen çalışmasında, Flaubert’in çocukluk dönemi ilişkisini, baba, anne, ağabey, küçük kardeşinin doğuşu, baba-oğul bağlamında tanımlar. Baba-oğul ilişkisine, bağımlılık, başarısızlık, aşağılık duygusu, boyun eğiş, hınç, kıskançlık gibi kavramsal başlıklarla değinir. Cerrah baba, ikinci çocuğunun kız olmasını istediği için, Gustave’a gerekli sevgiyi göstermezken, baba sözünden çıkmayan anne, oğluna hiç destek veremez; Gustave yedi yaşına kadar okumayı sökemezken, örnek bir öğrenci olan ağabey, baba mesleğini sürdürmeye adaydır. Gustave hep ağabeyi ile karşılaştırılır; başlangıçta gösterdiği okuma güçlüklerinden ötürü de biraz budala olduğu düşünülmüştür.</p>

  <p class="normal">Aziz Julien’e dönecek olursak, bu metni, akıl hastası bir kişinin öyküsü olarak okumak da mümkündür. Çocukluğundan beri Julien’in ailesinin yol açtığı bir durumdur bu; bir nevrotik<sup class="calibre4"><a href="../Text/uchikaye_split_009.html#footnote-300-3" id="footnote-300-3-backlink">[*3]</a></sup> belirti, metnin bütünü içinde kendini ele verip durur. Julien baba simgesi karşısında gerçek kimliğini oluşturmayı bir türlü başaramaz. Acılar çeker, ailesinin kendine bağladığı umutları boşa çıkarmamaya çaba gösterir. Dolayısıyla büyük hayvan katliamını anne babası ile ilişkisinin bir yansıması, onları öldürme isteğinin bir ilk işareti olarak simgeleştirmek mümkündür. Kendi anne babasını hatta herhangi bir anne babayı öldürme isteği, içinde ağır basıp durmaktadır. Böyle yorumlandığında, Flaubert’in, tıpkı Goethe’nin<sup class="calibre4"><a href="../Text/uchikaye_split_009.html#footnote-300-4" id="footnote-300-4-backlink">[*4]</a></sup> Werther’i yaratıp kendi bunalımını estetik düzlemde çözdüğü yorumlarında olduğu gibi, bir estetik çözüm yarattığını düşünebiliriz.</p>

  <p class="ortayazi"><span class="idebold">Saf Bir Kalp</span></p>

  <p class="normal">Flaubert, <span class="ideitalik">Aziz Julien Efsanesi</span>’ni bitirdikten sonra antik çağdan, ortaçağdan ve yakınçağdan birer öyküyle bir üçleme gerçekleştirme tasarımını tamamlamak üzere <span class="ideitalik">Saf Bir Kalp</span> metnini ele almıştır. Aziz Julien’deki fırtınalı hayatın yerini, yalnızlığının ağına adım adım takılan bir insanın yalın, fırtınasız hayatı alır. Flaubert başlangıçta iki taslak üzerinde tereddüt etmiştir. Bunlardan biri yaşlı bir hizmetçi kadının taptığı bir papağan ile ilişkisi, ötekisi yaşlı hizmetçinin doğrudan kendi hayat hikâyesidir.</p>

  <p class="normal"><span class="ideitalik">Saf Bir Kalp</span>’te George Sand’ın,<sup class="calibre4"><a href="../Text/uchikaye_split_009.html#footnote-300-5" id="footnote-300-5-backlink">[*5]</a></sup> Flaubert’e, edebiyatta hayatın gerçekleriyle uğraşma tavsiyesinin etkisi olduğu konusunda edebiyat tarihçileri hemfikirdirler. Félicité’nin hayatı, yazarın kendi hayatından otobiyografik izler de taşır. İsteyen, kendisine yaklaşık elli yıl hizmet ettikten sonra ölen sevgili hizmetçisi Julie ile ilintilendirebilir metni. Olayın geçtiği coğrafya, yazarın gençlik yıllarının da sahnesidir. Trouville Plajı, Pont-I’Evêque, Geffosses çiftliği, kaptan Barbey, papağanı, Altın Kuzu Çiftliği ve David Anne geçmişin metne ulaşan izdüşümleridirler. Elbette gerçek yaşantı kırıntılarının ya da anılarının içine hayalin ve düşüncenin “yarattıkları” da karışıp bir bütün oluşturacaktır. Ama anlatılanın içinde gerçekliğin parçalarının oranı, edebiyat teorisi gereği, o metni bir kurmaca, bir edebiyat metni olmaktan çıkartmaz. Sonuçta anıların, gerçek coğrafya parçalarının anlatıya karışması, dikkatimizi asıl anafikirden, tematik hedeften hiçbir zaman saptırmamalıdır.</p>

  <p class="normal">Flaubert bir mektubunda “kendisi gibi hassas ruhları etkilemek ve onlara gözyaşı döktürmek” olarak belirler amacını. Ama hep biliriz, yazarların kendi eserleri hakkındaki açıklamalar, kasti şaşırtmalar olmadıkları yerde de, genellikle anlamanın yolunu kapar dururlar.</p>

  <p class="normal">Bu anlatıyı dönemin siyasal koşulları içinde okumamız adeta kaçınılmaz bir zorunluluktur. Flaubert’in metni kaleme aldığı dönemde Fransa dinin etkisinin toplumsal hayata hâkim kılınması çabaları ile karşı karşıyaydı. Cumhuriyet, askeri ve dini bir diktatörlüğün cenderesine alınmak isteniyordu. Paris’te dine karşı işlenen suçların yargılanması için Sacre-Coeur bazilikası kurulmuştu. Avrupa’da ve özellikle Fransa’da 1848 devriminin yenilgisi, sosyalist hareketlerin önü alınmaz yaygınlaşma süreci, karşı tepkileri ve baskıları da elbette beraberinde getirmişti. Fransa’da Üçüncü Cumhuriyet, milletvekillerini hacca göndermekten bile çekinmemekteydi. Anlayacağımız, dini konularda hâkim kılınmak istenilen anlayışın dışında düşüncelere yönelmek, riskleri de beraberinde getiriyordu.</p>

  <p class="normal">Flaubert’in cinayet ve şiddetlerle dolu bir hayatın sonunda azizlik mertebesine yükselmiş Aziz Julien’den sonra, şimdi de “Kutsal ruh”u, saman doldurulmuş bir papağanla sembolleştirip kadın kahramanının önüne bir din göstergesi olarak koyması, yeterince tehlikeli olmalıydı. Belki de Flaubert’in ironik ve mesafeli üslubu, ona bu tehlikeyi göğüsleme imkânı vermiş, onu dinsizlik suçlamasından kurtarmıştı.</p>

  <p class="normal">Saf bir köylü kızının doğal becerileriyle hayata tutunma ve bir köşede unutulup gitmesinin, yazarın belirttiği gibi, duyarlı ruhları etkilemenin ötesinde ne anlamlara geldiğine elbette okur karar verecektir.</p>

  <p class="normal">Öykünün kahramanı Félicité sona doğru yaklaştıkça çevresi ıssızlaşıp bir tür “çöle” dönüşür. Hayat ağır ağır sönerken o da yalnızlaşır, sefilleşir. Saflığı, cahilliği içinde hapsolur. Ölürken dudaklarında bir gülümseme vardır. Belki o da bir tür ermiştir… kim bilir? –Kilisenin ermişler kataloğu dışında kalan sahici bir ermiş.</p>

  <p class="ortayazi"><b class="calibre3">Hérodias</b></p>

  <p class="normal">Flaubert, bu ikinci metni yazarken çevresine Vaftizci Yahya’nın<sup class="calibre4"><a href="../Text/uchikaye_split_009.html#footnote-300-6" id="footnote-300-6-backlink">[*6]</a></sup> hayatından esinlenerek bir şeyler yazmak istediğini belirtir. Bu projenin kaynakları hakkında az şey bilinmektedir.</p>

  <p class="normal">Projenin tarihi arka düzlemine bakacak olursak orada Filistin’deki etnik kavgaları, İsa’nın ölümünden üç yıl önce, azınlıklar arasındaki siyasi ve dini çatışmaları buluruz. Romalıların bu tabloya bakış açılarını da buna ekleyebiliriz. Flaubert elbette öteki iki metinden daha uzun olmaması gereken bu üçüncü metinde de okura tarih dersi verme gibi bir kaygı taşımamaktadır; ancak olayların karmaşık dokusu, belli bilgiler olmaksızın konunun ve temanın anlaşılmasını zorlaştırma tehlikesi göstermektedir. Yazar olayların yayılmış olduğu gerçek kırk yıllık süreyi öyküsünde yoğunlaştırıp kısaltmış, kimi olayların kronolojik sırasını değiştirmiştir.</p>

  <p class="normal">Karşımızda bir yandan iktidarı ve toplumsal düzene olan bağlılığı yüzünden her türlü suçu işlemeye hazır olan Vali Herodes Antipas, kanlı bir entrikanın kurbanı olan Vaftizci Yahya öte yanda iki kadın bulunmaktadır.</p>

  <p class="normal"><span class="ideitalik">Hérodias</span>’ta öteki iki öyküye göre daha fazla teatral bir üslup kendini ele verir. Buradaki diyalogların çokluğu, repliklerin kısalığı dikkat çekicidir. Olay kişileri, tıpkı bir sahne oyunundaki gibi birbirleri ardından “ortaya” çıkıp kaybolurlar. Öte yandan yazarın betimlemeleri, diyalogların yerini dolaylı anlatım cümlelerinin alması, kişilerin iç dünyalarının anlatılması gibi tiyatroda düşünülmeyecek şeyler, bu metni bir anlatıya doğru da çeker. Denebilir ki, <span class="ideitalik">Hérodias</span>, metnin kuruluşu bakımından tiyatro ile düzyazı anlatımını bir araya getiren bir denemedir. Hatta Flaubert bir bakıma, kendisinden yaklaşık otuz yıl sonra doğumunu yaşayacak olan sinemanın anlatım ve plan tekniklerinin ilk senaryo denemesini yapmıştır. Örneğin Antipas ile Hérodias’ın tartışma sahnesinde, terasta ön planda görünen Hérodias’tır. Ardından karısını dinlemekten vazgeçip kadraja giren valiyi “görürüz”. Vali karşıdaki Salome’nin siluetini fark edince, anlatıcı karşıdaki evin terasına “yakınlaşma” (zoom) yapar sanki. Salome’yi anlatırken genel plandan yakın planlara ve ayrıntılara geçeriz. Sinema dilinin bu yetkinliğe otuzlarda, kırklarda ulaştığını düşünecek olursak, Flaubert neredeyse seksen, doksan yıl önceden, görsel olanı yazı ile yansıtma gibi bir çaba sergiler bu metinde. Bu, sinema diliyle bir ‘plot’ ile ‘story board’un birleşmesi olarak, özel bir senaryo olarak da anlaşılabilir. Bu anlatının günümüz sinemasından fazla bir yanı vardır: Sinema iç dünyaları yansıtmakta, iç ses gibi zorlama yollara baş vurmanın dışında eli kolu bağlı kalmakta, görüntüye, diyaloğa yansıtabildiğiyle yetinmektedir. Belki de Flaubert metinlerinin sinemalaştırılması düşünüldüğünde (<span class="ideitalik">Madam Bovary</span>’nin bir iki örneği var), sinemanın yolunu açar gibi görünüp, tıkayan bir özelliğidir bu söz konusu metinler. Burada okurun bilinç ve algısına yerleştirilmiş imajlar, hayaller, sinemada onlardan kpup dışa yerleştirileceklerdir.</p>

  <p class="normal">Öte yandan edebiyat kaynakları Flaubert’in görüntü belgelerinden, resim ve gravürlerden de yararlandığını hatırlatmaktadırlar. <span class="ideitalik">Hérodias</span>’ı yazmadan birkaç ay önce, Paris’te Gustav Moreau’nun<sup class="calibre4"><a href="../Text/uchikaye_split_009.html#footnote-300-7" id="footnote-300-7-backlink">[*7]</a></sup> “<span class="ideitalik">Salome</span> <span class="ideitalik">Hérodias’ın önünde dans ederken</span>” ve “<span class="ideitalik">Görünüş</span>” adlı tablolarını görmüştür.</p>

  <p class="ortayazi"><span class="idebold">Yayımlanma ve Eleştiriler</span></p>

  <p class="normal">Flaubert, <span class="ideitalik">Hérodias</span>’ı bitirirken tarif edilemez bir ruh durumu içindedir. “Yeni kesilmiş bir başı seyretmeye ihtiyacım var,” diye yazar Caroline’e (28 Ocak 1877). Dört gün sonra metni bitirir. İki hafta geceli gündüzlü düzeltmeler yapmıştır ve eseri yayımlanmaya hazırdır.</p>

  <p class="normal">12 ile 22 Nisan arasında, eser önce <span class="ideitalik">Moniteur et le bien public</span> dergisinde bölümler halinde yayımlanır. Sonra 24 Nisan’da <span class="ideitalik">Üç Hikâye</span> kitap halinde <span class="ideitalik">Charpentier</span>’den yayımlanır; genelde iyi tepkiler alır ve eleştirmenler tarafından yılın olayı olarak görülür, ama satışları o kadar iyi olmaz. Çünkü, dönemin siyasi çalkantıları, Meclis’in feshedilmesi gibi bir sürü olay, piyasalara olumsuz etki yapmaktadır. Ama sonunda, ortalık yatışınca satışlar da düzelir ve <span class="ideitalik">Charpentier</span>, iki yıldan kısa bir sürede beş baskı yapar. Ancak gene de aynı yayınevinden yayımlanan Zola’nın<sup class="calibre4"><a href="../Text/uchikaye_split_009.html#footnote-300-8" id="footnote-300-8-backlink">[*8]</a></sup><span class="ideitalik">Assommoir</span>’ı (Meyhaneci) yanında fazla parlak bir tiraj değildir bu. Flaubert’den kişisel olarak nefret eden <span class="ideitalik">Brunetiere</span> dışındaki basın, <span class="ideitalik">Üç Hikâye</span>’nin bir şaheser olduğu konusunda hemfikirdir. Flaubert, daha önce hiç görmediği kadar övgü alır. Elbette bütün basının başarı konusunda aynı fikirde olması eserin yanlış anlaşıldığına işarettir. Katolik basının övgüleri yazarın bıyık altından gülmesine neden olur. Ama burada yazarın edebi gelişiminin de etkisi vardır. Eğer Flaubert artık bir “usta” olarak değerlendirilmeye başlandıysa, bunun sebebi, bu eserin ne <span class="ideitalik">Madam Bovary</span> ya da <span class="ideitalik">Education Sentimentale</span> gibi skandala yol açan ne de <span class="ideitalik">Tentation</span> ya da <span class="ideitalik">Salammbô</span> gibi anlaşılmaz bulunan bir eser olmasıdır. Tam tersine <span class="ideitalik">Üç Hikâye</span>, rahatlatıcı bir eserdir. Artık 1877 yılında skandala yol açan ve eleştirmenlerin odak noktası olan Flaubert değil, Zola’dır. George Sand’ın mektupları, Flaubert’in, <span class="ideitalik">Üç Hikâye</span>’sinde, anlatımını natüralizmin anlayış ve tarzı karşısına koyan her şeyi çok net bir biçimde belli etmek istediğini göstermektedir. Zola’nın natüralist yüzey-gerçekçiliği ile yürekleri daralan dönemin eleştirmenleri, Flaubert’e minnettarlık duydular.</p>

  <p class="sagnormal">Veysel Atayman</p>

  <p class="sagnormal">Nisan 2004, İstanbul</p>
</body>
</html>
