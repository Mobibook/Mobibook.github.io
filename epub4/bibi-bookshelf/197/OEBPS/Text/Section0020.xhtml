<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre2">
    <br class="calibre1" />
  </div>

  <h3 class="calibre8"><i class="calibre30">BÖLÜM 15</i></h3>

  <h2 class="calibre16"><i class="calibre30">FIRTINA GELİYOR</i></h2>

  <p class="calibre11">Şimdi Bilbo ve cücelere dönelim. Tüm gece boyunca içlerinden birisi nöbet tutmuş, ama sabah olduğunda hiçbir tehlike izi görmemiş ve duymamışlardı. Ama kuşlar şimdi daha da yoğun bir halde bir araya toplanıyordu. Güneyden gruplar halinde uçarak geliyorlardı; ve Dağ'ın çevresinde yaşayan kargalar yukarda durmaksızın dönüp bağrışıyorlardı.</p>

  <p class="calibre11">'Garip bir şeyler oluyor,' dedi Thorin. 'Sonbahar gezintileri zamanı geçti, üstelik bunlar hep karada yaşayan kuşlardır; sığırcık kuşlan ve ispinoz sürüleri ve uzaklarda da sanki yakında savaş çıkacakmış gibi leş kuşları var!'</p>

  <p class="calibre11">Bilbo birden işaret etti: 'Bakın yine yaşlı ardıçkuşu!' diye bağırdı. 'Smaug dağın yamacını vurduğunda kaçabilmiş herhalde, ama sanınm sümüklüböcekler kaçamamıştır!' Ardıçkuşu kesinlikle oradaydı ve Bilbo onu gösterirken o da onlara doğru uçtu ve yakınlardaki bir taşın üzerine tünedi. Sonra kanatlarını çırptı ve şakıdı. Sonra başını dinliyormuş gibi bir yana düşürdü; sonra yine şakıdı, sonra yine dinledi.</p>

  <p class="calibre11">'Sanırım bize bir şey anlatmak istiyor,' dedi Balin; 'ama bu tür kuşların konuşmasını takip edemiyorum, çok hızlı ve zor. Siz çıkartabiliyor musunuz Bay Baggins?'</p>

  <p class="calibre11">'Pek iyi değil,' dedi Bilbo (işin aslı tek kelimesini bile anlamıyordu); 'ama eski dost çok heyecanlı gözüküyor.' 'Keşke bir kuzgun olsaydı!' dedi Balin.</p>

  <p class="calibre11">'Onları sevmediğini sanırdım! Daha önce bu tarafa gelirken onlara karşı pek çekingendin.'</p>

  <p class="calibre11">'Onlar kargalardı! İğrenç şüpheli görünüşlü yaratıklar! Üstelik kaba da. Bize taktıkları isimleri ardımızdan bağırırlarken duymuşsunuzdur. Ama kuzgunlar başkadır. Onlarla Thror halkı arasında çok iyi bir dostluk vardı; bize sık sık gizli haberler getirirler ve karşılığında da yuvalarında saklamaya imrendikleri türden parlak şeylerle ödüllendirilirlerdi.</p>

  <p class="calibre11">'Çok uzun yıllar yaşarlar ve hafızaları kuvvetlidir ve bildikleri şeyleri çocuklarına miras bırakırlar. Ben delikanlı bir cüceyken kaya kuzgunları arasında pek çok tanıdığım vardı. Bu tepe bir zamanlar Kuzguntepesi diye adlandırılmıştı çünkü burada nöbetçi odasının üzerinde yaşayan ünlü ve bilge bir çift, yaşlı Carc ve karısı vardı. Ama o eski soyun halen buralarda olduğunu sanmıyorum.'</p>

  <p class="calibre11">Tam o konuşmasını bitirmişti ki yaşlı ardıçkuşu yüksek bir çığlık attı ve hemen uçup uzaklaştı.</p>

  <p class="calibre11">'Biz onu anlamayabiliriz, ama bu yaşlı kuşun bizi anladığına eminim,' dedi Balin. 'Şimdi seyredip ne olduğunu görelim!'</p>

  <p class="calibre11">Çok geçmeden bir kanat çırpışı duyuldu ve ardıçkuşu geri geldi; beraberinde de son derece eli ayağı tutmaz yaşlı bir kuş vardı. Pek göremiyordu, zorlukla uçuyordu ve kafasının tepesi keldi. Bayağı cüsseli, yaşını başını çoktan almış bir kuzgundu bu. Önlerindeki toprağa dimdik kondu, kanatlarını bir iki silkeledi ve Thorin'e doğru başını salladı.</p>

  <p class="calibre11">'Ey Thrain oğlu Thorin ve Fundin oğlu Balin,' diye gakladı (ve Bilbo'da, söylediklerini anlayabiliyordu, çünkü kuş dilini değil, konuşma dilini kullanıyordu). 'Ben Carc oğlu Roâc, Cark öldü, ama bir zamanlar sizce iyi tanınırdı. Ben yumurtadan çıkalı yüzotuzbeş yıl oluyor, ama babamın bana söylediklerini unutmadım. Şimdi Dağ'daki yüce&nbsp;kuzgunların şefi benim. Sayımız az, ama halen eski kralı hatırlıyoruz. Halkımın çoğu Güneyde büyük haberler -bazılarını keyifle karşılayacağınız bazılarını da iyi bulmayacağınız - olduğundan dışardalar.</p>

  <p class="calibre11">'Bakın! Kuşlar Güneyden, Doğudan ve Batıdan, Dağ'a ve Dale'e geri toplanıyorlar, çünkü Smaug'un öldüğüne dair bir söz etrafa yayıldı!'</p>

  <p class="calibre11">'Öldü! Öldü mü?'<span class="calibre20">&nbsp;</span>diye bağırdı cüceler. 'Öldü! O halde gereksizce korkmuşuz ve hazine de artık bizim!' Hepsi ayağı fırladılar ve keyifle hoplayıp zıplamaya başladılar.</p>

  <p class="calibre11">'Evet, öldü,' dedi Roac. 'Ardıçkuşu, tüyleri inşallah hiç dökülmesin, onu ölürken görmüş ve onun sözüne güvenebiliriz. Bundan üç gece önce ayın doğuşunda, Esgaroth halkıyla yaptığı savaş sırasında düştüğünü görmüş.'</p>

  <p class="calibre11">Thorin'in cüceleri yatıştırıp kuzgunun haberlerini dinlemesini sağlaması zaman aldı. Sonunda çarpışmanın tüm hikâyesini anlattıktan sonra şöyle devam etti:</p>

  <p class="calibre11">'Keyiflenecek çok şey var Thorin Meşekalkan. Güven içinde salonlarınıza geri dönebilirsiniz; tüm hazine sizin -şimdilik. Ama kuşların yanısıra başkaları da buraya toplanıyor. Muhafızın öldüğü haberi çoktan iyice yayıldı; ve Thror'un servetinin efsanesi de bunca yıl boyunca ününü yitirmedi: Yağmadan pay almaya istekli çok var. Bir Elf ordusu yola çıktı bile ve leş kuşlan da çarpışma ve kan dökülmesi umuduyla onlarla birlikteler. Göl kıyısında halk kendi kederlerinin cüceler yüzünden olduğuna dair konuşup duruyor, çünkü artık evsiz barksızlar ve pek çoğu öldü ve Smaug kasabalarını yerle bir etti. Siz sağ da olsanız, ölü de hâzinenizden tazminat almayı onlar da düşünüyor.</p>

  <p class="calibre11">'Yolunuza kendi bilgeliğiniz karar vermeli; ancak onüç bir zamanlar burada oturan ve şimdi uzaklara dağılan geniş Durin halkının çok küçük bir miktarı. Eğer sözümü dinleyecek olursanız Göl-insanlannın Efendisi'ne güvenmemeli, ancak onun yerine ejderhayı okuyla vuran kişiye güvenmelisiniz. O Dale ırkından ve Grion soyundan Bard'dır; sert, ama dürüst birisidir. Uzun yalnızlıktan sonra cüceler, insanlar ve elfler arasında bir kez daha barış yaşanacaktır, ama derim ki bu size altın ölçüsüyle epey pa halıya patlayabilir. '</p>

  <p class="calibre11">Sonra Thorin öfkeyle öne atıldı: 'Müteşekkiriz Carc'ın oğlu Roac. Sen ve halkın unutulmayacak. Ama sağ olduğumuz sürece altınımızın bir gramını bile, ne hırsızlar çalabilir, ne de zorla alınabilir. Eğer ki daha da teşekkürümüzü kazanmak istiyorsan, bize yaklaşan varsa haberini getir. Ve sizden rica ediyorum; eğer halen genç ve kanadı güçlü olanınız varsa buradan hem doğuda hem de batıda kalan Kuzey dağlarındaki akrabalarımıza haberciler gönderin ve onları kötü durumumuzdan haberdar edin. Ama özellikle Demir Tepeler deki kuzenim Dain'e gidin, çünkü onun iyi silahlanmış pek çok adamı var ve buraya en yakın o oturuyor Acele etmesini de söyleyin!'</p>

  <p class="calibre11">'Bu planın iyi ya da kötü olup olmadığını söylemeyeceğim,' diye gakladı Roac; 'ama yapılabilecekleri yapacağım.' Sonra ağır ağır uçarak uzaklaştı,</p>

  <p class="calibre11">'Şimdi doğruca Dağ'a geri gidelim!' diye bağırdı Thorin, 'Kaybedilecek çok az zamanımız var!'</p>

  <p class="calibre11">'Ve az yemeğimiz!' diye bağırdı bu tür konularda her zaman pratik düşünen Bilbo. Doğruyu söylemek gerekirse o her durumda maceranın ejderhanın ölümüyle sona erdiğini sanıyordu - ki oldukça yanılıyordu - ve olayların huzurlu bir şekilde bağlanması için de kâr payının çoğunu verirdi.</p>

  <p class="calibre11">'Dağa geri gidelim!' diye bağırdı cüceler adeta onu duymamış gibi; böylece o da onlarla birlikte geri dönmek zorunda kaldı.</p>

  <p class="calibre11">Olayların bazılarını önceden bildiğinize göre cücelerin önlerinde halen birkaç günleri olduğunu tahmin edersiniz. Mağaralara bir kez daha baktılar ve tahmin ettikleri gibi yalnızca ön kapının açık kalmış olduğunu gördüler; Tüm diğer kapılar (tabii ki küçük gizli kapı dışında) çok, çok önce Smaug tarafından kırılmış ya da tıkanmıştı ve&nbsp;onlardan hiçbir iz de kalmamıştı. Böylece şimdi girişi sağlamlaştırmak ve bunun uzantısı olarak da yeni bir yol inşa etmek gibi epey zorlu bir işe giriştiler. Eskilerden kalma, inşaatçıların, madencilerin, avcıların kullandığı bir sürü alet vardı ve bu tür işlerde cüceler halen çok yetenekliydiler.</p>

  <p class="calibre11">Onlar çalışırlarken kuzgunlar onlara düzenli olarak haber getirdiler. Bu yolla Elfkral'ın Göl'den yana saptığını öğrendiler ve rahat bir nefes aldılar. Daha da iyisi, midillilerinden üçünün kurtulmuş olduğunu ve Akan Nehir'in kıyılarının aşağısında kalan kumanyalarını, bulunduğu yerden pek de uzak olmayan bir yerlerde başıboş dolandıklarını öğrendiler. Böylece diğerleri işlerine devam ederlerken Fili ve Kili bir kuzgunun rehberliğinde midillileri bulmaya ve geri getirebileceklerini de getirmeye yollandılar.</p>

  <p class="calibre11">Onlar gideli dört gün olmuştu ve bu sırada Göl-insanları ve Elflerin birleşik ordusu aceleyle Dağ'a doğru yaklaşıyordu. Ama şimdi ümitleri daha yüksekti, çünkü dikkatli bir harcamayla haftalarca yetecek yiyecekleri vardı - en çoğu da <span class="calibre19">galetaydı</span> ve çok bıkmışlardı, ama tabii ki <span class="calibre19">galeta</span> hiçbir şey olmamasından daha iyidir - ve kapı da şimdiden açıklığın önüne yığılan kuru, ama çok kalın ve yüksek kare taşlardan yapılma bir duvarla tıkanmıştı.</p>

  <p class="calibre11">Duvarda dışarıya bakabilecekleri (ya da atış yapabilecekleri) delikler vardı, ama girilebilecek bir yer kesinlikle yoktu. İçeri ya da dışarı girip çıkarken merdivenlerle tırmanıyorlar ve malzemeleri iplerle çekiyorlardı, Derenin çıkışı için yeni duvarın altında küçük alçak bir kemer kurmuşlardı; ama girişin yakınlarında dar&nbsp;yatağını öyle değiştirmişlerdi ki dağın duvarından Dale'e doğru gittiği şelalenin başına dek bir havuz uzanıyordu. Yüzmeyi saymazsak şimdi kapıya ulaşmak, yalnızca duvardan bakılınca sağda kalan uçurumun dar çıkıntısından mümkün olabilirdi. Midillileri yalnızca eski köprünün üzerindeki merdivenlerin başına dek getirdiler ve orada yüklerini boşaltarak efendilerine dönmelerini söyleyip, sürücüsüz Güneye gönderdiler.</p>

  <p class="calibre11">Bir gece önlerinde, güneye doğru Dal e tarafında sanki ateş ve meşaleler varmış gibi pek çok ışık aniden belirdi.</p>

  <p class="calibre11">'Geldiler!' dedi Balin. 'Ve kampları da çok büyük. Vadiye alacakaranlık perdesi altında nehrin her iki yakasından birden gelmiş olmalılar.'</p>

  <p class="calibre11">O gece cüceler çok az uyudular. Bir grubun yaklaştığını gördüklerinde sabah halen solgundu. Vadinin başına gelişlerini ve ağır ağır tırmanmalarını duvarlarının ardından izlediler. Çok geçmeden aralarında, hem savaş içinmiş gibi silahlanmış göl insanlarının hem de elf okçuların olduğunu gördüler. Sonunda en öndekiler yıkılan kayalara tırmandılar ve şelalenin tepesinde belirdiler; ve önlerindeki havuzu ve kapının da yeni kesilmiş taşlardan yapılmış bir duvarla tıkanmış olduğunu görmek onları iyice hayrete düşürdü.</p>

  <p class="calibre11">Orada durup işaret eder ve birbirleriyle konuşurlarken Thorin onları selamladı: 'Kimsiniz siz,' diye bağırdı çok yüksek bir sesle, 'Dağ'ın altındaki Kral Thrain oğlu Thorin'in kapısına savaştaymış gibi gelen sizler; arzunuz nedir?'</p>

  <p class="calibre11">Ama hiçbir yanıt vermedi. Bazıları hemen geri döndü, onlar ve diğerleri de bir süre kapıya ve korunuş şekillerine bakıp çok geçmeden öncekileri takip etti. O gün kamp nehrin doğusuna, tam Dağ'ın kolları arasına taşındı. Sonra kayalar çok uzun günlerdir olmadığı gibi sesler ve şarkılarla yankılandı. Ayrıca elf harplarının sesleri ve tatlı bir müzik de vardı; ve müzik yankılanıp onlara yükseldikçe sanki havanın soğuğu kesildi ve hafiften ormanülkesi çiçeklerinin ilkyazda tomurcuklandım yakaladılar müzikte.</p>

  <p class="calibre11">Sonra Bilbo karanlık siperden kaçmak, aşağı gidip ateşlerin etrafındaki ziyafete ve eğlenceye katılmak için can attı. Daha genççe bazı cücelerin de yürekleri kabarmıştı ve her şeyin tersine dönmesini istediklerini ve böyle insanları dost olarak hoş karşılayabileceklerini mırıldandılar; ama Thorin kaşlarını çattı.</p>

  <p class="calibre11">Sonra cüceler kendileri de hazine yığınından geri aldıkları harpları ve diğer müzik aletlerini ortaya çıkarttılar ve Thorin'i yumuşatmak için çaldılar, ama onların şarkıları elfçe bir şarkı değildi ve daha çok, daha önce, Bilbo'nun küçük hobbit-kovuğunda söyledikleri şarkıya benziyordu.</p>

  <p class="calibre11"><span class="calibre19"><br class="calibre1" /></span></p>

  <p class="calibre11"><span class="calibre19">Dağlar altında karanlık ve yüce</span></p>

  <p class="calibre11"><span class="calibre19">Kral geldi salonlarına nice!</span></p>

  <p class="calibre11"><span class="calibre19">Son buldu düşmanı</span>, <span class="calibre19">Dehşetin Ejderi</span>,</p>

  <p class="calibre11"><span class="calibre19">Ve tüm düşmanlan böyle düşüvere.</span></p>

  <p class="calibre11"><span class="calibre19"><br class="calibre1" /></span></p>

  <p class="calibre11"><span class="calibre19">Mızrak uzun, kılıç keskindir,</span></p>

  <p class="calibre11"><span class="calibre19">Ok hızlı, Kapı kuvvetlidir;</span></p>

  <p class="calibre11"><span class="calibre19">Altım koruyan yürekler cesur;</span></p>

  <p class="calibre11"><span class="calibre19">Cüceler artık boşa acı çekmeyecektir.</span></p>

  <p class="calibre11"><span class="calibre19"><br class="calibre1" /></span></p>

  <p class="calibre11"><span class="calibre19">Eskilerin cüceleri güçlü sihirler yaptılar,</span></p>

  <p class="calibre11"><span class="calibre19">İnerken çınlayan çanlar gibi balyozlar</span></p>

  <p class="calibre11"><span class="calibre19">Derin yerlerde, uyur karanlık şeyler de,</span></p>

  <p class="calibre11"><span class="calibre19">Dağlar altında barındırır oyuk salonlar</span>.</p>

  <p class="calibre11"><span class="calibre19"><br class="calibre1" /></span></p>

  <p class="calibre11"><span class="calibre19">Astılar gümüş gerdanlıklara</span></p>

  <p class="calibre11"><span class="calibre19">Işığını yıldızların, geçirdiler taçlara</span></p>

  <p class="calibre11"><span class="calibre19">Ateşini ejderin, bükük tellerden yayılır</span></p>

  <p class="calibre11"><span class="calibre19">Harplerinin melodisi etrafa</span>.</p>

  <p class="calibre11"><span class="calibre19"><br class="calibre1" /></span></p>

  <p class="calibre11"><span class="calibre19">Dağın tahtı özgür bir kez daha!</span></p>

  <p class="calibre11"><span class="calibre19">Ey avare halk, kulak verin çağrılara!</span><br class="calibre1" /></p>

  <p class="calibre11"><span class="calibre19">Koşun gelini Koşun gelin! Issızlıktan buyana!</span></p>

  <p class="calibre11"><span class="calibre19">Kralın ihtiyacı var akraba ve dostlara</span><span class="calibre12">.</span></p>

  <p class="calibre11"><span class="calibre19"><br class="calibre1" /></span></p>

  <p class="calibre11"><span class="calibre19">Şimdi çağırıyoruz soğuk dağlar ardına</span><span class="calibre12">.</span></p>

  <p class="calibre11"><span class="calibre19">'Dönün hadi eskilerin mağaralarına!'</span></p>

  <p class="calibre11"><span class="calibre19">Bekliyor kral Kapılarda işte,</span></p>

  <p class="calibre11"><span class="calibre19">Elleri dolu mücevherler ve altınla.</span></p>

  <p class="calibre11"><span class="calibre19"><br class="calibre1" /></span></p>

  <p class="calibre11"><span class="calibre19">Kral geldi salonlarına nice</span></p>

  <p class="calibre11"><span class="calibre19">Dağlar altında karanlık ve yüce</span><span class="calibre12">.</span></p>

  <p class="calibre11"><span class="calibre19">Dehşetin Ejderi katledildi, öldü</span><span class="calibre12">,</span></p>

  <p class="calibre11"><span class="calibre19">Ve tüm düşmanlarımız da böyle düşüvere!</span></p>

  <p class="calibre11"><br class="calibre1" /></p>

  <p class="calibre11">Bu şarkı Thorin'i hoşnut etti ve tekrar gülümseyip neşelendi; ve Demir Tepeler'e olan uzaklığı ve eğer haber ulaşır ulaşmaz yola çıkarsa Dain Yalnız Dağ'a ulaşana dek ne kadar zaman geçeceğini hesaplamaya başladı. Ama Bilbo'nun yüreği hem şarkıya hem de konuşmaya kapandı. Fazlasıyla savaş kokuyorlardı.</p>

  <p class="calibre11">Ertesi sabah erkenden bir grup mızrakçının nehri geçip, vadiden yukan yürüdüğü görüldü. Beraberlerinde Elfkral'ın yeşil sancağıyla Göl'ün mavi sancağını taşıyorlardı ve tam Kapı'daki surun önünde gelip durana dek ilerlediler.</p>

  <p class="calibre11">Thorin yine onları yüksek bir sesle selamladı; 'Dağ'ın altındaki Kral, Thrain oğlu Thorin'in kapılarına silahlanarak savaşmaya gelen sizler kimsiniz?' Bu sefer yanıt alabildi.</p>

  <p class="calibre11">Siyah saçlı, sert yüzlü bir adam öne çıktı ve bağırdı. 'Selam olsun Thorin! Neden kendini hücresindeki bir hırsız gibi duvarlar ardına atıyorsun? Bizler henüz düşman değiliz ve ümidimizi kaybettiğimiz halde sağ olduğunuz için memnunuz. Biz burada yaşayan hiçkimseyi bulamayacağımızı düşünerek geldik, ama şimdi&nbsp;karşılaştığımıza göre resmi bir görüşme ve meclis söz konusudur.</p>

  <p class="calibre11">'Siz kimsiniz ve neyi resmi olarak görüşeceksiniz?'</p>

  <p class="calibre11">'Ben Bard'ım; ejderhayı ellerimle katledip hâzinenizi kurtardım. Bu sizi hiç mi ilgilendirmiyor? Dale'li Girion'un mirasçılarının doğrudan torunuyum ve sizin hazine yığınınız, yaşlı Smaug'un, onun salon ve kasabalarından çaldığı servetle karışıktır, Bu konuşabileceğimiz türden bir konu değil mi? Dahası Smaug son çarpışmasında Esgaroth insanlarının evlerini yok etti ve ben de şu sıra Efendi'nin hizmetindeyim. Onun adına konuşacak ve size onun halkı için hiçbir sıkıntı ve üzüntü duyup duymadığınızı soracaktım. Onlar darlık zamanlarınızda size yardım ettiler ve şüphesiz böyle düşünülmemiş bile olsa sizler karşılığında yalnızca yıkıntı verdiniz onlara.'</p>

  <p class="calibre11">Şimdi gurur ve sertlikle de söylense bunlar adil ve gerçek sözlerdi; ve Bilbo, Thorin'in bu sözlerin doğruluk payını derhal kabul edeceğini sandı. Tabii ki kimsenin ejderhanın zayıf noktasını onun tek başına bulduğunu hatırlamasını beklemiyordu; ve bu da gayet yerinde bir düşünceydi, çünkü kimse de hatırlamıyordu. Ama ne üzerinde uzua süre bir ejderhanın kuluçkaya yattığı altının gücünü ne de cücevi yürekleri hesaba katıyordu. Geçmiş günlerde Thorin hâzinenin başında uzun saatler geçirmişti ve hâzinenin onda uyandırdığı arzu ağır basıyordu. Özellikle Arkentaşı'nı aramış olmasına rağmen, orada yatan ırkının üzüntüleri ve emeklerinin eski hatıralarıyla yoğrulmuş diğer harika şeylere de yeterince önem veriyordu,</p>

  <p class="calibre11">'En berbat nedenini sona, en iyi yere bırakıyorsun,' diye yanıtladı Thorin. 'Hazinemizi bizden çalan Smaug onun da hayatını veya yuvasını çaldı diye kimse halkımın hazinesinde hak iddia edemez. Hazine onun değil ki onun kötü işlerinin verdiği zarar hâzinenin bir payıyla&nbsp;karşılansın. Göl-insanlarından aldığımız yardım ve malzemelerin bedelini dürüstçe ödeyeceğiz - tam vaktinde. Ama kuvvet tehditi altında hiçbir şey, bir somunun karşılığını bile vermeyiz. Kapımızın önünde silahlı bir ordu durduğu müddetçe sizleri düşman ve hırsız olarak göreceğiz.</p>

  <p class="calibre11">'Eğer hazine yığınını korumasız, bizi de katlolmuş bulsaydınız akrabalarımıza bu mirastan ne tür bir pay ödeyeceğinizin! sormak istiyorum.'</p>

  <p class="calibre11">'Çok yerinde bir soru,' diye yanıtladı Bard. 'Ama ölmediniz ve bizler de hırsız değiliz. Dahası varlıklılar, istediklerinde onlara dostluk göstermiş yoksullara insafın ötesinde acırlar. Ve, her şeye rağmen diğer iddialarım da halen yanıtlanmadı.</p>

  <p class="calibre11">'Daha önce de söylediğim gibi kapımdaki silahlı adamlarla görüşme falan yapmam. Hele ki gayet az sevecenlikle hatırladığım Elfkral halkıyla hiç. Bu tartışmada yerleri yok. Şimdi oklarımız uçuşmadan önce gidin! Ve eğer tekrar benimle konuşacak olursan, önce elf ordusunu ait olduğu ormana götür ve öyle dön, ve eşiğe yaklaşmadan önce tabii silahlarını da yere bırak.'</p>

  <p class="calibre11">'Elfkral dostumdur ve dostluktan başka verecekleri bir şey olmadığı halde ihtiyaçları olduğu an Göl halkının imdadına yetişmiştir,' diye yanıtladı Bard. 'Sözlerinizden pişmanlık duymanız için size zaman vereceğiz. Biz geri gelmeden önce aklınızı başınıza toplayın!' Sonra gitti ve kampına geri döndü.</p>

  <p class="calibre11">Çok saatler geçmeden önce, sancak taşıyıcılar döndüler ve trompetçiler öne çıkıp trompetlerini çaldılar:</p>

  <p class="calibre11">'Esgaroth ve Orman adına,' diye bağırdı birisi, 'kendisini Dağın altındaki kral diye niteleyen Thrain oğlu Thorin Meşekalkan'a konuşuyor ve kendisine, daha önce dile getirilen istekleri iyi düşünmesini ya da bizim düşmanımız ilan edileceğini beyan ediyoruz. En azından hâzinenin onikide birlik kısmını, Girion soyundan, Ejderha katili Bard'a devretmelidir. Bu paydan Bard Esgaroth için gerekli yardıma kendisi katkıda bulunacaktır; ancak Thorin, atalarının eskiden yaptığı gibi civar toprakların dostluk ve onurunu istiyor ise kendi payından bir miktarı Göl insanlarının rahata ermesi için vermelidir.'</p>

  <p class="calibre11">Sonra Thorin boynuzdan bir yayı gerdi ve konuşmacıya bir ok attı. Ok gidip zırha çarptı ve saplanıp titredi.</p>

  <p class="calibre11">'Eğer cevabınız buysa,' diye bağırdı karşılık olarak, Dağ'ın kuşatıldığını beyan ederim. Kendiniz bir uzlaşma ve görüşme istemedikçe buradan ayrılmayacaksınız. Size hiçbir silah doğrultmuyor, fakat sizi altınınızla başbaşa bırakıyoruz. Eğer becerebiliyorsanız, altınınızı yiyebilirsiniz!'</p>

  <p class="calibre11">Bunun üzerine haberciler çabucak ayrıldılar ve cüceleri durumlarını ölçüp biçmeye bıraktılar, Thorin çok sertleşmişti ve aksine insanlar bile onu hatalı bulmaya cesaret edemediler; ama zaten çoğu da onunla hemfikir gözüküyordu - büyük bir olasılıkla, yaşlı, şişman Bombur ve Fili ve Kili dışında. Bilbo, elbette ki olayların böyle gelişmesinden hoşnut değildi. Şimdiye dek Dağla yeterince haşır neşir olmuştu ve İçinde kuşatılmış olmak hiç de zevklerine uygun bir şey değildi.</p>

  <p class="calibre11">'Burası halen tümüyle ejderha kokuyor,' diye homurdandı kendi kendine, 've bu beni hasta ediyor. Ve <span class="calibre19">galeta</span> da boğazıma takılmaya başlıyor.'</p>
</body>
</html>
