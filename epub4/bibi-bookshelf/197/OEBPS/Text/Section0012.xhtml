<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <br class="calibre1" />
  </div>

  <h3 class="calibre8"><i class="calibre30">BÖLÜM 7</i></h3>

  <h2 class="calibre16"><i class="calibre30">TUHAF PANSİYON</i></h2>

  <p class="calibre11">Ertesi sabah Bilbo gözlerine giren günün ilk ışıklarıyla uyandı. Saate bakmak ve gidip çaydanlığı ateşe koymak için fırladı, ancak hiç de evde olmadığının farkına vardı. Bunun üzerine oturdu ve boşu boşuna bir banyo ve fırça diledi durdu, Hiçbirisine kavuşamadı, tıpkı kahvaltı için çay, kızarmış ekmek ya da jambona kavuşamadığı gibi; yalnızca soğuk koyun ve tavşan eti vardı. Üstelik bundan sonra canlı bir başlangıç için hazırlanması gerekiyordu.</p>

  <p class="calibre11">Bu sefer bir kartalın sırtına tırmanmasına ve kanatları arasına sıkıca yapışmasına izin vermişlerdi. Hava üzerinden akıp giderken o gözlerini kapadı. Onbeş koca kuş dağın yamacından havalanırken cüceler hoşça kalmalarını bağırıyorlar ve eğer becerebilirlerse Kartalların Efendisi'ne borçlarını ödeyeceklerine söz veriyorlardı. Güneş her şeyin doğu kıyısına daha yakındı. Sabah serindi. Vadilere ve oyuklara sis çökmüş ve tepelerin doruk ve zirvelerinde oraya buraya sarılmıştı. Bilbo şöyle bir göz atmak için gözünün tekini araladı ve kuşlann çoktan iyice yükseldiğini, dünyanın çook uzaklarda kaldığını ve dağlann arkalarındaki uzaklıklara karıştığını gördü. Gözlerini yumdu ve daha bir sıkı tutundu.</p>

  <p class="calibre11">'Çimdikleyip durma!' dedi kartal, 'Bir tavşan gibi görünsen de bir tavşan gibi korkmana gerek yok. Hafif rüzgârlı, güzel bir sabah. Uçmaktan daha güzel ne olabilir ki?'</p>

  <p class="calibre11">Bilbo şöyle demek isterdi. 'Sıcak bir banyo<span class="calibre20">,</span>&nbsp;ardından da çimenler üzerinde geç yapılan bir kahvaltı;' ama hiçbir şey söylememenin ve azıcık daha gevşek tutmanın daha iyi olacağını düşündü.</p>

  <p class="calibre11">Epeyce bir zaman sonra, o kadar yüksekte olmalarına rağmen kartallar yöneldikleri noktayı görmüş olmalıydılar ki, kocaman helezonlar çizerek döne döne alçalmaya başladılar. Bunu uzun süre sürdürdüler ve hobbit sonunda gözlerini tekrar açtı. Yeryüzü çok daha yakınlaşmıştı ve altlarındaki ağaçlar meşe ve karaağaca benziyordu ve geniş çayırlıklarla tüm bunları bölerek geçen bir nehir vardı. Ancak akıntının tam yolunun ortasında, çepeçevre dolandığı koskoca bir kaya, hatta nerdeyse bir taştan tepe, sanki uzak dağların son uzantısı ya da devlerden bir dev tarafından ovaya doğru milletçe fırlatılmış devasa bir parça gibi duruyordu.</p>

  <p class="calibre11">Kartallar çabucak birer birer bu kayanın tepesine süzüldüler ve yolcularını indirdiler.</p>

  <p class="calibre11">'Yolunuz açık olsun!' diye bağırdılar, 'nereye yollanırsanız yollanın yolunuz açık olsun, taa kartal yuvalarınız yolculuğunuzun sonunda size kavuşana dek!' Bu kartallar arasında söylenen nazik bir sözdü.</p>

  <p class="calibre11">'Kanatlarımzın altındaki rüzgâr sizi güneşin yelken açtığı ve ayın gezindiği yerlere taşısın,' diye yanıtladı doğru cevabı bilen Gandalf.</p>

  <p class="calibre11">Ve böylece ayrıldılar, Ve Kartalların Efendisi ileriki günlerde Tüm Kuşlann Kralı olmasına, alan bir taç ve onbeş kabile şefinin de onunla birlikte altın yakalar (cücelerin onlara verdiği altından yapılma) takmasına rağmen, Bilbo onları bir daha hiç görmedi - Beş Ordular Çarpışmasında taa yükseklerde görmesi hâriç. Ama bu konu öykünün sonunda anlatılacağından şimdi daha fazla söz etmeyeceğiz.</p>

  <p class="calibre11">Taş tepesinin en yukarısında düz bir alan ve pek çok&nbsp;basamakla nehre inen iyice aşınmış bir yol vardı; orada da öte kıyıdaki çimen ülkesine uzanan koca düz taşların oluşturduğu sığ bir bölge vardı. Basamakların dibinde, taş geçidin ucuna doğru küçük bir mağara (çakıllı zeminiyle gayet havadar bir mağara) vardı. Kafile burada toparlanıp ne yapılması gerektiğini tartıştı.</p>

  <p class="calibre11">'Dağlarda hep hepinizin güvende olduğunu (tabii mümkün olduğunca) görmek istedim dedi büyücü, Ve şu ana dek iyi yönetim ve iyi şansla bunu hallettim. Doğrusu şimdi sizlerle gelmeyi planladığımdan da çok daha doğudayız, üstelik her şeye rağmen bu benim maceram değil. Her şey sonuca ulaşmadan kısa bir süre için bir daha gelebilirim, ama bu arada ilgilenmem gereken çok önemli bir iş daha var.'</p>

  <p class="calibre11">Cüceler homurdandılar ve en üzgün hallerini aldılar ve Bilbo ağladı. Gandalf'ın yol boyunca geleceğini ve güçlüklerden kurtulmalarına yardım etmek için hep orada bir yerde olacağını düşünmeye başlamışlardı. 'Hemen şu dakika ortadan kaybolmayacağım,' dedi Gandalf. 'Size bir iki gün daha ayırabilirim. Büyük bir olasılıkla şu anki sıkıntılı durumdan kurtulmanıza yardım edebilirim ve benim de biraz yardıma ihtiyacım var. Yiyeceğimiz, yolluğumuz ve binebileceğimiz midillilerimiz yok ve nerede olduğunuzu bilmiyorsunuz, Şimdi size şunu söyleyebilirim. Eğer dağ geçidini aceleyle terk etmeseydik takip ediyor olmamız gereken patikanın birkaç mil kuzeyindeyiz. Buralara son gelişiminden beri, ki bu yıllar önceydi, yeni gelmedilerse buralarda çok az kişi yaşar. Ama bildiğim birisi var ve çok da uzakta yaşamıyor. Büyük kayadaki - ki sanırım o buraya Taşıtkaya diyor - basamakları yapan işte o birisi. Buraya pek sık gelmez, hatta gündüzleri hiç gelmez ve onu beklemek bir işe yaramaz. Doğrusu çok da tehlikeli olacaktır. Biz gidip onu bulmalıyız; eğer buluşmamızda her şey yolunda giderse, sanırım ayrılacağım ve size kartalların&nbsp;dilediklerini dileyeceğim. “Nereye yollanırsanız yollanın yolunuz açık olsun!" '</p>

  <p class="calibre11">Cüceler kendilerini bırakmaması için Gandalf'a yalvardılar. Ona ejderha altını, gümüş ve mücevher önerdiler, ama o fikrini değiştiremeyecekti. 'Bakarız, bakarız!' dedi, Ve sanırım, sizin ejderha altınınızın - elde ettiğinizde tabii - birazını zaten kazandım.'</p>

  <p class="calibre11">Bundan sonra yalvarmayı kestiler. Sonra giysilerini çıkartıp nehrin fazla derin olmayan dibi taş dolu berrak, sığlık yerinde yıkandılar. Yakıcı ve sıcak olan güneşte kuruduklarında yorgun ve azıcık aç olmalarını saymazsak adeta yeniden doğmuş gibiydiler. Az sonra geçiti geçtiler (tabii hobbiti kucakta taşıyarak) ve uzun yeşil çimlerin arasından, geniş kollu meşe ve uzun karaağaç sıralarından aşağı yürümeye başladılar.</p>

  <p class="calibre11">'Peki niye Taşıtkaya deniliyor?' diye sordu büyücünün yanında giden Bilbo.</p>

  <p class="calibre11">'Taşıtkaya diyor, çünkü Taşıtkaya ona verdiği isim. Bunun gibi şeylere taşıtkaya diyor, ve nu da Taşıtkaya, çünkü evinin yakınında bir tek bu var ve o da bunu iyi bilir.'</p>

  <p class="calibre11">'Kim biliyor? Kim diyor?'</p>

  <p class="calibre11">Ş'u bahsettiğim birisi - çok çok büyük bir insan. Sizleri tanıştırdığımda hepiniz çok nazik olmalısınız. Sizleri yavaş yavaş, ikişer ikişer tanıştıracağım sanırım ve siz de onun canını sıkmamaya dikkat etmelisiniz. Yoksa neler olacağını Tanrı bilir. Neşeli olduğunda yeterince nazik olmasına rağmen öfkeli olduğunda dehşet verici olabilir. Yine de sizi uyarıyorum, çok çabuk öfkelenir.'</p>

  <p class="calibre11">Cüceler büyücünün Bilbo'yla bu şekilde konuştuğunu duyunca etrafına toplandılar. 'Bu, şimdi bizi götürdüğün kişi mi?' diye sordular. 'Daha aklı başında birisini bulamadın mı? Biraz daha açık anlatsan daha iyi olmaz mıydı?' diye&nbsp;devam ettiler.</p>

  <p class="calibre11">'Evet, sizi götürdüğüm kişi o! Hayır bulamazdım! Ve de gayet dikkatli açıklıyordum,' diye yanıtladı büyücü ters ters. Eğer dahasını bilmeniz gerekiyorsa adı Beom. Çok güçlüdür ve bir deri-değiştiricidir.'</p>

  <p class="calibre11">'Ne! Bir kürkçü ha, yani postlarını sincaplara çevirmedikçe tavşanlara tavşan demeyen birisi mi?' diye sordu Bilbo.</p>

  <p class="calibre11">'Aman güzel Tanrım, hayır, hayır, hayIr, HAYIR!' dedi Gandalf. 'Eğer becerebilirseniz aptalca davranmayın Bay Baggins; ve tüm mucizeler adına, evinin birkaç yüz mil civarında olduğunuz sürece sakın bir daha kürkçü sözcüğünü ağzınıza almayın* ve tabii post, pelerin, manşon, kalpak gibi yersiz sözleri de! O bir deri-değiştiricisi. Kendi derisini değiştiriyor, bazen koca kara bir ayı, bazen de kaslı kolları ve koca sakalıyla iri yarı, güçlü kara saçlı bir adam olur. Size daha fazlasını söyleyemem, zaten bu da size yetmeli, Bazıları devler gelmeden önce dağlarda yaşamış olan büyük ve eski ayı soyundan bir ayı olduğunu söylerler. Bazıları İse Smaug ya da dünyanın bu bölgesine gelmiş diğer ejderhalardan ve kuzeyin tepelerine goblinlerin gelmesinden önce yaşamış ilk insandan türemiş bir insan olduğunu. Ben bir şey söyleyemem, yine de sonuncunun asıl hikâye olması hoşuma gider. Pek soru sorulacak birisi değil.</p>

  <p class="calibre11">'Ne olursa olsun kendi büyüsünden başka bir büyü altında değil. Bir meşe ormanında yaşıyor ve büyük ahşap bir evi var; ve bir insan olarak, en az kendisi kadar mükemmel sığırlar ve atlar besler. Bunlar onun için çalışır ve onunla konuşurlar. O da onları yemiyor; yaban hayvanlarını da avlamadığı ve yemediği gibi. Kovan kovan yaban arısı yetiştiriyor ve daha çok bal kaymak yiyerek yaşıyor. Bir ayı olarak epey uzaklara gidiyor. Bir keresinde onu Taşıtkaya'nın tepesinde geceleyin yapayalnız oturup&nbsp;ayın Puslu Dağlar'dan kayboluşunu izlerken gördüm ve ayıların dilinde şöyle gürlediğini duydum: “Bir gün gelecek soyları tükenecek ve ben geri döneceğim!” İşte bu nedenle ben onun bir zamanlar dağdan geldiğine inanıyorum.<span class="calibre12">'</span></p>

  <p class="calibre11">Bilbo ve cücelerin artık düşünecek çok şeyleri vardı ve daha fazla soru sormadılar. Önlerinde yürümeleri gereken uzun bir yol vardı. Tepelerden yukarı ve vadilerden aşağı ağır ağır ilerlediler. Hava iyice ısındı. Bazen ağaçların altında dinlendiler ve Bilbo kendisini öyle aç hissetti ki, eğer yere düşecek kadar olgunlaşmış olsalar meşe palamutlarını bile yiyecekti.</p>

  <p class="calibre11">Sanki özellikle dikilmişçesine aynı türlerin bir arada yetiştiği büyük çiçek tarlalarının tomurcuklanmaya başladıklarını fark ettiklerinde öğleden sonrayı yarılamışlardı. Özellikle yonca vardı, dalgalanan horozibiği ve mor yonca, ve gepgeniş uzanan kısa, beyaz, tatlı bal-kokan yonca tarlaları, Havada bir uğultu, vızlama ve vınlama vardı. Arılar her yere dağılmış çok sıkı çalışıyorlardı. Ne arılardı ama! Bilbo onlar gibisini daha önce hiç görmemişti,</p>

  <p class="calibre11">'Eğer birisi beni sokacak olursa,' diye düşündü, 'Kendim kadar şişerim herhal!'</p>

  <p class="calibre11">Eşekarılarından daha büyüktüler. Erkek anlar başparmağınızdan daha büyüktüler, hem de çok daha büyük ve kapkara vücutlarındaki san bantlar kor altın gibi parıldıyordu.</p>

  <p class="calibre11">'Yaklaşıyoruz,' dedi Gandalf, Arılıkların tam kenarındayız.'</p>

  <p class="calibre11">Bir süre sonra uzun ve yaşlı meşelerden bir kemere ve bunun ardındaki, ne arasından bakabileceğiniz ne de içinden geçebileceğiniz dikenlerin oluşturduğu bir çite geldiler.</p>

  <p class="calibre11">'En iyisi siz burada bekleyin,' dedi büyücü cücelere; 've ben seslendiğimde ya da ıslık çaldığımda arkamdan gelmeye başlayın - gittiğim yolu göreceksiniz - ama dikkat edin yalnızca çifter çifter ve her çiftin arasında da beşer dakika olacak şekilde. Bombur en şişmanınız ve iki kişi sayılacak, o en iyisi en son ve yalnız gelsin. Hadi Bay Baggins! Bu taraflarda bir yerde bir kapı olacak.' Ve lafını bitirir bitirmez gayet korkmuş hobbiti de alıp çit boyunca ilerledi.</p>

  <p class="calibre11">Az sonra ardında bahçeler, bazıları saman damlı düzeltilmemiş kütüklerden yapılmış bir küme alçak ahşap yapı; tahıl ambarları, ahırlar, ağıllar ve uzun alçak ahşap bir evi görebildikleri geniş ve yüksek ahşap bir kapıya geldiler. İçerde, koca çitin güneyinde samandan, çan şekli verilerek yapılmış tepeleriyle sıra sıra kovan vardı, Bir oraya bir buraya gidip gelerek uçuşan, kovanlara bir girip bir çıkan dev anların sesleri her tarafa yayılmıştı.</p>

  <p class="calibre11">Büyücü ve hobbit kulak tırmalarcasına gıcırdayan kapıyı iterek açtılar ve eve doğru giden geniş bir yoldan aşağı indiler. Çok semiz ve iyi tımarlanmış birkaç 'at çimenliğin öte tarafında dizilmişler ve çok akıllı yüzlerle imalı imalı onlara bakıyorlardı: Sonra dört nala yapılara doğru koştular.</p>

  <p class="calibre11">'Yabancıların geldiğini haber vermeye gittiler,' dedi Gandalf.</p>

  <p class="calibre11">Az sonra üç duvarını ahşap ev ve iki uzun kapı kanadının oluşturduğu bir avluya vardılar. Ortada, yanında budanmış dallarıyla koca bir meşe kütüğü duruyordu. Bunun yanındaysa siyah gür sakal ve, saçlı, düğüm düğüm kaslı çıplak koca kolları ve bacakları olan iri biri duruyordu. Dizlerine dek inen yün bir gömlek giymişti ve geniş ağızlı bir baltaya dayanıyordu. Atlar burunları onun omzuna dayalı, yanında duruyorlardı,</p>

  <p class="calibre11">'Hah! İşte geldiler!' dedi atlara. Tehlikeli&nbsp;gözükmüyorlar. Siz gidebilirsiniz!' Gürüldeyen bir kahkaha atıp, baltasını yere bıraktı ve yaklaştı.</p>

  <div class="calibre1">
    <div class="calibre2"><img alt="" class="calibre35" src="../Images/main-28.png" /></div>
  </div>

  <p class="calibre11">Ters ters, 'Kimsiniz ve ne istiyorsunuz?' diye sordu önlerinde durup Gandalf'a tepeden bakarken. Bilbo'ya gelince, adamın kahverengi gömleğinin püsküllü ucuna değmemek için başını eğmesine gerek kalmadan bacaklarının arasından kolayca geçebilirdi.<br class="calibre1" /></p>

  <p class="calibre11">'Ben Gandalf'ım,' dedi büyücü.</p>

  <p class="calibre11">'Adını hiç duymadım,' diye kükredi adam, Teki bu küçük şey de ne?' dedi çalı gibi kaşlarıyla hobbiti süzmek üzere eğilirken.</p>

  <p class="calibre11">'O, Bay Baggins, iyi bir aileden ve en ufak bir kötü ünü olmayan bir hobbit,' dedi Gandalf. Bilbo başını eğerek selam verdi. Çıkartabileceği bir şapkası yoktu ve kaybolan düğmelerinin yokluğunu utançla hissediyordu, 'Ben bir büyücüyüm,' diye devam etti Gandalf. 'Siz beni duymamış olsanız da ben sizi duydum; ama belki Kasvetormanı'nın Güney sınırlarında yaşayan iyi kuzenim Radagast'ı işitmişsinizdir?'</p>

  <p class="calibre11">'Evet; büyücüler kadar kötü biri değil, sanırım. Eskiden onu arada bir görürdüm,' dedi Beorn. 'Pekâlâ şimdi kim olduğunuzu ya da kim olduğunuzu iddia ettiğinizi biliyorum. Ne İstiyorsun?'</p>

  <p class="calibre11">'Doğruyu söylemek gerekirse, tüm yolluğumuzu ve büyük bir olasılıkla yolumuzu kaybettik ve fazlasıyla yardıma ya da en azından öğüde ihtiyacımız var. Dağlardaki goblinlerle korkunç vakitler geçirdiğimizi söyleyebilirim.' 'Goblinler mi?' dedi koca adam daha az ters bir tavırla. 'Oh, yani, onlarla başınız derde girdi, öyle mi? Ne diye yakınlarına gittiniz ki?'</p>

  <p class="calibre11">'Aslında biz de istemedik. Geçmemiz gereken bir geçitte bizi baskına uğrattılar. Batıdan, Topraklar üzerinden, bu ülkelere geliyorduk - neyse bu uzun bir hikâye. '</p>

  <p class="calibre11">'O halde içeri gelip eğer tüm günümü almayacaksa birazını anlatsanız iyi olur,' dedi adam avludan eve açılan karanlık bir kapıdan yolu gösterirken.</p>

  <p class="calibre11">Onu takip ettiler ve kendilerini ortasında bir ocak bulunan geniş bir salonda buldular, Yaz olmasına rağmen odun ateşi yanıyordu ve duman, damdaki bir açıklıktan dışarı çıkabilmek için siyahlaşmış çatı kirişlerine dek yükseliyordu. Yalnızca ateş ve tepesindeki delikle aydınlatılmış bu loş salondan ve daha küçük bir başka kapıdan daha geçip tek tek kütüklerden yapılmış ahşap desteklere oturtulmuş bir verandaya geldiler. Veranda güneye bakıyordu onun seviyesine meyillenmiş batan güneşin basamaklardan hemen sonra başlayan çiçek dolu bahçenin üzerine düşen altın pırıltıları ve içeriyi dolduran ışığıyla hale sıcacıktı.</p>

  <p class="calibre11">Burada ahşap banklara otururlarken Gandalf hikâyesini anlatmaya ve Bilbo'da ayaklarını sarkıtıp sallamaya ve belki yarısını daha önce hiç görmediği için isimlerinin ne olabileceklerini merak ederek bahçedeki çiçeklere bakmaya başladı.</p>

  <p class="calibre11">'Dağlardan bir iki arkadaşla geliyordum ki...' dedi büyücü.</p>

  <p class="calibre11">'Bir iki mi? Ben haliyle yalnız bir kişi bir de şu küçük şeyi görüyorum,' dedi Beorn.</p>

  <p class="calibre11">'Şey, doğruyu söylemek gerekirse, meşgul olup olmadığınızı anlayana dek canınızı bir çoğumuzla sıkmak istemedim. Ama izin verirseniz çağıracağım.'</p>

  <p class="calibre11">'Devam et, çağır bakalım!'</p>

  <p class="calibre11">Bunun üzerine Gandalf keskin bir ıslık çaldı ve birazdan Thorin ve Dori evin çevresinden bahçe yoluyla çıkageldiler ve yerlere kadar eğilip selam verdikten sonra orada dikildiler.</p>

  <p class="calibre11">'Bir üç, demek istedin sanırım!' dedi Beorn. ' Ama bunlar hobbit değilki, bunlar cüce!'</p>

  <p class="calibre11">'Thorin Meşekalkan, hizmetinizdeyim! Dori, hizmetinizdeyim!' dediler iki cüce tekrar yerlere dek eğilirken.</p>

  <p class="calibre11">'Hizmetinize ihtiyacım yok, teşekkür ederim,' dedi Beorn. 'Ama, sizin benimkine ihtiyacınız var galiba. Cücelerden fazla hoşlanmam; ama eğer Thorin (yani Thror'un oğlu Thrain'in oğlu) olduğun doğruysa ve yol arkadaşınız da saygıdeğer olduğundan ve goblinler düşmanlarınız olduğuna ve topraklarımda bir fesatlık için bulunmadığınıza göre - konu açılmışken ne peşindesiniz sahi?'</p>

  <p class="calibre11">'Onlar Kasvetormanı'nın ötelerinde, epeyce doğuda olan babalarının topraklarını ziyaret etmeye gidiyorlar,' diye araya girdi Gandalf, Ve sizin topraklarınızda olmamız tamamıyla kaza eseri. Bizi sizin ülkenizin güneyine düşen yola götürmesi gereken Yüksek Geçit'ten geçiyorduk ki goblinler tarafından saldırıya uğrayınca, size anlatmak üzere olduğum gibi-'</p>

  <p class="calibre11">'Anlatmaya devam et o halde!' dedi hiçbir zaman çok nazik olmayan Beorn.</p>

  <p class="calibre11">'Korkunç bir fırtına vardı; taş devler öfkeyle söylenen kayalardan dışarı fırlamışlardı ve biz de geçidin başındaki bir mağaraya sığındık, yani hobbit ve ben ve bazı yol arkadaşlarım.</p>

  <p class="calibre11">'İkiye bazı mı diyorsunuz?'</p>

  <p class="calibre11">'Şey, hayır, İşin aslı ikiden daha fazlaydılar.'</p>

  <p class="calibre11">'Onlar neredeler? Öldürüldüler mi, yendiler mi, eve mi döndüler?'</p>

  <p class="calibre11">'Şey, hayır, İslık çaldığımda hepsi gelmemiş olmalılar. Utangaçlar sanırım. Görüyorsunuz ya sizin hoşlanacağınızdan daha fazla olmamızdan çok korkuyoruz.'</p>

  <p class="calibre11">'Hadi, yeniden ıslık çal! Anlaşılan bir parti için buradayız ve bir ya da iki fazlası pek fark etmeyecek,' diye&nbsp;homurdandı Beorn.</p>

  <p class="calibre11">Gandalf yemden ıslık çaldı; ama Nori ve Ori, o daha ıslığını bitirmeden ortaya çıktılar, çünkü eğer hatırlarsanız, Gandalf onlara çiftler halinde beşer dakikada bir gelmelerini söylemişti.</p>

  <p class="calibre11">'Merhaba!' dedi Beorn. 'Oldukça çabuk geldiniz -nerelerde saklanıyordunuz? Gelin bakalım benim kutudan fırlayan kuklalar gibi ortalığa çıkan misafirlerim!'</p>

  <p class="calibre11">'Nori, hizmetinizdeyim, Ori hiz...' diye başladılar, ama Beorn sözlerini kesti.</p>

  <p class="calibre11">'Teşekkür ederim. Yardımınıza ihtiyacım olursa isterim, Oturun ve şu hikâyeye devam edelim, daha bitemeden akşam yemeği vakti gelecek.'</p>

  <p class="calibre11">'Uyur uyumaz,' diye devam etti Gandalf, 'mağaranın arkasında bir çatlak açıldı ve goblinler gelip hobbit ve cüceleri ve midilli sürümüzü kaptılar—'</p>

  <p class="calibre11">'Midilli sürüsü mü? Neydiniz siz yahu - gezgin sirk mi? Ya da taşıdığınız yük mü fazlaydı? Ya da genellikle altıya sürü mü dersiniz?'</p>

  <p class="calibre11">'Yo, yo, hayır! İşin aslı altıdan daha fazla midilli vardı, çünkü biz altıdan daha fazlaydık - ah, işte iki kişi daha!' dedi ve tam o sırada Balin ve Dwalin ortaya çıktılar ve selam verirken öyle çok eğildiler ki sakalları taa yerleri süpürdü. Büyük adam önce kaşlarını çatıyordu, ama onlar müthiş derecede nazik olmak için ellerinden geleni yapıp, o kaşlarını çatmayı bırakıp gürleyen bir kahkaha atana dek eğildiler ve başlıklarını dizlerinin önünde sallanıp durdular (ki bu yerinde bir cüce geleneğiydi): Çok komik görünüyorlardı.</p>

  <p class="calibre11">'Sürü, doğruymuş,' dedi, 'Hem de oldukça komik bir sürü. Gelin neşe verici adamlarım, sizin isimleriniz neler? Şimdilik hizmetinizi istemiyorum, yalnızca isimleriniz, sonra da oturun ve şaklabanlığı kesin!'</p>

  <p class="calibre11">'Balin ve Dwalin,' deyip gücenmeye cesaret&nbsp;edemeyerek şaşırmış bir halde pat diye çöküverdiler.</p>

  <p class="calibre11">'Şimdi tekrar devam et bakalım!' dedi Beorn büyücüye, 'Nerede kalmıştım? Hah, tamam - ben yakalanmamıştım. Bir iki goblini bir ışık patlamasıyla öldürdüm-'</p>

  <p class="calibre11">'Güzel!' diye homurdandı Beorn, 'Büyücü olmak biraz iyiymiş o halde.'</p>

  <p class="calibre11">'-ve kapanmadan önce çatlaktan içeri kaydım. Goblinlerle dolu ana salona doğru onları takip ettim. Koca Goblin, otuz kırk silahlı muhafızla birlikte oradaydı, Kendi kendime, 'hepsi birbirine zincirlenmiş olmasaydı bile bir düzine kişi bu kadar çok kişiye karşı ne yapabilirdi ki?' diye düşündüm.'</p>

  <p class="calibre11">'Bir düzine mi? İlk kez sekize bir düzine dendiğini duyuyorum, Yoksa kutudan fırlamamış başka kuklalannda mı var?'</p>

  <p class="calibre11">'Evet, evet, bir, çift daha burada olmalı - Fili ve Kili, sanırım,' dedi Gandalf bu ikisi ortaya çıkıp dikilip güler ve eğilerek selam verirken.</p>

  <p class="calibre11">'Bu kadar yeter!' dedi Beorn, 'Oturun ve sessiz olun! Şimdi devam et Gandalf!'</p>

  <p class="calibre11">Bunun üzerine Gandalf hikâyeyi anlatmaya devam etti ta ki karanlıktaki kavgaya, aşağı kapının bulunuşuna ve Bay Baggins'in kaybolduğunu fark ettiklerinde duydukları korkuya dek. 'Kendimizi saydık ve hobbitin olmadığını gördük yalnız ondördümüz kalmıştı!'</p>

  <p class="calibre11">'Ondört mü? İlk defa ondan bir çıkınca ondört kaldığını duyuyorum, dokuz demek istiyorsunuz ya da grubunuzun tüm isimlerini henüz bana söylemediniz.'</p>

  <p class="calibre11">'Şey, tabii, henüz Oin ve Gloin'i görmediniz. Ve vay canına! İşte geldiler. Umarım canınızı sıktıkları için onları affedersiniz.'</p>

  <p class="calibre11">'Tamam bırak hepsi gelsin! Çabuk olun, buraya gelin siz ikiniz ve oturun. Ama buraya bak Gandalf, şimdi bile yalnızca sen, on cüce ve kaybolan bir hobbit var. Hepsi&nbsp;yalnızca onbir yapıyor (artı bir de kayıp), ondört değil, tabii büyücüler diğer kişilerden farklı saymıyorlarsa. Ama şimdi lütfen hikâyeye devam et,' Beorn elinden geldiğince göstermiyordu, ama gerçekten çok ilgilenmeye başlamıştı. Görüyorsunuz ya, eski günlerde, Gandalf'ın anlattığı dağların büyük bir kısmını biliyordu. Hobbitin yeniden ortaya çıkışını ve taşkaymasıyla aşağı inişlerini ve ormandaki kurt halkasını duyunca başını sallaya sallaya homurdandı.</p>

  <p class="calibre11">Gandalf tüm kurtlar aşağıdayken ağaçlara tırmanışlarına gelince, ayaklandı ve uzun adımlarla dolandı ve mırıldandı: 'Keşke orada olsaydım! Onlara havai fişeklerden fazlasını yuttururdum!'</p>

  <p class="calibre11">'Şey,' dedi Gandalf hikâyesinin iyi bir izlenim bıraktığını görünce mutlulukla, 'Elimden geleni yaptım. Orada öylece kalmıştık, kurtlar aşağıda çıldırmak üzerelerdi ve orman da yer yer parıldıyordu, Goblinler tepelerden aşağı geldiler ve bizi buldular. Keyifle bağrıştılar ve bizimle eğlenen şarkılar söylediler '<span class="calibre19">Onbeş kuş beş köknar ağacında...</span>'</p>

  <p class="calibre11">'Aman tanrım!' diye homurdandı Beorn. 'Sakın goblinlerin sayamadığını iddia etmeyin. Sayabilirler. Oniki onbeş değildir ve onlar da bunu bal gibi bilirler.'</p>

  <p class="calibre11">'Ben de biliyorum. Ama Bifur ve Bofur da oradaydılar. Daha önce tanıştırmaya cesaret edemedim, ama işte geldiler.'</p>

  <p class="calibre11">Bifur ve Bofur içeri geldiler. 'Ve bir de ben!' dedi Bombur nefes nefese arkadan oflayıp puflayarak. Şişmandı ve sona bırakıldığı için de öfkeliydi. Beş dakika beklemeyi reddetmiş ve hemen diğer ikisinin ardından gelmişti.</p>

  <p class="calibre11">'Pekâlâ, şimdi onbeşiniz de burada; ve goblinler de saymayı bildiğine göre sanırım ağaçlarda yalnızca bu kadarı vardı. Şimdi belki daha fazla kesilme olmadan bu hikâyeyi bitirebiliriz.' Bay Baggins işte o zaman Gandalf'ın ne kadar zekice davrandığım anladı. Bölünmeler Beom'un hikâyeyle&nbsp;daha çok ilgilenmesine neden olmuştu ve hikâye onu cüceleri şüpheli dilenciler gibi birden göndermekten alıkoymuştu. Evine mümkün olduğunca kimseyi davet etmezdi. Çok az arkadaşı vardı ve onlar da oldukça uzakta yaşarlardı; ve o da evine bunlardan her seferinde bir çiftten fazlasını hiç davet etmezdi. Şimdiyse avlusunda onbeş yabancı oturuyordu.</p>

  <p class="calibre11">Büyücü hikâyesini bitirdiğinde ve onları kurtarışını ve Taşıtkaya'ya getirilişlerini anlattığında güneş, Puslu Dağlar'ın zirvelerinin ardına çekilmiş ve Beorn'un bahçesindeki gölgeler uzamıştı.</p>

  <p class="calibre11">'Çok güzel bir hikâye!' dedi 'Uzun zamandır duyduklarımın en iyisi. Eğer bütün dilenciler bu kadar güzel bir tane anlatabilecekse, beni bulsalar iyi olur. Hepsini siz uyduruyor olabilirsiniz tabii, ama öyle bile olsa hikâye için bir akşam yemeğini hak ediyorsunuz. Hadi bir şeyler yiyelim!'</p>

  <p class="calibre11">'Evet lütfen!' dediler hepsi bir ağızdan. 'Çok teşekkür ederiz!'</p>

  <p class="calibre11">Şimdi salonun içi oldukça karanlıktı. Beorn ellerini çırptı ve dört güzel beyaz midilli ve birkaç geniş, uzun vücutlu gri köpek içeri geliverdi. Beorn, onlara, sanki hayvan seslerinin konuşmaya döndüğü garip bir dilde bir şeyler söyledi. Onlar da tekrar dışarı çıktılar ve çok geçmeden ağızlarında meşalelerle geldiler ve meşaleleri ateşten yakıp salonun ortadaki ocağa yakın sütunlarındaki alçak dirseklere taktılar. Köpekler istediklerinde arka ayaklan üzerinde durabiliyor ve ön ayaklarıyla bir şeyler taşıyabiliyorlardı. Çabucak yan duvarlardan sehpa-masaları ve ayaklarını çıkarttılar ve ateşin yanma kurdular.</p>

  <p class="calibre11">Sonra mee-mee-mee! duyuldu ve içeri kömür karası kocaman bir koçun önderliğinde kar beyazı koyunlar girdi. Bir tanesi kenarlarına hayvan figürleri işlenmiş beyaz</p>

  <p class="calibre11">bir kıyafet giymişti; diğerleri geniş sırtlarında çanaklar, kocaman düz tabaklar ve bıçaklar ve tahta kaşıklarla dolu tepsiler taşıyorlardı, köpekler bunları alıp çabucak sehpa-masalara yaydılar. Bunlar çok, Bilbo'nun bile rahat edemeyeceği denli alçaktı. Onların arkasından bir midilli, Gandalf ve Thorin için geniş hasır oturaklı, ayakları kısa ve kalın iki alçak tabureyi, masanın diğer ucundan da Beorn'un aynı tarzdaki büyük siyah sandalyesini itti (Beorn burada otururken kocaman ayaklarını masanın altından taa ileriye uzatmıştı). Bunlar salondaki tek sandalyelerdi ve alçak olmalarının nedeni büyük bir olasılıkla ona hizmet eden bu harika hayvanların rahat etmesi içindi. Diğerleri ne üzerine mi oturdular? Unutulmamışlardı. Diğer midilliler Bilbo için bile yeteri kadar alçak, pürüzsüzleştirilmiş ve cilalanmış, yuvarlak, davul şeklindeki kütük parçalarını yuvarlayarak getirdiler; böylece çok geçmeden hepsi Beorn'un masasına oturtulmuştu ve salon uzun yıllardır böyle bir toplantıya tanık olmamıştı.</p>

  <p class="calibre11">Batıdaki Son Evcil Evde yedikleri ve sonrasında Elrond'a hoşça kal dedikleri yemekten bu yana yemedikleri bir ikindi ya da akşam yemeği yediler. Meşalelerin ve ateşin titreyen ışığı üzerlerine vuruyordu ve masada iki uzun balmumu mum vardı. Yedikleri sürece Beorn, derin gürleyen sesiyle dağların bu tarafında bulunan vahşi yerlerle, özellikle de Kuzeye ve Güneye bir günlük at yolculuğu yayılmış. Doğuya giden yollarını engelleyen karanlık ve tehlikeli ormana, yani Kasvetormanı'na dair hikâyeler anlattı.</p>

  <p class="calibre11">Cüceler çok yakında o ormana girme tehlikesine atılacaklarını ve bunun, dağlardan sonra ejderhanın kalesine gelmeden önce geçmeleri gereken tehlikelerin en kötüsü olduğunu bildiklerinden dinleyip sakallarını salladılar. Yemek bittiğinde kendi hikâyelerinden anlatmaya başladılar, ama Beorn'un uykusu gelmişti ve onlara çok az&nbsp;aldırış etti. En çok altın ve gümüş ve mücevherler ve de demircilik hileleriyle yapılabilen şeylerden bahsediyorlardı ve Beorn pek de böyle şeylere aldırır gözükmüyordu: Salonunda altın ya da gümüşten yapılma şeyler yoktu ve bıçak dışındaki bir iki şey de tümüyle metalden yapılmıştı.</p>

  <p class="calibre11">Masada, tahta kadeh-çanaklar bal likörüyle dolu, uzun uzun oturdular. Dışarıya karanlık gece çökmüştü. Salonun ortasındaki ateş taze kütüklerle hazırlanmıştı ve meşaleler söndürülmüştü-, başlarının üstleri ormandaki ağaçlar gibi karanlık arkalarındaki upuzun sütunlarla dans eden alevlerin ışığında oturdular. Sihir ya da değil, Bilbo çatı kirişleri arasında, dallarda esen rüzgâr gibi dolanan baykuş ötüşüne benzer sesler duyduğunu sandı. Çok geçmeden başı uykuyla düşmeye, sesler sanki çok uzaklardan gelmeye başladı, ta ki bir irkilmeyle uyanıncaya dek.</p>

  <p class="calibre11">Koca kapı gıcırdamış ve gürültüyle kapanmıştı. Beorn gitmişti. Cüceler ateşin etrafında bağdaş kurup oturmuşlardı <span class="calibre19">ve</span> o an şarkı söylemeye başladılar. Bazı dizeler şöyleydi, ancak bir sürü dize vardı ve şarkı söylemeleri uzun bir süre devam etti:</p>

  <p class="calibre11"><span class="calibre19"><br class="calibre1" /></span></p>

  <p class="calibre11"><span class="calibre19">Ocağa vurdu rüzgâr uğuldayan,</span></p>

  <p class="calibre11"><span class="calibre19">ama kıpırdamadı tek bir yaprak ormandan,</span></p>

  <p class="calibre11"><span class="calibre19">orada gölgeler gece gündüz büyürler,</span></p>

  <p class="calibre11"><span class="calibre19">ve sessiz sürünür karanlık şeyler altlardan</span>.</p>

  <p class="calibre11"><span class="calibre19"><br class="calibre1" /></span></p>

  <p class="calibre11"><span class="calibre19">Rüzgâr soğuk dağlardan aşağı indi,</span></p>

  <p class="calibre11"><span class="calibre19">bir dalga gibi gürledi ve kükredi;</span></p>

  <p class="calibre11"><span class="calibre19">dallar homurdandı, orman inildedi</span>,</p>

  <p class="calibre11"><span class="calibre19">ve yapraklar topraklara düşüverdi.</span></p>

  <p class="calibre11"><span class="calibre19"><br class="calibre1" /></span></p>

  <p class="calibre11"><span class="calibre19">Rüzgâr Batıdan Doğuya ilerledi;</span></p>

  <p class="calibre11"><span class="calibre19">ormandaki tüm hareket sona erdi</span></p>

  <p class="calibre11"><span class="calibre19">bet ve Hz iniltiler bataklığı izledi</span></p>

  <p class="calibre11"><span class="calibre19">Islık çalan sesleriyse uçup gitmişlerdi.</span></p>

  <p class="calibre11"><span class="calibre19"><br class="calibre1" /></span></p>

  <p class="calibre11"><span class="calibre19">Çimenler hışırdadı, püskülleri kıvrıldı,</span></p>

  <p class="calibre11"><span class="calibre19">kamışlar takırdadı ve bu ses yayıldı</span></p>

  <p class="calibre11"><span class="calibre19">kıpırtılı gölcüklerden, serin semalardan</span></p>

  <p class="calibre11"><span class="calibre19">bulutlar yarışıp dağıldı ve parçalandı.</span><br class="calibre1" /></p>

  <p class="calibre11"><span class="calibre19"><br class="calibre1" /></span></p>

  <p class="calibre11"><span class="calibre19"><span class="calibre19">Çıplak yalnız Dağ'ı geçerek geldi rüzgâr</span></span></p>

  <p class="calibre11"><span class="calibre19">ve ejderhanın ininin tepesini yalar;</span></p>

  <p class="calibre11"><span class="calibre19">orada karanlık ve karanlıkta yatar kayalar sıra sıra</span></p>

  <p class="calibre11"><span class="calibre19">ve uçuşan duman havayı sarar da sarar.</span></p>

  <p class="calibre11"><span class="calibre19"><br class="calibre1" /></span></p>

  <p class="calibre11"><span class="calibre19">Terk etti dünyayı ve başladı uçuşa</span></p>

  <p class="calibre11"><span class="calibre19">gecenin engin denizleri ardına.</span></p>

  <p class="calibre11"><span class="calibre19">Ayın yelkenleri fora, karşı boralara,</span></p>

  <p class="calibre11"><span class="calibre19">ve yıldızlar atılan geceye savrula.</span></p>

  <p class="calibre11"><span class="calibre19"><br class="calibre1" /></span></p>

  <p class="calibre11">Bilbo tekrar uyuklamaya başladı, Gandalf da aniden ayaklandı.<br class="calibre1" /></p>

  <p class="calibre11">'Uyku saatimiz geldi, dedi,' '-bizimkisi tabii, bunun Beorn için gerekli olduğunu sanmıyorum. Bu salonda sağ salim dinlenebiliriz, ama sizi Beorn'un bizden ayrılmadan ,önce söylediklerini unutmamanız konusunda uyarıyorum: Gün doğmadan dışarı çıkmamalısınız, kendi iyiliğiniz için.'</p>

  <p class="calibre11">Bilbo, yatakların çoktan salonun kenarına, sütunlarla dış duvar arasında bir tür yükseltilmiş platform üzerine hazırlandığının farkına vardı. Onun için sazdan yapılmış bir yaygı ve yün battaniyeler vardı. Yaz olmasına rağmen gayet mutlu, battaniyelere sarılıp yattı. Ateş yavaş yavaş yanıyorken uyuyakaldı. Yine de gece bir ara uyandı. Ateş o sıra bir iki köze dönüşmüştü; nefes alış verişlerinden anlaşıldığına göre Gandalf ve cücelerin hepsi uykudaydılar; çatıdaki duman deliğinden içeriye şöyle bir göz atan yükseklerdeki ayın beyaz bir lekesi zemine düşüyordu.</p>

  <p class="calibre11">Dışarda bir hırlama sesi ve sanki büyük bir hayvan kapıyı tırmalıyormuşçasına bir gürültü vardı. Bilbo bunun ne olduğunu ve büyülü şekliyle Beorn olup olamayacağını ve bir ayı olarak içeri gelip onları öldürüp öldürmeyeceğini merak etti. Battaniyelerin iyice altına dalıp başını sakladı ve sonunda korkularına rağmen uyuyakaldı.</p>

  <p class="calibre11">Uyandığında tam sabahtı. Cücelerden biri gölgelerin arasında yattığı yerden üzerine düşmüş ve bam diye platformdan yere yuvarlanmıştı. Düşen Bofur'du ve Bilbo gözlerini açtığında homurdanıyordu.</p>

  <p class="calibre11">'Kalkın tembeller,'dedi, 'yoksa size hiç kahvaltı kalmayacak.'</p>

  <p class="calibre11">Bilbo ayağa fırladı. 'Kahvaltı!'diye bağırdı. 'Nerede kahvaltı?'</p>

  <p class="calibre11">'Çoğu midemizde,'diye yanıtladı salonda dolanan diğer cüceler; ama arta kalanlar verandada. Güneş doğduğundan beri Beorn'u arıyoruz, ama dışarı çıktığımızda kahvaltıyı hazır bulduğumuz halde hiçbir yerde ondan iz yok.'</p>

  <p class="calibre11">'Gandalf nerede?'diye sordu Bilbo, elinden geldiğince çabuk yiyecek bir şeyler bulmak için dışarı çıkarken.</p>

  <p class="calibre11">'Ooo! Dışarlarda bir yerlerde,'dediler ona. Ama akşama dek gün boyunca büyücüden hiçbir iz görmedi. Ancak tam güneş batmadan önce, bütün gün olduğu gibi Beorn'un harika hayvanlarının servis yaptığı hobbit ve diğer cücelerin yemek yediği salona girdi. Önceki geceden beri Beorn'dan hiçbir haber alamamışlardı ve şaşırmaya başlamışlardı.</p>

  <p class="calibre11">'Ev sahibimiz nerede? Ve gün boyunca siz zatialileriniz neredeydiniz?' diye bağırdılar tümü.</p>

  <p class="calibre11">'Birer birer sorun - ve de yemekten sonra! Kahvaltıdan beri bir lokma yemedim.'</p>

  <p class="calibre11">Sonunda Gandalf tabağını ve kupasını itti - iki bütün somun (tereyağı ve bal ve kaymak yığınlarıyla birlikte)&nbsp;yemiş, en az çeyrek litre bal likörü içmişti - ve piposunu çıkarttı, 'Önce ikinci soruyu yanıtlayacağım,'dedi, '-ama olur şey değil! Burası duman-halkaları için mükemmel bir yer!' Zaten uzun bir süre ondan hiçbir şey öğrenemediler, çünkü duman-halkaları yapmak, salonun sütunlarının etrafında kaydırmak, onları her türden değişik renk ve şekle bürümek ve sonunda da birbirlerini izleyerek çatıdaki delikten çıkartmakla meşguldü. Birbiri ardına çıkan yeşil, mavi, kırmızı, gümüşi, san, beyaz; büyük ya da küçük halkalar; büyük olanların içinden geçen küçükler; birleşip sekiz oluşturanlar ve bir kuş sürüleri gibi geçip gidenler dışardan çok acayip gözüküyor olmalıydılar.</p>

  <p class="calibre11">'Ayı izlerine bakıyordum,' dedi sonunda. 'Dün gece burada, dışarda, olağan ayı toplantılarından biri olmuş olmalı. Çünkü hepsini Beorn'un yapmış olamayacağını fark ettim: Çok fazla iz vardı, hem de değişik boydaydılar. Küçük ayıların, iri ayıların, normal ayıların, dev gibi kocaman ayıların olduğunu ve hepsinin dışarıda karanlıktan nerdeyse şafağa kadar dans ettiğini söyleyebilirim. Dağlardan, nehrin üzerinden batı dışında, hemen her yönden gelmişler. O yönde yalnızca bir dizi ayak izi var -onların da hiçbiri gelen değil hepsi giden ayak izleri. Bu ayak izlerini Taşıtkaya'ya dek izledim. Orada nehre girip kayboldular, ama su, kayanın ötesine geçmem için fazlasıyla derin ve coşmuştu. Hatırlarsanız bu kıyıdan Taşıtkaya'ya geçit yoluyla geçmek yeterince kolay, ama kayanın diğer tarafı girdaplanan bir kanaldan yükselen bir yar halinde. Nehrin içinden yürüyerek ve yüzerek geçebileceğim kadar geniş ve sığ bir yerini bulabilmem için millerce ve sonra da izleri bulabilmek için tekrar millerce geriye yürümem gerekti, O zamanda uzaklaşana dek izleri takip etmem için çok geçti. Doğruca önceki gece Warglarla küçük partimizi yaptığımız yere, Puslu Dağlar'ın doğusundaki çam ormanları yönüne gittiler. Ve&nbsp;şimdi sanırım ilk soruna da yanıt vermiş oldum,'diye bitirdi Gandalf ve uzun bir süre sessizce oturdu.</p>

  <p class="calibre11">Bilbo büyücünün ne demek istediğini bildiğini sandı. 'Ne yapacağız,' diye bağırdı, 'Ya tüm Wargları ve goblinleri buraya getirirse? Hepimizi yakalayacaklar ve öldürecekler! Onların arkadaşı olmadığını söylediğini sanmıştım.'</p>

  <p class="calibre11">'Söyledim. Hem aptal olma! En iyisi gidip yat, aklın uyuyor senin.'</p>

  <p class="calibre11">Hobbit oldukça ezilmiş hissetti kendini ve yapacak pek bir şey olmadığından gidip yattı; ve cüceler şarkı söylüyorlarken küçük kafası halen Beorn'la meşgul uykuya daldı; ta ki yüzlerce kara ayının ay ışığı altında avluda döne döne yavaş ağır danslar yaptıklarına dair bir rüya görene dek. Sonra herkes uyuyorken uyandı ve aynı ayak sürtme parçalama, burun çekme ve homurdanma seslerini duydu.</p>

  <p class="calibre11">Ertesi sabah hepsi Beorn'un kendisi tarafından uyandırıldılar. 'Yani hepiniz halen buradasınız!' dedi. Hobbiti havaya kaldırdı ve güldü: 'Gördüğüm kadarıyla henüz Warglar ya da goblinler ya da tehlikeli ayılar tarafından yenmemişsiniz,'ve en saygısız haliyle Bay Baggins'in yeleğini dürtükledi. 'Küçük tavşancık ekmek ve bal yiye yiye yine güzelleşip şişmanlıyor,'diye kıkır kıkır güldü. 'Gelin ve biraz daha alın bakalım!'</p>

  <p class="calibre11">Böylece hepsi onunla birlikte kahvaltıya gittiler. Ama bir değişiklik olarak Beorn en neşelileriydi, daha doğrusu mükemmel bir ruh halinde gibiydi ve komik hikâyeleriyle hepsini kahkahaya boğuyordu. Tüm gün nerede olduğunu ve neden kendilerine bu denli nazik davrandığını uzun süre merak etmelerine gerek kalmadı, çünkü kendisi anlattı. Nehri geçmişti ve tam dağlara - her halde ayı şeklinde çabucak seyahat edebileceğini tahmin edersiniz — gelmişti. Az sonra yanmış kurt açıklığından, onlann hikâyelerinin bir kısmının doğru olduğunu gördü; ama bundan fazlasını da gördü. Ormanda dolanan bir Warg ve bir goblin&nbsp;yakaladı. Bunlardan şu haberi aldı; goblin devriyeleri Warglarla birlikte halen cüceleri arıyorlardı ve Koca Goblin'in ölümünden ve bir de kurtların şefinin burnunun yanması ve büyücünün ateşiyle pek çok başhizmetkârının ölmesinden dolayı dehşet kızgındılar. Zorlayınca daha pek çok şey anlattılar, ama o bu ufak tefek hareketlerden çok daha kötülerinin bulunduğunu, bütün bir goblin ordusunun kurt müttefikleriyle, cüceleri bulmak ya da orada onları sakladıklarını düşündükleri İnsan ve yaratıklardan öç almak için dağlarla gölgelenen topraklara bir akın düzenleyeceğini tahmin ediyordu.</p>

  <p class="calibre11">'Şu sizinki, güzel bir hikâyeydi,' dedi Beom, 'ama doğru olduğundan emin olduğum için şimdi daha da çok seviyorum. Sözünüze güvenmediğim için beni bağışlamalısınız. Ama eğer siz de Kasvetormanı'nın kıyısında yaşasaydınız, kardeşiniz ya da daha öte tanıdığınız biri olmadıkça sözüne güvenmezdiniz, Aslında yalnızca güvende olduğunuzu görmek ve yapabileceğim kadarıyla size yardım etmek için eve elimden geldiğince hızlı döndüğümü söyleyebilirim. Bundan sonra cüceler hakkında daha iyi düşüneceğim. Koca Goblin öldü, Koca Goblin öldü!' diye dehşetlice kendi kendine kıkır kıkır güldü.</p>

  <p class="calibre11">'Goblin ve Warga ne yaptın?'diye sordu Bilbo aniden.</p>

  <p class="calibre11">'Gelip bakın!' dedi Beorn ve onlar da onu evin etrafında izlediler. Bir goblin kafası kapının dışına saplanmıştı ve bir Warg postu da hemen arkasında bir ağaca çivilenmişti. Beorn dehşet bir düşmandı. Ama şimdi onların dostu olmuştu ve Gandalf ona hikâyenin tümünü ve yolculuklarının nedenini anlatmakla iyi yapmıştı, çünkü artık onun önerebileceği yardımın çoğundan yararlanabilirlerdi.</p>

  <p class="calibre11">Yapmaya söz verdiği şeyler şöyleydi. Ormana yolculuklarında her birisi için birer midilli ve Gandalf'a da&nbsp;bir at bulacak ve bunları haftalarca yetecek, taşınması en kolay olacak şekilde paketlenmiş yiyeceklerle - fındıklar, un, kapaklı kavanozlar içinde kurutulmuş meyveler ve kırmızı toprak çanaklarla bal ve uzun süre taze kalacak ve bir lokması bile uzun süre tok tutabilecek iki kere pişirilmiş kekler - dikkatlice yükleyecekti. İki kere pişirme onun sırlarından biriydi; ama pek çok yemeğinde olduğu gibi bunda da bal vardı ve biraz susatmalarına rağmen çok güzel yiyeceklerdi. Dediğine göre, ormanın bu tarafında yol boyunca dereler ve kaynaklar olduğundan su taşımalarına gerek yoktu. 'Ama, Kasvetormanı'ndaki yolunuz karanlık, tehlikeli ve zor,'dedi. 'Orada su kolay bulunmaz, yiyecek de. Henüz fındık zamanı gelmedi (ki siz diğer tarafa gidene dek gelip de geçebilir bile) ve fındık orada yiyecek adına yetişen tek şey. Orada yabani şeyler karanlık, şüpheli ve vahşidir. Size, su taşımak için tulumlar ve biraz ok ve yay vereceğim. Ama Kasvetormanı'nda bulabileceğiniz bir şeyin yemek ya da içmek için sağlıklı olacağından çok şüpheliyim. Orada bir dere var, biliyorum, yolu kesen kapkara ve coşkun bir dere. Bunun suyunu ne içmeli ne de bunun suyuyla yıkanmalısınız, çünkü duyduğuma göre büyü ve büyük bir uyuşukluk ve unutkanlık taşıyor. Ve oranın loş gölgelerinde, sağlıklı ya da sağlıksız hiçbir şey vurabileceğinizi sanmıyorum, tabii eğer yoldan ayrılamazsınız. Her ne olursa olsun YOLDAN AYRILMAMALISINIZ.</p>

  <p class="calibre11">'Size verebileceğim tüm öğüt bu. Ormanın kıyısının ötesinde size pek yardım edemem ve her şey şansınıza, cesaretinize ve size verdiğim yiyeceğe bağlı. Sizden ormanın sınırında atımı ve midillilerimi geri göndermenizi istemek zorundayım. Ama hepinizin hızlı olmasını diliyorum ve eğer bu yoldan geri dönecek olursanız evimin kapısı sizlere her zaman açıktır.'</p>

  <p class="calibre11">Teşekkür ettiler, tabii pek çok reverans ve başlık sallamaları ve pek çok, 'Hizmetinizdeyiz, ey geniş ahşap salonların efendisi!'sözleriyle. Ama ruhları onun ağır sözlerinin altında ezildi ve hepsi de maceranın düşündüklerinden çok daha tehlikeli olduğunu sezdi, çünkü yoldaki tüm tehlikeleri aşsalar bile sonunda ejderha bekliyordu.</p>

  <p class="calibre11">Tüm o sabah hazırlıklarla meşguldüler. Öğleden az sonra Beorn'la son kez yemek yediler, yemekten sonra onun ödünç verdiği atçıkları yüklediler ve onu hoşça kallara boğup rahvan bir hızla kapısından çıkıp gittiler.</p>

  <p class="calibre11">Onun çitle çevrili topraklarının doğusundaki yüksek çitlerden ayrılır ayrılmaz kuzeye döndüler ve sonra da kuzeybatıya saptılar. Öğütlerinin ışığında topraklarının güneyinde kalan ana orman ypluna doğru gitmiyorlardı artık. Geçidi takip etselerdi yolları onları dağlardan gelen ve Taşıtkaya'nın millerce güneyindeki büyük nehre kavuşan bir dereye götürecekti. O noktada eğer halen midillileri varsa geçebilecekleri derin bir sığlık vardı ve bunun ötesinde de ormanın eteklerine ve eski orman yolunun girişine giden bir patika. Ama Beorn, onları, bu yolun artık goblinler tarafından çok sık kullanıldığı ve bu arada duyduğu kadarıyla, orman yolunu otların bürüdüğünü ve doğudaki ucunun kullanılmadığı ve patikaların uzun zamandan beri kayıp olduğu, geçit vermez bataklıklara vardığı konusunda uyarmıştı. Doğu çıkışı ise her zaman Yalnız Dağ'ın güneyine uzak düşmüştü ve diğer tarafa vardıklarında, onları kuzeye doğru uzun ve zor bir yürüyüş bekliyor olacaktı. Taşıtkaya'nın kuzeyinde Kasvet-ormanı'nın sınırı Büyük Nehir'in kıyılarına daha yakınlaşıyordu ve burada Dağlar da iyice aşağılara inip yakınlaştığından Beorn bu yoldan gitmelerini öğütlemişti; çünkü Taşıtkaya'nın kuzeyine düşen bir iki günlük at yolculuğuyla ulaşılan bir yerde Kasvetormanı'nı geçip&nbsp;nerdeyse doğruca Yalnız Dağ'a çıkan az bilinen bir patika girişi vardı.</p>

  <p class="calibre11">'Goblinler,' dedi Beom, 'Büyük Nehri Taşıtkaya'nın yüz mil kuzeyine geçmeye ya. da evimin civarına gelmeye — geceleri çok İyi korunur! - cesaret edemezler, ama ben olsam çok hızlı sürerdim atımı; eğer yağmalarında ellerini çabuk tutuyorlarsa, önünüzü kesebilmek için nehri güneyden geçip ormanın tüm sınırlarını karış karış tararlar, üstelik Warglar midillilerden daha süratli koşarlar. Yine de kuzeye giderseniz kalelerine doğru gidiyormuş gözükmenize rağmen daha güvence de olursunuz, çünkü bu onların bekleyeceği en son şeydir ve sizi yakalamak için daha uzun bir yol katetmeleri gerekir. Şimdi olabildiğince çabuk gidin!'</p>

  <p class="calibre11">İşte bu nedenle şimdi, sol yanlarında dağların karanlığı ve uzaklarda ağaçlarıyla nehrin çizgisi gitgide yakınlaşırken, yerin otlu ve düzgün olduğu yerlerde dörtnala, sessizce sürüyorlardı atlarını. Yola çıktıklarında güneş daha yeni batıya dönmüştü ve akşama dek önlerindeki topraklar da altın gibi parıldadı. Artlarında kovalayan goblinleri düşünmek çok zordu ve Beorn'un evi ile aralarını millerce açınca konuşmaya, tekrar şarkı söylemeye ve önlerinde uzanan karanlık orman yolunu unutmaya başladılar. Ama akşam alacakaranlık çökünce ve dağların zirveleri batan güneşte tehditkâr bakışlar fırlatmaya başladığında kamp yapıp, gözcü koydular ve çoğu avlanan kurtların ulumalan ve goblinlerin çığlıklanyla dolu düşler arasında zorlukla uyudular.</p>

  <p class="calibre11">Her şeye rağmen ertesi sabah şafak parlak ve güzel doğdu. Toprakta sonbaharvari bir pus vardı ve hava serindi, ama güneş az sonra Doğudan kıpkırmızı doğunca pus kayboluverdi ve gölgeler uzunken onlar yola koyulmuşlardı bile. Böylece iki gün daha sürdüler atlarını ve tüm bu süre boyunca çimenler ve çiçekler ve kuşlar ve&nbsp;dağınık ağaçlar, arada sırada öğlen güneşinde gölgede oturan ya da otlayan kızıl geyik sürüleri dışında hiçbir şey görmediler. Bazen Bilbo erkek geyiklerin uzun otların arasında hiç hareket etmeyen boynuzlarını gördü ve başlarda bunları kurumuş ağaç dallan sandı. Beorn, ormanın girişine dördüncü gün erkenden ulaşmaları gerektiğini söylediğinden üçüncü günün akşamı yola devam etmeye pek istekliydiler; akşam karanlığından sonra ve ay ışığının altında da atlannı geceye sürüp durdular. Işık azaldıkça Bilbo solda ya da sağda, onlarla aynı yönde etrafı kolaçan eden büyük bir ayıyı hayal meyal gördüğünü sandı. Ama Gandalf'a söylemeye cesaret ettiğinde Büyücü yalnızca, 'Şışşt! Aldırma!' dedi.</p>

  <p class="calibre11">Ertesi gün geceleri kısa sürmüş olmasına rağmen şafaktan önce yola çıktılar, Hava hafiften aydınlanır aydınlanmaz sanki onları karşılayacakmışçasına yakınlaşan, siyah ve çatıkkaşlı bir duvar gibi onları bekleyen önlerindeki ormanı gördüler. Arazi gittikçe dikleşmeye başladı ve hobbite sanki üzerlerine bir sessizlik çökmüş gibi geldi. Kuşların şarkıları azalmaya başladı. Artık geyikler yoktu, tavşanlar bile görülmüyordu. Öğlen Kasvetormanı'nın eteklerine ulaşmışlardı ve ilk ağaçlann nerdeyse yerlere dek sarkan koca dallan akında dinleniyorlardı. Ağaçların gövdeleri iri ve budaklı, dalları kıvrım kıvrım, yapraklarıysa koyu ve uzundu. Üzerlerini sarmaşık bürümüş, toprağı bile sarmıştı.</p>

  <p class="calibre11">'Pekâlâ, işte Kasvetormanı!'dedi Gandalf, 'Dünyanın kuzeyindeki ormanların en büyüğü. Umarım görünüşünü sevmişsinizdir. Şimdi ödünç aldığınız bu harika midillileri geri göndermelisiniz.'</p>

  <p class="calibre11">Cüceler buna homurdanmaya gayet eğilimliydiler, ama büyücü onlara aptal olduklarını söyledi. 'Beorn düşündüğünüz kadar uzakta değil ve her şeye rağmen sözünüzde dursanız iyi olur, çünkü kötü bir düşmandır. Eğer her gece karanlıktan sonra bizimle birlikte giden ya da uzaklarda oturup ayın altında kampımızı seyreden koca bir ayı görmediyseniz, Bay Baggins'in gözleri sizinkilerden daha keskin. Yalnızca sizi korumak ve yol göstermek için değil aynı zamanda midillilerine göz kulak olmak için peşimizde. Beorn arkadaşımız olabilir, ama hayvanlarını çocukları gibi sever, Cücelerin onları bu kadar uzaklara ve bu denli hızla sürmelerine izin vererek sizlere ne büyük bir nezaket gösterdiğini ve eğer onları ormana sokmaya çalışırsanız başınıza neler geleceğini tahmin edemezsiniz.'</p>

  <p class="calibre11">'Peki ya at?' dedi Thorin. 'Hiç onu geri göndermekten bahsetmiyorsun. '</p>

  <p class="calibre11">'Bahsetmiyorum, çünkü onu geri göndermiyorum.'</p>

  <p class="calibre11">'Peki ya senin sözüne ne olacak,'</p>

  <p class="calibre11">'Bunu ben halledeceğim. Atı geri göndermiyorum, çünkü onu geri ben götürüyorum!'</p>

  <p class="calibre11">Gandalf'ın Kasvetormanı'nın kenarında onlardan ayrılacağını anladılar ve umutsuzluğa düştüler. Ama söyleyecekleri hiçbir şey onun fikrini değiştiremezdi.</p>

  <p class="calibre11">'Şimdi, tüm bunları daha önce Taşıtkaya'ya indiğimiz zaman konuşmuştuk,' dedi. 'Tartışmanın faydası yok. Size söylediğim gibi güneyde önemli bir işim var ve sîzlerle uğraşırken zaten çoktan geç kaldım. Her şey sona ermeden görüşebiliriz, ama tabii görüşemeyebiliriz de. Bu sizin şansınıza, cesaretinize ve sağduyunuza kalmış bir şey; ve Bay Baggins'i sizlerle birlikte gönderiyorum. Size daha önce onun sizin tahmin ettiğinizden çok daha fazlasına sahip olduğunu söyledim. Ve siz de bunu çok geçmeden göreceksiniz. Evet hadi neşelen bakalım Bilbo ve suratım asma. Neşelenin Thorin ve Arkadaşları! Ne de olsa bu sizin zorlu yolculuğunuz. Sonundaki hâzineyi düşünün ve orman ve ejderhayı unutun, en azından yarın sabaha dek!'</p>

  <p class="calibre11">Sabah olduğunda yine aynı şeyleri söyledi. Böylece artık ormanın girişinin yakınlarında buldukları bir kaynaktan su&nbsp;tulumlarını doldurmak ve midillilerin yüklerini indirmekten başka yapılacak bir şey kalmamıştı. Torbaları yapabildikleri kadar adil dağıttılar, ama yine de Bilbo kendi payının yorucu bir ağırlıkta olduğunu düşündü ve sırtında onca şeyle millerce yorgun argın yürüme fikrinden hiç hoşlanmadı.</p>

  <p class="calibre11">'Sakın endişelenme!'dedi Thorin. 'Çok yakında hafifleyecek. Çok geçmeden, yiyecek azalmaya başladığı zaman hepimiz çantalarımızın daha ağır olmasını dileyeceğiz sanırım.'</p>

  <p class="calibre11">En sonunda midillilerine hoşça kal deyip başlarını eve doğru çevirdiler. Midilliler kuyruklarını Kasvetormanı'nın gölgesine çevirmekten çok mutlu, neşeyle uzaklaştılar. Bilbo, onlar giderken ayıya benzer bir şeyin ağaçların gölgesinden çıkıp hızla yuvarlana yuvarlana arkalarından gittiğine yemin edebilirdi.</p>

  <p class="calibre11">O sıra Gandalf da vedalaştı. Bilbo gayet mutsuz, toprağa çöktü ve büyücünün yanında, uzun atının üzerinde olmayı diledi. Kahvaltıdan (ki çok eften püften bir kahvaltıydı) sonra Bilbo ormana şöyle bir girmişti ve sabahleyin de geceki kadar karanlık görünüyordu, ve tabii esrarlı. 'Bir tür izlenme ve bekleme hissi,'<span class="calibre20">&nbsp;</span>dedi kendi kendine,</p>

  <p class="calibre11">'Hoşça kal!' dedi Gandalf Thorin'e. 'Ve hepiniz hoşça kalın, hoşça kalın! Yolunuz doğruca ormanın içine gidiyor şimdi. Yoldan sakın ola sapmayın! Eğer saparsanız büyük bir olasılıkla bir daha asla bulamaz ve Kasvetormanı'ndan asla çıkamazsınız; ve sonra sanırım ne ben ne de başka birisi bir daha sizi göremez.'</p>

  <p class="calibre11">'Gerçekten de içinden geçmeli miyiz?' diye homurdandı hobbit.</p>

  <p class="calibre11">'Evet geçmelisiniz!' dedi büyücü. 'Eğer diğer tarafa gitmek istiyorsanız tabii. Ya içinden geçmeli ya da isteğinizden vazgeçmelisiniz. Ve sizin şu an geri dönmenize izin vermeyeceğim Bay Baggins. Bunu&nbsp;düşündüğünüz için sizden utanıyorum. Benim için tüm bu cücelere göz kulak olmalısınız,'diye güldü.</p>

  <p class="calibre11">'Hayır! hayır!' dedi Bilbo. 'Bunu demek istemedim. Demek istediğim çevresinden dolaşabileceğiniz bir yol yok mu?'</p>

  <p class="calibre11">'Var, eğer yolunuzdan çıkıp iki yüz mil ya da öyle bir şey kuzeye, bir iki katı da güneye gitmeyi göze alırsanız. Ama o durumda bile güvenli bir yolunuz olmayacak. Dünyanın bu bölümlerinde güvenli yollar yok. Unutmayın şimdi Yabanın Kıyısı'ndasınız ve nereye giderseniz gidin her türden eğlenceyle karşılaşacaksınız. Daha kuzeyde, Kasvetormanı'nı dolanmadan önce, Gri Dağlar'ın yamaçlarında olacaksınız ve oralar tamamen goblinler, hobgoblinler ve en berbat türden orklarla doludur. Güneyi dolanmadan önce de Ölümbüyücüsü'nün topraklarına gireceksiniz ve senin bile Bilbo, bu kara büyücünün hikâyelerini anlatmama ihtiyacın yok. Karanlık kulesi tarafından gözlenebilen hiçbir yerin yakınına gitmenizi öğütlemem! Orman yoluna yapışıp kalın, içinizi ferah tutun, en iyiyi umut edin ve bir gün harikulade bir şans dilimiyle çıkabilir ve önünüzde uzanan Uzun Bataklıklar'a ve onların ardında da, Doğuda, yükseklerde, sevgili yaşlı Smaug'un yaşadığı Yalnız Dağ'ı görebilirsiniz. Umarım sizi beklemiyordur.'</p>

  <p class="calibre11">'İçimize su serptiğine emin olabilirsin,' diye homurdandı Thorin. 'Hoşça kal! Eğer bizimle gelmeyeceksen, daha fazla konuşmadan gitsen iyi olacak!'</p>

  <p class="calibre11">'Hoşça kalın o halde, evet gerçekten hoşça kalın!' dedi Gandalf ve atını döndürüp Batıya doğru sürdü. Ama son bir sözü söylemenin dayanılmaz çekiciliğine karşı koyamadı. Duyabilecekleri kadar uzaklaşmadan döndü, ellerini ağzının kenarına koyup onlara seslendi. Cüceler sesin zayıflayarak gelişini duydular: 'Hoşça kalın! İyi olun, kendinize iyi bakın ve YOLDAN AYRILMAYIN!'</p>

  <p class="calibre11">Sonra dörtnala, uzaklaştı ve çok geçmeden gözden kaybolmuştu. 'Hey hoşça kal ve git artık!'diye homurdandı onu kaybettikleri için dehşete kapılan ve bu yüzden daha da öfkelenen cüceler. Şimdi yolculuğun en tehlikeli kısmı başlıyordu. Her biri kendi payına düşen ağır torbaları ve su tulumlarını sırtlandı ve ormanın dışındaki topraklara düşen aydınlığa sırtlarını dönüp ormana daldılar.</p>
</body>
</html>
