<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <br class="calibre1" />
  </div>

  <h3 class="calibre8"><i class="calibre30">BÖLÜM 4</i></h3>

  <h2 class="calibre16"><i class="calibre30">TEPENİN ÜSTÜNDE, TEPENİN ALTINDA</i></h2>

  <p class="calibre11">Bu dağlara çıkan birçok patika, dağlarda da bir sürü geçit vardı. Ama patikaların birçoğu ya hiçbir yere çıkmayan ya da kötüleşen tuzak ya da aldatıcı patikalardı; geçitlerin çoğu da kötü yaratıklar ya da tüyler ürpertici tehlikelerle doluydu. Elrond'un bilge öğütleri, Gandalf'ın da bilgi ve belleğinden yardım alan cüceler ve hobbit doğru geçide giden doğru patikayı seçtiler.</p>

  <p class="calibre11">Vadiden tırmanıp çıktıktan ve Son Evcil Ev'i millerce geride bıraktıktan günler sonra bile, hâlâ yukarı ve yukarı ve yukarı gidiyorlardı, Bu zorlu ve tehlikeli bir patikaydı ve tuzaklı bir yol, yalnız ve uzun. Şimdi ayrıldıkları topraklan gerilerde, taa aşağılarda görebiliyorlardı. Bilbo, Batıda, uzak, çok uzak bir yerde, her şeyin mavi ve belirsiz gözüktüğü yerlerde, küçük hobbit-kovuğunun, rahat şeylerinin ve güvenli ülkesinin bulunduğunu biliyordu. Ürperdi. Burada acı bir soğuk çıkıyordu ve rüzgâr da kayaların arasından uğuldayarak geliyordu. Arada sırada öğlen güneşinin karı ısıtmasıyla yerlerinden kurtulmuş kaya parçalan dağın yamaçlarından dört nala aşağı iniyor ve yanlarından (ki bu şans eseriydi) ya da kafalarının üzerinden (ki bu tehlikeliydi) geçiyordu. Geceler rahatsız ve soğuktu, şarkı söylemeye ya da yüksek sesle konuşmaya cesaret edemiyorlardı. Çünkü yankılar tekin değildi ve sessizlik, bozulmaktan — tabii suyun gürültüsü, rüzgârın&nbsp;uğultusu ve kayaların çıtırtıları dışındaki seslerle -hoşlanmaz gözüküyordu.</p>

  <p class="calibre11">'Aşağılarda yaz geliyor,' diye düşündü Bilbo. 'Ot biçme ve piknikler sürüyor, Biz bu hızla daha dağın öbür yanından aşağı inmeye başlamadan onlar ekin biçmeye ve böğürtlen toplamaya başlayacaklar.' Ve diğerleri de, yaz dönümü sabahının coşkulu umuduyla Elrond'a hoşça kal derken, dağlardaki geçitten ve önlerindeki topraklan hızlı hızlı geçmekten neşeyle bahsettikleri halde nerdeyse aynı endişeli düşünceleri paylaşıyorlardı. Yalnız Dağ'daki gizli kapıya, belki de Güzün en yakın ilk ayında gelmeyi düşünmüşler - 've belki de bu Durin Günü olur' demişlerdi. Yalnızca Gandalf kafasını sallamış ve hiçbir şey söylememişti. Cüceler o yolu uzun yıllardır geçmemişlerdi, ama Gandalf geçmişti ve ejderhaların insanları bu topraklardan sürdüğünden ve goblinlerin Moria Madenleri çarpışmasından sonra ortadan kaybolmalarından beri Yaban'da ne kötülük ve tehlikelerin belirdiği ve arttığını biliyordu. Ve bazen insan Yabanın Kıyısı'nda tehlikeli maceralardayken Gandalf gibi bilge büyücülerin ve Elrond gibi iyi arkadaşların güzel planlarının bile yolunu şaşırdığı olurdu ve Gandalf bunu bilecek kadar bilge bir büyücüydü.</p>

  <p class="calibre11">Beklenmedik bir şeyler olabileceğini biliyordu ve hiçbir kralın hüküm sürmediği vadiler ve ıssız zirveleriyle bu büyük yüce dağlardan korkulu bir macera yaşamadan geçmelerini ümit etmeye pek cesaret edemiyordu. Zaten geçemediler de. Bir yıldırım fırtınasıyla — yıldırım fırtınasından da beter bir yıldırım savaşıyla - karşılaşana dek her şey yolundaydı. Açık havada bir nehir vadisinde gerçekten büyük bir yıldırım fırtınasının ne denli müthiş olabileceğini bilirsiniz; özellikle de iki kocaman yıldırım fırtınasının karşılaşıp çarpıştığı zamanlarda. Daha da korkuncu Doğu ve Batıdan fırtınaların gelip savaştığı sırada&nbsp;gece dağlardaki gökgürültüsü ve şimşeklerdir. Şimşekler zirvelerde dallanır ve kayalar parçalanır ve büyük gümbürtüler havayı bile böler ve yuvarlanıp her mağaraya her oyuğa girer; ve karanlık, ani bir ışık ve karşı konulamaz bir gürültüyle dolar.</p>

  <div class="calibre1">
    <div class="calibre2"><img alt="" class="calibre32" src="../Images/main-24.png" /></div>
  </div>

  <p class="calibre11">Bilbo ne böyle bir şey görmüş ve ne de hayal etmişti, Bir yanlarında vadiye akan ürkütücü bir şelale, yükseklerde dar bir yerdeydiler. Orada gecelerken asılı bir kayanın altında korunuyorlardı ve Bilbo bir battaniyenin altında yatıp tepeden tırnağa titredi. Şimşek parıltılarında gizlice etrafa bakınırken vadinin öbür yanında taş-devlerin ortalıkta olduğunu ve oyun olsun diye birbirlerine kayalar fırlatıp tuttuklarını ve karanlığın içlerine attıklarını, taa aşağılarda ağaçlara tosladıkları ya da gürültüyle küçük parçalara ay aldıklarını gördü. Sonra rüzgâr çıktı ve yağmur geldi ve rüzgâr, yağmur ve doluyu her yönde kamçıladı, böylece asılı kaya koruma özelliğini yitirdi. Az sonra sırılsıklam ıslanmışlardı; midillileri başlan eğik, kuyrukları ayaklarının arasında dikiliyor, bazıları da korkuyla kişniyordu. Devlerin gürültülü kahkahalarını ve bağırışlarını dağın her yanından duyabiliyorlardı,<br class="calibre1" /></p>

  <p class="calibre11">'Bu İşe yaramayacak!' dedi Thorin. 'Eğer rüzgâr bizi uçurmazsa, boğulmazsak ya da yıldırım çarpmazsa, bu seferde bir dev tarafından yakalanıp futbol topu niyetine göğe tekmeleneceğiz.'</p>

  <p class="calibre11">'Pekâlâ, eğer daha iyi bir yer biliyorsan, bizi oraya götür!' dedi oldukça huysuzlaşmış ve kendisi de devler hakkında mutlu olmaktan bir hayli uzak olan Gandalf.</p>

  <p class="calibre11">Tartışmalarına Fili ve Kili'yi daha iyi bir korunak aramak için gönderme kararıyla son verdiler. Çok keskin gözleri vardı ve yaklaşık elli yıl yaş farkıyla cücelerin en gençleri olarak genellikle bu türden işler onlara düşerdi (üstelik Bilbo'yu göndermenin hiçbir faydası olmadığını herkes görebiliyordu). Eğer bir şey bulmak istiyorsan aramak&nbsp;gibisi yoktur (ya da Thorin genç cücelere böyle söyledi). Genellikle, eğer ararsan mutlaka bir şey bulursun, ama bu her zaman peşinde olduğun şey olmaz. Böylece bu da bu olayla kanıtlanmış oldu.</p>

  <p class="calibre11">Bir müddet sonra Fili ve Kili sürünerek ve rüzgârda kayalara tutunarak geldiler. 'Kuru bir mağara bulduk,' dediler, 'bir sonraki dönemeçden uzak değil ve midillileri, her şeyi içine alır.'</p>

  <p class="calibre11"><i class="calibre19">'Adamakıllı</i> araştırdınız mı?' diye sordu dağlardaki mağaraların nadiren boş olduğunu bilen büyücü.</p>

  <p class="calibre11">'Evet, evet!' dediler, herkes onların uzun süre kalmadığını bildiği halde; geriye fazlasıyla çabuk dönmüşlerdi. 'O kadar büyük değil ve çok içerilere girmiyor.'</p>

  <p class="calibre11">Bu, tabii ki, mağaraların en tehlikeli kısmıdır; bazen içeriye ne kadar girdiklerini ya da arkada bir geçidin sizi nereye götüreceğini ya da, içerde sizi neyin beklediğini bilmezsiniz. Ama şimdi Fili ve Kili'nin haberleri yeterince iyi gözüküyordu. Böylece hepsi kalkıp hareket etmek için hazırlandılar. Rüzgâr uğulduyor, yıldırım halen gürlüyordu ve kendilerini ve midillilerini kurtarmak zorundaydılar. Yine de çok uzağa gitmeyeceklerdi ve çok geçmeden bir patikanın ortasında duran kocaman bir kayaya geldiler, Eğer ardına geçerlerse, dağın yanında alçak bir kemerle karşılaşılıyordu. Midillilerin yüksüz ve eyersiz, sıkışarak geçebileceği kadar alan ancak vardı, Kemerin altından geçtikçe, içinde olmaktansa yağmuru ve rüzgârı dışardan duymak ve devlerden ve kayalarından korunuyor olduklarını hissetmek güzeldi. Ama büyücü hiçbir riski göze almıyordu. Asasını yaktı - eğer hatırlarsanız çok uzun zaman önceymiş gibi görünen o gün Bilbo'nun yemek odasında yaktığı gibi - ve bunun ışığıyla cüceler mağarayı baştan sona aradılar.</p>

  <p class="calibre11">Büyüklüğü oldukça iyi görünüyordu, ancak ne çok&nbsp;büyüktü ne de gizemli. Kum bir zemini ve rahat köşeleri vardı. Bir uçta midilliler için yer vardı; ve midilliler orada durarak (bu değişiklikten oldukça mutlu), buhar salıp gürültüyle yem torbalarına daldılar. Oin ve Gloin giysilerini kurutmak üzere kapıda bir ateş yakmak istediler, ama Gandalf bunu duymamazlıktan geldi. Böylece onlar da ıslak şeylerini yere yaydılar ve torbalarından kuru olanları çıkarttılar; sonra battaniyelerini rahatlaştırıp pipolarını çıkarttılar ve Gandalf'ın onları eğlendirmek üzere değişik renklere bürüyüp tavanda dans ettirdiği duman-halkalar üflediler. Konuştular, konuştular <span class="calibre19">ve</span> fırtınayı unuttular ve her birisinin hâzinedeki payıyla (ele geçirdiklerinde, ki o an o denli olanaksız gözükmüyordu) ne yapacaklarını tartıştılar; böylece de birer birer uyuyakaldılar. Ve bu, beraberlerinde getirdikleri midillileri, paketleri, sandıkları, aletleri ve teçhizatı son kullanışlarıydı.</p>

  <p class="calibre11">O gece, küçük Bilbo'yu her şeye rağmen beraberlerinde getirmiş olmaları sonunda iyi oldu. Çünkü, her nasılsa uzun bir süre uykuya dalamadı, daldığında da çok korkunç düşler gördü, Mağaranın arkasındaki duvarda bir çatlağın büyüdüğünü, büyüdüğünü, açıldıkça açıldığını gördü düşünde, çok korktuğu halde bağıramadı ya da öylece yatıp bakmaktan başka hiçbir şey yapamadı. Sonra mağaranın tabanının çöktüğünü ve kaydığını - aşağıya, aşağıya, Tanrı bilir nereye, düşmeye başladığını düşledi.</p>

  <p class="calibre11">Ve o sırada korkunç bir irkilme ile uyandı ve düşünün bir kısmının gerçek olduğunun farkına vardı. Mağaranın arkasında bir yarık açılmıştı ve çoktan geniş bir geçit olmuştu. Midillilerin kuyruklarının sonuncusunun gözden kaybolduğunu tam zamanında gördü. Tabii çok yüksek bir çığlık, bir hobbitin büyüklüğü düşünüldüğünde şaşırtıcı olan, olabildiğince yüksek bir çığlık attı.</p>

  <p class="calibre11"><span class="calibre19">Kayalar ve bloklar</span> diyemeden goblinler, büyük goblinler, çirkin görünüşlü kocaman goblinler, bir sürü&nbsp;goblin fırladı ortalığa. Her cüceye en azından altı goblin düşüyordu, hatta Bilbo'ya bile iki tane, ve <span class="calibre19">kav ve çakmaktaşı</span> bile diyemeden hepsi yakalanıp yarıktan içeri götürüldüler. Ancak Gandalf hariç. Bilbo'nun çığlığı bu kadarcık olsun işe yaramıştı. Bir anda onu iyice uyandırmıştı ve goblinler onu yakalamaya geldiklerinde mağarada korkunç bir ışık patlaması ve barut tozuna benzer bir koku oldu ve goblinlerden birkaçı öldü.</p>

  <p class="calibre11">Yarık bir çatırtıyla kapandı, Bilbo ve cüceler yanlış tarafında kaldılar. Gandalf nerelerdeydi? Bu konuda ne cücelerin ne de goblinlerin bir fikri vardı ve goblinler bulmak için beklemediler. Bilbo ve cüceleri yakalayıp hızla uzaklaştılar. Bulundukları yer ancak dağların göbeğinde yaşamaya alışık goblinlerin görebileceği denli derin; derin ve karanlıktı. Geçitler her yönde çarprazlanıp düğümleniyor, ama goblinler yollarını sizin en yakın postaneninkini bildiğiniz denli iyi biliyorlardı; ve yol aşağılara, aşağılara indi ve korkunç derecede havasızlaştı. Goblinler çok kabaydılar ve insafsızca sıkıştırıyor ve ürkütücü taş gibi sesleriyle kendi kendilerine kıkırdayıp kahkahalar atıyorlardı. Bilbo, troll onu ayakparmaklarından tutup kaldırdıktan sonra daha da mutsuzlaştı. Tekrar tekrar güzel aydınlık hobbit-kovuğunda olmayı diledi. Tabii son kez için değil.</p>

  <p class="calibre11">Sonra önlerine bir kırmızı ışık parıltısı çıktı. Goblinler düz ayaklarını taşa vurup tempo tutarak ve aynı zamanda tutsaklarını sallayarak şarkı söylemeyle ya da vıraklamaya başladılar.</p>

  <p class="calibre11"><span class="calibre19"><br class="calibre1" /></span></p>

  <p class="calibre11"><span class="calibre19">Vur! Çarp! Kara çatlak!</span></p>

  <p class="calibre11"><span class="calibre19">Yakala, gaspet! Çimdik at, kap!</span></p>

  <p class="calibre11"><span class="calibre19"><span class="calibre19">Ve aşağılara aşağılara goblin kasabasına</span></span></p>

  <p class="calibre11"><span class="calibre19">Hadi hadi sen git dostum!</span></p>

  <p class="calibre11"><span class="calibre19"><br class="calibre1" /></span></p>

  <p class="calibre11"><span class="calibre19">Çarpış çarpış! Eziş büzüş!</span></p>

  <p class="calibre11"><span class="calibre19">Çekiçle maşa! Tokmakla taşa!</span></p>

  <p class="calibre11"><span class="calibre19">Yürü güm güm taa yeraltına!</span></p>

  <p class="calibre11"><span class="calibre19">Hadi hadi ho, ho dostum!</span></p>

  <p class="calibre11"><span class="calibre19"><br class="calibre1" /></span></p>

  <p class="calibre11"><span class="calibre19">Şaak, Şlak! Şaklat kamçını çatlak!</span></p>

  <p class="calibre11"><span class="calibre19">Parçala ve kurcala! Sızlan ve mızlan!</span></p>

  <p class="calibre11"><span class="calibre19">Çalış durma çalış! Kork kaytarmaya,</span></p>

  <p class="calibre11"><span class="calibre19">Tadını çıkarırken Gohlinler ve kahkaha atarlarken</span></p>

  <p class="calibre11"><span class="calibre19">Döne döne taa yeraltında</span></p>

  <p class="calibre11"><span class="calibre19">Hadi hadi aşağılara dostum!</span></p>

  <p class="calibre11"><span class="calibre19"><br class="calibre1" /></span></p>

  <p class="calibre11"><span class="calibre19"><br class="calibre1" /></span></p>

  <p class="calibre11">Gerçekten korkunç bir sesti. Duvarlar <span class="calibre19">vur, çarp!</span> ve <span class="calibre19">eziş hüzüş!</span> ve <span class="calibre19">ho ho! dostum</span>'lu çirkin kahkalarıyla inledi. Şarkının genel anlamı fazlasıyla yalındı. Çünkü artık goblinler kırbaçları çıkartmış ve onları <span class="calibre19">şaak şaak</span> sesleriyle kırbaçlıyorlardı; ve önlerinde olabildiğince koşturuyorlardı; düşe kalka büyük bir mağaraya geldiklerinde cücelerden birisi çoktan olanca gücüyle şikayet edip sızlanmaya başlamıştı bile.<br class="calibre1" /></p>

  <p class="calibre11">Mağara goblinlerle doluydu ve ortasındaki büyük kırmızı bir ateşle ve duvarlardaki meşalelerle aydınlatılmıştı. Goblin sürücülerin arkalarından bağırıp çağırıp kamçı şaklattığı cüceler (zavallı Bilbo en arkada ve kırbaçlara en yakın olarak) içeriye koşarak girdiklerinde, hepsi güldüler, tepindiler ve ellerini çırptılar. Midilliler çoktan oradaydılar ve bir köşede birbirlerine sokulmuşlardı ve tüm torbalar ve sandıklar goblinlerce iyice altüst edilmiş ve goblinlerce koklanmış ve goblinlerce iyice kurcalanmış ve goblinlerce üzerlerinde tepinilmiş olarak orada burada dağınık duruyorlardı.</p>

  <p class="calibre11">Korkarım ki bu, atı dağ yollan için uygun olmadığından dolayı Elrond'un Gandalf'a ödünç verdiği, sevimli olduğu kadar dayanıklı da olan küçük beyaz dahil olmak üzere o&nbsp;mükemmel midillileri son görüşleri oldu. Çünkü goblinler, atlan ve midillileri ve sıpaları ve daha da berbat diğer şeyleri yerler ve her zaman açtırlar. Bununla birlikte tutsaklar şu anda yalnızca kendilerini düşünüyorlardı. Goblinler ellerini arkalarında zincirlemiş, hepsini tek bir sıra oluşturacak şekilde birbirlerine bağlamış ve küçük Bilbo sıranın en sonunda sürüklenmek üzere çekerek mağaranın en uzak köşesine götürmüşlerdi.</p>

  <p class="calibre11">Orada, gölgede, büyük düz bir taşın üzerinde kocaman kafalı, çok çok iri bir goblin oturuyordu ve etrafında da kullanageldikleri baltalar ve kıvrık kılıçlar taşıyan silahlı goblinler duruyordu. Şimdi, goblinler hain, tehlikeli ve kötü kalplidirler. Hiç güzel şeyler yapmadıkları halde pek çok akıllıca şey yaparlar. Genellikle dağınık ve pis olmalarına rağmen bir belayla karşılaştıklarında en yetenekli cüceler kadar iyi tünel kazabilir ve maden çıkartabilirler. Çekiçler, baltalar, kılıçlar, hançerler, kazmalar, maşalar ve işkence aletlerini çok iyi yaparlar ya da kendi tasarımlarına göre başkalarına yaptırırlar ve tutsaklar ve köleler, hava ve ışık bulamadıklarından ölene dek çalışmak zorunda kalırlardı. O zamandan beri dünyayı belaya boğan aletlerin çoğunu özellikle de tekerlekler, motorlar ve patlamalar ve bir de ellerinden geldiğince kendi elleriyle çalışmamak onlara her zaman keyif verdiğinden, çok sayıda,insanı bir çırpıda öldüren marifetli aygıtları onların bulmuş olması olanaksız değildir. Ama bu günlerde ve bu vahşi yerlerde çok ileri (böyle deniliyor ya) gitmemişlerdi. Özellikle cücelerden, herkesten ve her şeyden, özellikle düzenli ve varlıklılardan nefret ettiklerinden daha çok nefret etmezlerdi; hatta bazı yerlerde kötü cüceler onlarla işbirliği bile yapmışlardı. Ancak bu öyküye girmeyen, ama bahsini duyduğunuz savaş yüzünden Thorinin adamlarına karşı özel bir kin beslerlerdi; her neyse, goblinler akıllıca ve gizlice yapıldığı&nbsp;ve tutsaklar kendilerini savunamadvklan sürece kimi yakaladıklarına aldırmazlardı.</p>

  <p class="calibre11">'Bu sefil kişiler kim?' dedi Koca Goblin.</p>

  <p class="calibre11">'Cüceler ve bir de bu!' dedi sürücülerden biri Bilbo'nun zincirini çekerek, böylece o da dizlerinin üzerinde öne düştü, 'Onlan Ön Sundurmamıza sığınmış bulduk.'</p>

  <p class="calibre11">'Ne demek bu?' dedi Koca Goblin, Thorin'e dönerek. 'Kalıbımı basarım ki iyi bir halt için değildir! Sanırım halkımın özel işlerine casusluk ediyorlardı! Hırsızlar! Duyduklarıma hiç şaşırmamalıyım! Büyük bir olasılıkla Elflerin dostları, katiller! Gel! Ne söyleyeceksin?'</p>

  <p class="calibre11">'Cüce Thorin, hizmetinizdeyim!' diye yanıtladı — bu yalnızca nazik bir hiçti. 'Kuşkulanıp kurduğunuz şeylere dair hiçbir fikrimiz yok. Biz fırtınadan kaçarken uygun ve kullanılmayan görünen bir mağaraya sığındık; goblinleri rahatsız etmek aklımızın ucundan bile geçmedi.' Bu yeterince doğruydu.</p>

  <p class="calibre11">'Hımm!' dedi Koca Goblin. 'Böyle söylüyorsunuz! Peki size dağlarda ne yaptığınızı, nereden geldiğinizi ve nereye gittiğinizi sorabilir miyim? Daha doğrusu hakkınızdaki her şeyi bilmek isterim. Bu sizin işinize pek yarayacağından değil Thorin Meşekalkan, halkınız hakkında zaten çok fazla şey biliyorum; ama şimdi doğruyu söyleyelim, yoksa sizin için özellikle rahatsız edici bir şeyler hazırlarım!'</p>

  <p class="calibre11">'Bizler, gerçekten misafirperver bu dağların Doğu yüzünde yaşayan akrabalarımızı, yeğenlerimizi, birinci, ikinci ve üçüncü dereceden kuzenlerimizi ve büyükbabalarımızın diğer torunlarını ziyaret etmek üzere bir yolculuktaydık,' dedi salt gerçeğin bir işe yaramayacağının açıkça görüldüğü sırada tam olarak ne söyleyeceğini hiç bilemeyen Thorin.</p>

  <p class="calibre11">'O bir yalancı, hem de gerçekten müthiş bir yalancı!' dedi sürücülerden biri. 'Mağarada bu yaratıkları aşağıya gelmeye davet ettiğimizde halkımızdan birkaçı bir&nbsp;şimşekle karşılaştı ve şimdi bir taş kadar ölüler. Hem bunu henüz açıklamadı!' Thorin'in kuşandığı kılıcı, troll'lerin ininden gelen kılıcı uzattı,</p>

  <p class="calibre11">Koca Goblin kılıcı gördüğünde gerçekten korkunç bir öfke çığlığı attı ve askerleri dişlerini gıcırdatıp kalkanlarını birbirlerine çarptılar, ayaklarını yerlere vurdular. Kılıcı hemen tanıdılar. Zamanında, Gondolin'in iyi elfleri, onları tepelerde avladıklarında ya da surlarının önünde çarpıştıklarında yüzlerce goblin öldürmüştü bu kılıç. Onlar buna Goblin-uçurucu anlamına gelen Orcrist, goblinler ise basitçe Parçalayıcı derlerdi, Kılıçtan nefret ederlerdi, ama kılıcı taşıyandan daha da nefret ederlerdi.</p>

  <p class="calibre11">'Katiller ve elf-dostları!' diye bağırdı Koca Goblin.</p>

  <p class="calibre11">'Kamçılayın onları! Dövün! Parçalayın! Dişlerinizle çiğneyin! Alıp yılanlarla dolu karanlık çukurlara götürün onları ve bir daha ışığı görmelerine izin vermeyin!' Öyle bir öfke içindeydi ki oturduğu yerden fırlayıp ağzı açık bakakalan Thorin'e saldırdı.</p>

  <p class="calibre11">Tam o sırada mağaradaki tüm ışıklar ve büyük ateş puff diye sönüverdi ve tavana dek uzayan ve yakıcı beyaz kıvılcımlarını goblinlere fırlatan mavi pırıltılı bir duman kulesine dönüştü.</p>

  <p class="calibre11">Bunu izleyen feryatlar ve sızlanmalar, vıraklamalar, vızıldamalar, dırıldamalar, inlemeler, homurtular ve küfürler, çığlıklar ve naralar sözle anlatılamazdı. Birkaç yüz canlı yaban kedisi ve kurdun yavaş yavaş kızartılıyor olması bununla karşılaştırılamazdı. Kıvılcımlar goblinleri yakıp delikler açıyor ve şimdi tavandan aşağı inen duman, havayı onların gözlerinin bile göremeyeceği kadar kalınlaştırıyordu. Az sonra birbirleri üzerine düşüyor ve yerde kümeler halinde yuvarlanıyor ve adeta hepsi çıldırmış gibi ısırıyor, tekmeliyor, dövüşüyorlardı.</p>

  <p class="calibre11">Birdenbire bir kılıç kendi ışığında parıldadı, Bilbo kılıcın Koca Goblin'in tam ortasından geçtiğini gördü ve&nbsp;çığlığının ortasında hayretle bakakaldı. Koca Goblin düşüp öldü ve goblin. askerler kılıcın önünde karanlığa kaçıştılar.</p>

  <p class="calibre11">Kılıç kınına geri döndü. 'Çabuk beni takip edin!' dedi keskin ve pes bir ses, ve Bilbo ne olduğunu anlayamadan, sıranın sonunda, koşuşturabileceği denli hızlı, goblin salonundan gelen çığlıklar arkasında gittikçe duyulmaz olurken daha karanlık geçitlerden aşağı koşuşturmaya başladı. Soluk bir ışık onlara yol gösteriyordu.</p>

  <p class="calibre11">'Daha hızlı, daha hızlı!' dedi ses. 'Meşaleler yakında yeniden yanmış olacak.'</p>

  <p class="calibre11">Tarım dakika!' dedi Bilbo'nun hemen önündeki nazik dost Dori. Bağlı elleriyle yapabileceği denli iyi hobbitin omzuna tırmanmasını sağladı ve zincirlerin klink klink sesleri arasında ve elleri kendilerini dengeleyecek durumda olmadığından çoğu kez sendeleyerek bir koşu tutturdular, Uzun bir süre durmadılar, çünkü bu sırada dağın tam ortasında olmalıydılar.</p>

  <p class="calibre11">Sonra Gandalf asasını yaktı. Tabii ki Gandalf'dı. Ama o sırada oraya nasıl geldiğini soramayacak denli meşguldüler. Tekrar kılıcını çıkarttı ve kılıç tekrar karanlıkta kendi kendine parıldadı. Adeta goblinler ortalıktalarmışçasına parıldamasını sağlayan bir öfkeyle yandı; şimdi mağaranın yüce efendisini öldürme hazzının mavi alevi kadar parlaktı. Goblin-zincirlerini kırmada ve tüm tutsaklan olabildiğince çabuk serbest bırakmada hiçbir sorun çıkartmadı. Eğer hatırlarsanız bu kılıcın adı Düşman-topuzu Glamdring'di. Goblinler ona yalnızca Vurucu derler, ve böyle bir şey mümkünse, Kesici'den ettiklerinden daha fazla nefret ederlerdi. Orcist de kurtarılmıştı. Gandalf çok korkmuş muhafızlardan birinin elinden kapıp yanlarında getirmişti. Gandalf çok şeyi düşünmüştü ve her şeyi yapamadıysa da, güç durumdaki dostlan için birçok şey yapmıştı.</p>

  <p class="calibre11">'Hepimiz burada mıyız?' dedi kılıcını başını eğerek selamladığı Thorin'e verirken. 'Bir bakalım: Bir - bu&nbsp;Thorin; iki, üç, dört, beş, altı, yedi, sekiz, dokuz, on, onbir; Fili ve Kili nerede? Tamam buradalar! oniki, onüç — ve işte Bay Baggins: ondört! Pekâlâ, pekâlâ! Daha kötü olabilir ve sonra tekrar daha iyi olabilir. Midilliler yok, yiyecek yok ve nerede olduğumuzu bilmek yok ve tam arkamızda da öfkeli gobtin sürüleri! Devam edelim!'</p>

  <p class="calibre11">Devam ettiler. Gandalf çok haklıydı: Geldikleri geçitlerin ötelerinde goblin gürültüleri ve korkunç çığlıklar duymaya başladılar. Bu onları eskisinden hızlı yaptı ve zavallı Bilbo onların yarısı hızda bile gidemediğinden -cücelere gelince şunu rahatlıkla söyleyebilirim ki mecbur olduklannda müthiş bir hızda yuvarlanabilirler — Bilbo yu sırtlarında taşımayı sıraya koydular.</p>

  <p class="calibre11">Yine de goblinler cücelerden daha hızlı giderler ve bu goblinler yolu daha iyi biliyorlardı (ne de otsa yolları kendileri yapmışlardı) ve çılgınca öfkeliydiler; böylece cüceler yapabileceklerini. yapsalar da, bağrış çağrışların gittikçe yaklaştığını işittiler. Yakında goblin ayaklannın, bir sürü ayağın, hemen bir önceki dönemecin arkasında yere vurduğunu bile duyabilirlerdi. Takip ettikleri tünelde, kırmızı meşalelerin titrek ışıklan tam arkalanndan görülebiliyordu; ve adamakıllı yorulmuşlardı.</p>

  <p class="calibre11">'Neden, neden sanki hobbit-kovuğumdan ayrıldımki!' dedi Bombur'un sırtında hoplayıp duran zavallı Bay Baggins.</p>

  <p class="calibre11">'Neden, neden sefil küçük bir hobbiti hazine avına getirdimki!' dedi kızgınlık ve dehşetten burnundan damlayan terle sersemlemiş zavallı şişman Bombur.</p>

  <p class="calibre11">Bu noktada Gandalf geride kaldı ve Thorin de onunla birlikte. Keskin bir köşeyi döndüler, 'Sıra sende!' diye bağırdı. 'Kılıcını çek Thorin!'</p>

  <p class="calibre11">Yapılabilecek başka bir şey yoktu; ve goblinler bundan hoşlanmadılar. Çığlıklarla köşeyi dönerek aceleyle geldiklerinde Goblin-uçurucu ve Düşman-topuzu'nu tam şaşkın&nbsp;gözlerinin önünde buz gibi ve parlarken buldular. Önde olanlar meşalelerini düşürdüler ve öldürülmeden önce bir çığlık attılar. Arkadakiler daha da bağırdılar ve geriye doğru fırlayarak hemen peşlerinden koçanlara çarptılar. 'Parçalayıcı ve Vurucu!' diye yırtındılar; ve az sonra hepsi karmakarışık olmuştu ve çoğu geldikleri yoldan aceleyle geriye kaçıştı.</p>

  <p class="calibre11">İçlerinden birinin o köşeyi dönmesi epeyce zaman aldı. Bu atada cüceler tekrar goblin diyarının karanlık tünellerindeki uzun, çok uzun yollarına koyulmuşlardı bile. Goblinler bunu fark ettiklerinde meşalelerini söndürdüler, ayaklarına yumuşak ayakkabılar geçirdiler ve en keskin gözlü ve kulaklı, en hızlı koşucularım seçtiler. Bunlar karanlıktaki gelincikler kadar hızlı ve yarasalardan belki birazcık daha fazla gürültüyle ileri koştular.</p>

  <p class="calibre11">İşte bu yüzden ne Bilbo, ne cüceler, ne de Gandalf geldiklerini duydu. Ne de gördüler. Ancak Gandalf, cücelerin ilerleyişine yardımcı olsun diye asasının soluk bir ışık salmasına İzin verdiği için, arkalarında sessizce koşan goblinler tarafından görülüyorlardı.</p>

  <p class="calibre11">Bilbo'yu tekrar taşımaya başlayan Dori, birden bire karanlıkta arkadan yakalandı. Bağırdı ve düştü; ve omuzlarındaki hobbit karanlığa yuvarlandı, başını sert bir kayaya çarptı ve başka hiçbir şey hatırlamadı.</p>
</body>
</html>
