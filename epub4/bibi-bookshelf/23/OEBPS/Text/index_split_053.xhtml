<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="http://calibre-ebook.com" name="generator" />

  <title>unnamed</title>
  <meta content="User" name="author" />
  <meta content="2015-1-7" name="creation-time" />
  <meta content="2015-1-13" name="revision-time" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="s1">
      <p class="calibre2"> </p>
    </div>

    <div class="s1">
      <h1 class="calibre2"><span class="none5">Bölüm</span> <span class="none5">50</span></h1>

      <p class="calibre2"> </p>

      <p class="calibre2"> </p>

      <p class="calibre2"><span class="none4">ÇARŞAMBA gününü bir turist olarak geçirdikten sonra, Junior perşembe günü kendisine uygun bir daire aramaya başladı. Sağlığına yeniden kavuşmasına karşın, uzun süreliğine otel odası ücreti ödemeye niyeti yoktu. Ama son zamanlarda, kiralık daireler hayli pahalıydı. Araştırmasının ilk günü, mütevazı bir mahalledeki bir daireye bile umduğundan çok daha fazla kira ödeyeceğini keşfetmekle sonuçlanmıştı.</span></p>

      <p class="calibre2"><span class="none4">Otelde geçireceği üçüncü gece olan perşembe gecesi, içki içip biftek yemek için salona döndü. Akşam müziğini yine aynı, smokinli piyanist çalıyordu.</span></p>

      <p class="calibre2"><span class="none4">Junior tetikteydi. Cam kâseye para atsın ya da atmasın, piyanoya yaklaşan herkese dikkat etti.</span></p>

      <p class="calibre2"><span class="none4">Piyanist en sonunda “Bana Bakacak Birisi”ni çalmaya başladığında, bunu istek üzerine çalıyormuş gibi görünmüyordu; onun düşüncesi, verilen en son bahşişten bu yana başka birkaç şarkı daha çaldığından ötürü, bu şarkıyı da çalması gerektiğiydi. Yani sonuçta, bu şarkı onun gecelik repertuvarındaydı.</span></p>

      <p class="calibre2"><span class="none4">Junior içine çöreklenen bir gerginlikten kurtulduğunu hissetti. Bu şarkı nedeniyle hâlâ kaygılanıyor olmasına şaşırmıştı. Ama akşam yemeğinin geri kalan kısmında tamamen geleceğe yönelik durumdaydı ve geçmişi aklından tümüyle çıkarmıştı. Ta ki…</span></p>

      <p class="calibre2"><span class="none4">Junior yemek sonrası içtiği brendinin tadını çıkardığı sırada, piyanist müziğe ara vermiş ve müşterilerin kendi aralarında sürdürdükleri konuşmalar da sona ermişti. Ve böylece de, bar telefonu çaldığında, zil en kısık konumda olmasına karşın, oturduğu masadan bunu duymuştu.</span></p>

      <p class="calibre2"><span class="none4">Güçlü elektronik brrrrr sesi, pazar gecesi Vanadium’un mengeneyle sıkıştırılmış kadar küçük çalışma odasındaki telefonun çalarken çıkardığı sesin bir benzeriydi. Junior o anda sanki hızla oraya gidiverdiğini hissetti.</span></p>

      <p class="calibre2"><span class="none4">Ansaphone.</span></p>

      <p class="calibre2"><span class="none4">Belleğinde o telesekreterin uğursuz, ama belirgin görüntüsü oluşmuştu. Her yanı çiziklerle dolu çalışma masasının üstünde duran o garip aygıtın.</span></p>

      <p class="calibre2"><span class="none4">Yalnızca bir kutu olan basit bir aygıttı bu, ama insanın belleğinde, bir nükleer bombanın kötü işaretleriyle yüklüymüşçesine, lanetli bir şeymiş gibi görünüyordu.</span></p>

      <p class="calibre2"><span class="none4">Junior aygıtın içerdiği mesajı dinlemiş ve anlamını çıkartamadığı için de bunu hiç önemsememişti. Geciken önsezisi şimdi birdenbire kendisine, bu mesajı Naomi’nin dedektife bir kanıt bırakmak için onu mezardan aramasıyla ilgili bir şey olmadığından ötürü fazla önemsemediğini söylüyordu.</span></p>

      <p class="calibre2"><span class="none4">İşlerinin yoğun olduğu o gece, Vanadium’un cesedi Studebaker’da ve Victoria’nın kadavrası da evde yangın çıkarılarak yakılmayı beklerken, Junior bu mesajın ilgi çekecek bir şey olduğunu fark edemeyecek kadar dikkatini yitirmişti. Şimdi ise bilinçaltının karanlık bir kösesinden çıkarak, ona işkence ediyordu.</span></p>

      <p class="calibre2"><span class="none4">Caesar Zedd’in öğretisine göre, yaşamımızda yer alan kısacık bir andan en basit davranışa kadar her deneyim ve bunun yanı sıra şimdiye dek tanıştığımız en can sıkıcı kişilerin tahammül etmek zorunda kaldığımız en anlamsız konuşmaları bellek te saklıdır. İşte bu nedenle kendisi de, can sıkıcı insanlarla aptallardan neden asla yakınmamamız gerektiği ve onlardan nasıl kurtulabileceğimiz konusunda bir kitap yazmış ve kitabında, bu tür insanları yaşamımızdan silip atmamız için, şaka yollu da olsa olumlu baktığını iddia ettiği cinayet eylemini de içeren yüzlerce strateji önermiştir. Ama Zedd gelecekte yaşamayı önermekle birlikte, kesinlikle gereksinim duyulduğunda, geçmişin tam olarak anımsanması gerektiğini de savunur. Bilinçaltı depo bilgileri inatla bellekte alıkoyarken, bunların anımsanmaması durumunda, Zedd’in önerdiği en gözde tekniklerden biri de istenilen bilgiler anımsanana ya da vücut ısısının normalin altına düştüğü anlaşılana dek, jenital organlara buz kompresi yapmaktır.</span></p>

      <p class="calibre2"><span class="none4">Bu şık otelin muhteşem kokteyl salonunda oturmaktan hoşlanan ve gözde tekniği uygulamak için hemen odasına gitmek istemeyen Junior’ın, Zedd’in diğer tekniklerinden birini, daha mayalanmışını kullanması gerekmişti ilk önce; yani Ansaphone’da konuşan kişinin adını bilinçaltından kurtarması. Arayan kişi, Ben Max, demişti.</span></p>

      <p class="calibre2"><span class="none4">Şimdi mesaj… Bir hastaneyle ilgili bir şey. Ölmekte olan birisi. Beyin kanaması.</span></p>

      <p class="calibre2"><span class="none4">Junior belleğinde saklı olan detayları anımsamaya çalışırken, piyanist geri dönmüştü. Bundan sonra çalacağı parçaların ilki, sanki insanda uyuma isteği yaratacak kadar yavaş bir tempoda bestelenen, Beatles’ın “Elini Tutmak İstiyorum” adlı şarkısıydı. Kendileri burada olmasa da, bu İngiliz pop grubunun salonu istila etmesi, Junior’ın burayı terk etmesi gerektiğinin bir işaretiydi.</span></p>

      <p class="calibre2"><span class="none4">Odaya döndüğünde, henüz ortadan yok etmediği Vanadium’un adres defterini bir kez daha gözden geçirdi. Max’i bulmuştu. Max Bellini. Adres San Francisco’daydı.</span></p>

      <p class="calibre2"><span class="none4">İyi değildi bu. Çünkü o, Thomas Vanadi</span><span class="none4">u</span><span class="none4">m’la ilgili her şeyi geçmişin bir parçası olarak düşünmüştü. Şimdi ise, kendi geleceğini kurmaya niyetlendiği kent olan San Francisco’da dedektifle ilgili beklenmedik bir bağlantı oluşmuştu.</span></p>

      <p class="calibre2"><span class="none4">Bellini’nin adresine ek olarak iki telefon numarası vardı. Birincisi iş, ikincisi ev.</span></p>

      <p class="calibre2"><span class="none4">Junior kol saatine baktı. Saat dokuzdu.</span></p>

      <p class="calibre2"><span class="none4">Bellini’yi iş telefonundan aramayı pek düşünmüyordu, çünkü bu saatte işte olmayacağı belliydi. Ama yine de, en azından onun işyerinin çalışma saatleriyle ilgili bir mesaj kaydı elde edebilmek umuduyla, önce bu telefon numarasını çevirmeye karar verdi. Eğer Bellini’nin çalıştığı firmanın adını öğrenebilirse, bu kendisine yardımcı olabilir ve adamın ne iş yaptığı konusunda bilgi edinebilirdi. Bellini’yi evinden aramadan önce, onun hakkında ne kadar çok şey bilirse o kadar iyiydi.</span></p>

      <p class="calibre2"><span class="none4">Telefona üçüncü çalışında yanı</span><span class="none4">t verilmişti. Boğuk bir erkek sesi, “Cinayet Masası,” dedi.</span></p>

      <p class="calibre2"><span class="none4">Junior bir an bunun bir suçlama olduğunu düşündü. Hattın öbür ucundaki adam bu kez, “Alo?” dedi. “Orası… orası neresi?” diye sordu Junior. “SFPD, Cinayet Masası.” “Affedersiniz. Yanlış numara.”</span></p>

      <p class="calibre2"><span class="none4">Telefonu kapatarak, sanki almaç onu yakıp kavurmuş gibi, elini hemen geri çekti.</span></p>

      <p class="calibre2"><span class="none4">SFPD. San Francisco Polis Departmanı.</span></p>

      <p class="calibre2"><span class="none4">Bellini’nin, tıpkı Vanadium gibi, bir cinayet masası dedektifi olduğu apaçık ortadaydı. Onu evinden aramak iyi fikir değildi. Ve artık şimdi, Bellini’nin uzaktaki, Oregon’daki iş arkadaşı Vanadium’a bırakmış olduğu mesajın her sözcüğünü anımsamak zorundaydı. Yine de belleğini ne kadar zorlarsa zorlasın, bunun geri kalanı aklına gelmiyordu.</span></p>

      <p class="calibre2"><span class="none4">Neyse ki, oda temizliğini yapan kadın, her gece yatak örtülerini kaldırdıktan sonra yastığın üstüne jelatin kâğıda sarılı bir nane şekeri bıraktığında, buz kovasını da dolduruyordu. Çekeceği çilenin beklentisiyle yüzünü buruşturarak, buz kovasını banyoya götürdü.</span></p>

      <p class="calibre2"><span class="none4">Ardından da soyundu, soğuk suyu açtı ve duşa girdi. Sonra, bu şokun bilinçaltında saklı olan gerekli bilgileri bilinçüstüne çıkarmaya yeterli olacağını umarak, bir süre bekledi. Ama hiç şansı yoktu.</span></p>

      <p class="calibre2"><span class="none4">Aceleyle ama inancına yardımcı olacağına inandığı bir güvenle kovadan bir avuç buz alan Junior, bunları anatomik yapısının en sıcacık iki organına bastırdı. Ve geçirdiği korkulu birkaç dakikadan sonra da, çılgınca titreyip kendi kendine acıyarak, ama vücut ısısını hâlâ yitirmemiş bir haldeyken, Ansaphone’daki mesajın geri kalan önemli bölümlerini anımsadı.</span></p>

      <p class="calibre2"><span class="none4">Zavallı çocuk… beyin kanaması… bebek yaşıyor…</span></p>

      <p class="calibre2"><span class="none4">Ardından suyu kapattı, duştan çıktı, çabucak kurulandı, üst üste iki külot giydi, yatağa girdi ve örtüleri çenesine dek çekti. Sonra da arpacı kumrusu gibi düşünüp durdu.</span></p>

      <p class="calibre2"><span class="none4">Elinde beyaz bir gülle, Vanadium mezarlıkta. Naomi’nin mezarının başında duran Junior’ın yanına gelmek için, mezar taşlarının arasından yürüyor.</span></p>

      <p class="calibre2"><span class="none4">Junior ona az önce kimin cenaze törenine katıldığını soruyor.</span></p>

      <p class="calibre2"><span class="none4">Bir arkadaşın kızının. Onun San Francisco’da bir bir trafik kazasında öldüğünü söylüyorlar. Naomi’den bile daha gençmiş.</span></p>

      <p class="calibre2"><span class="none4">Arkadaşın Rahip White olduğu kanıtlanmıştı. Ve kızının da Seraphim olduğu…</span></p>

      <p class="calibre2"><span class="none4">Bu ölüm nedeninin bir trafik kazası olmayabileceğinden kuşkulanan Vanadium, sonuçta Bellini’den bir araştırma yapmasını istemişti.</span></p>

      <p class="calibre2"><span class="none4">Seraphim ölmüştü… ama bebek yaşıyordu.</span></p>

      <p class="calibre2"><span class="none4">Varsayımların en basiti bile Junior’a, Seraphim’in hamileliğinin, ilk müsveddesi banta kaydedilen vaazı okuyan babasının sesi eşliğinde, birlikte paylaştıkları o ateşli geceye denk geldiğini göstermekteydi.</span></p>

      <p class="calibre2"><span class="none4">İyi kalpli Naomi onun bebeğini taşırken ve Seraphim de onun bebeğini doğururken ölmüştü.</span></p>

      <p class="calibre2"><span class="none4">Junior’ın az önce buz kesilen testisleri, hissettiği bu ani gurur duygusuyla birdenbire yine sıcacık oldu. Cinsel açıdan güçlü bir adamdı o ve tohumunun üretken olduğu da kesindi. Bu durum onu hiç şaşırtmamıştı. Aksine, böylesine fazla kanıt memnunluk vericiydi. Ama sevincini engelleyen şey kan tahlili sonuçlarının mahkemede geçerli bir kanıt dizisi oluşturmasıydı. Yetkililer Naomi’yle birlikte ölen bebeğin babasını kendisi olarak tanımlayabilmişlerdi. Eğer kuşkulanıp yine aynı tahlili yaptırırlarsa, Seraphim’in çocuğunun babalığını da ona yükleyebilirlerdi.</span></p>

      <p class="calibre2"><span class="none4">Rahibin kızının ölmeden önce Junior’ın adını kimseye söylemediği ya da tecavüzle ilgili suçlamalarda bulunmadığı belliydi. Çünkü bunun aksi olsa, şimdi bir hapishane hücresinde olurdu. Ve kız artık öldüğüne göre, laboratuvar testleri çocuğun babasının kendisi olduğunu gösterse bile, hakkında hiçbir güvenilir takibat yapılamazdı. Asıl müthiş tehdit, anladığı kadarıyla başka bir yerdeydi.</span></p>

      <p class="calibre2"><span class="none4">Biraz daha düşününce, bunu tümüyle kavramıştı. Paniğe kapılarak, yatakta doğrulup oturdu.</span></p>

      <p class="calibre2"><span class="none4">Yaklaşık iki hafta önce, Spruce Hills’deki hastanede, yenidoğan ünitesinin o kocaman izleme camının önünde, sanki oraya mıknatısla çekilmiş gibi durup kalmıştı. Ve yenidoğanların karşısında orada mıhlanmışçasına durduğu sırada, kendisini tamamen perişan eden bir korku girdabına kapılmış ve altıncı duyuyla, bu gizemli Bartholomew’un bebeklerle bir ilgisi olduğunu fark etmişti.</span></p>

      <p class="calibre2"><span class="none4">Üstündeki örtüleri bir kenara itip yataktan fırlayarak, giydiği ikinci külotu bile çıkarmadan, huzursuzluk içinde odada dolaşmaya başladı.</span></p>

      <p class="calibre2"><span class="none4">Eğer kendisi Caesar Zedd’in bir hayranı olmasaydı, belki de bu zincirleme sonuca varamayacaktı, çünkü Zedd’in öğretisine göre, bazı içgüdülerimiz aslında hayvani içgüdülerden kaynaklandığında ve bunlar asla bilemeyeceğimiz saf gerçeğin en yakın bir şekline dönüştüğünde, bu belirli içgüdülerin mantıksız olduğunu kabullenmemiz konusunda toplum bizi cesaretlendirirdi.</span></p>

      <p class="calibre2"><span class="none4">Bartholomew’un bebeklerle bir ilgisi yoktu yalnızca. Bartholomew bir bebekti.</span></p>

      <p class="calibre2"><span class="none4">Annesiyle babasını ve onların cemaatini utandırmak istemeyen Seraphim White, bu bebeği doğurmak için California’ya* (California, diğer birkaç kent gibi, San Francisco’yu da kapsayan bir eyalettir. Ayrıca, Spruce Hills’in bulunduğu Oregon eyaletinin güneyinde yer alır) gelmişti.</span></p>

      <p class="calibre2"><span class="none4">Evlenmemiş annelerin bebekleri, özellikle de ölen evlenmemiş annelerin ve babaları toplum içinde onurlarının kırılmasına tahammül edemeyen rahipler olan ölen evlenmemiş annelerin bebekleri, genelde evlatlık verilirdi. Seraphim burada doğum yaptığına göre, bebeğin San Franciscolu bir aileye evlatlık verildiğinden ya da verileceğinden hiç kuşku yoktu.</span></p>

      <p class="calibre2"><span class="none4">Junior otel odasını arşınlayıp durduğu sırada, korkusu öfkeye dönüştü. Onun tüm istediği huzur ve insanca yaşayacak, kendini gösterecek bir fırsattı. Ve şimdi de bu. Uğradığı haksızlık ve adaletsizlik onu sinirlendirmişti; kendisine eziyet ediliyormuş gibi bir duygu kaynaşmaya başlamıştı içinde.</span></p>

      <p class="calibre2"><span class="none4">Mantıksal açıdan düşünülürse, ancak iki haftalık bir bebek erişkin bir adam için tehdit oluşturamazdı.</span></p>

      <p class="calibre2"><span class="none4">Junior mantıklı düşünemeyen birisi değildi, ama bu durumda Zedd felsefesinin o üstün akılcılığının da farkındaydı. Bartholomew’dan kaynaklanan korkusu ve hiç tanımadığı bir çocuğa karşı içini dolduran kin duygusu tüm mantığını reddediyor ve basit paranoyaya dönüşüyordu; en saf ve kesin hayvan içgüdüsü olmalıydı bu.</span></p>

      <p class="calibre2"><span class="none4">Bartholomew Bebek burada, San Francisco’daydı. Bulunması ve ortadan kaldırılması gerekiyordu.</span></p>
    </div>

    <div class="s1">
      <p class="calibre2"><span class="none4">Çocuğun yerini tespit etmek için uzun uzun düşünen ve bir hareket planı geliştiren Junior, bunu başarana dek hayli öfkelenmiş ve ter içinde kalmıştı; üstüste giydiği iki külottan birini alelacele çekip çıkardı.</span></p><br class="calibre3" id="calibre_pb_53" />
    </div>
  </div>
</body>
</html>
