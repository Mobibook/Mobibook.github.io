<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="http://calibre-ebook.com" name="generator" />

  <title>unnamed</title>
  <meta content="User" name="author" />
  <meta content="2015-1-7" name="creation-time" />
  <meta content="2015-1-13" name="revision-time" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="s1">
      <p class="calibre2"> </p>
    </div>

    <div class="s1">
      <h1 class="calibre2"><span class="none5">Bölüm</span> <span class="none5">2</span></h1>

      <p class="calibre2"> </p>

      <p class="calibre2"> </p>

      <p class="calibre2"><span class="none4">6 OCAK 1965 sabahı saat sekizi biraz geçe, Agnes yaban mersinli altı turta pişirdiği sırada, doğumun ilk evre sancıları başlamıştı. Daha öncekiler gibi yalancı sancılardan değildi bunlar, çünkü şimdiki sancıları yalnızca karnının ve kasıklarının altında hissetmiyordu; bu kez başlayan sancılar sırtının ve karnının her tarafına yayılmıştı. Yürürken oluşan spazmlar, hareketsiz durduğu veya oturduğu zamankinden daha kötüydü ve bu da gerçek doğum sancılarının başka bir belirtisiydi. Fazla rahatsız bir durumda değildi. Kasılmalar düzenli, ama hayli yaygındı. O gün için programladığı işlerini bitirmeden, hastaneye yatmak istemiyordu.</span></p>

      <p class="calibre2"><span class="none4">İlk kez hamile olan bir kadın için, bu evre ortalama on iki saat sürer. Agnes da bu ortalamaya her açıdan uyduğunu düşünüyor ve kendisini tıpkı üzerine giymiş olduğu, hamile bedenine uygun, belden büzgülü, gri koşu eşofmanı kadar rahat hissediyordu ve bu nedenle doğumun ikinci evresine gece saat ondan önce girmeyeceğinden emindi. Kocası Joe</span><span class="none4">y</span> <span class="none4">ise, daha öğle bile olmadan, onu hastaneye yetiştirmek istemişti. Karısının bavulunu toplayıp bunu arabaya yerleştirdikten sonra randevularını iptal etmiş ve her ne kadar kendisinin bu ilgisinden rahatsız olmaması ve onu kapı dışarı kovalamaması için karısından bir oda uzakta durmaya dikkat etmişse de sürekli olarak etrafında dolaşmıştı. Agnes ne zaman hafifçe bağırsa ya da sancı nedeniyle zor soluk alsa, kasılmaların süresini tutmaya çalışıyordu. Günün büyük bir bölümünü kol saatine bakarak geçirdiğinden, girişteki aynada yüzüne bir göz atınca, gözlerinin çevresinde ikinci bir saat görecekmiş gibi bir duyguya kapılmıştı. Öyle değilmiş gibi görünse de Joe</span><span class="none4">y</span> <span class="none4">kaygılı bir insandı. Uzun boyu ve güçlü görüntüsüyle, Filistin’i yerle bir eden Samson’dan pek farkı olmamasına karşın, doğuştan nazik birisiydi; diğer iri yarı erkekler gibi kibirli ve ukala bir adam olmaktan çok uzaktı. Mutlu, hatta neşeli bir insan olan Joe, şans, arkadaş ve aile açısından çok fazla nasibini aldığına inanıyordu. Kader bir gün mutlaka onu bunlardan yoksun bırakacaktı. Zengin değildi, ama geçimini rahatça sürdürüyor ve parasını kaybetmekten asla korkmuyordu, çünkü sıkı bir çalışma ve gayretle daha çok para kazanabilirdi. Onu huzursuz eden ve geceler boyu uykusuz bırakan şey, sevdiklerini kaybetme korkusuydu. Yaşam, tıpkı kışın başlarında buz tutan bir havuz gibiydi; göründüğünden daha kırılgan ve çatlak, alt kısmı soğuk karanlıkla kaplı bir yer. Ayrıca, Joe</span><span class="none4">y</span> <span class="none4">Lampion’a göre, Agnes kendisinin düşündüğü gibi sıradan birisi değildi. Muhteşem, eşsiz bir kadındı. Ama Joe</span><span class="none4">y</span> <span class="none4">onu hiçbir şekilde yüceltmezdi, çünkü Agnes’ı ne kadar yüceltse, onun yine de gerçek değerine erişemeyeceğinden emindi. Eğer karısını kaybederse, kendi de kaybolurdu.</span></p>

      <p class="calibre2"><span class="none4">Sabahtan öğlene dek, Joe</span><span class="none4">y</span> <span class="none4">Lampion doğumla ilgili olarak bilinen her tür tıbbi komplikasyonu düşünüp durdu. Bu konuda bilmesi gerekenlerin çok daha fazlasını, şimdiye dek okuduğu tüm gerilim romanlarından bile etkileyici olan ve tüylerini diken diken eden kalın bir tıp başvuru kitabı aracılığıyla aylar önce öğrenmişti. Ve nihayet saat 12.50’de, kitapta belirtilen doğum öncesi kanamalar, doğum sonrası kanamalar ve gebeliğin neden olduğu şiddetli kasılmalarla ilgili tanımları bir türlü aklından çıkaramadığı için, mutfağın açılır kapanır kapısından hızla içeri girerek, “Tamam, Aggie, yeter artık. Çok uzun bir süre bekledik,” diye bağırdı.</span></p>

      <p class="calibre2"><span class="none4">0 sırada kahvaltı masasında oturan Agnes, o sabah pişirdiği yaban mersinli altı turtayla birlikte yollayacağı armağanların kartlarını yazıyordu. “Ben kendimi iyi hissediyorum, Joey.”</span></p>

      <p class="calibre2"><span class="none4">Aggie’den başka hiç kimse ona Joey demezdi, 1.90 boyunda ve 115 kilo ağırlığında olan Joey’in köşeli, sert ve taş gibi ifadesiz yüzü önceleri insanı korkuturdu, ama bu korku kendine özgü hoş bir ses tonuyla konuşana ya da gözlerindeki sevecen bakışlar fark edilene dek sürerdi yalnızca.</span></p>

      <p class="calibre2"><span class="none4">Joey hâlâ masada oturan Agnes’ın üzerine doğru eğilerek, “Hemen hastaneye gidiyoruz,” diye ısrar etti.</span></p>

      <p class="calibre2"><span class="none4">“Hayır, canım, henüz gitmiyoruz.”</span></p>

      <p class="calibre2"><span class="none4">1.60 boyunda olan ve kilosu, doğuracağı çocuğunki çıkarılırsa, Joey’in yarı ağırlığına bile ulaşmayan Aggie, oturduğu yerden kendi isteğiyle kalkmadan, kocası buraya bir vinç getirse ve onu bununla kaldırmak istese de kaldıramazdı. Ayrıca, Joey onunla ne zaman tartışmaya girse, daima Samson’ın ancak bir kopyası olur ve o gerçek, güçlü görüntüsüne asla sahip olamazdı.</span></p>

      <p class="calibre2"><span class="none4">Bir çıngıraklı yılanı bile bir solucan kadar zararsız hale getirecek biçimdeki ses tonuyla, “Lütfen, olur mu?” diye sordu Joey.</span></p>

      <p class="calibre2"><span class="none4">“Edom’ın benin adıma dağıtımları yapabilmesi için, yazmam gereken turta kartları var.”</span></p>

      <p class="calibre2"><span class="none4">“Ama ben de senin doğurman konusunda kaygılıyım.” “Olabilir, bense yedi konuda kaygılıyım. Altı turta ve bir bebek konusunda.”</span></p>

      <p class="calibre2"><span class="none4">“Sen ve turtaların,” dedi Joey öfkeyle.</span></p>

      <p class="calibre2"><span class="none4">“Sen ve kaygıların,” diye yanıt verdi ona Agnes, sevecen bir gülümsemeyle.</span></p>

      <p class="calibre2"><span class="none4">Joey sıkıntıyla içini çekti. “Öyleyse kartlarını yazdıktan sonra gideriz.”</span></p>

      <p class="calibre2"><span class="none4">“Kartlar. Ama İngilizce dersi için, Maria gelecek. Sonra gideriz.”</span></p>

      <p class="calibre2"><span class="none4">“Sen İngilizce dersi verecek durumda değilsin.”</span></p>

      <p class="calibre2"><span class="none4">“İngilizce öğretmek, ağır bir şey kaldırmayı gerektirmiyor, canım.”</span></p>

      <p class="calibre2"><span class="none4">Agnes onunla konuşurken, yazmasına ara verm</span><span class="none4">iyordu; Joey onun zarif el yazısın</span><span class="none4">a ve kullandığı güzel sözcüklere bakıp durdu. Ve sonunda masaya doğru eğildi; Aggie de başını kaldırıp, parlak yeşil gözleriyle ona baktı. Joey sert ifadeli yüzünü karısının biblo gibi zarif yüzüne yaklaştırdığı sırada, genç kadın kocasını hafifçe öptü.</span></p>

      <p class="calibre2"><span class="none4">“Seni seviyorum, hepsi bu,” dedi Joey; kendi sesinin çaresizliğine yine kendisi şaşırmıştı.</span></p>

      <p class="calibre2"><span class="none4">“Yalnızca bu kadar mı?” Agnes onu bir kez daha öptü. “Hepsi bu mu?”</span></p>

      <p class="calibre2"><span class="none4">“Peki, aklımı kaçırmamak için daha başka ne yapayım?”</span></p>

      <p class="calibre2"><span class="none4">O sırada kapı zili çalmıştı.</span></p>
    </div>

    <div class="s1">
      <p class="calibre2"><span class="none4">“Zile yanıt ver,” diye önerdi Agnes.</span></p>

      <p class="calibre2"> </p><br class="calibre3" id="calibre_pb_5" />
    </div>
  </div>
</body>
</html>
