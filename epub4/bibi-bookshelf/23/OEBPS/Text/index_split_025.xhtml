<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="http://calibre-ebook.com" name="generator" />

  <title>unnamed</title>
  <meta content="User" name="author" />
  <meta content="2015-1-7" name="creation-time" />
  <meta content="2015-1-13" name="revision-time" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="s1">
      <p class="calibre2"> </p>

      <h1 class="calibre2"><span class="none5">Bölüm</span> <span class="none5">22</span></h1>

      <p class="calibre2"> </p>

      <p class="calibre2"> </p>

      <p class="calibre2"><span class="none4">KOYU renk takım elbiseli, yüzleri sinekkaydı tıraşlı, pırıl pırıl ayakkabılı, elleri çantalı üç adam, daha mesai saati bile başlamadan Junior’ın hastanedeki odasına girdiler; deve yüküyle armağanlar sunmaya gelmemişlerdi tabii, ama yaşanan keder ve kayıp için bir bedel ödemeye istekli bilge kişilerdi. İki avukatla bir üst düzey yetkilisi; eyaleti, kenti ve yangın kulesindeki gözlem platformunun bakımsız parmaklığıyla ilgili konuyu araştıran sigorta şirketini temsil ediyorlardı.</span></p>

      <p class="calibre2"><span class="none4">Eğer Naomi’nin etrafı çiçeklerle çevrili bir tabutta sırtüstü yatan, ilaçlanmış, makyajlı, beyazlar içinde ve buz gibi elleriyle göğsünde bir İncil tutan cesedi bu odada olsa ve matem içindeki yakınlarını beklese, bu üç adam bundan daha ciddi ve saygılı bir durumda olamazlardı. Üçü de saygın, kibar ve üzüntülü görünmekle birlikte, yine de riyakâr bir samimiyet içindeydiler; onların kendisine karşı önyargılı olduklarını bilen Junior, öfkeli bir davranışta bulunsalar da hiç şaşırmayacaktı.</span></p>

      <p class="calibre2"><span class="none4">Adamlar kendilerini Knacker, Hisscus ve Nork olarak tanıtmışlar, ama Junior bu adları onların yüzleriyle bağdaştırmak zahmetine katlanmamıştı, çünkü üçü de görünüş ve davranış bakımından birbirlerine öylesine benziyorlardı ki, kendi öz anneleri bile, örneğin onlar tarafından hiç aranmadıklarında, hangisini suçlayacakları konusunda zorlanabilirlerdi. Ayrıca, Junior az önce hastane içinde yapt</span><span class="none4">ığı yürüyüş sonucunda hem yorul</span><span class="none4">muş ve hem de onu aramak için peşine düşen meşum bakışlı Bartholomew düşüncesi aklına takıldığından ötürü huzursuz olmuştu.</span></p>

      <p class="calibre2"><span class="none4">Sanki onun üzüntüsünü paylaşıyorlarmış gibi söylenen bir sürü yağ yapıcı sözlerden, Naomi’nin daha iyi bir yere gitmesiyle ilgili dindarlık taslayıcı boş laflardan ve devletin kamu güvenliğini koruma ve her vatandaşa yardımcı olma konusundaki daimi isteğini belirten içtensiz konuşmalardan sonra, ya Knacker, ya Hisscus ya da Nork, en sonunda tazminat konusuna değindi. Tazminat kadar ahmakça bir sözcük kullanılmamıştı tabii ki. Bunun yerine, İngilizcenin ikinci bir dil olduğu hukuk fakültesinde öğrenilen, telafi, mukabele, zarar karşılanması ve hatta kefaret sözcükleri kullanılmıştı. Ve adamlar, çöreklenmiş bir kobrayı güvenli bir biçimde dikkatle yakalamaya çalışan toy yılan avcıları gibi, konuyu çeşitli şekillerde açıkladıkları sırada, Junior onların bu amacını anlamamışçasına davranmış ve üçünü de biraz olsun delirtmişti. Ama olayın üzerinden daha yirmi dört saat bile geçmeden bu kadar çabuk gelmelerine de çok şaşırmıştı. Olağanüstü bir durum vardı demek; özellikle de bir cinayet masası dedektifinin, Naomi’nin ölümüne yalnızca çürük bir tahtanın neden olmadığı saplantısına kapıldığı göz önünde bulundurulursa.</span></p>

      <p class="calibre2"><span class="none4">Aslında Junior onları buraya Vanadium’un yollamış olduğundan kuşkulanıyordu. Bu polis, karısının soğumuş cesedine karşılık kendisine nakit bir bedel ödenecek olan kederli kocanın ne kadar para canlısı olacağıyla ilgileniyordu herhalde.</span></p>

      <p class="calibre2"><span class="none4">Knacker ya da Hisscus veya Nork, sanki Naomi onların kendisi için altın ve mücevher karşılığında kefaret ödemek istedikleri bir tanrıçaymış gibi, bir bağıştan söz ediyorlardı.</span></p>

      <p class="calibre2"><span class="none4">Adamlardan sıkılan Junior, onların eğilimlerini şimdi anlıyormuş gibi davranmaya başlamıştı. Ama ne saldırganlaşıyor ne de hoşnutsuzluğunu belli ediyordu, çünkü farkında olmadan bile sert bir tepki gösterirse ya da yanlış bir hareket yaparsa, şüphe uyandıracağını biliyordu.</span></p>

      <p class="calibre2"><span class="none4">Bunun yerine, çok ciddi bir nezaketle, onlara karısının ölümünün veya kendi üzüntüsünün karşılığı olarak hiçbir maddi anlaşma yapmak istemediğini söyledi. “Para onun yerini tutamaz. Zaten ben bu paranın bir tek kuruşunu bile harcayamam. Bir tek kuruşunu bile. Onu bir başkasına vermek zorunda kalırım. O zaman bunun ne anlamı kalır ki?”</span></p>

      <p class="calibre2"><span class="none4">Bir anlık şaşkınlıktan sonra, Nork ya da Knacker veya Hisscus, “Acınızı anlıyoruz, Bay Cain,” dedi, “ama bu gibi durumlarda âdet olan şey…”</span></p>

      <p class="calibre2"><span class="none4">Junior’ın boğazı dün öğleden sonra olduğu gibi hayli ağrıdığı için, yumuşak ve boğuk çıkan sesi bu adamlara yeterince sert değil de duygusallık ifade ediyormuş gibi gelmiş olabilirdi. “Neyin âdet olduğu umurumda bile değil. Ben bir şey istemiyorum. Hiç kimseyi de suçlamıyorum. Olur böyle şeyler. Eğer yanınızda bir feragat belgesi varsa, onu şimdi imzalarım.”</span></p>

      <p class="calibre2"><span class="none4">Hisscus, Nork ve Knacker şaşkınlık içinde birbirleriyle bakıştılar. En sonunda aralarından birisi, “Bunu yapamayız, Bay Cain. Siz bir avukatla görüşmeden bu iş olmaz,” dedi.</span></p>

      <p class="calibre2"><span class="none4">“Ben avukat istemiyorum,” diye ona yanıt verdi Junior. Ve sonra, gözlerini kapatıp başını yastığa dayayarak içini çekti. “Ben yalnızca… huzur istiyorum.”</span></p>

      <p class="calibre2"><span class="none4">Knacker, Hisscus ve Nork şimdi hep birlikte konuşuyor, ve ardından sanki tek bir organizmaymışlar gibi susuyor, sonra da birbirlerinin sözünü keserek yine konuşmaya başlıyor ve kendi fikirlerini kabul ettirmeye çalışıyorlardı.</span></p>

      <p class="calibre2"><span class="none4">Junior ağlamak için hiçbir çaba göstermediyse de, gözlerinden yaşlar süzülmekteydi. Ama ağlamasının nedeni zavallı Naomi’yle ilgili düşüncelerinden kaynaklanmamıştı. Hemşire Victoria Bressler’a kavuşana dek, bundan sonraki birkaç gün belki de birkaç hafta uzun ve yorucu geçecekti. Ve bu durumda kendisi için üzülmekte haklıydı.</span></p>

      <p class="calibre2"><span class="none4">Onun bu sessiz gözyaşları, ifade edemediği sözcüklerin belirtisiydi. Ona avukatıyla konuşmasını söyleyen, yine geleceklerini belirten ve kendisine bir kez daha başsağlığı dileyen Nork, Knacker ve Hisscus odadan ayrıldılar, ama en ufak bir açgözlülük ve öfke göstermemiş olan affedici dul Bay Cain gibi bir adamla nasıl başa çıkacakları konusunda kesinlikle akılları karıştığından, özgüvenlerini yitirmiş bir halde buradan giderlerken, belki de hiçbir avukatın ve üst düzey yetkilisinin böyle bir durumda kendisini rahatsız hissetmediği kadar huzursuz olmuşlardı.</span></p>

      <p class="calibre2"><span class="none4">Her şey Junior’ın belleğinde canlandırdığı biçimde, Naomi’nin parmaklığın çürük kısmını keşfettiği ve neredeyse irilmese bile düşeceği andaki gibi aynen süre geliyordu. Tümüyle şekillenmiş olan bu plan, aklına göz açıp kapayıncaya kadar kısa bir sürede gelmiş ve sonra gözlem evini iki kez dolaştıkları sırada da bunu yine gözden geçirmiş ve hiçbir hata bulamamıştı. Ama şimdiye dek iki beklenmedik gelişme olmuştu; birincisi geçirdiği şiddetli kusmaydı. Böyle bir şeye bir daha katlanmak zorunda kalmayacağını umuyordu.</span></p>

      <p class="calibre2"><span class="none4">Olympian’ı</span><span class="none4">n püskürmesine benzeyen bu kusma, karısının kaybından duyduğu üzüntüyle birlikte onu duygusal ve bedensel olarak güçsüz bırakmasına karşın, birçok kişiyi masumiyeti konusunda kandırmak ve hatta önceden planlanmış bir cinayet işleyemeyeceğine onları inandırmak için, bundan daha iyi bir kurnazlık düşünülemezdi.</span></p>

      <p class="calibre2"><span class="none4">Son on sekiz saat boyunca kendisiyle ilgili birçok gerçeği ortaya çıkarmıştı, ama fark ettiği bu yeni niteliklerinin tümünün arasında en fazla gurur duyduğu kavram, böylesine duygusal bir kişiliğe sahip oluşunu fark etmesiydi. Bu her ne kadar güzel bir karakter özelliğiyse de seçtiği tehlikeli ve yeni yaşamında bunun arkasına sığınabilir ve gerektiğinde acımasız eylemlerde bulunabilirdi.</span></p>

      <p class="calibre2"><span class="none4">İki beklenmedik gelişmenin diğeri ise deli polis Vanadium’du. İnatçılık örneği. Ve kötü bir saç kesimi örneği.</span></p>
    </div>

    <div class="s1">
      <p class="calibre2"><span class="none4">Kuruyan gözyaşlarını hâlâ yanaklarında hisseden Junior, ondan kurtulmak ve tamamen güvencede olmak için, büyük olasılıkla Vanadium’u öldürmesi gerekeceğini düşünüyordu. Sorun yoktu. Aşırı duyarlı birisi de olsa, bu dedektifi harcadığı zaman, yine bir kusma krizine yakalanmayacağına da inanmaktaydı. En kötü olasılıkla, zevk içinde altına işerdi.</span></p><br class="calibre3" id="calibre_pb_25" />
    </div>
  </div>
</body>
</html>
