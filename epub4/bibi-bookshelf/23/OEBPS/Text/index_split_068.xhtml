<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="http://calibre-ebook.com" name="generator" />

  <title>unnamed</title>
  <meta content="User" name="author" />
  <meta content="2015-1-7" name="creation-time" />
  <meta content="2015-1-13" name="revision-time" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="s1">
      <p class="calibre2"> </p>
    </div>

    <div class="s1">
      <h1 class="calibre2"><span class="none5">Bölüm</span> <span class="none5">65</span></h1>

      <p class="calibre2"> </p>

      <p class="calibre2"> </p>

      <p class="calibre2"><span class="none4">ANGEL şeytanın ta kendisi gibi kırmızılar giyinmişti: Parlak kırmızı ayakkabılar, kırmızı çoraplar, kırmızı tozluklar, kırmızı etek, kırmızı kazak ve kırmızı başlıklı, diz boyunda kırmızı palto.</span></p>

      <p class="calibre2"><span class="none4">Daire kapısının tam iç kısmında durarak boy aynasında kendini seyrediyor ve oyuncak bebekleri, boyama kitaplarını, bloknotları ve bir sürü mum boyayı fermuarlı bir omuz çantasına yerleştirmeye çalışan Celestina’yı sabırla bekliyordu.</span></p>

      <p class="calibre2"><span class="none4">Üç yaşını henüz bir hafta önce tamamlamasına karşın, Angel kıyafetlerini daima kendisi seçer ve kimsenin yardımı olmadan özenle giyinirdi. Genellikle yeğlediği kıyafetler, bunlara bazen yalnızca frapan renkli bir kemer, bir şapka ya da bir fuların eklendiği tek bir renkten oluşurdu. Çeşitli renklerde giysiler giydiğinde ise, bunların yansıttığı ilk izlenim rengârenk bir karmaşa oluşturur, ama ikinci bakışta bu uygunsuz karışımın ilk görüntüsünden daha uyumlu olduğu fark edilirdi, Celestina bir süre küçük kızın yürüme, konuşma ve ona her gün öykü kitaplarını yüksek sesle okumasına karşın kelime dağarcığını fazlalaştırma konusunda diğer çocuklardan daha yavaş geliştiği kaygısına kapılmış, ama çocuk yetiştirmeyle ilgili kitaplarda tanımlananların dışında bir yol izleyen Angel, son altı ayda hızlı bir gelişim göstererek yaşıtlarına yetişmişti. Kullandığı ilk sözcük hayli standart olan “anne”ydi, ama ikinci sözcük bir süre buna “mav” dediği mavi olmuştu. Sıradan bir çocuk ancak dört rengi çok iyi ayırt edebilirken, Angel siyah ve beyaz da dâhil olmak üzere tam on bir rengi adlandırabiliyordu, çünkü uzun süredir pembeyi kırmızıdan ve moru maviden ayırabilmekteydi.</span></p>

      <p class="calibre2"><span class="none4">Wally, yani Angel’ı doğurtan ve onun vaftiz babası olan Dr. Lipscomb, küçük kız yavaş bir gelişim gösterdiğinde asla kaygılanmamış ve erkek ya da kız olsun her çocuğun kendine özgü öğrenme hızı olan bir birey olduğu görüşünü savunmuştu. Wally’nin hem doğum hem de çocuk hastalıkları uzmanı olması kendisini güvenilir kılmaktaydı tabii, ama Celestina yine de kaygılanmıştı.</span></p>

      <p class="calibre2"><span class="none4">Annelerin en iyi yaptıkları şey kaygılanmaktır. Angel’a göre, Celestina onun annesiydi ve küçük kız, aslında biri onu doğuran biri de yetiştiren iki annesi olduğu kendisine henüz söylenemeyecek ve bunu anlayamayacak yaştaydı.</span></p>

      <p class="calibre2"><span class="none4">Bir süre önce, Wally ona üç yaş grubu çocuklar için geçerli olan kavrama testleri uygulamış ve sonuçlar onun asla bir matematik dehâsı ya da sözlü anlatım ustası olamayacağını göstermekle birlikte, başka konularda fazlasıyla yetenekli olacağını ortaya koymuştu. Renkleri algılaması, ikinci renkleri ana renklerden ayırt edecek bilgiye doğuştan sahip olması, evrende yer alan gök cisimlerinin birbiriyle olan bağlantılarını bilmesi ve hangi açıdan gösterilirse gösterilsin ana geometrik şekilleri tanıması, kendi yaşındaki çocuklardan hayli ileri olduğunun kanıtıydı. Wally onun sözel yeteneklerden çok görsel yeteneklere sahip olduğunu söylüyordu ve ileride sanat konusuna yönelerek, Celestina’nın kariyerini izleyeceğinden, hatta bu konuda bir dahi olacağından hiç kuşku yoktu.</span></p>

      <p class="calibre2"><span class="none4">Kendini aynada seyretmeyi sürdüren Angel, “Kırmızı Başlıklı Kız’ım ben,” dedi.</span></p>

      <p class="calibre2"><span class="none4">Celestina omuz çantasının fermuarını en sonunda kapatmıştı. “O koca kötü kurda dikkat et öyleyse.”</span></p>

      <p class="calibre2"><span class="none4">“Ben değil. Kurt kendine dikkat etsin.”</span></p>

      <p class="calibre2"><span class="none4">“Sen bir kurdun kıçına tekme atabileceğini mi sanıyorsun?”</span></p>

      <p class="calibre2"><span class="none4">Hayali bir kurdu tekmelediği sırada aynadaki görüntüsüne bakan Angel, “Bam!” diye yanıtladı.</span></p>

      <p class="calibre2"><span class="none4">Portmantodan paltosunu çıkararak bunu giyen Celestina, “Senin yeşil bir kıyafet giymen gerekirdi, Kırmızı Başlıklı Bayan,” dedi. “O zaman kurt seni asla tanımazdı.”</span></p>

      <p class="calibre2"><span class="none4">“Ama ben bugün kendimi kurbağa gibi hissetmedim ki.”</span></p>

      <p class="calibre2"><span class="none4">“Kurbağaya da benzemiyorsun zaten.”</span></p>

      <p class="calibre2"><span class="none4">“Ne kadar hoş olmuşsun. Anne.”</span></p>

      <p class="calibre2"><span class="none4">“Öyle mi, çok teşekkür ederim, şekerim.”</span></p>

      <p class="calibre2"><span class="none4">“Ben de hoş muyum?”</span></p>

      <p class="calibre2"><span class="none4">“Kendine kompliman yapılmasını istemek saygısızlıktır.”</span></p>

      <p class="calibre2"><span class="none4">“Ama ben de öyle miyim?”</span></p>

      <p class="calibre2"><span class="none4">“Harikasın.”</span></p>

      <p class="calibre2"><span class="none4">Kaşlarını çatan Angel, aynada yine kendini inceledi. “Bazen bundan emin olamıyorum.”</span></p>

      <p class="calibre2"><span class="none4">“Güven bana. Bomba gibisin.”</span></p>

      <p class="calibre2"><span class="none4">Küçük kızın başlığının kurdelelerini bağlamak için, Celestina Angel’ın önünde diz çöktü.</span></p>

      <p class="calibre2"><span class="none4">“Köpekler neden tüylüdür, Anne?”</span></p>

      <p class="calibre2"><span class="none4">“Köpekler de nereden çıktı şimdi?”</span></p>

      <p class="calibre2"><span class="none4">“Ben bunu da merak ediyorum.”</span></p>

      <p class="calibre2"><span class="none4">“Hayır,” diye yanıtladı Celestina, “yani durup dururken neden köpekler hakkında konuşuyoruz demek istedim.”</span></p>

      <p class="calibre2"><span class="none4">“Çünkü onlar kurtlara benziyor.”</span></p>

      <p class="calibre2"><span class="none4">“Aa, doğru. Şey, Tanrı onları öyle yaratmış da ondan.”</span></p>

      <p class="calibre2"><span class="none4">“Peki, Tanrı beni neden tüylü yaratmamış?”</span></p>

      <p class="calibre2"><span class="none4">“Çünkü O senin köpek olmanı istemediği için.” Celestina kurdeleleri fiyonk biçiminde bağlamıştı. “Oldu işte. Tıpkı M&amp;M’e benzedin.”</span></p>

      <p class="calibre2"><span class="none4">“Ama o bir şeker.”</span></p>

      <p class="calibre2"><span class="none4">“Tamam, sen de çok şekersin, öyle değil mi? Ayrıca, dışın parlak kırmızı ve için de sütlü çikolata,” dedi Celestina, küçük kızın esmer burnunu hafifçe sıkarak.</span></p>

      <p class="calibre2"><span class="none4">“Ben Bay Goodbar olmayı yeğlerim.”</span></p>

      <p class="calibre2"><span class="none4">“O zaman sarı bir kıyafet giymen gerekir.”</span></p>

      <p class="calibre2"><span class="none4">İki dairenin bulunduğu zemin kat koridoruna çıktıklarında, karşı dairede oturan yaşlı bayan Rena Moller’la karşılaştılar. Rena kendi dairesinin kapısını limon yağıyla cilalıyordu; oğluyla ailesinin ona akşam yemeğine geleceklerinin bir işaretiydi bu.</span></p>

      <p class="calibre2"><span class="none4">Celestina kapıyı kilitlerken, “Ben bir M&amp;M’im,” dedi Angel gururla.</span></p>

      <p class="calibre2"><span class="none4">Rena neşeli, kısa boylu ve şişmandı. Eni boyunun üçte ikisi kadar olmasına karşın, vücudunu daha da şişman gösteren çiçekli elbiseler giymekten hoşlanırdı. Büyük bir neşe içinde daima kaybolup giden bir Alman aksanıyla, “Madchen lieb, bana göre sen bir Noel mumuna benziyorsun,” diye kendi fikrini belirtti.</span></p>

      <p class="calibre2"><span class="none4">“Ama mumlar erir. Ben erimek istemiyorum.”</span></p>

      <p class="calibre2"><span class="none4">“M&amp;M de erir,” diye uyardı onu Rena bu kez.</span></p>

      <p class="calibre2"><span class="none4">“Kurtlar şeker sever mi?”</span></p>

      <p class="calibre2"><span class="none4">“Belki. Kurtları pek bilmiyorum, liebling,”</span></p>

      <p class="calibre2"><span class="none4">“Siz de bir çiçek bahçesine benziyorsunuz, Bayan Moller,” dedi Angel.</span></p>

      <p class="calibre2"><span class="none4">Tombul ellerinden biriyle rengârenk desenli elbisesinin pilili eteğini yana doğru açarken, “Evet, öyle değil mi?” diye ona katıldı Rena.</span></p>

      <p class="calibre2"><span class="none4">“Hem de büyük bir bahçeye benziyorsunuz.”</span></p>

      <p class="calibre2"><span class="none4">“Angel!” diye fısıldadı Celestina utanarak.</span></p>

      <p class="calibre2"><span class="none4">Rena güldü. “Aa, ama doğru! Ve aslında yalnızca bahçeye değil, bir çiçek tarlasına da benziyorum,” diye ekledikten sonra, taç yapraklardan oluşan bir cavlan gibi parlayan eteğini bıraktı. “Bu gece çok önemli bir gece olacak, Celestina.”</span></p>

      <p class="calibre2"><span class="none4">“Bana şans dile, Rena.”</span></p>

      <p class="calibre2"><span class="none4">“Büyük bir başarıyla geçecek, tüm tabloların satılacak. Öyle tahmin ediyorum!”</span></p>

      <p class="calibre2"><span class="none4">“Hiç değilse bir tablom satılsa rahatlayacağım.”</span></p>

      <p class="calibre2"><span class="none4">“Tümü satılacak! Yetenekli ressamın güzel tabloları. Bir teki bile kalmayacak. Biliyorum.”</span></p>

      <p class="calibre2"><span class="none4">“Bu sözlerini Tanrı duyar umarım.”</span></p>

      <p class="calibre2"><span class="none4">“İlk kez duymuyor ki O bunları,” diye güvence verdi ona Rena.</span></p>

      <p class="calibre2"><span class="none4">Binanın sokakla birleşen ön merdivenlerinden indikleri sırada, Celestina Angel’ın elini tuttu.</span></p>

      <p class="calibre2"><span class="none4">Oturdukları apartman, seçkin Pacific Heights bölgesinde yer alan dört katlı, Victoria tarzı, gösterişli bir evdi. Wally bu evi satın almadan yıllar önce, mimarisinin korunmasına büyük özen gösterilerek, apartmana dönüştürülmüştü.</span></p>

      <p class="calibre2"><span class="none4">Wally’nin tümünü kullandığı, yine Victoria tarzında olan üç katlı kendi görkemli evi de, bir buçuk blok ileride, aynı muhitteydi.</span></p>

      <p class="calibre2"><span class="none4">Neredeyse batıda kaybolmak üzere olan mor ışıklı alacakaranlığın oluşturduğu parlak menekşe renkli kavis, yoğun bir sisin habercisiydi ve şimdilik etrafı kaplayan puslu havayı sanki ışıltılı neonlar gibi aydınlatıyor ve pırıl pırıl parıldayan tüm kente bir kabare salonu havası veriyordu. Burada dans etmeye gelen bir kadın kadar yumuşak görünüşlü gece ise, siyah ipek eteklerinin içinde çelik bıçakların soğukluğunu taşımaktaydı.</span></p>

      <p class="calibre2"><span class="none4">Kol saatine bakan Celestina, gecikmekte olduğunu fark etti. Ama Angel’ın kısacık bacakları ve kat kat kırmızı giysileriyle, acele etmeye çalışmanın bir anlamı yoktu.</span></p>

      <p class="calibre2"><span class="none4">“Mavi nereye gidiyor?” diye sordu küçük kız.</span></p>

      <p class="calibre2"><span class="none4">“Hangi mavi, şekerim?”</span></p>

      <p class="calibre2"><span class="none4">“Gökyüzündeki mavi.”</span></p>

      <p class="calibre2"><span class="none4">“Güneşi izliyor.”</span></p>

      <p class="calibre2"><span class="none4">“Güneş nereye gidiyor?”</span></p>

      <p class="calibre2"><span class="none4">“Hawaii’ye.”</span></p>

      <p class="calibre2"><span class="none4">“Neden Hawaii’ye?”</span></p>

      <p class="calibre2"><span class="none4">“Çünkü evi orada.”</span></p>

      <p class="calibre2"><span class="none4">“Neden orada?”</span></p>

      <p class="calibre2"><span class="none4">“Oradaki evler daha ucuz olduğu için.”</span></p>

      <p class="calibre2"><span class="none4">“Buna inanmıyorum.”</span></p>

      <p class="calibre2"><span class="none4">“Ben hiç yalan söyler miyim?”</span></p>

      <p class="calibre2"><span class="none4">“Hayır. Ama şaka yaparsın.”</span></p>

      <p class="calibre2"><span class="none4">İlk köseye ulaşarak, kavşağı geçtiler. Solukları havada donuyordu. Soluklu hayaletler derdi buna Angel.</span></p>

      <p class="calibre2"><span class="none4">“Bu gece yaramazlık yapma sakın,” dedi Celestina.</span></p>

      <p class="calibre2"><span class="none4">“Wally Amca’yla mı kalacağım ben?”</span></p>

      <p class="calibre2"><span class="none4">“Hayır, Bayan Ornwall’la.”</span></p>

      <p class="calibre2"><span class="none4">“O neden Wally Amca’yla birlikte yaşıyor?”</span></p>

      <p class="calibre2"><span class="none4">“Bunu biliyorsun. Bayan Ornwall onun kâhyası.”</span></p>

      <p class="calibre2"><span class="none4">“Sen neden Wally Amca’yla birlikte yaşamıyorsun?”</span></p>

      <p class="calibre2"><span class="none4">“Ben onun kâhyası değilim ki.”</span></p>

      <p class="calibre2"><span class="none4">“Wally Amca bu gece evde değil mi?”</span></p>

      <p class="calibre2"><span class="none4">“Yalnızca kısa bir süre için evde. Ardından, galeride bana katılacak ve resepsiyondan sonra, ikimiz birlikte akşam yemeği yiyeceğiz.”</span></p>

      <p class="calibre2"><span class="none4">“Peynir mi yiyeceksiniz?”</span></p>

      <p class="calibre2"><span class="none4">“Olabilir.”</span></p>

      <p class="calibre2"><span class="none4">“Tavuk da yiyecek misiniz?”</span></p>

      <p class="calibre2"><span class="none4">“Sen bizim ne yiyeceğimizi neden merak ediyorsun?”</span></p>

      <p class="calibre2"><span class="none4">“Ben biraz peynir yiyeceğim.”</span></p>

      <p class="calibre2"><span class="none4">“Eğer istersen, Bayan Ornwall’un sana kızarmış peynirli bir sandviç yapacağından eminim.”</span></p>

      <p class="calibre2"><span class="none4">“Gölgelerimize bak. Önce önümüzdeler, sonra da arkamızda.”</span></p>

      <p class="calibre2"><span class="none4">“Çünkü sokak lambalarını geçiyoruz.”</span></p>

      <p class="calibre2"><span class="none4">“Kirli olmalılar, ne dersin?”</span></p>

      <p class="calibre2"><span class="none4">“Sokak lambaları mı?”</span></p>

      <p class="calibre2"><span class="none4">“Hayır, gölgelerimiz. Hep yerdeler de.”</span></p>

      <p class="calibre2"><span class="none4">“Kirli olduklarından eminim.”</span></p>

      <p class="calibre2"><span class="none4">“Peki, öyleyse siyah nereye gidiyor?”</span></p>

      <p class="calibre2"><span class="none4">“Hangi siyah?”</span></p>

      <p class="calibre2"><span class="none4">“Siyah gökyüzü. Sabah olunca. Nereye gidiyor o, Anne?”</span></p>

      <p class="calibre2"><span class="none4">“Hiçbir fikrim yok.”</span></p>

      <p class="calibre2"><span class="none4">“Senin her şeyi bildiğini sanıyordum.”</span></p>

      <p class="calibre2"><span class="none4">“Bilirdim,” diye içini çekti Celestina. “Ama şu anda beynim pek iyi çalışmıyor.”</span></p>

      <p class="calibre2"><span class="none4">“Biraz peynir ye.”</span></p>

      <p class="calibre2"><span class="none4">“Bu konuya geri mi döndük?”</span></p>

      <p class="calibre2"><span class="none4">“Peynir beyni geliştiren bir yiyecektir.”</span></p>

      <p class="calibre2"><span class="none4">“Peynir mi? Kim diyor bunu?”</span></p>

      <p class="calibre2"><span class="none4">‘Televizyondaki peynirci.”</span></p>

      <p class="calibre2"><span class="none4">‘Televizyonda gördüğün her şeye inanmaman gerekir, sekerim.”</span></p>

      <p class="calibre2"><span class="none4">“Kaptan Kanguru yalan söylemez.” “Hayır, söylemez. Ama Kaptan Kanguru peynirci değil ki.”</span></p>

      <p class="calibre2"><span class="none4">Wally’nin evi yarım blok ilerideydi. Kaldırımda duran Wally, yaşlı bir taksi sürücüsüyle konuşuyordu. Taksi az önce oraya gelmişti.</span></p>

      <p class="calibre2"><span class="none4">“Acele edelim, şekerim.” “Onlar birbirlerini tanıyorlar mı?” “Wally Amca’yla taksi sürücüsü mü? Sanmıyorum.” “Hayır. Kaptan Kanguru’yla peynirci.” “Tanıyorlardır belki.</span></p>

      <p class="calibre2"><span class="none4">“O zaman Kaptan ona yalancılık yapmamasını söylemeli.” “Söyleyeceğinden eminim.” “Beyin geliştiren yiyecek hangisidir?” “Balık belki. Bu gece dua etmeyi unutma.” “Bunu hiç unutmuyorum.”</span></p>

      <p class="calibre2"><span class="none4">“Benim için ve Wally Amca için Tanrı’ya dua et… Büyükanne’yle Büyükbaba için de dua etmeyi unutma…”</span></p>

      <p class="calibre2"><span class="none4">“Peynirci için de dua edeceğim.”</span></p>

      <p class="calibre2"><span class="none4">“İyi fikir.”</span></p>

      <p class="calibre2"><span class="none4">“Biraz ekmek de yiyecek misiniz?”</span></p>

      <p class="calibre2"><span class="none4">“Yiyeceğimizden eminim.”</span></p>

      <p class="calibre2"><span class="none4">“Öyleyse ekmeğin üstüne biraz balık koyun.”</span></p>

      <p class="calibre2"><span class="none4">O sırada Wally gülerek kollarını uzattığında, Angel ona doğru koştu ve Wally küçük kızı kucağına aldı. “Kırmızı bibere benzemişsin sen.”</span></p>

      <p class="calibre2"><span class="none4">“Peynirci koca bir yalancıymış,” diye bağırdı Angel.</span></p>

      <p class="calibre2"><span class="none4">Omuz çantasını Wally’ye veren Celestina, “Bebekler, mum boyalar ve diş fırçası, hepsi bunun içinde,” dedi.</span></p>

      <p class="calibre2"><span class="none4">“Vay, vay, vay! Sen ne kadar güzel küçük bir bayansın böyle,” diye kompliman yaptı taksi sürücüsü Angel’a.</span></p>

      <p class="calibre2"><span class="none4">“Çünkü Tanrı benim köpek olmamı istememiş,” dedi Angel ona.</span></p>

      <p class="calibre2"><span class="none4">“Yaa, öyle mi?”</span></p>

      <p class="calibre2"><span class="none4">Celestin, “Bana bir öpücük ver, şekerim,” deyince, kızı da onun yanağına şapırtılı bir öpücük kondurdu. “Bu gece düşünde ne göreceksin?”</span></p>

      <p class="calibre2"><span class="none4">Genellikle kâbuslar gören Angel, “Seni,” dedi.</span></p>

      <p class="calibre2"><span class="none4">“Ne tür düşler olacak bunlar?”</span></p>

      <p class="calibre2"><span class="none4">“Yalnızca güzel düşler.”</span></p>

      <p class="calibre2"><span class="none4">“Peki, o aptal umacı düşüne girmeye cesaret ederse ne olacak?”</span></p>

      <p class="calibre2"><span class="none4">“Sen onun kıçına bir tekme atacaksın.”</span></p>

      <p class="calibre2"><span class="none4">“Doğru.”</span></p>

      <p class="calibre2"><span class="none4">Wally, Celestina’nın diğer yanağını hafifçe öptü. “Acele etsen iyi olur.”</span></p>

      <p class="calibre2"><span class="none4">Resepsiyon saat altıdan sekiz buçuğa kadar sürecekti. Eğer oraya zamanında varırsa, koruyucu melekler yol boyunca sıralanan trafik lambalarına tünemiş olacaklardı herhalde.</span></p>

      <p class="calibre2"><span class="none4">Trafiğe karışan yaşlı sürücü, “Beyefendi senin bu geceki gösterinin yıldızı olduğunu söylüyor,” dedi.</span></p>

      <p class="calibre2"><span class="none4">Celestina kendisine el sallayan Wally’yle Angel’a bakmak için arkasına döndü. “Öyleyim sanırım.”</span></p>

      <p class="calibre2"><span class="none4">“Sanat dünyasında da buna ‘şeytanın bacağını kırmak’ mı derler acaba?”</span></p>

      <p class="calibre2"><span class="none4">“Neden olmasın?”</span></p>

      <p class="calibre2"><span class="none4">“O zaman sen de şeytanın bacağını kır.”</span></p>

      <p class="calibre2"><span class="none4">“Teşekkür ederim,”</span></p>

      <p class="calibre2"><span class="none4">Taksi köşeyi dönmüş ve Wally’yle Angel gözden kaybolmuşlardı. Yine önüne dönen Celestina, aniden neşeyle gülmeye başladı.</span></p>

      <p class="calibre2"><span class="none4">Dikiz aynasından ona bakan taksici, “Oldukça coşkulusun galiba, değil mi?” dedi. “Bu ilk büyük sergin mi?”</span></p>

      <p class="calibre2"><span class="none4">“Evet, ama gülmemin nedeni başka. Küçük kızımın söylediği bir şeyi düşünüyordum.”</span></p>

      <p class="calibre2"><span class="none4">Celestina sanki gülme krizine kapılmış ve kahkahalarını engelleyene dek, burnunu temizlemek ve gözlerinden akan yaşları silmek için, iki Kleenex mendil kullanmak zorunda kalmıştı.</span></p>

      <p class="calibre2"><span class="none4">“Çok hoş, çok cici bir kızın var.”</span></p>

      <p class="calibre2"><span class="none4">“Evet, öyle. O benim her şeyim. Ona, kendisinin benim için ay kadar, yıldızlar kadar değerli olduğunu söylüyorum. Onu şımartıyorum sanırım.”</span></p>

      <p class="calibre2"><span class="none4">Sevgili Tanrım, şeker kızını, küçük M&amp;M’ini ne kadar da çok seviyordu. Bir ay gibi görünen üç yıl geçmişti; onca gerilime ve çabaya, her gün sürdürdüğü resim çalışmalarına istediğinden çok daha az bir süre ayırabilmesine ve kendisi için ya hiç zaman kalmamasına ya da ancak kısa bir zaman bulabilmesine karşın, hiçbir serveti, dünyadaki hiçbir şeyi anneliğe değişmezdi… Phimie’nin geri gelmesi dışında. Angel sonsuz galaksilerde durmaksızın pırıldayan ay, güneş, yıldızlar, gök cisimleri gibiydi.</span></p>

      <p class="calibre2"><span class="none4">Ona yalnızca bir ev sağlamakla kalmayan, aynı zamanda kendisine zamanını ve sevgisini veren Wally’nin desteği de tartışılmazdı.</span></p>

      <p class="calibre2"><span class="none4">Celestina sık sık onun karısı Rowena’yı ve ikiz oğulları Danny’le Harry’yi düşünür ve bazen de sanki onlar kendi ailesinin bireyleriymiş gibi, aynı acıyı derinden yaşardı. Kendilerinin kaybından ötürü en az Wally kadar üzüldüğünde de, bu düşünce ne denli saygısızca olursa olsun, böyle bir aileyi parçalamak için Tanrı’nın neden böylesine acımasız olduğunu aklından geçirirdi. Bir gün üçü de kaybettikleri bu özel eş ve babayla yeniden buluşacaklardı; ama Walter Lipscomb gibi, iyi, sevecen, kocaman yürekli bir adamın dünyada bunca yıl yapayalnız kalmasının bedeli olarak sunulan Cennet’e gitme ödülü bile yetersiz kalırdı.</span></p>

      <p class="calibre2"><span class="none4">Wally, Celestina’ya onun kabul edebileceğinden de fazla yardımda bulunmak istemişti. Celestina ise. Güzel Sanatlar Akademisi’ni bitirene dek, iki yıl boyunca geceleri garsonluk yaparak çalışmaya devam etmiş ve bu işi satışa çıkardığı tabloları kazandığı ücretle bahşişleri karşıladığında bırakmıştı.</span></p>

      <p class="calibre2"><span class="none4">Galeri Greenbaum’un sahibi Helen Greenbaum ilk önce onun üç tablosunu almış ve bunları bir ay içinde satmıştı. Ardından, dört tablo daha almış ve bunların ikisini de çabucak elden çıkardığında, üç tablo daha almıştı. On tablonun tümü satıldığı zaman, Helen, Celestina’nın altı yeni ressamın tanıtılacağı sergiye katılmasına karar vermişti. Ve şimdi de Celestina kendi sergisini açmıştı.</span></p>

      <p class="calibre2"><span class="none4">Akademideki ilk yılında, ileride geçimini sağlayabileceğini düşündüğü tek şey, ya mecmualara resimler çizmek ya da bir reklam ajansında çalışmaktı. Güzel sanatlar konusunda kariyer yapmak her ressamın hayaliydi tabii ve o da yeteneğini keşfetmek için, tüm özgürlüğünü kullanmak isterdi; ama çok daha mütevazi olan bu düşlerin gerçekleşmesi bile, o sıralarda kendisi için yeterliydi. Ve şimdi yirmi üç yaşındayken, dünya onun karşısında olgun bir erik gibi duruyor ve o da uzanıp bunu dalından koparacak kadar kendini güçlü hissediyordu.</span></p>

      <p class="calibre2"><span class="none4">Bazen de üzüntüyle sevincin yaşamı nasıl derinden etkilediğine şaşardı. Üzüntü çoğu kez gelecekte yaşanacak sevincin kökünü oluşturduğuna göre, sevinç de ilerideki üzüntünün tohumu olabilirdi. Yaşamı asma yapraklarına benzetirdi Celestina; bunların kat kat desenleri öylesine karmaşık, öylesine detaylı ve öylesine korkutucuydu ki, bir ressam olarak çoğunlukla varoluşun gizemli doğasını, koyu ve parlak renkli güzelliğini yakalamaya çalışarak ve sonunda bu gizemin ancak en solgun gölgesini yansıtarak, asma yapraklarını resmedeceği sayısız tablo yaratabilirdi. Ama beklentilerin aksi bir durum olabilirdi: Eğer sanatla Angel arasında bir seçim yapmak gerekse, böylesine gelişeceğini asla ummadığı yeteneğini,</span> <span class="none4">yaptığı tabloların asla hayal et</span><span class="none4">mediği kadar satılmasını, kendini bile aşan amaçlarını ve ona sunulacak olan nice olasılığı, biraz pişmanlıkla, ama hiç üzülmeden bir kenara atabilirdi, çünkü bu çocuk bunların çok üstünde bir varlık, Tanrı’nın bir lütfu olduğunu kanıtlamıştı. Phimie yoktu artık, ama onun ruhu ablasının yaşamını canlandırmış ve ona bir evlat vermişti.</span></p>

      <p class="calibre2"><span class="none4">Galerinin önündeki kaldırımda fren yaparak duran sürücü, “Geldik işte,” dedi.</span></p>
    </div>

    <div class="s1">
      <p class="calibre2"><span class="none4">Taksi ücretini ve sürücüye vereceği bahşişi cüzdanından çıkarmaya uğraştığı sırada, Celestina’nın elleri titriyordu. “Öyle korkuyorum ki. Beni hemen eve gö</span><span class="none4">t</span><span class="none4">ürseniz daha iyi olacak belki.”</span></p>
    </div>

    <div class="s1">
      <p class="calibre2"><span class="none4">Taksici, koltuğunda arkasına döndükten ve telaşlı bir halde parayı denkleştirmeye çalışan Celestina’yı bir süre neşeyle izledikten sonra, “Hayır, sen korkmuyorsun,” dedi. “Yolun çoğunda arka koltukta böylesine suskun otururken, ünlü olmayı düşünmüyordun. Kızını düşünüyordun sen.”</span></p>

      <p class="calibre2"><span class="none4">“Evet, çoğunlukla öyle.”</span></p>

      <p class="calibre2"><span class="none4">“Ben senin nasıl birisi olduğunu anladım, kızım. Bu ister tüm tabloların satıldığı bir sergi olsun ister olmasın, ya da sen ister ünlü ister sıradan birisi ol fark etmez; bundan sonra her şeyin üstesinden gelirsin.”</span></p>

      <p class="calibre2"><span class="none4">“Siz başka birisinden söz ediyor olmalısınız,” dedi Celestina, onun eline bir deste para uzattığı sırada. “Bana gelince, yüksek topuklu ayakkabılar giyen bir deniz anasıyım ben.”</span></p>

      <p class="calibre2"><span class="none4">Yaşlı taksici başını iki yana salladı. “Sen kızına eğer o aptal umacı onun düşüne girerse ne olacağını sorduğunda, ben senin nasıl güçlü birisi olduğunu hemen anladım.”</span></p>

      <p class="calibre2"><span class="none4">“Bu kâbusu son zamanlarda sık sık görüyor.”</span></p>

      <p class="calibre2"><span class="none4">“Ve sen kızının düşlerinde bile onun yanında olmaya kararlısın. Eğer umacı gelirse, onun kıllı kıçına bir tekme atacağından hiç kuşkum yok ve o da kızım bir daha asla rahatsız etmeyecektir. Bu nedenle hemen şimdi galeriye girecek, oradaki kibirli tipleri etkileyecek, onların paralarını alacak ve ünlü olacaksın.”</span></p>

      <p class="calibre2"><span class="none4">Belki de Celestina, insanlığa karşı inancını hiç yitirmeyen babasının kızı olduğu için, yabancıların sevecen davranışlarından derinden etkilenir ve bu insanları kendine çok daha yakın bulurdu. “Eşiniz ne kadar şanslı bir kadın olduğunu biliyor mu acaba?”</span></p>

      <p class="calibre2"><span class="none4">“Bir eşim olsaydı bile, kendini çok şanslı hissetmezdi. Ben bir kadına gereksinim duyacak yaratılışta değilim, canım.”</span></p>

      <p class="calibre2"><span class="none4">“Öyleyse yaşamınızda bir erkek mi var?”</span></p>

      <p class="calibre2"><span class="none4">“On sekiz yıldır aynı kişi.”</span></p>

      <p class="calibre2"><span class="none4">“On sekiz yıl. O zaman ne kadar şanslı birisi olduğunu biliyordur sanırım.”</span></p>

      <p class="calibre2"><span class="none4">“Bunu kendisine en az günde iki kez anımsatıyorum.”</span></p>

      <p class="calibre2"><span class="none4">Taksiden inen Celestina, yeni doğan bir tayınkiler gibi titreyen bacaklarıyla, galerinin önündeki kaldırımda durdu.</span></p>

      <p class="calibre2"><span class="none4">Serginin afişi şimdi ona anımsadığından daha devasa, daha kocaman, çok daha büyük gibi görünmekteydi, çılgınca büyük, önceleri dikkatini çekmediği kadar koskocaman. Ve afiş bu boyutuyla, sanki eleştirmenleri zalim olmaya çağırıyor, yüzyılın depreminde kenti hemen şimdi mahvedecek bir sarsıntı oluşturarak, onun zaferini kutlayacak yazgıyı belirlemeye çalışıyor gibiydi. Celestina, Helen Greenbaum’un cama böylesine büyük bir afiş koyması yerine, oraya birkaç satırlık bir kâğıt yapıştırmasını yeğlerdi.</span></p>

      <p class="calibre2"><span class="none4">Afişteki fotoğrafına bakınca, yüzünün kıpkırmızı olduğunu hissetti. Kendisiyle galerinin arasından geçen yayalardan hiçbirinin, fotoğrafa baktıktan sonra yüzüne bakıp onu tanımalarını istemiyordu. Ne düşünüp duruyordu zaten? Şöhretin süslü püslü, püsküllü şapkası onun için aşırı gösterişliydi; Oregon, Spruce Hillsli bir rahip kızıydı o yalnızca ve bir beyzbol kepiyle daha rahat hareket ederdi.</span></p>

      <p class="calibre2"><span class="none4">En büyük ve en iyi iki tablosu, ışıklandırılarak vitrine konmuştu. Baş döndürücüydüler. Korkunçtular. Güzeldiler. İğrençtiler.</span></p>

      <p class="calibre2"><span class="none4">Umutsuz, felaket, aptal, budala, acı verici, hoş, harika, muhteşem, tatlı bir sergiydi bu.</span></p>

      <p class="calibre2"><span class="none4">Annesiyle babası da burada bulunsalar, çok daha iyi olurdu tabii. Bu sabah uçakla San Francisco’ya gelmeyi planlamışlar, ama dün geç saatlerde cemaatlerinden yakın bir arkadaşları öldüğü için, bunu gerçekleştirememişlerdi. Bir rahiple eşinin bazen tüm planları erteleyen görevleri vardı.</span></p>

      <p class="calibre2"><span class="none4">Celestina yüksek sesle serginin adını okudu. “Bu Önemli Gün.”</span></p>
    </div>

    <div class="s1">
      <p class="calibre2"><span class="none4">Sonra, derin bir soluk aldı ve başını kaldırıp omuzlarını dikleştirerek, yeni bir yaşamın onu beklediği yere, galeriye girdi.</span></p><br class="calibre3" id="calibre_pb_68" />
    </div>
  </div>
</body>
</html>
