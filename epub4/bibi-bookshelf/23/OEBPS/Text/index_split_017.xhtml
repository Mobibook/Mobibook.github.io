<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="http://calibre-ebook.com" name="generator" />

  <title>unnamed</title>
  <meta content="User" name="author" />
  <meta content="2015-1-7" name="creation-time" />
  <meta content="2015-1-13" name="revision-time" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="s1">
      <p class="calibre2"> </p>
    </div>

    <div class="s1">
      <h1 class="calibre2"><span class="none5">Bölüm</span> <span class="none5">14</span></h1>

      <p class="calibre2"> </p>

      <p class="calibre2"> </p>

      <p class="calibre2"><span class="none4">AŞIRI bir susama hisseden Agnes, ölmemiş olduğunu fark etti. Cennette susanmazdı.</span></p>

      <p class="calibre2"><span class="none4">Yargılanması sonucunda bir ceza almasıyla ilgili yanlış bir varsayıma kapılıyor olabilirdi tabii. Susama cehennemdeki yığınla insana ıstırap verebilirdi, çünkü burada hiçbir yaban mersinli turta bulunmadığından ötürü, yalnızca tuz, sülfür ve kül içeren yiyecekler yenmesi nedeniyle daha da kötüleşen güçlü, bitip tükenmez bir susamaya benziyordu bu, onun için belki de gerçekten ölmüştü ve katillerin, hırsızların, yamyamların ve yirmi beş mil hızla gidilmesi gereken okul bölgesinde otuz beş mil hızla araba sürmüş olan insanların arasında, sonsuza dek buradaydı.</span></p>

      <p class="calibre2"><span class="none4">Vücudunda ürpertiler de oluşuyordu; Hades’te ısınma sorunu olduğunu hiç duymadığı için, belki de sonuçta lanetlenmemişti. Ne iyi olurdu bu.</span></p>

      <p class="calibre2"><span class="none4">Bazen üzerine doğru eğilen insanlar görüyordu, ama görmesi bulanık olduğundan, yüzlerinin detayları seçilmeyen bu insanlar yalnızca biçim halindeydiler. Melek ya da şeytan da olabilirlerdi, ama onların sıradan insanlar olduğundan emindi, çünkü bunlardan birisi, bir meleğin asla yapmayacağı bir şekilde küfretmişti ve ayrıca, onu rahatlatmaya çalışıyorlardı; oysa saygın bir şeytan ya onun burnuna yanan kibritler sokar, ya diline iğneler batırır ya da şeytanların diploma almadan önce eğitimlerini sürdürdükleri bir sanat okulunda öğrendiği iğrenç türden işkencelerle ona eziyet ederdi.</span></p>

      <p class="calibre2"><span class="none4">Bu insanlar meleklerin veya şeytanların dillerine uymayan sözcükler de kullanıyorlardı: “… derialtı elektrolit enjeksiyonu… kasılma giderici damar içi hormon… mikrop arındırmasını mükemmel olarak sağlayalım, bunun mükemmel yapılmasını kastediyorum, her zaman… kendisine ağız yoluyla herhangi bir şey verilebileceğine güvenir güvenmez, ona birkaç oral çavdar preparatı verebilirsiniz…”</span></p>

      <p class="calibre2"><span class="none4">Çoğunlukla karanlığın ve düşlerin içinde yüzer gibi oluyordu.</span></p>

      <p class="calibre2"><span class="none4">Bir süre ise, Altın Arayıcıları filmindeydi. Sevinç içindeki David Niven, sıcak havayla şişirilmiş kocaman, renkli bir balondan sarkan bir sepetin içinde gökyüzünde uçarak dolaşırken, o ve Joey çok dertli görünen John Wayne’le birlikte ata biniyorlardı.</span></p>

      <p class="calibre2"><span class="none4">Eski Batı’nın yıldızlı gecesinden uyanarak elektrik ışığında gözlerini açan ve kovboy şapkasız bulanık yüzlere bakıp duran Agnes, birisinin, çıplak karnının üstünde yavaş dairesel hareketlerle bir parça buz dolaştırdığını hissetti. Her iki yanından akan soğuk suyla titrediği sırada da, kendisi iliklerine dek ürperirken ona neden buz uyguladıklarını sormaya çalıştı, ama sesi çıkmıyordu. Ve birdenbire “Aman Tanrım!” başka birisinin elini içine, vücudunun tam iç kısmına soktuğunu ve tıpkı karnının üstünde eriyen buz parçasıyla yapıldığı gibi, aynı yavaş hareketlerle rahmine masaj yaptığını fark etti.</span></p>

      <p class="calibre2"><span class="none4">“Bir kan aktarımına daha gereksinimi var.”</span></p>

      <p class="calibre2"><span class="none4">Bu ses tanıdıktı. Dr. Joshua Nunn’ın sesiydi. Kendi doktorunun.</span></p>

      <p class="calibre2"><span class="none4">Onun sesini daha önce de duymuş, ama o zaman kim olduğunu anlayamamıştı.</span></p>

      <p class="calibre2"><span class="none4">Kendisine çok kötü bir şey oluyordu; konuşmaya çalıştı, ama sesi yine çıkmadı.</span></p>

      <p class="calibre2"><span class="none4">Utanan, üşüyen ve hemen korkuya kapılan Agnes, alçak çöldeki gecenin sıcak olduğu Eski Batı’ya geri döndü. Kamp ateşi kendisine</span> <span class="none4">hoş geldin</span> <span class="none4">dercesine titreşiyordu. John Wayne ona koluyla sarıldıktan sonra, “Burada ne ölü kocalar ne de ölü bebekler var,” dedi, ama bu sözleri yalnızca ona güvence vermek için</span> <span class="none4">söylemesine karşın, Shirley Mac</span><span class="none4">Laine gelip de kadın kadına içten bir konuşma yapmak için kendisini bir kenara çekene dek, Agnes’ın yüreğini bir acı kaplamıştı.</span></p>

      <p class="calibre2"> </p>

      <p class="calibre2"><span class="none4">***</span></p>

      <p class="calibre2"> </p>

      <p class="calibre2"><span class="none4">Yine uyanan Agnes, artık üşümüyor, ama sanki ateş gibi yanıyordu. Dudakları çatlamış, dili pütürleşmiş, ağzının içi kupkuru olmuştu.</span></p>

      <p class="calibre2"><span class="none4">Hastane odası hafif aydınlıktı ve etrafta, uyuklayan bir kuş sürüsüne benzeyen gölgeler tünemişti.</span></p>

      <p class="calibre2"><span class="none4">Agnes inlediğinde, gölgelerden biri kanatlarını açarak yatağın sağına doğru yaklaştı ve bir hemşireye dönüştü.</span></p>

      <p class="calibre2"><span class="none4">Agnes’ın görüşü netleşmişti. Hemşire siyah saçlı, çivit mavisi gözlü, hoş ve genç bir kadındı.</span></p>

      <p class="calibre2"><span class="none4">“Susadım,” dedi Agnes, törpü sesine benzer bir sesle. Bu ses, asırlık taşlara sürten Sahra kumunun sesi gibiydi; üç bin yıldır bir yeraltı mahzeninde kapalı kalan bir firavun mumyasının kendi kendine konuşurken çıkardığı fısıltıydı.</span></p>

      <p class="calibre2"><span class="none4">“Birkaç saat daha ağızdan fazla bir şey alamazsınız,” dedi hemşire” Mide bulantısı çok büyük bir risk. Öğürtü yeni bir kanamaya neden olabilir.”</span></p>

      <p class="calibre2"><span class="none4">Yatağın sol tarafındaki birisi, “Buz,” dedi.</span></p>

      <p class="calibre2"><span class="none4">Hemşire gözlerini Agnes’dan diğer kişiye doğru çevirdi. “Evet, çok küçük bir parça buzun zararı olmaz.”</span></p>

      <p class="calibre2"><span class="none4">Agnes başını çevirip Maria Elena Gonzalez’i gördüğünde, yine düşte olduğunu sandı.</span></p>

      <p class="calibre2"><span class="none4">Yatağın yanındaki etajerin üstünde, buharlaşmadan ötürü çevresi boncuk boncuk su damlacıkları olmuş, paslanmaz çelikten bir sürahi vardı. Sürahinin kapağını açan Maria, uzun saplı bir kaşıkla, bunun içinden küçük bir parça buz çıkardıktan sonra, damlaların dökülmemesi için sol elini kaşığın altında tutarak, pırıl pırıl parlayan buz parçacığını Agnes’in ağzına koydu.</span></p>

      <p class="calibre2"><span class="none4">Buz yalnızca soğuk ve ıslak değil, lezzetliydi de; sanki koyu bir çikolata parçası gibi, garip bir biçimde tatlıydı.</span></p>

      <p class="calibre2"><span class="none4">Agnes buzu dişlerinin arasında ezdiği sırada, “Hayır, hayır,” dedi hemşire. “Tümünü bir kerede yutmayın. Ağzınızda eritin.”</span></p>

      <p class="calibre2"><span class="none4">Böylesine ciddi bir uyarı, Agnes’ı iliklerine dek titretmişti. Eğer bu kadar küçük miktarda buz parçacığı bir yutuşta mide bulantısına ve yinelenen kusmaya neden olacaksa, aşırı hassas bir durumdaydı demek. Etrafta tüneyen gölgelerden biri de inatla nöbet tutan “Ölüm” olabilirdi. Öylesine yanıyordu ki, buz hemen erimişti. Boğazından aşağıya doğru kayan ince bir sızıntı hissetti, ama “Biraz daha buz,” dediğinde, bu sızıntının, sesindeki Sahra tonunu düzeltecek yeterlikte olmadığını fark etti.</span></p>

      <p class="calibre2"><span class="none4">“Yalnızca bir tane,” diye izin verdi hemşire.</span></p>

      <p class="calibre2"><span class="none4">Dışı boncuk boncuk sürahiden önce küçük bir parça buz alan Maria, bunu geri koyup, biraz daha büyüğünü çıkardı. Ardından duraksayarak buna baktıktan sonra, kaşığın yardımıyla buzu Agnes’ın dudaklarının arasına yerleştirdi. “Su önce buz olarak yapılacaksa, boşalması olabilir.”</span></p>
    </div>

    <div class="s1">
      <p class="calibre2"><span class="none4">Maria’nın bu sözcükleri hayli gizemli ve hoştu. Ve buzun son kısmı da dilinin üstünde eridiğinde, Agnes hâlâ bunları düşünüyordu. Daha fazla buz yerine, sanki bir şekerci ustasının o koyu renkli harika çikolatasına benzeyen, uykuyla beslenmiş gibiydi.</span></p><br class="calibre3" id="calibre_pb_17" />
    </div>
  </div>
</body>
</html>
