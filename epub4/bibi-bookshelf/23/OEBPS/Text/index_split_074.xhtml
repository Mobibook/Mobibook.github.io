<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="http://calibre-ebook.com" name="generator" />

  <title>unnamed</title>
  <meta content="User" name="author" />
  <meta content="2015-1-7" name="creation-time" />
  <meta content="2015-1-13" name="revision-time" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="s1">
      <p class="calibre2"> </p>
    </div>

    <div class="s1">
      <h1 class="calibre2"><span class="none5">Bölüm</span> <span class="none5">71</span></h1>

      <p class="calibre2"> </p>

      <p class="calibre2"> </p>

      <p class="calibre2"><span class="none4">ÜÇ yıl önce Angel’ı St. Mary Hastanesi’nde dünyaya getiren Wally, küçük kızın büyüdüğünü görmek ve onun gereksinim duyduğu babası olmak için, şimdi burada yaşam savaşı veriyordu. Celestina’yla Angel ambulansın arkasından birkaç dakika sonra buraya geldiklerinde, ameliyathaneye alınmıştı bile.</span></p>

      <p class="calibre2"><span class="none4">Anne kız St. Mary’ye dedektif Bellini tarafından getirilmişlerdi. Celestina’nın Spruce Hills’de birkaç kez karşılaştığı, ama çok iyi tanımadığı, babasının arkadaşlarından biri olan Tom Vanadium da arabada onlarla birlikteydi; sözcüğün tam anlamıyla patlamaya hazır bir tüfek gibi görünüyor ve sisli caddelerde yanlarından geçen diğer araçlardaki insanlara dikkatle bakarak, manyağı onların arasında kesinlikle bulacağını düşünüyordu sanki.</span></p>

      <p class="calibre2"><span class="none4">Celestina’nın bildiği kadarıyla, Tom, Oregon Eyalet Polis Merkezi’nde dedektifti; ama onun neden burada olduğunu bilmiyordu. Ayrıca, yüzünün şimdi neden bu hale geldiği hakkında da hiçbir fikri yoktu. Onu son olarak Phimie’nin cenaze töreninde görmüştü. Kısa bir süre önce evin kapısında karşılaştıklarında ise, kendisini yüzündeki doğum lekesinden tanımıştı.</span></p>

      <p class="calibre2"><span class="none4">Babası Tom’a saygı duyar ve onu çok severdi; bu nedenle onun burada bulunması kendisini de rahatlatıyordu. Zaten böylesine kötü bir felaketten sağ çıkabilen birisi olduğuna göre, şimdi mutlaka ona da yardımcı olacak demekti.</span></p>
    </div>

    <div class="s1">
      <p class="calibre2"><span class="none4">Arabanın arka koltuğunda Angel’a sımsıkı sarılırken, az önce verdiği savaşta gösterdiği cesaret ve sükûnet karşısında hâlâ şaşkındı. Ama kendisine ve kız</span><span class="none4">ın</span><span class="none4">a neler olabileceği düşüncesiyle sonradan paniğe kapılmamıştı, çünkü aklı ve kalbi burada Wally’yle birlikteydi; ayrıca, tüm yaşamı boyunca umut dolu olduğu için, zamanı gelince bu duygu ona çok yardımcı oluyordu.</span></p>
    </div>

    <div class="s1">
      <p class="calibre2"><span class="none4">Bellini, Enoch Cain’in polis araçlarını izleyip ona St. Mary’de saldıracak kadar korkusuz olduğunu sanmadıkları konusunda Celestina’ya güvence vermiş, ama yine de. Yoğun Bakım Ünitesi’ndeki hasta yakınlarına hizmet veren bekleme odasının dışındaki koridorda durması için, üniformalı bir polis görevlendirmişti. Böyle bir önlem aldığına göre, Bellini, Cain’in Pacific Heights’da başladığı işi bitirmek için buraya gelebileceğini hâlâ düşünüyor olmalıydı.</span></p>

      <p class="calibre2"><span class="none4">Ölümün sabırla oturduğu ve gülümseyerek beklediği tüm Yoğun Bakım Ünitesi bekleme odaları gibi, bu oda da temiz ama kasvetliydi; sanki burası daha canlı bir şekilde döşense, açgözlü Azrail rahatsız olur ve daha fazla hastanın canını alır, diye düşünülmüştü herhalde.</span></p>

      <p class="calibre2"><span class="none4">Gece yarısının ilerleyen bu saatinde bile, yoğun bakımın bekleme odaları tıpkı günün herhangi bir saatindeki gibi, üzüntülü hasta yakınlarıyla dolu olurdu bazen. Ama şimdi burada ölümle pençeleşen tek kişi Wally’miş gibi görünüyordu, çünkü onlardan başka bekleyen kimse yoktu.</span></p>

      <p class="calibre2"><span class="none4">Annesinin yatak odasında yaşadıkları şiddetle sarsılan ve Wally’ye tam olarak ne olduğunu anlamayan Angel, ağlamaklı ve kaygılıydı. Anlayışlı bir doktor ona içinde biraz sakinleştirici olan bir bardak portakal suyu ve bir hemşire de iki tane yastık getirdi. Sarı pijamalarının üzerine gülkurusu sabahlığını giymiş olan küçük kız, iki yastık iki iskemleye yerleştirildikten sonra bunların üstüne uzanarak, her zaman olduğu gibi derin bir uykuya daldı; uyandırıldığında uykusu hemen açılırdı Angel’ın.</span></p>

      <p class="calibre2"><span class="none4">Celestina’nın ön ifadesini almış olan Bellini, Russian Hill’deki evin gözaltında tutulması konusunda emir vermişti zaten, bu arada Enoch Cain’in evini aramak için izin çıkartması gerektiğinden, bir yargıç bulmaya gitmişti. Ayrıca, şüphelinin arabası Celestina’nın evinin önünde terk edilmiş olarak bulunmuştu. Bellini, adamı kısa sürede bulup tutuklayacaklarından emindi. Ama diğer taraftan, Tom Vanadium ise, Celestina’ya saldırısı sırasında herhangi bir şeyin ters gitmesi olasılığına karşı Cain’in hazırlıklı olduğundan kuşkulanıyor ve onu bulup yakalamalarının çok kolay olmayacağını düşünüyordu. Ona göre bu manyak ya kentte bir yerde saklanıyordu ya da SFPD’nin yetki sınırlarının dışına çıkmıştı.</span></p>

      <p class="calibre2"><span class="none4">“Pekâlâ, belki de sen haklısın,” demişti ona biraz kızan Bellini, hastaneden ayrılmadan önce, “ama ben Cain’in evini yasal izinle arayacağım, senin gibi oraya gizlice girerek değil.”</span></p>

      <p class="calibre2"><span class="none4">Celestina bu iki adamın arasında samimi bir arkadaşlık olduğunu sezinliyordu, ama belki de yasal olmayan aramayla ilgili bir gerginlikleri vardı.</span></p>

      <p class="calibre2"><span class="none4">Bellini oradan ayrıldıktan sonra, Tom, Celestina’ya özellikle Phimie’nin tecavüze uğraması konusunda bir sürü soru sordu. Bu oldukça acı veren bir konu olmasına karşın, Celestina kendisine sorular sorulmasından memnundu. Çünkü eğer dikkatini bunlara veriyor olmasaydı, tüm umutlarına karşın, Wally aklında yüz kere ölmüş olacaktı.</span></p>

      <p class="calibre2"><span class="none4">“Baban sanki böyle bir şey olmamış gibi, tecavüz olayından hiç söz etmiyor; ben onun ilahi adalete sığındığını düşünüyorum.”</span></p>

      <p class="calibre2"><span class="none4">“Kısmen öyle,” diye ona katıldı Celestina. “Ama esasen, adamın cezalandırılabilmesi için, onun adını Phimie’nin söylemesini istedi. Babam iyi bir Baptist olmasına karşın, intikam almaktan kaçınan birisi değildir.”</span></p>

      <p class="calibre2"><span class="none4">“Bunu duyduğuma sevindim,” dedi Tom. Yüz ifadesinden herhangi bir anlam çıkarmak pek kolay değilse de, hafif gülümsemesi alaycı olabilirdi.</span></p>

      <p class="calibre2"><span class="none4">“Ve Phimie öldükten sonra… babam hâlâ tecavüzcünün adını öğrenmeyi umuyor, onu hapse attırmayı düşünüyordu. Ama ardından, iki yıl kadar önce, bu fikrini değiştiren bir şey oldu. Bunu yapmaktan birdenbire vazgeçti, yargılamayı Tanrı’ya bıraktı. Eğer tecavüzcü Phimie’nin iddia ettiği kadar sapık birisiyse, biz bu adı öğrenip polise gidersek, Angel’la sen tehlikede olabilirsin diyordu bana. Arı kovanına çomak sokma, uyuyan köpeği uyandırma gibi sözler söylüyordu. Onun fikrini değiştiren şeyin ne olduğunu bilmiyorum.”</span></p>

      <p class="calibre2"><span class="none4">“Ben biliyorum,” dedi Tom. “Anladım şimdi. Sana teşekkür ederim. Onun fikrini değiştiren şey bendim… benim yüzüm. Bunu bana Cain yaptı. ‘65 yılının çoğu kısmını komada geçirdim ben. Komadan çıktıktan ve ziyaretçileri kabul edebilecek kadar iyileştikten sonra da babanı görmek istedim. Yaklaşık iki yıl önce… senin dediğin gibi. Max Bellini’den Phimie’nin bir kazada değil, doğumda öldüğünü öğrenmiştim ve Max’in içgüdüleri bunun bir tecavüz olduğunu söylüyordu. Babana bu adamın neden Cain olabileceğini açıkladım ve bana bilgi vermesini istedim ondan. Ama sanırım… orada karşımda oturup yüzüme bakınca, yeryüzünün şimdiye dek gelmiş geçmiş en büyük arı kovanının Cain olduğuna karar verdi ve kızıyla torununu gereğinden fazla tehlikeye atmak istemedi.”</span></p>

      <p class="calibre2"><span class="none4">“Şimdi de bu olay oldu.”</span></p>

      <p class="calibre2"><span class="none4">“Evet, şimdi de bu olay oldu. Ama baban benimle işbirliği yapsaydı bile, hiçbir şey değişmeyecekti. Phimie onun adını açıklamadığı için, ben Cain’in peşine daha değişik ya da daha etkili bir biçimde düşemeyecektim.</span></p>

      <p class="calibre2"><span class="none4">Annesinin yanındaki iki iskemlelik yatakta yatan Angel, uykusunda birkaç küçük sıkıntılı çığlık attı. Düşünde onun çevresini saran şeyler her neyse, bunların civcivler olmadıkları belliydi.</span></p>

      <p class="calibre2"><span class="none4">Ona rahatlatıcı sözcükler mırıldanan Celestina, elini küçük kızın başına koyarak, o kötü düş bu dokunuşlarla bitene dek, Angel’in saçlarını okşayıp durdu.</span></p>

      <p class="calibre2"><span class="none4">Manyağın Bartholomew takıntısını anlamakta hâlâ zorlanan Tom, birkaç soru daha sorunca, Celestina onun aradığı yanıtı bulduğunu aniden farketti: Phimie’ye defalarca tecavüz ettiği sırada, teypte “Bu Önemli Gün” adlı vaazın çalması konusunda Cain’in sapık ısrarı.</span></p>

      <p class="calibre2"><span class="none4">“Phimie manyağın bunu komik bulduğunu söylemişti, ama babamın sesini geri plan müziği olarak kullanmak aynı zamanda… şey, onu heyecanlandırmış, yani belki bu durumda Phimie daha küçük düşeceği için, babam da küçük düşmüş olacaktı. Ama biz işin bu kısmını babama hiç söylemedik. Çünkü ikimiz de bunun bir yarar sağlayacağına inanmıyorduk.</span><span class="none4">”</span></p>

      <p class="calibre2">Bir süre, iskemlesinde öne doğru eğilen ve sanki bunlardan ilham almak istermiş gibi yerdeki vinileks muşambanın donuk desenlerine dikkatle bakıp duran Tom, Celestina’nın söylediklerini iyice düşündükten sonra, “Bağlantı orada, ama bu benim için hâlâ belirgin değil,” dedi. “Yani babasının vaazı eşliğinde ona sahip olmaktan sapık bir zevk aldı… ve belki de fark etmeden, rahibin mesajı kafasının içine dek işledi. Bizim korkak eş katilinin suçluluk duyacak kapasitede birisi olduğunu sanmıyorum… ama belki baban bir tür mucize geliştirmiş ve bunun tohumunu atmış olabilir.”</p>

      <p class="calibre2">“Babam domuzları kanatları olduğuna inandırsa, onların bir gün mutlaka uçacaklarını söyler annem.”</p>

      <p class="calibre2">“Ama ‘Bu Önemli Gün’ adlı vaazda adı geçen Bartholomew yalnızca bir havari, tarihi bir kişilik ve aynı zamanda en sıradan davranışlarımızın önceden bilinmeyen sonuçları için kullanılan bir benzetme.”</p>

      <p class="calibre2">“Yani?”</p>

      <p class="calibre2">“Cain’in ondan korkmasını gerektiren gerçek çağdaş birisi değil. Öyleyse Bartholomew adında birisini bulup bu takıntıyı nasıl geliştirdi?” Vanadium sanki yanıtlar oradaymış gibi, Celestina’nın gözlerine baktı, “Gerçek bir Bartholomew var mı? Ve sana saldırmasıyla nasıl bağlantılı bu? Ya da hiçbir bağlantı yok mu?”</p>

      <p class="calibre2">“Eğer bu çarpık mantığı çözmek için uzun süre uğraşırsak, biz de onun gibi deliririz sanırım.”</p>

      <p class="calibre2">Vanadium başını iki yana salladı. “O kötü ruhlu birisi bence, deli değil. Ve kötü ruhlu olduğu kadar da aptal. Ama bu aptallığının farkına varamayacak kadar fazla kibirli ve mağrur… bu nedenle kendi kapanına yine kendisi düşüyor. Aptal olduğu için de tehlikeli. Sağduyu sahibi akıllı bir adamdan çok daha tehlikeli.”</p>

      <p class="calibre2">Tom Vanadium’un farklı tondaki hipnotik sesi, o paramparça yüzündeki gri gözleri, melankolik havası ve belirgin zekâsı kendisine kaya gibi bir sağlamlık veriyor ve onu başka dünyalara ait birisiymiş gibi gösteriyordu.</p>

      <p class="calibre2">“Tüm polisler sizin gibi filozof mudur?” diye sordu Celestina.</p>

      <p class="calibre2">Vanadium gülümsedi. “Polis olmadan önce rahip olanlarımız… evet, hepimiz böyle laflar yumurtlarız. Geri kalanlarımıza gelince… sayıları pek fazla değil, ama senin düşündüğünden daha fazladır belki.”</p>

      <p class="calibre2">Koridordaki ayak sesleri dikkatlerini açık kapıya çekmişti; girişte yeşil giysili bir cerrah duruyordu.</p>

      <p class="calibre2">Celestina ayağa kalktı; kalbi göğsünden fırlayac<span class="none4">akmış gibi hızla çarpıyor ve köt</span><span class="none4">ü haberler getirdiğini sandığı habercinin yanından koşarak kaçmak istemesine karşın, yine de onun ne söyleyeceğini umutla bekliyordu; cerrah altı cümlelik konuşmasını iki saniye içinde bitirdi. “Hastanız ameliyatı atlattı. Bir süre dinlenme odasında kaldıktan sonra, buraya, Yoğun Bakım Ünitesi’ne getirilecek. Durumu kritik. Ama kritik durumun dereceleri var tabii. Bugün sona ermeden, onun bu durumunu kritikten ciddiye döndürebileceğimize inanıyoruz. Hayatta kalmayı başaracaktır.”</span></p>

      <p class="calibre2"><span class="none4">Bu önemli gün. Her sonun yeni başlangıçları. Yine de teşekkürler Tanrım; burada bir son olmadı.</span></p>
    </div>

    <div class="s1">
      <p class="calibre2"><span class="none4">Uyuyan Angel ya da Wally için güçlü olması gerektiği düşüncesinden bir an kurtulan Celestina, Tom Vanadium’a doğru döndüğünde, onun gri gözlerinde tıpkı kendisininkine benzer üzüntüyle umudu ve yüzünde de kötülüğe karşı gelen zafer ifadesini bir arada görünce, destek almak için ona yaslandı ve en nihayet ağlamaya cesaret etti.</span></p><br class="calibre3" id="calibre_pb_74" />
    </div>
  </div>
</body>
</html>
