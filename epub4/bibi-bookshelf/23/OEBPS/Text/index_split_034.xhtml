<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="http://calibre-ebook.com" name="generator" />

  <title>unnamed</title>
  <meta content="User" name="author" />
  <meta content="2015-1-7" name="creation-time" />
  <meta content="2015-1-13" name="revision-time" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="s1">
      <p class="calibre2"> </p>
    </div>

    <div class="s1">
      <h1 class="calibre2"><span class="none5">Bölüm</span> <span class="none5">31</span></h1>

      <p class="calibre2"> </p>

      <p class="calibre2"> </p>

      <p class="calibre2"><span class="none4">HAFTAYI daha rahat geçirmek için doktorların önerilerine uyan Agnes, merdivenleri kullanmaktan kaçınarak, zemin katın tuvaletinde</span> <span class="none4">sünger banyoları yapıyor ve yanın</span><span class="none4">a çektiği sepet beşiğinde yatan Barty’yle birlikte, oturma odasındaki kanepenin üstünde uyuyordu.</span></p>

      <p class="calibre2"><span class="none4">Maria Gonzalez ona güveç pilav, ev yapımı tamale* (Tamale, mısır ve küçük et parçalarını toz biberle karıştırarak mısır yapraklarına sarıp buharda pişirerek yapılan bir Meksika yemeğidir) ve biberli relleno getirmişti. Jacob da, her gün daima yeni bir çeşit kurabiye ve fındıklı çikolatalı kek pişiriyor ve bunlardan öyle çok yapıyordu ki, Maria’nın tabakları kendisine geri verildiğinde, bu yiyeceklerle tepeleme dolu oluyordu.</span></p>

      <p class="calibre2"><span class="none4">Edom’la Jacob her gece Agnes’a akşam yemeğine geliyorlar ve bu damın altındayken geçmişin ağırlığını üzerlerinde hissetmelerine karşın, garajın üstündeki dairelerine kaçıp gitmeden önce, tabakları yıkayacak kadar uzun bir süre burada kalmayı da asla ihmal etmiyorlardı.</span></p>

      <p class="calibre2"><span class="none4">Joey’in ailesinde onlara yardım edecek hiç kimse yoktu. O henüz dört yaşındayken, annesi lösemiden ölmüştü. Oğlunun aksine, biradan ve insanlarla dalaşmaktan hoşlanan babası da, karısının ölümünden beş yıl sonra, bir bar kavgasında ölmüştü.</span></p>

      <p class="calibre2"><span class="none4">Onu büyütecek yakın akrabaları olmadığı için, Joey bir yetimhaneye verilmişti. O sırada dokuz yaşında olduğundan, kendisini evlat edinmek isteyen kimse çıkmamıştı, çünkü herkes bebekleri yeğliyordu ve bu nedenle o da bu kuruluşta yetiştirilmişti.</span></p>
    </div>

    <div class="s1">
      <p class="calibre2"><span class="none4">Yakın akrabalardan yoksun olmalarına karşın, bu arada epeyce arkadaş ve komşu ona yardım etm</span><span class="none4">ek için Agnes’a uğramış ve bazıları</span> <span class="none4">da gece kendisiyle birlikte kalmayı önermişti. Ama evin temizlenmesi, çamaşırların yıkanması ve alışveriş yapılması konusunda onların yardımlarını minnettarlıkla kabul eden Agnes, gördüğü düşlerden ötürü, tüm gece onunla birlikte kalma önerilerini geri çevirmişti.</span></p>
    </div>

    <div class="s1">
      <p class="calibre2"><span class="none4">Düşlerinde düzenli olarak Joey’i görüyordu. Kâbus değildi bunlar. Ne kan vardı ne de yeniden canlanan bir korku. Bu düşlerde Joey’le bir piknikte ya da onunla beraber bir karnavaldaydı. Veya kumsalda yürüyorlar, bir film izliyorlardı. Düşlerdeki sahneler sıcaklığı, birlikteliği, sevgiyi içeriyordu. Ama düşlerin sonunda, Agnes gözlerini daima Joey’den kaçırıyor, sonra ona yine baktığında Joey gitmiş oluyor ve Agnes onun sonsuza dek gittiğini anlıyordu.</span></p>

      <p class="calibre2"><span class="none4">Düşlerinden ağlayarak uyandığı için, buna kimsenin tanık olmasını istemiyordu. Gözyaşlarından utanıyor değildi. Bunları Barty’nin dışında hiç kimseyle paylaşmak istemiyordu yalnızca. Sallanır iskemlede oturan ve minicik oğlunu kollarında tutan Agnes, sessizce ağlıyordu. Onun ağladığı sıralarda, Barty çoğu kez uyuyordu. Uyanınca da ya gülümsüyor ya da şaşkın bir ifadeyle yüzünü buruşturuyordu.</span></p>

      <p class="calibre2"><span class="none4">Bu minicik bebeğin gülümseyişi öylesine büyüleyici ve şaşkınlığı da öylesine komik bir içtenlikleydi ki, her iki ifade de, Agnes’ın karamsarlığını tıpkı mayanın hamuru canlandırdığı gibi yok ediyor ve onun acı gözyaşlarını tatlı sevinç gözyaşlarına dönüştürüyordu.</span></p>

      <p class="calibre2"><span class="none4">Barty hiç ağlamıyordu. Hastanenin yenidoğan ünitesinde kaldığı sırada da, hemşirelerin gözbebeği olmuştu, çünkü diğer yeni doğanlar koro halinde avaz avaz ağlarlarken, o sürekli olarak sessizliğini korumuştu.</span></p>

      <p class="calibre2"><span class="none4">14 Ocak, Cuma günü, Joey’un ölümünden sekiz gün sonra, Agnes yatak biçimine getirmiş olduğu kanepeyi kapadı; bundan böyle yukarı katta uyumak niyetindeydi. Ve eve geldiğinden bu yana ilk kez, arkadaşlarının güveçte pişirip getirdikleri yiyeceklerden ya da derin dondurucusundaki hazinelerden yararlanmadı ve akşam yemeğini pişirdi.</span></p>

      <p class="calibre2"><span class="none4">Onu Meksika’dan ziyarete gelen annesi çocuklara baktığı için, Maria konuk olarak yalnız başına gelmiş ve Agnes’a katılmıştı; diğer iki konuk ise felaket müzminleri olan gülünç Isaacson ikizleriydi. Yemeklerini mutfaklarındaki küçük yemek masası yerine, yemek odasındaki, üstüne dantelli bir örtü serilen, iyi cins porselen tabaklar, kristal şarap bardakları ve taze çiçekler konan yemek masasında yiyeceklerdi.</span></p>

      <p class="calibre2"><span class="none4">Agnes’ın böyle resmi bir yemek vermesinin nedeni, yalnızca Bartholomew için değil, kendisi için de yaşamını sürdürme zamanının geldiğini belirtmekti ve bunu, ona eşlik edecek olanlardan çok, kendi kendine belirtmek amacıyla yapmaktaydı.</span></p>

      <p class="calibre2"><span class="none4">Mutfak işiyle ilgili son detaylara yardımcı olmak isteyen Maria, erken gelmişti. Konuk olarak onurlandırılmışsa da, hazırlıkların yapılması gerekirken elinde bir kadeh şarapla bekleyemezdi.</span></p>

      <p class="calibre2"><span class="none4">Agnes en sonunda yumuşamıştı. “Sen bir gün rahat etmeyi öğreneceksin, Maria.”</span></p>

      <p class="calibre2"><span class="none4">“Ben bir çekiç gibi yararlı olmayı daima hoşlanmaktayım.”</span></p>

      <p class="calibre2"><span class="none4">“Çekiç mi?”</span></p>

      <p class="calibre2"><span class="none4">“Çekiç, testere, tornavida. Alet yararlı olduğu gibi, ben de yararlı olduğum zamandan daima hoşlanmaktayım.”</span></p>

      <p class="calibre2"><span class="none4">“Pekâlâ, ama masayı yerleştirme işini bitirmek için, lütfen çekiç kullanma.”</span></p>

      <p class="calibre2"><span class="none4">“Şaka bu.” Maria, Agnes’ın söylediklerini doğru olarak yorumlamaktan gurur duymuştu.</span></p>

      <p class="calibre2"><span class="none4">“Hayır, ben ciddiyim. Çekiç yok.”</span></p>

      <p class="calibre2"><span class="none4">“Şaka olabilmeniz güzel.”</span></p>

      <p class="calibre2"><span class="none4">“Şaka yapabilmem güzel,” diye düzeltti Agnes.</span></p>

      <p class="calibre2"><span class="none4">“Benim dediğim de bu.”</span></p>

      <p class="calibre2"><span class="none4">Yemek masası altı kişilikti; Agnes, Maria’ya masanın uzun yanlarını ikişer kişilik olarak hazırlamasını ve baş taraflarını boş bırakmasını söyledi. “Hepimiz karşılıklı oturursak, daha samimi olur.” Ama Maria masayı dört kişilik yerine beş kişilik hazırladı. Gümüş çatal bıçak kaşık, su ve şarap bardağını eklediği beşinci yer, Joey’in anısına hazırladığı, masanın baş tarafıydı.</span></p>

      <p class="calibre2"><span class="none4">Kocasını yitirme üzüntüsünün üstesinden gelmeye çalışan Agnes’ın gereksinimi olan en son şey, o boş iskemlenin oluşturduğu görüntüydü. Yine de, Maria iyi niyetle davrandığı için, onun duygularını incitmek istemiyordu.</span></p>

      <p class="calibre2"><span class="none4">Patates çorbasıyla kuşkonmaz salatasının ardından, yemek muhabbeti, gözde patates yemekleri, hava gözlemleri ve Meksika’da Noel gibi konularla koyulaşmaya başlamıştı.</span></p>

      <p class="calibre2"><span class="none4">En sonunda, sevgili Edom, tabii ki kasırgalara değindi… ve özellikle de Missouri, Illinois ve Indiana eyaletlerinin onlarca bölgesini mahvettiği için, kötü bir üne sahip olan 1925’teki TriState Kasırgası’na.</span></p>

      <p class="calibre2"><span class="none4">“Kasırgalar çoğu yerde yirmi mil veya daha az hızla eserler”, diye açıkladı Edom, “ama bu kasırga, toprakta bir huni biçimi oluşturarak, iki yüz on dokuz mil hızla esmiş! Ve genişliği de bir milmiş. Yoluna çıkan her şeyi paramparça etmiş. Evler, fabrikalar, kiliseler, okullar… tümü toz haline gelmiş. Illinois’teki Murphysboro kenti haritadan yok olmuş, silinmiş, o kentte yaşayan yüzlerce kişi ölmüş.”</span></p>

      <p class="calibre2"><span class="none4">Gözleri faltaşı gibi açılan Maria, haç çıkardı. “Bu kasırga, dört kenti daha sanki atom bombası saldırısına uğramış gibi mahvetmiş, altı kente de kısmen zarar vermiş ve on beş bin evi yok etmiş. Bu, yalnızca yok olan evlerin sayısı. Kasırga siyahmış, kocaman, siyah ve korkunç. Sürekli ve şiddetli şimşekler çakıyormuş, hem de kükrüyormuş diyorlar, tıpkı yüz şimşeğin bir anda çakması gibi.”</span></p>

      <p class="calibre2"><span class="none4">Maria bir kez daha haç çıkardı.</span></p>

      <p class="calibre2"><span class="none4">“Üç eyalette altı yüz doksan beş kişi ölmüş. Kasırga öyle güçlüymüş ki, cesetlerin bazıları düştükleri yerden bir buçuk mil uzağa sürüklenmiş.”</span></p>

      <p class="calibre2"><span class="none4">Maria’nın yemeğe gelirken yanında bir tespih getirmiş olmayı istediği belliydi. Çünkü sağ elinin parmaklarıyla sol elinin parmak boğumlarını, sanki bunlar tespih taneleriymiş gibi, kıstırıp duruyordu.</span></p>

      <p class="calibre2"><span class="none4">“Neyse,” dedi Agnes, “burada, California’da kasırgalar olmadığı için Tanrı’ya şükredelim.”</span></p>

      <p class="calibre2"><span class="none4">Çatalıyla bir işaret yapan Jacob, “Yine de barajlarımız var,” dedi. “1899’daki Johnstown Seli, Pennysylvania’da olmuş tabii, ama burada da olabilir. Bakın, anlatayım size. South Fork Barajı yıkılmış. Yirmi iki metre yüksekliğindeki su duvarı kenti tümüyle mahvetmiş. Senin kasırgan yaklaşık yedi yüz kişiyi öldürmüş, Edom, ama benim barajım ise iki bin iki yüz dokuz kişiyi. Doksan dokuz ailenin tümü dünyadan silinmiş. Doksan sekiz çocuk hem annesini hem babasını kaybetmiş.”</span></p>

      <p class="calibre2"><span class="none4">Parmak boğumlarını bir tespih gibi kullanarak dua etmekten vazgeçen Maria, büyük bir yudum şarap içti.</span></p>

      <p class="calibre2"><span class="none4">“Ölen insanların üç yüz doksan altısı on yaşın altındaki çocuklarmış,” diye konuşmayı sürdürdü Jacob. “Sel sırasında, bir yolcu treni raydan çıkıp devrilmiş ve yirmi kişi ölmüş. Bu arada, bir başka tren mazot tankerleriyle çarpışmış ve tankerlerden dökülen mazot sel sularına karışarak alev almış; sularda yüzen enkazlara tutunan insanlar alevlerin arasında kalmışlar… kaçmanın hiçbir yolu yokmuş. Ya diri diri yanacaklar ya da boğulacaklarmış.”</span></p>

      <p class="calibre2"><span class="none4">“Tatlı isteyen var mı?” diye sordu Agnes.</span></p>

      <p class="calibre2"><span class="none4">Kara Orman adlı kekten büyükçe dilimler yendikten ve kahve içildikten sonra, Jacob önce sözü 1947 yılında, Texas’taki Texas City’nin bir iskelesine amonyak nitrat taşıyan bir Fransız nakliye gemisinin nasıl patladığına getirdi. Bu patlamada beş yüz yetmiş altı kişi yaşamını yitirmişti. Ama ev sahipliği yeteneklerinin tümünü kullanan Agnes, korkunç patlamalarla ilgili konuşmayı, yavaş yavaş, Dört Temmuz kutlamalarında atılan havai fişeklere çevirdi ve ardından da, eski anıları tazeleyerek kendisinin, Joey’un, Edom’ın ve Jacob’un yaz geceleri arka bahçedeki masada remi, k</span><span class="none4">anest</span><span class="none4">a ve briç oynamalarından söz etti. Oyun oynanırken eş olan Jacob’la Edom, her tür kart oyununun zorlu rakipleriydi, çünkü felaket istatististikçileri olarak yıllar boyu bir sürü veri topladıklarından ötürü, rakamlar konusunda bellekleri güçlüydü.</span></p>

      <p class="calibre2"><span class="none4">Konu kart hilelerine ve fal açmaya dönünce, Maria standart oyun kartlarıyla geleceği okuyabildiğini itiraf etti.</span></p>

      <p class="calibre2"><span class="none4">Bir gelgit dalgasının ya da düşen bir asteroidin kendisinin yaşamına tam olarak ne zaman son vereceğini öğrenmek için sabırsızlanan Edom, oturma odasındaki dolaptan bir deste kart getirdi. Ama Maria fal sırasında her üçüncü kartın açıldığını ve geleceği tam olarak görmenin dört deste kart gerektirdiğini açıklayınca, Edom üç deste kart daha getirmek için, oturma odasına geri gitti.</span></p>

      <p class="calibre2"><span class="none4">“Sen dört deste kart getir,” diye bağırdı Jacob onun arkasından, “tümü de yeni deste olsun!”</span></p>

      <p class="calibre2"><span class="none4">Şimdiye dek epeyce oyun kartı eskittiklerinden ötürü, el altında her tür deste oyun kartından yeterli miktarda bulunurdu.</span></p>

      <p class="calibre2"><span class="none4">“Eğer kartlar yeni olursa, geleceğimiz daha parlak olur herhalde, öyle değil mi?” dedi Jacob, Agnes’a. Belki hangi yük treninin ya da patlayan fabrikanın onu yerle bir edeceğini öğrenmeyi uman Jacob, tatlı tabağını kenara iterek her desteyi ayrı ayrı karıştırdıktan sonra, tüm desteleri bir araya getirip kartları yine iyice karıştırdı. Ardından, bunları Maria’nın önüne koydu.</span></p>

      <p class="calibre2"><span class="none4">Agnes’in çok kısa bir süre önce kader tarafından böylesine korkunç bir yenilgiye uğradığı düşünülecek olursa, onun dışında bu evde bulunan hiç kimse şu anda geleceği okumanın uygunsuz bir eğlence olacağının farkındaymış gibi görünmüyordu.</span></p>

      <p class="calibre2"><span class="none4">Kendi inançlarının temelini umut oluşturduğu için, Agnes geleceğin parlak olacağına daima ve çabucak inanırdı, ama şimdi bu iyimserliğin denemesini zararsız oyun kartları aracılığıyla yapma konusunda bile çekimserdi. Yine de, masadaki beşinci yerin hazırlanışına karşı çıkmak istemediği gibi, bunu da kabullendi.</span></p>

      <p class="calibre2"><span class="none4">Jacob kartları karıştırırken, Agnes da küçük Barty’yi sepet beşiğinden kaldırıp kucağına almış, ama ilk önce bebeğin geleceğine bakılacağını öğrenince, hem şaşırmış ve hem de canı sıkılmıştı.</span></p>

      <p class="calibre2"><span class="none4">Oturduğu iskemlede yan dönen Maria, ön yüzleri kapalı olarak duran dört deste kartın en üstünden almaya başlayarak bunları masanın üstüne, Barty’nin önüne dizdi.</span></p>

      <p class="calibre2"><span class="none4">Açılan ilk kart kupa asıydı. Maria bunun gerçekten de çok iyi bir kart olduğunu söyledi. Kupa ası, Barty’nin aşkta şanslı olacağı anlamına geliyordu.</span></p>

      <p class="calibre2"><span class="none4">Diğer birini açmadan önce, Maria iki kartı bir kenara koydu. İkinci olarak açılan kart da kupa asıydı.</span></p>

      <p class="calibre2"><span class="none4">“Hey, Barty müthiş bir Romeo olacak,” dedi Edom.</span></p>

      <p class="calibre2"><span class="none4">Agu diyen Barty, ağzından bir tükürük baloncuğu çıkardı.</span></p>

      <p class="calibre2"><span class="none4">“Bu kart da aile ve birçok arkadaş sevgisi anlamına gelmekte, ama yalnızca öpücüklü sevgi değil,” diye açıkladı Maria.</span></p>

      <p class="calibre2"><span class="none4">Barty’nin önüne dizdiği üçüncü kart da kupa asıydı.</span></p>

      <p class="calibre2"><span class="none4">“Ne ilginç şey bu böyle?” diye sordu Jacob.</span></p>

      <p class="calibre2"><span class="none4">Kupa aslarının yalnızca olumlu anlamlar taşımalarına ve Maria’ya göre özellikle art arda gelen bu üç kartın çok daha olumlu anlamlar ifade etmesine karşın, Agnes sanki omurları tıpkı kartları karıştıran parmaklarmış gibi, belkemiğinin baştan aşağı ürperdiğini hissetti.</span></p>

      <p class="calibre2"><span class="none4">Bundan sonra açılan kart da dördüncü kupa asıydı.</span></p>

      <p class="calibre2"><span class="none4">Dikdörtgen biçimindeki masanın beyaz örtüsünün üstünde tek bir kalp olarak duran son kupa ası, erkek kardeşlerle Maria’da şaşkınlık ve sevinç yaratırken, Agnes korkmuştu. Ama gerçek duygularını saklamak için, hafifçe gülümsedi.</span></p>

      <p class="calibre2"><span class="none4">Maria yarım yamalak İngilizcesiyle, bu dördüncü kupa asının anlamını şöyle açıkladı: Barty yalnızca doğru kadınla karşılaşıp onunla bir ömür boyu destansı bir aşk yaşamakla, tüm yaşamı boyunca aile sevgisini tatmakla ve birçok arkadaş tarafından sevilmekle kalmayacak, aynı zamanda onu tanımayan sayısız insan tarafından da sevilecekti.</span></p>

      <p class="calibre2"><span class="none4">“Kendisini tanımayan insanlar tarafından nasıl sevilebilir?” diye sordu Jacob, kaşlarını çatarak.</span></p>

      <p class="calibre2"><span class="none4">Gülümseyen Mana, “Barty bir gün mutlaka ünlü olacaktır anlamına gelmekte oluyor bu,” dedi.</span></p>

      <p class="calibre2"><span class="none4">Agnes oğlunun mutlu olmasını istiyordu. Ünlü olması umurunda bile değildi, çünkü içgüdüsü ona bu ikisinin, yani ünün ve mutluluğun nadiren bir arada var olduğunu söylemekteydi.</span></p>

      <p class="calibre2"><span class="none4">Az önce Barty’yi kucağında yavaşça hoplatırken, şimdi böyle yapmıyor ve onu göğsünde sımsıkı tutuyordu.</span></p>

      <p class="calibre2"><span class="none4">Beşinci kartın başka bir as olduğunu gören Agnes, soluğunun kesildiğini hissetti, çünkü bir an için bunun da dört destede bulunması olanaksız bir kupa ası olduğunu düşünmüştü. Ama bu bir karo asıydı.</span></p>

      <p class="calibre2"><span class="none4">Maria karo asının da en değerli kartlardan biri olduğunu açıkladı ve bunun, Barty’nin asla yoksulluk çekmeyeceği anlamını taşıdığını söyledi. Karo asının dört kupa asını izlemesi özellikle belirgin bir durumdu.</span></p>

      <p class="calibre2"><span class="none4">Altıncı kart da karo asıydı.</span></p>

      <p class="calibre2"><span class="none4">Hepsi susup, sessizce kartlara baktılar.</span></p>

      <p class="calibre2"><span class="none4">Sanki doğal bir şeymiş gibi, şimdiye dek art arda gelen dizi halinde altı as. Agnes böylesine ilginç bir durumu yorumlayacak kadar bilgiye sahip değilse de, iki karo asının çok değerli olduğunu anlamıştı.</span></p>

      <p class="calibre2"><span class="none4">“Bunun anlamı onun yoksul olmayacağı, daha iyi olacağıdır ve zengin bile olacaktır demektir.”</span></p>

      <p class="calibre2"><span class="none4">Yedinci kart da üçüncü karo ası olarak açıldı.</span></p>

      <p class="calibre2"><span class="none4">Hiçbir yorum yapmayan ve destenin üstünden aldığı iki kartı kapalı olarak bir kenara koyan Maria, sekizinci kartı açtı. Bu da karo asıydı.</span></p>

      <p class="calibre2"><span class="none4">Maria yine haç çıkardı, ama bunu Edom 1925 yılındaki Tri</span>-<span class="none4">State Kasırgası’ndan söz ettiği sırada yaptığından daha değişik bir ruh hali içinde yapmıştı. O zaman kötü yazgıdan korunmaya çalışıyordu, şimdi ise hem gülümsüyor ve hem de şaşırmış bir biçimde, kartlara göre Bartholomew’un geleceğini ona gösterdiği için, Tanrı’nın yüceliğine şükrediyordu.</span></p>

      <p class="calibre2"><span class="none4">Barty, diye açıkladı Maria, birçok açıdan zengin olacaktı. Hem maddi açıdan ve hem de yetenek, ruh ve bilgi açısından. Ayrıca, cesaret, onur, sağduyu, akıl ve şans açısından da.</span></p>

      <p class="calibre2"><span class="none4">Her anne çocuğunun böylesine parlak bir geleceği olacağını öğrenmekten mutluluk duyardı. Ama söylenen bu güzel kehanetlerin her biri, Agnes’in yüreğini buz gibi soğutmuştu.</span></p>

      <p class="calibre2"><span class="none4">Dokuzuncu kart maça valesiydi. Maria buna maça oğlanı demiş ve kartı görür görmez de, yüzündeki o parlak gülümseme kaybolmuştu.</span></p>

      <p class="calibre2"><span class="none4">Oğlanlar düşmanları simgeler, diye açıkladı; yalnızca iki yüzlü olanları değil, çok kötü olanları da. Kupa oğlanı ya aşkta bir rakibi ya da size ihanet edecek olan bir sevgilinin simgesiydi; yani yüreği derinden yaralayacak olan bir düşmandı. Karo oğlanı finansal sıkıntı yaratacak birisiydi. Sinek oğlanı ise sizi sözcüklerle yaralayacak olan birisini simgeliyordu; onur kıracak veya iftira atacak ya da kötü sözler kullanıp haksız eleştiride bulunacak olan birisiydi bu.</span></p>

      <p class="calibre2"><span class="none4">Şimdi açılan maça oğlanı destenin en kötü valesiydi. Şiddete başvuracak olan bir düşman anlamına geliyordu.</span></p>

      <p class="calibre2"><span class="none4">Kıvır kıvır sarı saçlarıyla, burma bir bıyığı olan ve sağ profiliyle hayli kibirli duran bu vale, sanki sözün en kötü anlamını taşıyan bir oğlan gibi görünmekteydi. Ve şimdi Maria’nın ufacık esmer elinde onuncu kart vardı.</span></p>

      <p class="calibre2"><span class="none4">Birleşik Devletler Oyun Kartları Şirketi’nin o bildik kırmızı Bisiklet deseni daha önce asla lanetli bir şeymiş gibi görünmemişti, ama şimdi bir vudu büyüsünün göstergesi veya şeytani bir hokkabazlığın simgesiymiş gibi duruyordu.</span></p>

      <p class="calibre2"><span class="none4">Maria elini çevirince, kart da çevrildi ve masanın üstüne bir maça oğlanı daha düştü.</span></p>

      <p class="calibre2"><span class="none4">Birbiri ardına açılan iki maça oğlanı iki ölümcül düşmanı simgelemiyordu; bunun anlamı ilk kartın belirttiği düşmanın olağanüstü güçlü ve</span> <span class="none4">aşırı</span> <span class="none4">tehlikeli birisi olacağıydı.</span></p>

      <p class="calibre2"><span class="none4">Agnes bu kehanetin onu büyülemek yerine neden şaşırttığını şimdi anlamıştı artık. Eğer insan kartların söylediği iyi yazgıya inanırsa, onların söylediği kötü yazgıya da inanmak zorundaydı.</span></p>

      <p class="calibre2"><span class="none4">Yazgısının destansı bir aşk, muhteşem zenginlikler ve şiddet içerdiğinin henüz farkında olmayan küçük Barty, annesinin kollarında mutlu sesler çıkarıyordu. Öylesine masumdu ki. Bu tatlı oğlanın, bu saf ve lekesiz çocuğun yeryüzünde bir düşmanı olması olanaksızdı ve Agnes da ancak eğer onu iyi yetiştirmezse, oğlunun o zaman düşman kazanacağını düşünüyordu. Saçma bir şeydi bu, aptalca bir faldı yalnızca.</span></p>

      <p class="calibre2"><span class="none4">Genç kadının amacı Maria’nın on birinci kartı çevirmesini engellemekti, ama merakı da bu isteğiyle eşdeğerdeydi.</span></p>

      <p class="calibre2"><span class="none4">Üçüncü maça oğlanı göründüğünde, Edom, Maria’ya, “Art arda açılan üç maça oğlanı ne tür bir düşman demektir?” diye sordu.</span></p>

      <p class="calibre2"><span class="none4">Son açtığı karttan gözlerini ayıramayan Maria, bir süre konuşmadı; bu kâğıt oğlanın gözleri sanki onunkileri esir almış gibiydi. En sonunda, “Canavar. Canavar insan,” dedi.</span></p>

      <p class="calibre2"><span class="none4">Jacob sinirli bir biçimde boğazını temizledi. “Peki, ya art arda dört maça valesi açılırsa?”</span></p>

      <p class="calibre2"><span class="none4">Ağabeylerinin ciddiyeti Agnes’ı huzursuzlandırmıştı. Aslında, yalnızca bir akşam yemeği sonrası eğlencesi olan bu falı çok daha ciddiye alıyorlarmış gibi görünüyorlardı. Ama açılan kartlardan ötürü, kendisinin de rahatsız olduğunu kabullenmeliydi. Kartlara böylesine güvenmek, onlara tam olarak inanmak demekti.</span></p>

      <p class="calibre2"><span class="none4">Bu on bir kartın olağanüstü bir biçimde art arda gelmesi milyonlarca kerede bir olduğu için, kehanetin geçerliliği de fazla olmalıydı herhalde. Yine de, her rastlantının bir anlamı yoktur. Örneğin, bir çeyrekliği milyon kez havaya atın; kabaca beş yüz kez tura ve kabaca yine aynı sayıda yazı gelir. Bu işlem boyunca, otuz, kırk veya yüz kez art arda tura geldiği zamanlar da olacaktır. Bunun anlamı ne yazgının harekete geçmesidir ne de Tanrı’nın yalnızca bildiğimiz gizemliliğini değil, onun tümüyle akıl sır almazlığını da bu çeyrektik aracılığıyla, Armageddon* (İyilerle kötüler arasındaki en son savaşın yapılacağı yerin adıdır) uyarısı şeklinde yapmayı seçmesidir; bu, olasılık kurallarının sadece uzun vadede gerçekleşeceği ve kısa vadeli anormalliklerin yalnızca aldatıcı bir kavram taşıdığı anlamına gelir.</span></p>

      <p class="calibre2"><span class="none4">Peki, ya art arda dört maça valesi açılırsa? Konuştuğu sırada haç çıkaran Maria, Jacob’un sorusuna en sonunda mırıltıyla yanıt verdi. “Dört tane hiç görmemişim. Ben üç tane bile hiç görmemişim. Ama dört… şeytanın kendisi demektir olur.”</span></p>

      <p class="calibre2"><span class="none4">Bu ifade de Edom ve Jacob tarafından epeyce ciddiye alınmıştı; sanki şeytan sık sık Bright Beach’in sokaklarında gezermiş ve küçük bebekleri ara sıra annelerinin kucaklarından kapıp onları hardalla yermiş gibi. Ama Agnes’in bile hayli cesareti kırılmıştı. “Yeter artık. Eğlence olmaktan çıktı bu,” dedi.</span></p>

      <p class="calibre2"><span class="none4">Onunla aynı fikri paylaşan Maria, henüz tümünü kullanmadığı kart destesini bir kenara itti ve ellerine bakıp durdu; sanki bunları uzun bir süre sıcak suyun altında ovmak istermiş gibiydi.</span></p>

      <p class="calibre2"><span class="none4">Kapıldığı mantıksız korkuyu bir anda üzerinden atan Agnes, “Hayır,” dedi. “Bekle. Benim yaptığım saçmalık. Yalnızca bir oyun kartı bu. Ve hepimiz merak içindeyiz.”</span></p>

      <p class="calibre2"><span class="none4">“Hayır,” diye uyardı Maria.</span></p>

      <p class="calibre2"><span class="none4">“Bence bu kartı görmeye gerek yok,” dedi Edom.</span></p>

      <p class="calibre2"><span class="none4">“Bence de öyle,” diye katıldı ona Jacob.</span></p>

      <p class="calibre2"><span class="none4">Agnes kart destesini kendi önüne çekti. Ardından, tıpkı Maria’nın da yapacağı gibi, üstteki ilk iki kartı bir kenara koyduktan sonra, üçüncüyü evirdi. Son maça oğlanı elinde duruyordu. Belkemiğinde boydan boya soğuk bir sızı hissetmesine karşın, karta bakıp gülümsedi. Herkesin üzerine çökmüş olan karamsarlığı dağıtmak niyetindeydi.</span></p>
    </div>

    <div class="s1">
      <p class="calibre2"><span class="none4">“Bana çok ürkütücü gibi görünmüyor.” Maça valesini bebeğe doğru tuttu</span><span class="none4">. “Bu oğlan seni korkutuyor mu</span><span class="none4">?”</span></p>
    </div>

    <div class="s1">
      <p class="calibre2"><span class="none4">Bartholomew gözlerini herhangi bir yere normal bir bebeğin yapabildiğinden çok daha hızlı bir biçimde odaklayabiliyordu. Daha da şaşırtıcısı, bir süredir çevresiyle ilgileniyor olmasıydı.</span></p>

      <p class="calibre2"><span class="none4">Şimdi karta bakan Barty, dudaklarını büzüştürüp gülümseyerek, “Gaak,” diye bir ses çıkardıktan sonra, trampet çalarcasına yüksek bir sesle de altından gaz çıkararak, bezini kakayla doldurdu.</span></p>

      <p class="calibre2"><span class="none4">Maria’nın dışında herkes gülmüştü.</span></p>

      <p class="calibre2"><span class="none4">Maça oğlanını masaya fırlatan Agnes, “Barty bu şeytandan fazla etkilenmiş gibi görünmüyor,” dedi.</span></p>
    </div>

    <div class="s1">
      <p class="calibre2"><span class="none4">Dört valeyi toplayan Maria, bunları üç parça halinde yırttı. Ardından, yırtılan on iki parçayı da bluzunun göğüs cebine koydu. “Ben size yeni kartlar satın alırım, ama artık bu kartları istiyor olmazdınız zaten.”</span></p><br class="calibre3" id="calibre_pb_34" />
    </div>
  </div>
</body>
</html>
