<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="http://calibre-ebook.com" name="generator" />

  <title>unnamed</title>
  <meta content="User" name="author" />
  <meta content="2015-1-7" name="creation-time" />
  <meta content="2015-1-13" name="revision-time" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="s1">
      <p class="calibre2"> </p>
    </div>

    <div class="s1">
      <h1 class="calibre2"><span class="none5">Bölüm</span> <span class="none5">61</span></h1>

      <p class="calibre2"> </p>

      <p class="calibre2"> </p>
    </div>

    <div class="s1">
      <p class="calibre2"><span class="none4">KIYI şeridi otoyolunda kuzeye, Newport Beach’e doğru araba süren Agnes, ilerlediği her milin ardından kö</span><span class="none4">t</span><span class="none4">ü kehanetler görüyordu.</span></p>
    </div>

    <div class="s1">
      <p class="calibre2"><span class="none4">Doğu kesimindeki yeşil tepeler, sabah güneşinde parlayan kış çimenlerinin oluşturduğu battaniyelerin altında uyuyan devlere benziyorlardı. Ama sonra, denizden gelen ve iç kesimlerde biriken kara bulutlar, yamaçları koyu kefenlere benzer siyahımsı yeşile dönüştürmüşler ve daha önce uykuda gibi görünen biçimlerden oluşan manzarayı şimdi ölgün ve soğuk bir hale getirmişlerdi.</span></p>

      <p class="calibre2"><span class="none4">Pasifik yarı saydam sis tabakasının ötesinde hemen görülemiyordu. Ardından, bu puslu tabaka geri çekildiğinde, deniz görmezliğin habercisi olmuştu sanki. Sabah ışığında dümdüz ve renksiz bir şekil almış olan cam gibi su, Agnes’a körlerin o derinlikten yoksun gözlerini, görememenin o korkunç ve acı boşluğunu anımsattı.</span></p>

      <p class="calibre2"><span class="none4">Barty kitap okuyabilecek kadar uyanıktı. Sayfa satırları eğri büğrü değillerdi artık.</span></p>

      <p class="calibre2"><span class="none4">Umudunu asla yitirmeyen Agnes, hemen umuda kapılmanın yanlış olduğunu biliyor ve kısa bir süre için bile olsa, Barty’nin sorununun bitmiş olduğunu varsaymak istemiyordu. Bu sorunun diğer belirtileri olan haleler ve gökkuşakları da şimdilik kaybolmuşlardı, ama geri gelecekleri belliydi.</span></p>

      <p class="calibre2"><span class="none4">Dün gece Barty’ye Kırmızı Gezegen’in ikinci yarısını okumasına karşın, küçük oğlan öyküyü bir kez daha okumak için kitabı yanına almıştı.</span></p>

      <p class="calibre2"><span class="none4">Dünya bu sabah Agnes’a bir felaket habercisi gibi görünmekle birlikte, onun muhteşem güzelliğinin farkındaydı. Barty’nin de bu şahane manzaraları ve her olağanüstü detayı belleğinde saklamasını istiyordu. Ama küçük oğlan çocukları, özellikle yürekleri Mars’ta macera peşinde koşanlar, manzaralardan etkilenmiyorlardı.</span></p>

      <p class="calibre2"><span class="none4">Agnes arabayı sürerken, Barty kitabın diğer bölümlerini yüksek sesle okudu, çünkü annesi 104’üncü sayfadan itibaren olanları biliyor ve kendisi Jim’le Frank’in ve onların Marsh arkadaşı Willis’in maceralarını onunla paylaşmak istiyordu.</span></p>

      <p class="calibre2"><span class="none4">Agnes kitap okumanın oğlunun gözlerini yoracağı ve durumunu daha da kötüleştireceği düşüncesiyle kaygılandığında, bu korkusunun mantıksızlığını fark etti. Kaslar çalışmakla körelmedikleri gibi, gözler de çok fazla şey görmekle bozulmazlardı.</span></p>

      <p class="calibre2"><span class="none4">Kaygı dolu millerce otoyolun, doğal güzelliklerin, yaratılan kehânetlerin ve Mars’ın pas kırmızısı kumlarının ardından, en sonunda Franklin Chan’in Newport Beach’teki muayenehanesine geldiler.</span></p>

      <p class="calibre2"><span class="none4">Kısa boylu ve ince yapılı olan Dr. Chan, bir Budist rahip kadar alçakgönüllü ve Çinli bir mandarin kadar kibar birisiydi. Ciddi tavırları insanın üzerinde huzur verici bir etki bırakıyordu.</span></p>

      <p class="calibre2"><span class="none4">Chan yarım saat boyunca Barty’nin gözlerini çeşitli alet ve aygıtlarla inceledikten sonra, Joshua Nunn’ın da önceden belirttiği gibi, bir onkologdan acil bir randevu aldı.</span></p>

      <p class="calibre2"><span class="none4">Agnes bir tanı koyması için ona ısrar edince de sakin bir biçimde, biraz daha bilgi edinmesi gerektiğini söyledi.</span></p>

      <p class="calibre2"><span class="none4">Barty, onkoloğu gördükten ve kendisine birkaç ek tahlil yapıldıktan sonra, kesin tanının konması ve tedavi seçeneklerine karar verilmesi için annesiyle birlikte öğleden sonra buraya geri dönecekti.</span></p>

      <p class="calibre2"><span class="none4">Tüm bu hazırlıkların süratle yapılmasına müteşekkir olan Agnes, yine de kendini rahatsız hissediyordu. Chan’in böylesine hızlı hareket etmesinin nedeni her ne kadar onun Joshua’yla olan arkadaşlığından kaynaklanıyorsa da, Barty’nin muayenesi sırasında sözcüklere dökmekten çekindiği bir kuşkudan ötürü de böyle davrandığı belliydi.</span></p>

      <p class="calibre2"><span class="none4">Muayenehanesi Hong Hastanesi’nin yanındaki bir binada olan Dr. Morley Schurr, uzun boylu ve şişman olmasının dışında, birçok açıdan Franklin Chan’e benziyordu; sevecen, sakin ve özgüvenliydi. Yine de, batıl inançlı ilkel birisini büyücü bir doktorun karşısında titre</span><span class="none4">tebilecek nedenlerin benzerlerini</span> <span class="none4">hissettiğinden ötürü, Agnes ondan korkmuştu. Dr. Schurr’un bir şifacı olmasına karşın, kanserin açıklanamayan karanlık yönlerini bilmesi, kendisine tanrısal bir güç veriyor gibiydi; yargı belirten sesi de yazgının gücünü taşıyordu sanki.</span></p>

      <p class="calibre2"><span class="none4">Barty’yi muayene ettikten sonra, ek tahlillerin yapılması için onları hastaneye yolladı. Bitişikteki bir burgercide öğle yemeği molası vermelerinin dışında, günün geri kalan kısmını orada geçirdiler.</span></p>

      <p class="calibre2"><span class="none4">Yemek sırasında ve yatısız hasta olarak hastanede geçirdiği süre boyunca, Barty durumunun ciddiyetini anladığını belirten hiçbir tepki göstermemişti gerçekten. Tatlı tavırları ve yaşından büyük konuşmalarıyla doktorlarla teknisyenleri büyüleyerek, neşesini sürdürmüştü.</span></p>

      <p class="calibre2"><span class="none4">Tahlil sonuçlarını incelemek ve Barty’yi yeniden muayene etmek için, Dr. Schurr öğleden sonra hastaneye geldi. Ve kışın ilk günlerinin alacakaranlığı geceye dönüşürken, onları Dr. Chan’a geri yolladı; tanı konması için tüm gün sabırsızlanan Agnes’ın, bir fikir belirtmesi için bu kez Dr. Schurr’a ısrar etmemesinin nedeni, gerçeği öğrenmekten birdenbire kaçınmış olmasıydı.</span></p>
    </div>

    <div class="s1">
      <p class="calibre2"><span class="none4">Göz doktoruna dönerlerken yaptıkları kısa araba yolculuğunda, delice bir düşünceye kapıldı; Chan’in muayenehanesine uğramadan bu pırıl pırıl aralık gecesinde yola devam etmek ve yalnızca Bright Beach’e, kö</span><span class="none4">t</span><span class="none4">ü haberin telefonla geleceği yere dönmek değil, konacak tanının onlara asla erişemeyeceği, adı konmadığından ötürü de Barty’yi etkilemeyecek olan hastalığın kendilerini hiçbir zaman yakalayamayacağı çok uzak yerlere kaçmak istiyordu.</span></p>
    </div>

    <div class="s1">
      <p class="calibre2"><span class="none4">“Mars’taki her günün bizimkinden otuz yedi dakika yirmi yedi saniye daha uzun olduğunu biliyor muydun, Anne?”</span></p>

      <p class="calibre2"><span class="none4">“Komik, ama Marslı arkadaşlarımın hiçbirisi bana bundan kesinlikle söz etmedi.”</span></p>

      <p class="calibre2"><span class="none4">“Bir Mars yılında kaç gün var tahmin et.”</span></p>

      <p class="calibre2"><span class="none4">“Şey, güneşten daha uzak olduğuna göre…”</span></p>

      <p class="calibre2"><span class="none4">“Yüz kırk milyon mil!”</span></p>

      <p class="calibre2"><span class="none4">“Öyleyse… dört yüz gün mü?”</span></p>

      <p class="calibre2"><span class="none4">“Çok daha fazla. Altı yüz seksen yedi gün. Ben Mars’ta yaşamak isterdim, ya sen?”</span></p>

      <p class="calibre2"><span class="none4">“Noeller arasında beklemek daha uzun olur o zaman” dedi Agnes. “Doğum günlerinin arası da uzar. Ama armağan paralarının çoğunu biriktirmiş olurum böylece.”</span></p>

      <p class="calibre2"><span class="none4">“Sen beni asla kandıramazsın. Ben seni tanırım. Yılda iki kez Noel olur ve yarım doğumgünü partileri veririz.”</span></p>

      <p class="calibre2"><span class="none4">“Benim kolayca kandırılan birisi olduğumu düşünüyorsun demek, öyle mi?”</span></p>

      <p class="calibre2"><span class="none4">“Hayır. Sen gerçekten de iyi bir annesin.”</span></p>

      <p class="calibre2"><span class="none4">Barty sanki onun Dr. Chan’e geri dönmek istemediğini sezinlemiş gibi, muayenehanenin bulunduğu binaya yaklaşırlarken, sokak boyunca, araba yolunda ve park yerinde kırmızı gezegenden söz edip durduğu sırada, Agnes da sona ermeyecek gibi görünen bu yolculuğun sıkıntısından, kısa bir süre için bile olsa kurtulmuştu.</span></p>

      <p class="calibre2"><span class="none4">Mesainin bitiminden epeyce sonra, saat 5:45’te, Dr. Chan’in muayenehanesi sessizdi.</span></p>

      <p class="calibre2"><span class="none4">Bekleme odasında Barty’ye eşlik etmek için bu geç saate dek muayenehanede kalan sekreter Rebecca, küçük oğlanın yanındaki iskemleye otururken, Barty ona Mars’taki yerçekiminin ne kadar olduğunu bilip bilmediğini sordu ve Rebecca bunu bilmediğini itiraf edince, “Buradakinin yalnızca yüzde on yedisi,” dedi. “Mars’ta gerçekten sıçrayabilirsin yani.”</span></p>

      <p class="calibre2"><span class="none4">Dr. Chan, Agnes’ı kendi odasına götürdükten sonra, kapıyı dikkatle kapattı.</span></p>

      <p class="calibre2"><span class="none4">Elleriyle tüm vücudu titreyen Agnes’in içine bir korku çökmüştü; sanki kötü döşenmiş rayların üzerinde hızla giden bir eğlence trenindeymiş ve bunun tekerleklerinin çıkardığı takırtılarla sarsılırmış gibiydi.</span></p>

      <p class="calibre2"><span class="none4">Onun bu üzüntüsünü gören oftalmologun sevecen yüzünde yumuşak bir ifade belirdi; acıma duygusuna kapıldığı her halinden belliydi.</span></p>

      <p class="calibre2"><span class="none4">Agnes o anda detayları pek fark etmese de, geleceğin onlar için ne kadar korkunç olacağını anlamıştı.</span></p>

      <p class="calibre2"><span class="none4">Doktor çalışma masasına oturmak yerine, onun yanındaki diğer hasta iskemlesine oturdu. Bu da kötü bir haber belirtisiydi.</span></p>

      <p class="calibre2"><span class="none4">“Bayan Lampion, böyle bir durumda, yapılacak en iyi şeyin açıkça konuşmak olduğuna karar verdim. Oğlunuzda retinoblastom var. Yani gözün ağ tabakasında kötü huylu bir tümör oluşmuş.”</span></p>

      <p class="calibre2"><span class="none4">Agnes son üç yıldır Joey’in yokluğunu çoğu kez derinden hissetmişse de, onu şimdi özlediği kadar hiç özlememişti. Çünkü sevginin, saygının, güvenin ve inancın bir ifadesi olan evlilik, bunun da ötesinde, yaşamın zorluklarıyla acılarına karşı karıkocanın yaptığı bir anlaşma, ben seninle birlikteyken asla tek başına kalmazsın diyerek verdikleri bir sözdü.</span></p>

      <p class="calibre2"><span class="none4">“Bunun tehlikesi,” diye açıkladı Dr. Chan, “kanserin gözden göz çukuruna ve ardından da optik sinirden beyne yayılma olasılığının bulunmasıdır.”</span></p>

      <p class="calibre2"><span class="none4">Franklin Chan’in yüzünde Barty’nin durumunun umutsuzluğunu yansıtan acıyı gören Agnes, gözlerini kapattı. Ama sonra onları hemen açıverdi, çünkü bir anlık karanlık bile, ona küçük oğlunun yazgısını anımsatmıştı.</span></p>

      <p class="calibre2"><span class="none4">Titremesi ise tüm dengesini bozmuştu. O, Barty’nin hem annesi ve hem de babası, yani onun tek desteğiydi; bu nedenle oğlu için daima güçlü olması gerekiyordu. Dişlerini sıkıp dimdik oturduktan sonra, titremesini engellemeye çalıştı.</span></p>

      <p class="calibre2"><span class="none4">“Retinoblastom genellikle tek taraflıdır,” diye devam etti Dr. Chan, “yalnızca tek gözde olur. Ama Bartholomew’un her iki gözünde de tümör var.”</span></p>

      <p class="calibre2"><span class="none4">Barty’nin hangi gözü kapalı olursa olsun, diğeriyle eğri büğrü noktacıklar görmesi, Agnes’ı daha önce bu gerçeğe hazırlamakla birlikte, duyduğu acıyı ta derinden hissetmişti.</span></p>

      <p class="calibre2"><span class="none4">“Böyle durumlarda, kanserleşme derecesi gözün birinde, diğerinde olduğundan çoğunlukla daha fazladır. Eğer tümör gözün alınmasını gerektirirse, kanserleşme derecesi fazla olan gözü alırız ve geri kalan diğer göze ışın tedavisi uygularız.”</span></p>

      <p class="calibre2"><span class="none4">Kutsal Kitap’ın 13:5 Mezmurları’nı anımsayarak huzur bulmak isteyen Agnes, Senin merhametine sığınıyorum, Tanrım, diye düşündü çaresizlikle.</span></p>

      <p class="calibre2"><span class="none4">“Belirtiler bir veya her iki gözde erken ortaya çıkarsa, ışın tedavisiyle çoğu kez başarı şansı elde edilebilir. Bir gözün ya içe, buruna doğru ya da dışa, şakağa doğru oluşturduğu sapma denilen şaşılık durumu da bir erken belirti olabilir, ama hasta bize daha çok görme bozukluğuyla başvurur.” “Eğri büğrü noktacıklar.”</span></p>

      <p class="calibre2"><span class="none4">Chan evet anlamında başını salladı. “Bartholomew’unki gibi ileri evre kanser durumunda ise, şikâyetlerin daha önce başlamış olması gerekirdi.”</span></p>

      <p class="calibre2"><span class="none4">“Belirtiler geçici. Bugün okuyabiliyor.” “Bu da olağan dışı bir şey; nedenini artık çok iyi bildiğimiz bu hastalığın, tıpkı geçici belirtileri gibi yok olabileceği konusunda umutlanabilseydik keşke… ama öyle olmuyor.”</span></p>

      <p class="calibre2"><span class="none4">Sen çok büyüksün, Tanrım, ne olur bana merhamet et.</span></p>

      <p class="calibre2"><span class="none4">Hastaları şifaya kavuşturma arzusundan yoksun olan bazı pratisyen doktorlar, bir uzmanlık dalı için gerekli olan ek tahsili elde etme çabasıyla, gençliklerinin büyük bir kısmını okulda harcarlar. Ama göz hastalıkları uzmanlığına gönül vermiş olan Franklin Chan gerçek bir şifacıydı ve Agnes onun yüzündeki acının en az kendisininki kadar gerçek ve derin olduğunu hissediyordu.</span></p>

      <p class="calibre2"><span class="none4">“Kanserli tümörlerin yoğunluğu, bunların çok kısa bir süre sonra gözden göz çukuruna doğru yayılacaklarını ya da yayılmış olduklarını gösterir. Böyle bir durumda ışın tedavisinin başarısı konusunda hiç umut olmadığı gibi, umut olsa bile, bunu deneme riskine girmek için hiç zaman yoktur. Hem de hiç. Bartholomew’un yaşamını kurtarmak için, Dr. Schurr’la aynı fikri paylaşıyoruz; yani her iki gözü de hemen almamız gerekiyor.”</span></p>

      <p class="calibre2"><span class="none4">İşte burada, Noel’den dört gün sonra, iki günlük işkencenin ardından, Agnes en kötü gerçeği öğre</span><span class="none4">nmişti; değerli oğlu ya gözlerini</span> <span class="none4">yitirecek ya da ölecekti… körlükle beyin kanseri arasında bir seçim yapması gerekiyordu. Belki bu kadar zorlu bir korkuyu beklemese de, yaşanacak korkuyu ve bunun yapacağı yıkımı beklemişti, ama karşılaşacağı her türlü acıyı göğüsleyecek güce sahip olmasına karşın, masum yavrusunun çekeceği acılara dayanabilecek gücü olduğunu sanmıyordu. Yine de, doktorun söylediklerini dinlemiş ve kötü haberi öğrenmişti; işin garibi ise, kemiklerinin hemen toz haline dönüşmemiş olmasıydı, aslında hiçbir şey hissetmeyeceği bir toz yumağına dönüşmek isterdi şimdi.</span></p>

      <p class="calibre2"><span class="none4">“Hemen demekle neyi kastediyorsunuz?”</span></p>

      <p class="calibre2"><span class="none4">“Yarın sabahı.”</span></p>

      <p class="calibre2"><span class="none4">Agnes kenetlediği ellerine baktı. İş yapmak için yaratılmıştı bu eller ve her türlü işe daima hazırdılar. Ama güçlü, çevik ve güvenilir olmakla birlikte, gereksinim duyduğu bir tek mucizeyi gerçekleştiremeyecek kadar yararsız görünüyorlardı artık ona. “Sekiz gün sonra Barty’nin doğum günü var. Umarım…”</span></p>

      <p class="calibre2"><span class="none4">Agnes’ı güçlendirmeye çalışan Dr. Chan, profesyonel tavrını sürdürüyordu, ama daha da yumuşayan nazik sesinden anlaşıldığına göre, onun da acı çektiği belliydi: “Bu tümörler öylesine gelişmiş olurlar ki, hastayı ameliyat etmeden önce, kanserin yayılıp yayılmadığını anlayamayız. Çok geç kalmış olabiliriz. Çok geç kalmasak bile, yalnızca küçük bir şansımız olur. Küçücük bir şans. Sekiz gün</span> <span class="none4">aşırı</span> <span class="none4">riskli bir süre.”</span></p>

      <p class="calibre2"><span class="none4">Agnes evet anlamında başını salladı. Ama bakışlarını ellerinden ayıramıyor ve doktorun gözlerine bakamıyordu; bunun nedeni onun kaygısının kendisininkini fazlalaştıracak ve aynı zamanda o sevecen bakışlarının duygularına gem vurmasını önleyecek olmasıydı.</span></p>

      <p class="calibre2"><span class="none4">Bir süre sonra, Franklin Chan, “Onunla konuşurken yanınızda olmamı ister misiniz?” diye sordu. “Yalnızca o ve ben… sanırım.” “Burada, büromda mı?” “Tamam.”</span></p>

      <p class="calibre2"><span class="none4">“Onu sizin yanınıza getirmeden önce, biraz yalnız kalmak ister misiniz?”</span></p>

      <p class="calibre2"><span class="none4">Agnes evet anlamında başını salladı. Doktor ayağa kalkıp, kapıyı açtı. “Bayan Lampion…?” “Evet?” diye yanıtladı Agnes, başını kaldırıp ona bakmadan.</span></p>

      <p class="calibre2"><span class="none4">“Oğlunuz harika bir çocuk; öylesine akıllı ve öylesine yaşam dolu ki. Körlük zordur, ama her şeyin sonu değildir. Işıksız da olsa, yeni yaşantısıyla başa çıkacaktır. İlk önce çok zor olacaktır bu, ama o… en sonunda başaracaktır.”</span></p>

      <p class="calibre2"><span class="none4">Alt dudağını ısırıp soluğunu tutan Agnes, hıçkırığını bastırarak, “Biliyorum,” dedi.</span></p>

      <p class="calibre2"><span class="none4">Dışarıya çıkan Dr. Chan, kapıyı kapattı.</span></p>

      <p class="calibre2"><span class="none4">Agnes iskemlesinde öne doğru eğildikten sonra, dizlerini bitiştirdi, kenetlediği ellerini dizlerine koydu ve alnını ellerine dayadı.</span></p>

      <p class="calibre2"><span class="none4">Alçakgönüllülükle ilgili her şeyi, bunun gerekliliğini ve ayrıca akılla yüreği huzura kavuşturacak olan gücünü bildiğini düşünürdü, ama birkaç dakikadır, bu konuda daha önce hiç bilmediklerini de öğrenmişti.</span></p>

      <p class="calibre2"><span class="none4">Şimdi az öncekinden daha fazla titriyordu… sonra titreme yine geçti.</span></p>

      <p class="calibre2"><span class="none4">Ardından, bir süre soluk alamadı. Boğulacağını sanıyordu. Derin, acı verici, titrek soluklar almaya çalıştığı sırada, kendisini asla sakinleştiremeyeceğini düşündü. Ama sakinleşmişti.</span></p>

      <p class="calibre2"><span class="none4">Gözyaşlarının Barty’yi korkutacağını, bunların birkaç damlasının sele dönüşeceğini bilen Agnes, ağlamamaya çalıştı. Annelerin görevi kaya gibi sağlam olmaktı.</span></p>

      <p class="calibre2"><span class="none4">İskemleden kalkıp pencerenin yanına giderek, jaluziyi yukarıya doğru kaldırdı.</span></p>

      <p class="calibre2"><span class="none4">Gece, yıldızlar…</span></p>

      <p class="calibre2"><span class="none4">Evren sonsuz, Barty ise küçücüktü, ama oğlunun ölümsüz ruhu onu gezegenler kadar ve hatta bu Yaratılış’daki herhangi bir varlık kadar önemli kılmaktaydı. Agnes buna inanıyordu. Bazen kendisini düşüşü bile fark edilmeyen bir serçe gibi hissetmesine karşın, yaşamın bir anlamı ve biçimi olduğunu düşünmeden, onunla başa çıkılamayacağının bilincindeydi.</span></p>

      <p class="calibre2"><span class="none4">Barty doktorun çalışma masasının kenarında bacaklarını sarkıtmış oturuyor ve kaldığı yeri parmağıyla işaretlediği Kırmızı Gezegen’i elinde tutuyordu.</span></p>

      <p class="calibre2"><span class="none4">Onu buraya Agnes oturtmuştu. Barty’nin saçlarıyla gömleğini düzelttiği ve gevşeyen ayakkabı bağlarını yeniden bağladığı sırada, söylemesi gerekenleri söylemekte umduğundan da fazla zorlandığını fark etti. Dr. Chan’i de buraya çağırmalı mıydı acaba? Ama sonra aniden doğru sözcükleri buldu. Tahmin ettiğinden de doğru bir biçimde gelivermişti bunlar aklına, çünkü cümleleri formüle edecek kadar bilinçli değildi aslında. Söylediklerinin özü ve bunları söylerken kullandığı ses tonu öylesine mükemmeldi ki, sanki buraya bir melek gelmiş ve kendisi oğluna ne yapılması ve bunun neden yapılması gerektiğini anlatmaya çalışırken, onu bu yükten kurtaracak kadar uzun bir süre yanında kalmıştı.</span></p>

      <p class="calibre2"><span class="none4">Barty’nin matematik ve okuma konusundaki yetenekleri on sekiz yaşındaki çoğu gençten daha ileriydi, ama bunlar göz önüne alınmazsa, onun üçüncü yaşını bile tamamlamasına daha birkaç gün vardı. Dâhi çocukların entelektüel açıdan geliştikleri kadar duygusal açıdan da aynı şekilde gelişmiş olmaları gerekmemekle birlikte, annesini ciddi bir dikkatle dinleyen Barty, ona bazı sorular sorduktan sonra, sessizce oturup elindeki kitaba baktı; ne ağlıyor ne de korkmuş görünüyordu.</span></p>

      <p class="calibre2"><span class="none4">En sonunda, “En iyisini doktorların bildiğini mi düşünüyorsun sen?” diye sordu.</span></p>

      <p class="calibre2"><span class="none4">“Evet, tatlım. Öyle.”</span></p>

      <p class="calibre2"><span class="none4">“Tamam.”</span></p>

      <p class="calibre2"><span class="none4">Ardından, elin</span><span class="none4">deki kitabı masanın üstüne, yanın</span><span class="none4">a koydu ve annesine doğru uzandı.</span></p>

      <p class="calibre2"><span class="none4">Oğlunu kollarına alan Agnes, onu masadan kaldırıp sımsıkı kucakladı; Barty’yi tıpkı bebekliğinde tuttuğu gibi, başı kendisinin omuzuna ve yüzü de boynuna yaslanmış şekilde tutuyordu.</span></p>

      <p class="calibre2"><span class="none4">“Pazartesi gününe dek bekleyebilir miyiz?” diye sordu Barty.</span></p>

      <p class="calibre2"><span class="none4">Agnes ondan bazı gerçekleri saklamıştı; kanserin yayılmış olabileceğini, gözleri alındıktan sonra da ölebileceğim… ve kanser henüz yayılmamışsa bile, çok geçmeden böyle olabileceğini.</span></p>

      <p class="calibre2"><span class="none4">“Neden Pazartesi?”</span></p>

      <p class="calibre2"><span class="none4">“Çünkü şimdi okuyabiliyorum. Eğri büğrüler yok artık.”</span></p>

      <p class="calibre2"><span class="none4">“Yine gelecekler.”</span></p>

      <p class="calibre2"><span class="none4">“Ama hafta sonunda, son birkaç kitap daha okuyabilirim belki.”</span></p>

      <p class="calibre2"><span class="none4">“Heinlein’in kitaplarını, öyle mi?”</span></p>

      <p class="calibre2"><span class="none4">Oğlunun istediği kitapların adlarını biliyordu: Gökyüzündeki Tünel, Gezegenlerin Arasında, Yıldıza Jones.</span></p>

      <p class="calibre2"><span class="none4">Onu pencerenin yanına götürdükten sonra, başını kaldırıp yıldızlara ve aya bakan Agnes, “Ben sana her zaman kitap okuyacağım, Barty,” dedi. “Ama o değişik.” “Evet. Evet, öyle.”</span></p>

      <p class="calibre2"><span class="none4">Heinlein uzak dünyalara seyahat etmeyi düşlemişti. John Kennedy de ölümünden önce, bu on yıl sona ermeden insanların ayda yürüyeceklerine söz vermişti. Barty ise bu kadar büyük bir şey istemiyordu ki; onun tek istediği yalnızca birkaç öykü okumak ve kitapların o çok özel dünyasında kaybolmaktı, çünkü kısa bir süre sonra, her öykü tümüyle özel bir seyahat olmaktan çıkacak ve sadece dinleyerek yaşanan bir deneyim olacaktı. Agnes, Barty’nin soluğunu boğazında sımsıcak hissediyordu. “Ve bazı yüzleri görmek için de eve gitmek istiyorum.” “Kimlerin yüzlerim?”</span></p>

      <p class="calibre2"><span class="none4">“Edom Dayı’nın, Jacob Dayı’nın, Maria Teyze’nin. Böylece daha sonra bu yüzleri anımsayabilirim… anlarsın işte.” Gökyüzü öylesine derin ve soğuktu ki. Ay titrek bir ışıkla parlıyor, yıldızlar gitgide bulanıklaşıyordu… ama bu görüntü çok kısa sürmüştü, çünkü Agnes’ın oğluna karşı olan bağlılığı onu çelik gibi sağlamlaştıran ve gözyaşlarını kurutan alevli bir ocak gibiydi.</span></p>

      <p class="calibre2"> </p>

      <p class="calibre2"><span class="none4">***</span></p>

      <p class="calibre2"> </p>

      <p class="calibre2"><span class="none4">Franklin Chan’in tam olarak onaylamadan, ama kesinlikle anlayış göstererek verdiği izin sonucunda, Agnes, Barty’yi eve götürmek için yola çıktı. Pazartesi günü Hoag Hastanesi’ne geri dönecekler ve salı günü Barty burada ameliyat olacaktı.</span></p>

      <p class="calibre2"><span class="none4">Bright Beach Kütüphanesi, cuma günü gece saat dokuza dek açıktı. Kütüphane kapanmadan bir saat önce oraya giderek, Barty’nin okuduğu kitapları geri verip, istediği üç kitabı ödünç aldılar. Ve ardından, iyimserliğe kapıldıkları bir anda da dördüncü bir kitabı, Marslı Podkayne’i.</span></p>

      <p class="calibre2"><span class="none4">Bir blok ilerideki evlerine gitmek için yine arabaya bindiklerinde, “Sen benim durumumu Edom Dayı’yla Jacob Dayı’ya pazar gecesine dek söylemesen iyi olur,” dedi Barty. “Bununla pek başa çıkamaz onlar. Biliyorsun, değil mi?”</span></p>

      <p class="calibre2"><span class="none4">Agnes evet anlamında başını salladı. “Biliyorum.” “Eğer bunu onlara şimdi söylersen, mutlu bir hafta sonu geçiremeyiz.”</span></p>

      <p class="calibre2"><span class="none4">Mutlu bir hafta sonu. Barty’nin davranışları Agnes’ı şaşırtıyor, karanlığı yenme isteğiyle dolu olan gücü ona cesaret veriyordu.</span></p>
    </div>

    <div class="s1">
      <p class="calibre2"><span class="none4">Eve döndüklerinde Agnes’ın hiç iştahı yoktu, ama Barty’ye peynirli bir sandviç hazırlayıp, bir tabağa patates salatası koyduktan sonra, bu geç akşam yemeğine biraz mısır gevreği ve bir bardak Cola ekleyerek, tepsiyi Barty’nin yatağa girip Gökyüzündeki Tünel’i okuduğu odasına götürdü.</span></p>
    </div>

    <div class="s1">
      <p class="calibre2"><span class="none4">Edom’la Jacob, Dr. Chan’in ne dediğini sormak için uğradıklarında, Agnes onlara yalan söyledi. “Pazartesi günü alacağımız bazı tahlil sonuçları var, ama Barty’nin iyileşeceğini söylüyor.”</span></p>

      <p class="calibre2"><span class="none4">Onun yalan söylediğinden kuşkulanan biri varsa, o da Edom’dı. Şaşırmış görünüyordu, ama fazla ısrar etmedi.</span></p>

      <p class="calibre2"><span class="none4">Bu arada Agnes, Edom’dan evde kalmasını rica etti, böylece kendisi bir iki saatliğine Maria’ya gittiğinde, Barty yalnız kalmayacaktı. Bu ricayı memnuniyetle kabul eden Edom, volkanlarla ilgili bir belgesel izlemek için, televizyonun karşısına oturdu; belgeselde 1902 yılında Martinique’te patlayan ve birkaç dakika içinde 28,000 kişiyi öldüren Mont Pelee’yle ve diğer büyük doğal afetlerle ilgili öyküler yer almaktaydı.</span></p>

      <p class="calibre2"><span class="none4">Agnes, Barty’nin durumu hakkında ondan bir telefon bekleyen Maria’nın evde olduğunu biliyordu.</span></p>

      <p class="calibre2"><span class="none4">Elena Moda Evi’nin üst katındaki daireye binanın dışındaki bir dizi merdivenden çıkılıyordu. Daha önce Agnes’ı asla böylesine zorlamamış olan bu tırmanış, son kata geldiğinde, şimdi onun soluğunu kesmiş ve dizlerini titretmişti.</span></p>

      <p class="calibre2"><span class="none4">Kapı ziline yanıt veren Maria, fazlasıyla heyecanlanmış görünüyordu, çünkü Agnes’ın telefon etmek yerine buraya dek gelmesi, en kötü olayın habercisiydi.</span></p>

      <p class="calibre2"><span class="none4">Hep birlikte mutlu bir şekilde geçirdikleri Noel’den yalnızca dört gün sonra, Maria’nın mutfağında metanet maskesini çıkaran Agnes, en sonunda ağladı.</span></p>

      <p class="calibre2"><span class="none4">Agnes eve döndükten ve Edom’ı kendi dairesine yolladıktan sonra, Maria’dan gelirken yol üstündeki bir dükkândan satın aldığı votka şişesini açtı. Ardından, votkayı büyük bir su bardağına boşaltıp, bunu portakal suyuyla karıştırdı.</span></p>

      <p class="calibre2"><span class="none4">Sonra mutfak masasına oturarak, kocaman bardağa bakıp durdu. Ama bir süre sonra, bundan bir tek yudum bile almadan, tümünü lavaboya boşalttı.</span></p>

      <p class="calibre2"><span class="none4">Bu kez bardağa soğuk süt koyup, bunu bir dikişte içti. Boş bardağı yıkarken kusacağını hissetmiş, ama böyle bir şey olmamıştı.</span></p>

      <p class="calibre2"><span class="none4">Ardından, uzun bir süre karanlık oturma odasında, Joey’in en sevdiği koltukta oturarak bir sürü şey düşündü; en çok düşündüğü şey ise Barty’nin yağmurda kuru olarak yürümesiydi.</span></p>

      <p class="calibre2"><span class="none4">Sabah saat 2:10’da yukarı kata çıktığında, Barty’yi lambanın loş ışığında uyumuş olarak buldu; Gökyüzündeki Tünel adlı kitap yanında duruyordu.</span></p>

      <p class="calibre2"><span class="none4">Odadaki koltuğa kıvrılan Agnes, oğlunu izlemeye başladı. Gözlerini bir an için bile ondan ayırmak istemiyor ve uyumamaya çalışarak tüm gece ona öylece bakıp durmak istiyordu, ama yorgunluğu galip gelmişti.</span></p>
    </div>

    <div class="s1">
      <p class="calibre2"><span class="none4">Cumartesi sabahı saat altıyı biraz geçe sıkıntılı bir düşten uyandığında, Barty’nin yatağında oturarak kitap okuduğunu gördü.</span></p>
    </div>

    <div class="s1">
      <p class="calibre2"><span class="none4">Küçük oğlan gece uyanmış, onu koltukta görmüş ve üstüne bir battaniye örtmüştü.</span></p>

      <p class="calibre2"><span class="none4">Gülümseyen Agnes, battaniyeyi çekip buna biraz daha sıkı sarılarak, “Sen annene bakıyorsun demek, öyle mi?” dedi.</span></p>

      <p class="calibre2"><span class="none4">“Sen de güzel turtalar yapıyorsun.”</span></p>

      <p class="calibre2"><span class="none4">Agnes farkında olmadan bu şakaya güldü. “Pekâlâ, bir işe yaradığımı öğrendiğime sevindim. Bugün yapmamı istediğin özel bir turta var mı?”</span></p>

      <p class="calibre2"><span class="none4">“Yer fıstığı ezmeli turta. Hindistan cevizli turta. Çikolatalı turta.”</span></p>

      <p class="calibre2"><span class="none4">“Üç turta, öyle mi? Küçük, şişko bir domuzcuk olacaksın sen.”</span></p>

      <p class="calibre2"><span class="none4">“Turtaları paylaşırım,” dedi Barty.</span></p>

      <p class="calibre2"><span class="none4">Artık eski yaşamlarında kalacak olan son hafta sonunun ilk günü böyle başlamıştı.</span></p>

      <p class="calibre2"><span class="none4">Cumartesi günü onları ziyarete gelen Maria, Agnes turtaları pişirdiği ve kendisi de bir bluzun yakasıyla kollarını işlediği sırada, mutfakta oturdu.</span></p>

      <p class="calibre2"><span class="none4">Gezegenler Arasında adlı kitabı okuyan Barty de mutfak masasında oturuyordu. Agnes ara sıra Barty’nin, Maria’nın çalışmasını seyrettiğini ya da onun onun yüzüyle becerikli ellerini incelediğini fark etti.</span></p>

      <p class="calibre2"><span class="none4">Güneş batarken, arka bahçeye çıkan küçük oğlan, turuncu gökyüzü mercan rengine, kırmızıya, mora ve çividi maviye dönüşürken, devasa meşe ağacının dallarına bakıp durdu.</span></p>

      <p class="calibre2"><span class="none4">Ertesi gün şafak sökerken de sabah güneşinin altın eriyiğinde pırıldayan köpüklü dalgaları seyretmek ve kıyıda uçuşan martıları görüp onları ekmekle beslemek için, annesiyle birlikte deniz kenarına gitti.</span></p>

      <p class="calibre2"><span class="none4">Yılbaşı Akşamı’nın kutlanacağı pazar günü, Edom’la Jacob akşam yemeğine geldiler. Tatlılarını yedikten sonra, Barty Yıldıza Jones’u okumak için odasına gittiğinde, Agnes ağabeylerine yeğenlerinin gözleriyle ilgili gerçeği açıkladı.</span></p>

      <p class="calibre2"><span class="none4">Her ikisinin de duydukları üzüntüyü sözcüklere dökme çabalarının Agnes’ı etkilemesinin nedeni, onların derinden üzülmeleri değil de, sonuçta kendi kendilerini uygun bir biçimde ifade edememiş olmalarıydı. Ve duygularını ifadeden yoksun kalıp rahatlayamadıklarından ötürü, üzüntüleri daha da artmıştı. Uzun süredir içe dönük olarak yaşamaları ne kendilerine ne de başkalarına huzur veriyordu. Daha da kötüsü, ölümle ilgili takıntıları nedeniyle, birçok bakımdan sanki Barty’nin kanser olacağını bekliyorlarmışçasına, bu kötü haber onları ne şoka uğratmış ne de avutucu sözcükler bulmalarını sağlamıştı; üzüntüden donup kalmış gibiydiler. Ve bunun sonucunda, her ikisi de büyük bir öfkeye kapılıp bölük pörçük konuşarak, garip el kol hareketleriyle sessizce gözyaşı döküp durdular… kendisini avutacak olan tek kişi yine Agnes’dı artık.</span></p>

      <p class="calibre2"><span class="none4">Ardından, yukarı kata çıkıp Barty’nin odasına gitmek istediler, ama Agnes buna karşı çıktı, çünkü küçük oğlan için, kendisine yapmış olduklarından daha fazla yapabilecekleri hiçbir şey yoktu. “Barty okuduğu Yıldıza Jones’u bitirmek istiyor ve ben de bunu engelleyecek bir şeye izin vermiyorum. Sabah yedide Newport Beach’e gitmek için yola çıkacağız; Barty’yi o zaman görebilirsiniz.”</span></p>

      <p class="calibre2"><span class="none4">Gece saat dokuzu biraz geçe, Edom’la Jacob gittikten sonra, Barty elindeki kitabıyla aşağıya indi. “Eğri büğrücükler geri geldiler.”</span></p>

      <p class="calibre2"><span class="none4">Agnes oğluyla kendisi için iki büyük bira bardağına birer kaşık vanilyalı dondurma koydu ve her ikisi de çabucak pijamalarını giyip Barty’nin yatağına oturduktan sonra, kendisi Yıldızcı Jones’un son altmış sayfasını okurken, dondurmayla kitabın tadını çıkardılar.</span></p>

      <p class="calibre2"><span class="none4">Hiçbir hafta sonu böylesine çabuk geçmemiş ve hiçbir gece yarısı böylesine ürkütücü olmamıştı.</span></p>

      <p class="calibre2"><span class="none4">Barty o gece annesinin yatağında uyuyacaktı.</span></p>

      <p class="calibre2"><span class="none4">Agnes ışığı söndürdükten az sonra, “Yavrum,” dedi, “senin yağmur olmayan yerde yürümenden bu yana bir hafta geçti; ben bunu çok düşündüm.”</span></p>

      <p class="calibre2"><span class="none4">“Korkulacak bir şey değil bu,” diye ona yine güvence verdi Barty.</span></p>

      <p class="calibre2"><span class="none4">“Pekâlâ, ama benim için hâlâ öyle. Yine de, benim merak ettiğim şey şu… sen birçok şeyin nasıl olduğundan söz ediyorsun ya… gözlerindeki sorunun olmadığı başka bir yer var mı?”</span></p>

      <p class="calibre2"><span class="none4">“Tabii. Her şey böyle oluyor işte. Olabilecek her şey oluyor ve her oluşun değişik biçimi tümüyle yeni bir yer oluşturuyor.”</span></p>

      <p class="calibre2"><span class="none4">“Ne demek istediğini hiç anlayamadım.”</span></p>

      <p class="calibre2"><span class="none4">Barty içini çekti. “Biliyorum.”</span></p>

      <p class="calibre2"><span class="none4">“Sen bu başka yerleri görüyor musun?”</span></p>

      <p class="calibre2"><span class="none4">“Yalnızca hissediyorum.”</span></p>

      <p class="calibre2"><span class="none4">“Oralarda yürürken bile mi?”</span></p>

      <p class="calibre2"><span class="none4">“Ben aslında oralarda yürümüyorum. Yürürmüş gibi yapıyorum… düşüncelerimde yani.”</span></p>

      <p class="calibre2"><span class="none4">“Annene bunu tam olarak açıklayamadın sanırım, öyle değil mi?”</span></p>

      <p class="calibre2"><span class="none4">“Belki bir gün açıklarım. Ama şimdi değil.”</span></p>

      <p class="calibre2"><span class="none4">“Pekâlâ… bu yerler nerelerde?”</span></p>

      <p class="calibre2"><span class="none4">“Şimdi tümü burada.”</span></p>

      <p class="calibre2"><span class="none4">“Başka evlerdeki başka Bartyler ve başka Agneslar… şimdi tümü burada demek.”</span></p>

      <p class="calibre2"><span class="none4">“Evet.”</span></p>

      <p class="calibre2"><span class="none4">“Ve de bu yerlerin bazılarında ben belki senin doğduğun gece öldüm ve sen babanla birlikte yalnız yaşıyorsun.”</span></p>

      <p class="calibre2"><span class="none4">“Bazı yerlerde böyle olması gerekiyor.”</span></p>

      <p class="calibre2"><span class="none4">“Ve bazı yerlerde senin gözlerinde bir sorun olmaması da gerekiyor.”</span></p>

      <p class="calibre2"><span class="none4">“Benim hiçbir göz sorunumun olmadığı birçok yer var. Bundan daha kötü bir sorunumun ya da bu kadar kötü olmamakla birlikte yine de hâlâ biraz sorunumun olduğu birçok yer de var.”</span></p>

      <p class="calibre2"><span class="none4">Agnes bu konuşmadan çok etkilenmişti, ama bir hafta önce yağmurlu mezarlıkta gördüğü olayın doğruluğunu biliyordu.</span></p>

      <p class="calibre2"><span class="none4">“Tatlım,” dedi, “benim merak ettiğim diğer bir şey de şu… sen yağmurun olmadığı yerde yürüdüğün gibi, göz sorununun olmadığı yerde de yürüyüp… gözlerindeki tümörleri o başka yerde bırakabiliyor musun? Yani gözlerinin sorunsuz olduğu yerde yürüyüp, sağlıklı bir halde geri gelebiliyor musun?”</span></p>

      <p class="calibre2"><span class="none4">“Böyle olmuyor işte.”</span></p>

      <p class="calibre2"><span class="none4">“Neden olmuyor?”</span></p>

      <p class="calibre2"><span class="none4">Barty bu soruyu bir an düşündü. “Bilmiyorum.”</span></p>

      <p class="calibre2"><span class="none4">“Bunu benim için bir daha düşünür müsün?”</span></p>

      <p class="calibre2"><span class="none4">“Tabii. İyi bir soru.”</span></p>

      <p class="calibre2"><span class="none4">Agnes gülümsedi. “Teşekkürler. Seni seviyorum, tatlım.”</span></p>

      <p class="calibre2"><span class="none4">“Ben de seni seviyorum.”</span></p>

      <p class="calibre2"><span class="none4">“Sen dualarını okudun mu?”</span></p>

      <p class="calibre2"><span class="none4">“Şimdi okuyacağım.”</span></p>

      <p class="calibre2"><span class="none4">Agnes da sessizce dualarını okudu.</span></p>

      <p class="calibre2"><span class="none4">Karanlıkta oğlunun yanında yatarken, jaluzinin arasından ay ışığının sızdığı ve sanki bu incecik ışığın ötesinden garip bir yaşamı olan başka bir dünyanın görünür gibi olduğu pencereye bakıp duruyordu.</span></p>

      <p class="calibre2"><span class="none4">Uykuya dalmaya hazırlanan Barty, Joey’in hâlâ yaşadığı yerlerde babasına seslendi; “İyi geceler, Baba.”</span></p>

      <p class="calibre2"><span class="none4">Agnes bu dünyanın çok karmaşık, sırlarla dolu bir yer olduğuna inanıyordu ve ne gariptir ki, Barty’nin sonsuz olasılıklardan söz etmesi onun bu inancını daha da desteklemiş ve uyuyabilmesi için kendisine büyük bir rahatlık sağlamıştı.</span></p>

      <p class="calibre2"><span class="none4">Yeni yılın ilk günü olan pazartesi sabahı, iki bavulla arka kapıdan çıkan ve bunları verandaya bırakan Agnes, Edom’ın sarı beyaz Ford County Squ</span><span class="none4">ire’</span><span class="none4">i</span><span class="none4">ni</span> <span class="none4">garajın önündeki araba yolunda park edilmiş olarak görünce, şaşkınlıkla gözlerini kırpıştırdı. Edom’la Jacob kendi bavullarını arabaya yerleştiriyorlardı.</span></p>

      <p class="calibre2"><span class="none4">Ardından, onun yanına gelip kendisinin verandaya bıraktığı bavulları aldıkları sırada, “Arabayı ben kullanacağım,” dedi Edom.</span></p>

      <p class="calibre2"><span class="none4">“Ben de önde Edom’la birlikte oturacağım,” diye ekledi Jacob. “Sen Barty’yle arkada oturabilirsin.”</span></p>

      <p class="calibre2"><span class="none4">İkizlerin hiçbirisi Bright Beach’in dışına yıllardır adım atmamıştı. Her ikisi de sinirli, ama kararlı görünüyordu.</span></p>

      <p class="calibre2"><span class="none4">Bu arada, kütüphaneden ödünç aldıkları ve annesinin ona daha sonra hastanede okuyacağına söz verdiği Marsh Podkayne’le birlikte evden dışarı çıkan Barty, “Hep beraber mi gidiyoruz?” diye sordu.</span></p>

      <p class="calibre2"><span class="none4">“Öyle görünüyor.”</span></p>

      <p class="calibre2"><span class="none4">“Vay canına.”</span></p>

      <p class="calibre2"><span class="none4">“Haklısın.”</span></p>

      <p class="calibre2"><span class="none4">Olması yakın büyük depremlere, otoyolda dinamit taşıyan kamyonların patlayabileceklerine, bir yerlerde dönüp duran kasırgalara,</span> <span class="none4">yoldaki bir barajın acımasızca y</span><span class="none4">arılabileceğine, nerede yuvalandıkları belli olmayan garip buz fırtınalarına, kıyı otoyolunun yakınına düşerek parçalanabilecek uçaklarla hızla giderken devrilebilecek trenlere ve tüm uygarlığı yok edebilecek şiddetli bir yörünge sapması olasılığına karşın, Edom’la Jacob bunca yıl sonra, Bright Beach’in sınırlarından çıkmışlar ve onlara göre çok tuhaf ve tehlikeli yerlere, kuzeye doğru ilerlemeye başlamışlardı.</span></p>

      <p class="calibre2"><span class="none4">Kıyı şeridinde giderlerken, Agnes Barty’ye Marsh Podkayne’i okumaya başladı. ” Tüm yaşantım boyunca Dünya’ya gitmek istedim ben. Orada yaşamak için değil tabii… yalnızca orasını görmek için. Herkesin bildiği gibi, Terra ziyaret edilecek harika bir yerdir, ama yaşanacak bir yer değildir. Çünkü insanların yerleşimi için uygunsuzdur.’”</span></p>

      <p class="calibre2"><span class="none4">Ön koltukta oturan Edom’la Jacob, yazarın bu düşüncelerini kendilerine özgü mırıltılarla onayladılar.</span></p>

      <p class="calibre2"><span class="none4">Pazartesi gecesi, hastanenin yakınlarındaki bir motelden yanyana iki oda ayırtan Edom’la Jacob, Agnes’a motelin telefon numarasını vermek ve en güvenli gibi görünen bu yeri bulana dek on sekiz motel araştırdıklarını söylemek için, Barty’nin odasını aradılar.</span></p>

      <p class="calibre2"><span class="none4">Barty’nin yaşının henüz çok küçük olduğunu düşünen Dr. Franklin Chan, odaya ikinci bir yatak koydurarak, Agnes’in geceyi oğlunun yanında geçirmesini sağlamıştı.</span></p>

      <p class="calibre2"><span class="none4">Barty birkaç aydan beri ilk kez o gece karanlıkta uyumak istemediğinden, koridordaki floresan ışığından yararlanabilmek amacıyla, odanın kapısını açık bıraktılar.</span></p>

      <p class="calibre2"><span class="none4">Gece bir Mars ayından bile uzunmuş gibiydi. Huzursuz bir halde uyuyan Agnes, birkaç kez ter içinde ve titreyerek uyandı; düşünde oğlunun kendisinden parça parça alındığını görmüştü… önce gözlerinin, sonra ellerinin, daha sonra da kulaklarıyla bacaklarının…</span></p>

      <p class="calibre2"><span class="none4">Muşamba kaplı koridorda ara sıra duyulan lastik tabanlı ayakkabı gıcırtılarının dışında, hastane garip bir sessizlik içindeydi.</span></p>

      <p class="calibre2"><span class="none4">Sabahın ilk ışıklarıyla birlikte, Barty’yi ameliyata hazırlayacak olan hemşire geldi. Küçük oğlanın saçlarını geriye doğru çekerek, bunları sımsıkı bir başlığın altına soktu. Ve ardından, köpük sürdüğü kaşlarını bir jiletle tıraş etti.</span></p>

      <p class="calibre2"><span class="none4">Hemşire gittikten sonra, hastane hizmetlisinin tekerlekli masayı getirmesini bekledikleri sırada, “Yanıma gel,” dedi Barty annesine.</span></p>

      <p class="calibre2"><span class="none4">Agnes zaten onun yanında ayakta duruyordu. Ardından, oğluna doğru eğildi.</span></p>

      <p class="calibre2"><span class="none4">“Daha yaklaş,” dedi Barty.</span></p>

      <p class="calibre2"><span class="none4">Agnes yüzünü ona doğru eğdi.</span></p>

      <p class="calibre2"><span class="none4">Barty başını kaldırıp, annesiyle burun sürtüştürdü. “Eskimo.”</span></p>

      <p class="calibre2"><span class="none4">“Eskimo,” diye yineledi Agnes.</span></p>

      <p class="calibre2"><span class="none4">“Kötü Olmayan Maceraperestler’in Kuzey Kutbu Topluluğu şimdi oturumda,” diye fısıldadı Barty.</span></p>

      <p class="calibre2"><span class="none4">“Tüm üyeler hazır,” dedi Agnes.</span></p>

      <p class="calibre2"><span class="none4">“Benim bir sırrım var.”</span></p>

      <p class="calibre2"><span class="none4">“Topluluğun hiçbir üyesi sır olan bir bilgiyi asla başka kimseye açıklamaz,” diye güvence verdi Agnes.</span></p>

      <p class="calibre2"><span class="none4">“Ben korkuyorum.”</span></p>

      <p class="calibre2"><span class="none4">Agnes otuz üç yıllık yaşantısında daima güçlü olmuştu, ama şimdi çok daha güçlü olması ve Barty için kaya gibi sağlam durması gerekiyordu. “Korkma, tatlım. Ben buradayım.” Sonra Barty’nin küçücük ellerinden birini tuttu. “Seni bekleyeceğim. Asla yalnız kalmayacaksın.”</span></p>

      <p class="calibre2"><span class="none4">“Sen korkmuyor musun?”</span></p>

      <p class="calibre2"><span class="none4">Eğer Barty üç yaşındaki sıradan bir çocuk olsaydı, Agnes ona beyaz bir yalan söylerdi. Ama o kendisinin dâhi, mucize çocuğu olduğu için, bu yalanı hemen anlardı.</span></p>

      <p class="calibre2"><span class="none4">Yüzünü onun yüzünden uzaklaştırmadan, “Evet,” diye kabullendi, “ben de korkuyorum. Ama doktor Chan iyi bir cerrah ve burası da güzel bir hastane.”</span></p>

      <p class="calibre2"><span class="none4">“Ameliyat ne kadar sürecek?”</span></p>

      <p class="calibre2"><span class="none4">“Uzun değil.”</span></p>

      <p class="calibre2"><span class="none4">“Ben bir şey hisseder miyim?”</span></p>

      <p class="calibre2"><span class="none4">“Sen uyuyacaksın, tatlım.”</span></p>

      <p class="calibre2"><span class="none4">“Tanrı beni izliyor mu?”</span></p>

      <p class="calibre2"><span class="none4">“Evet. Daima.”</span></p>

      <p class="calibre2"><span class="none4">“Ama O izlemiyor gibi sanki.”</span></p>

      <p class="calibre2"><span class="none4">“Benim burada olduğum kadar O da burada, Barty. Ama tüm evreni idare ettiği ve birçok insana baktığı için, çok meşgul; ayrıca, okuduğun kitaplarda olduğu gibi, yalnızca burada değil, başka gezegenlerde de olmak zorunda.”</span></p>

      <p class="calibre2"><span class="none4">“Onun başka gezegenlerde olabileceğini düşünmemiştim.”</span></p>

      <p class="calibre2"><span class="none4">“Yani, omuzlarında bunca yük varken, bizi her zaman doğrudan ve her dakika dikkatle izleyemez, biliyorsun, ama en azından göz ucuyla izler. Sen iyileşeceksin, iyileşeceğini biliyorum.”</span></p>

      <p class="calibre2"><span class="none4">Beyazlar giyinmiş genç bir hizmetlinin ittiği tekerlekli masanın bir tekerleği tıngırdıyordu. Hizmetlinin hemen ardından hemşire de odaya girdi.</span></p>

      <p class="calibre2"><span class="none4">“Eskimo,” diye fısıldadı Barty, “Eskimo,” diye yanıtladı Agnes.</span></p>

      <p class="calibre2"><span class="none4">“Kötü Olmayan Maceraperestler’in Kuzey Kutbu Topluluğu oturumu sona erdi.”</span></p>

      <p class="calibre2"><span class="none4">Oğlunun yüzünü iki eliyle tutan Agnes, onun</span> <span class="none4">mücevherler kadar güzel gözlerini</span> <span class="none4">öptü. “Hazır mısın?”</span></p>

      <p class="calibre2"><span class="none4">Barty belli belirsiz gülümsedi. “Hayır.”</span></p>

      <p class="calibre2"><span class="none4">“Ben de öyle,” diye itiraf etti Agnes.</span></p>

      <p class="calibre2"><span class="none4">“Haydi gidelim o zaman.”</span></p>

      <p class="calibre2"><span class="none4">Hizmetli Barty’yi tekerlekli masaya yatırdı.</span></p>

      <p class="calibre2"><span class="none4">Hemşire de onun üzerine bir çarşaf örtüp, başının altına ince bir yastık koydu.</span></p>

      <p class="calibre2"><span class="none4">Geceyi sağsalim geçirmiş olan Edom’la Jacob, koridorda bekliyorlardı. Her ikisi de yeğenlerini öptüler, ama hiçbirisi konuşmadı.</span></p>

      <p class="calibre2"><span class="none4">Hizmetli tekerlekli masayı iterken, hemşire önde yürüyordu.</span></p>

      <p class="calibre2"><span class="none4">Oğlunun elini sımsıkı tutan Agnes da onlarla birlikte yürüdü.</span></p>

      <p class="calibre2"><span class="none4">Her biri Barty’nin bir ayağını tutan Edom’la Jacob onlara hemen eşlik etmeye başladılar; ikisinin de yüzünde tıpkı Birleşik Devletler Başkanı’nı koruyan gizli servis ajanlarınınki gibi, sert ve kararlı bir ifade vardı.</span></p>

      <p class="calibre2"><span class="none4">Asansörlere geldiklerinde, hizmetli Edom’la Jacob’a ikinci asansöre binmelerini ve onlarla ameliyat katında buluşmalarını söyledi.</span></p>

      <p class="calibre2"><span class="none4">Bu öneriye yanıt olarak alt dudağını ısıran ve başını hayır anlamında iki yana sallayan Edom, Barty’nin sol ayağını bırakmamakta inatla direniyordu.</span></p>

      <p class="calibre2"><span class="none4">Küçük oğlanın sağ ayağını bırakmamakta ısrar eden Jacob’ın gözlemine göre de, bir asansör güvenle aşağıya inebilirdi, ama iki asansöre binilirse, biri ya da diğeri kesinlikle alt kata çakılıp kalırdı; çünkü insan yapımı olan bu tür makinelerin hiçbirine güvenilmezdi.</span></p>

      <p class="calibre2"><span class="none4">Bu arada hemşire, eğer biraz sıkışık durmaya aldırmazlarsa, asansörün herkesi taşıyabilecek kapasitede olduğunu belirtti.</span></p>

      <p class="calibre2"><span class="none4">Buna aldırmıyorlardı tabii ve Agnes’a oldukça uzun gelen, ama aslında normal bir sürede, hep birlikte aşağıya indiler.</span></p>
    </div>

    <div class="s1">
      <p class="calibre2"><span class="none4">Asansörün kapıları açıldıktan sonra, Barty’yi koridordan koridora gö</span><span class="none4">t</span><span class="none4">ürdüler, el yıkama lavabolarını geçtiler ve yeşil bir başlıkla yeşil bir maske takmış ve yeşil bir önlük giymiş olarak onları bekleyen ameliyathane hemşiresinin yanına geldiler. Barty’yi ameliyathaneye yalnızca bu hemşire götürecekti.</span></p>
    </div>

    <div class="s1">
      <p class="calibre2"><span class="none4">Tekerlekli masa ayakucundan ameliyathanenin içine doğru itildiği sırada, Barty başını yastıktan kaldırdı ve kapı kapanana dek annesine bakıp durdu.</span></p>

      <p class="calibre2"><span class="none4">Oğlunun ona son bakışında, yüzünde umutsuz bir ifade yaratarak Barty’nin belleğinde böyle bir görüntü bırakmamakta kararlı olan Agnes, elinden geldiğince gülümsemeye çalıştı.</span></p>

      <p class="calibre2"><span class="none4">Ardından, ağabeyleriyle birlikte bekleme odasına gitti; üçü de orada oturup, makineden kâğıt bardaklara doldurdukları koyu kahveyi içtiler.</span></p>

      <p class="calibre2"><span class="none4">Agnes uzun bir süre önce, bir gece, oyun kartlarının onları varlığından haberdar etmiş olduğu maça oğlanının geldiğini biliyordu artık. Ama o, maça oğlanını keskin gözlü ve kötü kalpli bir adam olarak beklemişti; oysa bu lanet, bir adam değil, kanserin ta kendisiydi.</span></p>

      <p class="calibre2"><span class="none4">Geçen perşembe günü Joshua Nunn’</span><span class="none4">la konuşmasından bu yana, kendini</span> <span class="none4">en kötü olaya karşı hazırlaması için dört günden fazla zamanı olmuştu. Ve hâlâ aklını kaçırmadan, her annenin yapabileceği şekilde buna hazırlıklıydı. Yine de, yüreğindeki umut sönmemişti; bir mucize olabilirdi. Barty insanı şaşırtan bir çocuktu, bir dehaydı o; yağmurun olmadığı yerde yürüyordu, kendisi bir mucizeydi ve her an her şey olabilirdi, Dr. Chan ameliyat maskesini boynuna indirmiş bir halde heyecandan kıpkırmızı olan yüzüyle aniden bekleme odasına gelebilir ve Barty’nin kanser olmadığını müjdeleyebilirdi.</span></p>
    </div>

    <div class="s1">
      <p class="calibre2"><span class="none4">Bir süre sonra, onlara gerçekten de iyi haberler getiren cerrah yanlarına geldi; kanserli tümörlerin hiçbirisi göz çukuruna ve görme sinirine yayılmamıştı, ama bildirebileceği başka bir mucize yoktu. Ve böylece, 2 Ocak, 1968’de, doğum gününden dört gün önce, yaşayabilmek için gözlerini veren Bartholomew, bir daha ışık görme umudu olmadan, en güzel çocukluk çağında bu dünyayı bırakmış ve belki de daha iyi bir yer olan körlük dünyasının yaşantısına karışmıştı.</span></p><br class="calibre3" id="calibre_pb_64" />
    </div>
  </div>
</body>
</html>
