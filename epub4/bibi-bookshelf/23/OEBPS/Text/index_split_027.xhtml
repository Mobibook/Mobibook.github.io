<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="http://calibre-ebook.com" name="generator" />

  <title>unnamed</title>
  <meta content="User" name="author" />
  <meta content="2015-1-7" name="creation-time" />
  <meta content="2015-1-13" name="revision-time" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="s1">
      <p class="calibre2"> </p>
    </div>

    <div class="s1">
      <h1 class="calibre2"><span class="none5">Bölüm</span> <span class="none5">24</span></h1>

      <p class="calibre2"> </p>

      <p class="calibre2"> </p>

      <p class="calibre2"><span class="none4">FIRTINAYI izleyen pırıl pırıl sabah saatlerinde, turtaları dağıtmak için, Edom sarı</span> <span class="none4">beyaz renkli 1955 model Ford Country Squire steyşın arabasıyla yola çıktı. Bu arabayı, ruh</span><span class="none4">sal sorunu ortaya çıkmadan önce</span><span class="none4">, işi olduğu sıralarda kazandığı son paranın bir kısmıyla satın almıştı.</span></p>

      <p class="calibre2"><span class="none4">Bir zamanlar olağanüstü bir sürücüydü. Ama son on yıldır, direksiyon hâkimiyeti ruh haline göre değişiyordu.</span></p>

      <p class="calibre2"><span class="none4">Bazen, arabaya binmek ve bu tehlikeli dünyada dolaşmak bile dayanılmaz olmaktaydı. İşte o zaman üzerine bir uyuşukluk çöküyor ve onu sanki hiç var olmamış gibi bu dünyadan alıp götürecek bir doğal afetin gerçekleşmesini bekliyordu.</span></p>

      <p class="calibre2"><span class="none4">Bu sabah ise, ona araba kullanma ve turtaları dağıtma gücü veren duygu yalnızca kız kardeşi Agnes’a olan sevgisinden kaynaklanmıştı.</span></p>

      <p class="calibre2"><span class="none4">Agnes’ın altı yaş büyük ağabeyi olan Edom, iş dünyasından ayrıldıktan sonra, kız kardeşine ait evin arkasında yer alan büyük garajın üstündeki dairelerden birinde yaşıyordu şimdi.</span></p>

      <p class="calibre2"><span class="none4">Edom’ın asla bir iş sahibi olmayan ikizi Jacob da liseden mezun olduğundan bu yana, ikinci dairede kalıyordu.</span></p>

      <p class="calibre2"><span class="none4">Aslında Agnes onları kendi evine memnuniyetle kabul ederdi; ama her ikisi de ara sıra bir akşam yemeği için ona seve seve giden ya da yaz geceleri verandadaki sallanır iskemlelerde oturup muhabbet etmek amacıyla onu istekle ziyaret eden iki erkek kardeş, o uğursuz yerde sürekli olarak kalmaya katlanamıyorlardı.</span></p>

      <p class="calibre2"><span class="none4">Bu evde çok fazla şey olmuştu. Aile geçmişleri lekeliydi ve geceleri, Edom ya da Jacob o üçgen damın altında uyudukları zaman, geçmiş daima düşlerinde canlanıyordu.</span></p>

      <p class="calibre2"><span class="none4">Edom, Agnes’ın geçmişten sıyrılarak bunca yıllık acının üstesinden gelmesine hayrandı. Ağabeyleri bu evi her zaman için ruhlarının parçalandığı bir yer olarak görürlerken, o burasını yalnızca bir sığınak olarak kabulleniyordu. Ama iki erkek kardeşin, zorunlu olmadıkça, evin görüntüsüne tahammül etmeleri bile söz konusu değildi.</span></p>

      <p class="calibre2"><span class="none4">Agnes’la ilgili olarak Edom’ı şaşırtan birçok olgudan biri de onun eve karşı olan bu bağımlılığıydı. Eğer kız kardeşi konusunda hayran kaldığı tüm niteliklerin bir listesini yapmaya cesaret etmiş olsaydı, karşılaştıkları felaketlerde, onun bunlarla kendisinden veya Jacob’dan nasıl çok daha iyi başa çıktığını anladığında umutsuzluğa kapılırdı.</span></p>

      <p class="calibre2"><span class="none4">Agnes bir gün önce Joey’la birlikte hastaneye gitmek için yola çıkmadan önce, ondan turtaları dağıtmasını istediğinde, Edom da bir mazeret öne sürmek istemiş, ama bu görevi hiç tereddütsüz kabullenmişti. Çünkü doğal bir afet sonucu karşılaşacağı her türlü felakete karşı hazırlıklıydı, ama kız kardeşinin gözlerindeki umutsuzluğu görmeye asla dayanamazdı.</span></p>

      <p class="calibre2"><span class="none4">Agnes, ağabeylerinin onun için bir gurur kaynağı olmalarının dışında, hiç kimseye kendileriyle ilgili başka herhangi bir şeyi asla belli etmez ve sanki onların kusurlarının farkında değilmiş gibi, ikisine karşı da daima saygılı, içten ve sevecen davranırdı. Aynı zamanda, turta dağıtımı dışında onlara eşit davranan Agnes, kendisinin dağıtım yapamadığı ve ağabeylerinden başka ona yardım edecek kimsenin olmadığı böyle ender durumlarda, daima Edom’dan yardım isterdi.</span></p>

      <p class="calibre2"><span class="none4">Edom’ın oğlan çocuğu gibi hoş yüzüne, onunki kadar yumuşak bir ses tonuna ve aynı bakımlı, titiz dış görünüşüne sahip olan eş yumurta ikizi Jacob, insanları korkuturdu. Ama ona tıpatıp benzemesine karşın, Edom’ın yerine dağıtıma çıktığında, turtaları teslim edeceği müşterileri bazen korkutmasa bile, onları hayli huzursuzlaştırırdı. Ve Jacob ne zaman dağıtıma çıksa, onun geldiğini gören herkes kapılarını sürgüler, eğer tabancaları varsa bunları hazır eder ve ardından bir iki geceyi de uykusuz geçirirlerdi.</span></p>

      <p class="calibre2"><span class="none4">Edom her ne kadar bugün ya öğleden önce ya da kesinlikle akşam vakti gelmeden, tıpkı o ünlü Büyük Deprem gibi şiddetli bir depremin olacağına inanıyorsa da, sonuçta, kız kardeşinin ona vermiş olduğu isim ve adres listesiyle birlikte, turta ve armağan kutularının dağıtımına yine kendisi çıkmıştı. Ona göre bugün yaşamının geri kalan kısmının son günüydü.</span></p>

      <p class="calibre2"><span class="none4">Sabahın erken saatlerinde çakan o şimşekler ve ardından yağmur yağması gerekirken hiç yağmaması bunun bir kanıtıydı. Ayrıca, gökyüzünün aniden berraklaşması, yükseklerde sert bir rüzgâr eserken alçak kesimlerde havanın sakin olması, nem oranının birdenbire düşmesi ve mevsim dışı oluşan sıcaklık, gelmek üzere olan bir felaketin habercisiydi.</span></p>

      <p class="calibre2"><span class="none4">Deprem havasıydı bu. Güney Californialılar bu terim için birçok tanım kullanırlardı, ama bu kez kendisinin haklı olduğunu biliyordu. Çok geçmeden gök gürültüsü duyulacak, ama bu yeraltından gelecekti.</span></p>

      <p class="calibre2"><span class="none4">Devrilebilecek telefon direklerine, çökebilecek köprülere ve asfalt yollarda aniden oluşabilecek araba yutan çatlaklara karşı dikkatle ve kendini savunmaya hazır bir halde arabasını süren Edom, Agnes’ın listesindeki ilk adrese ulaşmıştı.</span></p>

      <p class="calibre2"><span class="none4">Dışı tahta kaplama olan bu mütevazi evin uzun süredir bakım görmediği belliydi. Yıllardır güçlü güneşten etkilendiği için boyaları dökülen ve gümüşümsü bir renk alan tahtalar, iskelet kemikleri gibi görünüyorlardı. Çakıllı araba yolunun sonunda ise, neredeyse çökecekmiş izlenimini veren kapısız bir garajda, kabak lastiklerinin üzerinde eski püskü bir Chevy pikap duruyordu.</span></p>

      <p class="calibre2"><span class="none4">Bright Beach’in doğu varoşlarında, denizin görünmediği tepeliklerde, eğer burada yaşayan insanlar tembelse, bu amansız çöl onları ele geçirir ve evlerin arka bahçelerinin son bulduğu araziler çalılıklar, yabani kuzukulakları ve her türlü bodur ağaçla kaplanırdı.</span></p>

      <p class="calibre2"><span class="none4">Dün geceki fırtına da bu çorak topraklardan bir sürü bitkiyi buraya dek sürüklemiş ve evin dış duvarlarından birinin yanına epeyce fundalık yığılmıştı.</span></p>

      <p class="calibre2"><span class="none4">Püskürtme sisteminden yoksun olan bahçenin çimenlik kısmı bu yağmurlu mevsimde henüz yeşildi, ama nisandan kasıma kadar yakıcı güneş altında kuruyacak ve kahverengiye dönüşecekti. Şimdiki gür durumunda bile, çimenlerle olduğu kadar otlarla ve dikenli sarmaşık bitkileriyle kaplıydı.</span></p>

      <p class="calibre2"><span class="none4">Altı yaban mersinli turtadan birini taşıyan Edom, biçilmemiş çimenlikten yürüyüp ön verandanın çökük merdivenlerini tırmandı.</span></p>

      <p class="calibre2"><span class="none4">Bu ev, yüzyılın sarsıntısı eyalet kıyılarını sallayıp büyük kentleri</span> <span class="none4">dümdüz ederken, onun içinde yaş</span><span class="none4">amak için seçeceği bir ev değildi tabii. Ama ne yazık ki Agnes’ın direktiflerine göre, yalnızca turtaları bırakmak için uğradığı evlerden koşarak çıkmadan önce, Edom’ın nezaket gereği kısa bir süre içeriye girip oturması ve ev sahipleriyle dostça konuşması gerekiyordu.</span></p>

      <p class="calibre2"><span class="none4">Ona kapıyı derbeder kılıklı, üstünde biçimsiz bir ev elbisesi olan, elli yaşlarındaki</span> <span class="none4">Jolene</span> <span class="none4">Klefton açtı. Darmadağınık kahverengi saçları Mojave’nin kumları kadar ışıltısızdı. Ama yüzü ona canlılık veren çillerle kaplı ve ses tonu da hem hoş ve hem de sevecendi.</span></p>

      <p class="calibre2"><span class="none4">“Edom, sen tıpkı o Lawrence Welk Show’daki şarkıcı kadar yakışıklı görünüyorsun. İçeri gir, içeri gir!”</span></p>

      <p class="calibre2"><span class="none4">Jolene</span> <span class="none4">onun içeriye girmesi için kenara çekilirken, “Agnes yine bir turta pişirme çılgınlığına kapıldı,” dedi Edom. “Bu ara patlayıncaya kadar yaban mersinli turta yiyeceğiz anlaşılan. Bunlardan birini alarak, bizi bu yükten kurtaracağınızı söyledi.”</span></p>

      <p class="calibre2"><span class="none4">‘Teşekkür ederim, Edom. Kendisi nerede bu sabah?”</span></p>

      <p class="calibre2"><span class="none4">Her ne kadar bu duygusunu saklamaya çalışıyorsa da, tıpkı diğer herkes gibi</span> <span class="none4">Jolene</span> <span class="none4">de kapıda Agnes yerine Edom’ı görünce, düş kırıklığına uğramıştı.</span></p>

      <p class="calibre2"><span class="none4">“Dün gece bebeği oldu,” dedi Edom.</span></p>

      <p class="calibre2"><span class="none4">Jolene</span><span class="none4">, o sırada oturma odasında olmayan kocası Bill’e, gençkızvari bir sevinçle, “Agnes’in bebeği olmuş!” diye bağırdı.</span></p>

      <p class="calibre2"><span class="none4">“Bir oğlan,” diye ekledi Edom. “Ona Bartholomew adını koydu.”</span></p>

      <p class="calibre2"><span class="none4">Bill’e yine, “Bartholomew adında bir oğlanmış!” diye bağıran</span> <span class="none4">Jolene</span><span class="none4">, ardından Edom’a onunla birlikte mutfağa gelmesini söyledi.</span></p>

      <p class="calibre2"><span class="none4">Dışarıda duran steyşın vagonda, Agnes’ın Kleftonlar için armağan olarak yolladığı ve içinde tütsülenmiş jambon ve değişik konserve yiyecekler bulunan birkaç kutu vardı. Edom, sanki daha sonra aklına gelmiş gibi, bunları o zaman içeriye taşıyacaktı. Çünkü Agnes’a göre, önce ev yapımı turtayı getirmek ve biraz oturup muhabbet etmek, tüm dağıtımı sanki bir bağışmış gibi göstermiyor, bunu bir arkadaşla yapılan basit bir paylaşım haline dönüştürüyordu.</span></p>

      <p class="calibre2"><span class="none4">Eskilerden kalma araç gereçlerin bulunduğu mutfak küçük, ama aydınlık ve temizdi; havayı tarçın ve vanilya kokusu kaplamıştı.</span></p>

      <p class="calibre2"><span class="none4">Bill</span> <span class="none4">ise burada da değildi.</span></p>

      <p class="calibre2"><span class="none4">Jolene</span> <span class="none4">kahvaltı masasının yanında duran iskemlelerden birini çekti. “Otur, otur!” Ve turtayı tezgâhın üstüne koyduktan sonra, masaya üç tane büyük kahve fincanı getirdi. “Onun özel bir oğlan, güzel bir oğlan olduğuna bahse girerim,” dedi. “Öyle değil mi?”</span></p>

      <p class="calibre2"><span class="none4">“Ben onu henüz görmedim. Bu sabah Agnes’la telefonda konuştum ve bana onun harika bir bebek olduğunu söyledi. Gür saçları varmış.”</span></p>

      <p class="calibre2"><span class="none4">Jolane fincanları sıcak kahveyle doldurduğu sırada, “Oğlan saçlı doğmuş!” diye bağırdı kocasına.</span></p>

      <p class="calibre2"><span class="none4">Evin diğer ucundan yavaş, ritmik bir gümbürtü duyuldu:</span> <span class="none4">Bill</span> <span class="none4">mutfağa doğru geliyordu.</span></p>

      <p class="calibre2"><span class="none4">“Agnes bebeğin gözlerinin olağanüstü güzel olduğunu söylüyor. Yakutla safir gibiymiş. Tiffany gözleri’ diyor bunlara”</span></p>

      <p class="calibre2"><span class="none4">“Oğlanın öyle güzel gözleri varmış ki!” diye bağırdı</span> <span class="none4">Jolene</span><span class="none4">, Bill’e.</span></p>

      <p class="calibre2"><span class="none4">Jolane tabaklarla kahveli keki masaya getirdiği sırada, bir çift güçlü bastonla yürüyen Bili, mutfağa geldi.</span></p>

      <p class="calibre2"><span class="none4">O da elli yaşında olmasına karşın, karısından on yaş daha büyük görünüyordu. Seyrelmeye başlayan beyaz saçları için geçen yılları suçlamak gerekirdi, ama pembe, şişkin yüzü hastalığın ve ilaç tedavisinin sonucuydu.</span></p>

      <p class="calibre2"><span class="none4">Romatizmal eklem hastalığı dudaklarını çarpıtmıştı. Aslında koltuk değnekleri ya da yürüteç kullanması gerekiyor, ama gururu onu bastonların yardımıyla yürümeye zorluyordu.</span></p>

      <p class="calibre2"><span class="none4">Çalışmasını engelleyecek kadar çok acı çekmesine karşın, bu gururu aynı zamanda onu u</span><span class="none4">zun süre boyunca iş</span><span class="none4">inden de alıkoyamamıştı. Ama şimdi beş yıldır işsiz olduğu için, devletin ödediği sakatlık parasıyla zar zor geçinmeye çalışıyordu.</span></p>

      <p class="calibre2"><span class="none4">Bir iskemleye çöken Bili, bastonlarını bunun arkasına taktıktan sonra, sağ elini Edom’a uzattı.</span></p>

      <p class="calibre2"><span class="none4">Bill’in eli sertleşmiş, parmak boğumları şişip biçimsizleşmişti. En ufak bir dokunmayla ona acı vereceğini düşünen Edom, bu eli hafifçe sıktı.</span></p>

      <p class="calibre2"><span class="none4">“Bize bebekten söz et bakalım,” dedi Bill. “Bartholomew adı da nereden akıllarına geldi?”</span></p>

      <p class="calibre2"><span class="none4">“Pek emin değilim,” diyen Edom, Jolene’in içine bir dilim kek koyduğu ve ona uzattığı tabağı aldı. “Bildiğim kadarıyla, onların favori listesinde bu ad yoktu.”</span></p>

      <p class="calibre2"><span class="none4">Edom, bebekle ilgili pek fazla bilgiye sahip değildi ve yalnızca Agnes’ın ona anlattıklarını biliyordu. Bu ayrıntıların çoğundan da Jolene’e söz etmişti zaten. Yine de, bunların tümünü bir kez daha anlattı. Aslında, ara sıra duraksayarak süslü sözcükler kullanmış, ama onlarla kötü haberi paylaşmak için yanıtını vermek zorunda kalacağı bir sorunun sorulmasından da korkmuştu. Ve işte bu soru Bill’den gelmişti: “Joe</span><span class="none4">y</span> <span class="none4">oğlan babası olmaktan çok gurur duyuyordur, öyle değil mi?”</span></p>

      <p class="calibre2"><span class="none4">O anda ağzı dolu olduğu için soruya hemen yanıt veremeyen Edom, keki sanki kıkırdak gibi sert bir şeymiş gibi çiğnedikten sonra,</span> <span class="none4">Jolene</span><span class="none4">’in ona merakla baktığını fark edince, Bill’in sorusunu yanıtlarmışçasına başını salladı. Ama bu aldatmaca baş sallamanın cezası, keki yutmak istediğinde onu yutamaması olmuş ve boğulacağından korktuğu için de kahvesini kaparak, bu inatçı lokmayı ancak sıcak bir içecekle boğazından aşağıya indirebilmişti.</span></p>

      <p class="calibre2"><span class="none4">Joey hakkında konuşamıyordu. Bu haberi vermek cinayet işlemek gibi olacaktı. Edom birisine kazadan söz edene dek, Joey aslında ölmüş olmayacaktı. Onun ölümünü sözcükler gerçekleştirirdi. Ve Edom bu sözcükleri söyleyene dek, Joey bir şekilde hâlâ sağ olacaktı; en azından</span> <span class="none4">Jolene</span> <span class="none4">ve</span> <span class="none4">Bill</span> <span class="none4">için.</span></p>

      <p class="calibre2"><span class="none4">Delice bir düşünceydi bu. Mantıksızdı. Yine de, Joey’le ilgili haber, Edom’in boğazına kek lokmasından da inatçı bir şekilde takılmıştı.</span></p>

      <p class="calibre2"><span class="none4">Bunun yerine rahatça konuşabileceği bir konudan, kıyamet gününden söz etmeye başladı. “Bugünkü hava size de deprem havası gibi mi görünüyor?”</span></p>

      <p class="calibre2"><span class="none4">Şaşıran Bili, “Ocak ayı için güzel bir gün,” dedi. “Ama bin yılda bir olan deprem gecikti,” diye uyardı onları Edom.</span></p>

      <p class="calibre2"><span class="none4">Kaşlarını çatan</span> <span class="none4">Jolene</span><span class="none4">, “Bin yıl da nedir?” diye sordu. “San Andreas Yıldızı’nın parlaklığı, fay hattını baskıdan kurtarmak için, her bin yılda bir sekiz buçuk şiddetinde veya daha büyük bir deprem oluşturur. Ve bu olay yüz yıldır gecikti.”</span></p>

      <p class="calibre2"><span class="none4">“Ama Agnes’ın bebeğinin doğduğu gün böyle bir şeyin olmayacağını ben sana garanti ederim,” dedi</span> <span class="none4">Jolene</span>.</p>

      <p class="calibre2">“Oğlan dün doğdu, bugün değil,” diye yanıtladı Edom, morali bozuk bir halde. “Bin yılda bir oluşan deprem gerçekleştiğinde, gökdelenler yıkılacak, köprüler çökecek ve barajlar paramparça olacak. Ve üç dakika içinde, San Diego’yla Santa Barbara arasında yaşayan bir milyon insan ölecek.”</p>

      <p class="calibre2">Tabağını Jolene’e doğru uzatan Bill, “Öyleyse ben biraz daha kek yiyeyim,” dedi.</p>

      <p class="calibre2">“Çatlayan petrol ve doğalgaz boruları patlayarak havaya uçacak. Kentleri bir ateş denizi saracak ve yüzlerce, binlerce insan ölüp yok olacak.”</p>

      <p class="calibre2">“Doğa Ana ocak ayında bize böyle güzel, sıcak bir gün bahşettiği için mi böyle düşünüyorsun sen?” diye sordu <span class="none4">Jolene</span>.</p>

      <p class="calibre2">Edom <span class="none4">sakin ama inançlı bir biçimde, “</span><span class="none4">Doğanın somut içgüdüleri yoktur,” dedi. “Bunun aksini düşünmek, en kötüsünden saf duygusallık demektir. Doğa bizim düşmanımızdır. Acımasız bir katildir o.”</span></p>

      <p class="calibre2"><span class="none4">Edom’ın kahve fincanını yeniden doldurmaya başlayan</span> <span class="none4">Jolene</span><span class="none4">, ardından vazgeçti. “Belki de senin daha fazla kafeine gereksinimin yoktur, Edom.”</span></p>

      <p class="calibre2"><span class="none4">“Siz 1 Eylül, 1923’te, Tokyo’nun yüzde yetmişini ve Yokohama’nın tümünü mahveden depremi biliyor musunuz?” Ama bu olayın ardından, Japonlar İkinci Dünya Savaşı’nda çarpışacak güce hâlâ sahiptiler,” diye vurguladı Bili.</span></p>

      <p class="calibre2"><span class="none4">“Depremden sonra,” dedi Edom, “kırk bin insan askeri bir üsse ait iki yüz dönümlük bir açık alana sığınmış. Ve depremle bağlantılı bir yangın oraya dek öylesine hızlı yayılmış ki, bu insanlar neredeyse tek bir beden gibi birbirlerine yapışık bir halde ayakta dururlarken ölmüşler.”</span></p>

      <p class="calibre2"><span class="none4">“Evet, bizim burada depremler olur,” dedi</span> <span class="none4">Jolene</span><span class="none4">, “ama ülkenin doğusunda da hortumlar oluşur.”</span></p>

      <p class="calibre2"><span class="none4">Yukarıya doğru işaret eden Bill de, “Yeni damımız,” diye ekledi, “her türlü hortuma dayanıklı. Sağlam yapıldı. Damın ne kadar iyi yapıldığını Agnes’a söyle.”</span></p>

      <p class="calibre2"><span class="none4">Yeni damın yapılması için, ne pahasına olursa olsun onlara para harcatmamaya çalışan Agnes, sonradan on iki kişiyle birlikte bir kilise grubundan bağış toplamış ve masrafın tümünü değilse de iki yüz dolarını karşılamıştı.</span></p>

      <p class="calibre2"><span class="none4">“1900 yılında Texas, Galveston’da yer alan depremde de altı bin kişi ölmüş,” dedi Edom. Deprem tüm bölgeyi yerle bir etmiş.”</span></p>

      <p class="calibre2"><span class="none4">“Ama bu altmış beş yıl önce olmuş,” diye belirtti</span> <span class="none4">Jolene</span>.</p>

      <p class="calibre2">“Bir buçuk yıldan az bir süre önce, Flora Hortumu da Caribbean’da altı bin kişinin ölümüne neden oldu.”</p>

      <p class="calibre2">“Bana üstüne para bile versen, Caribbean’da yaşamam,” dedi Bili. “Onca nem ve onca böcek içinde.”</p>

      <p class="calibre2">“Hiçbir cinayet bir depremle eşit değildir. Çin’in Shaanxi kentinde yer alan büyük deprem sekiz yüz otuz bin kişiyi öldürmüş.”</p>

      <p class="calibre2"><span class="none4">Bill</span> <span class="none4">yine de etkilenmemişti. “Çin’de çamur evler inşa ediyorlar. Her şey yerle bir olduğu için, buna şaşmamak gerekir.”</span></p>

      <p class="calibre2"><span class="none4">Tarih boyunca süre gelen binlerce doğal afetin onlarcasını ezberlemiş olan Edom, hiç duraksamadan, “Bu olay 24 Ocak 1556’da olmuş,” dedi.</span></p>

      <p class="calibre2"><span class="none4">“Bin beş yüz elli altı mı?” diye sordu Bily. “Vay canına, Çinliler’in o zaman belki de çamurları bile yoktu.”</span></p>

      <p class="calibre2"><span class="none4">Kendisine biraz daha kahve koyan</span> <span class="none4">Jolene</span><span class="none4">, “Edom, sen bize Joey’in babalık duygularından söz edecektin ya,” dedi.</span></p>

      <p class="calibre2"><span class="none4">Panik içinde kol saatine bir göz atan Edom, bir anda iskemlesinden fırladı. “Saate bakın! Agnes bana bir sürü iş yükledi, ama ben burada oturup, depremler ve siklonlar konusunda çene çalıyorum.”</span></p>

      <p class="calibre2"><span class="none4">“Hortumlar,” diye düzeltti Bill. “Bunlar siklonlardan değişiktir, öyle değil mi?”</span></p>

      <p class="calibre2"><span class="none4">“Beni siklonlardan söz ettirmeye başlattırmayın!” Edom armağan paketlerini getirmek için evden alelacele çıkıp, steyşın vagona gitti.</span></p>
    </div>

    <div class="s1">
      <p class="calibre2"><span class="none4">Mavi kemerli bulutsuz gökyüzü, onun şimdiye dek gördüğü en korkutucu doğa görüntüsüydü. Havadaki nem oranı fırtınanın hemen ardından şaşılacak oranda düşmüştü. Her yer tümüyle sakin ve sessizdi. Deprem havasıydı bu. Ve gün</span> <span class="none4">sona</span> <span class="none4">ermeden, yüz elli metre yüksekliğe ulaşan devasa ve gelgit dalgaları oluşacak ve kıyı kesimini yerle bir edecekti.</span></p><br class="calibre3" id="calibre_pb_27" />
    </div>
  </div>
</body>
</html>
