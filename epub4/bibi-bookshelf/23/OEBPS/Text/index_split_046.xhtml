<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="http://calibre-ebook.com" name="generator" />

  <title>unnamed</title>
  <meta content="User" name="author" />
  <meta content="2015-1-7" name="creation-time" />
  <meta content="2015-1-13" name="revision-time" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="s1">
      <p class="calibre2"> </p>

      <h1 class="calibre2"><span class="none5">Bölüm</span> <span class="none5">43</span></h1>

      <p class="calibre2"> </p>

      <p class="calibre2"> </p>

      <p class="calibre2"><span class="none4">ÇOK önemli bir gün olan 17 Ocak Pazartesi günü boyunca, bir şeyin sona ermesi bir diğerinin başlangıcını oluşturuyordu.</span></p>

      <p class="calibre2"><span class="none4">Kasvetli öğleden sonra gökyüzünün altında, kışın sıkıcılığına bürünmüş tepeliklerde ilerleyen sarı beyaz steyşın vagon, sanki bir avcının değil de bir Samariten’in* (Samaritenler, Hz. İsa tarafından anlatılan bir öyküde adı geçen hayırsever bir gruptur.) sadağından çekilip fırlatılan parlak bir ok gibiydi.</span></p>

      <p class="calibre2"><span class="none4">Arabayı süren Edom, Agnes’a eşlik ettiğinden ötürü mutluydu. Turta dağıtımlarını tek başına yapmadığı için de mutluluğu bir kat daha artmıştı.</span></p>

      <p class="calibre2"><span class="none4">Ziyaret ettikleri kişilerle konuşacak hoş konular aramak amacıyla kendi kendine eziyet etmesi gerekmiyordu bugün. Hoş konuşmalar yaratmakta Agnes’ın üstüne yoktu.</span></p>

      <p class="calibre2"><span class="none4">Barty yolcu koltuğunda oturan annesinin kollarındaydı. Ara sıra ya kuğuruyor, ya agu diyor ya da kıkır kıkır sesler çıkarıyordu.</span></p>

      <p class="calibre2"><span class="none4">Üzerinde minicik, kol ağızları ve yakası saç örgülü, mavi renkli, el örgüsü bir tulumla, başında da buna uygun bir başlık vardı. Beyaz battaniyesi ise mavi ve sarı tavşancık desenleriyle süslüydü.</span></p>

      <p class="calibre2"><span class="none4">Bebek, uğradıkları ilk dört evde tam bir ilgi odağı olmuş ve o sevecen gülümseyişiyle Joey’in ölümünü herkese biraz olsun unutturmuştu.</span></p>

      <p class="calibre2"><span class="none4">Deprem havası olmasa, Edom bugünün mükemmel bir gün olacağını düşünecekti. Ama kıyı kentlerinin alacakaranlıktan önce Büyük Depremle mahvolacağına inanıyordu.</span></p>

      <p class="calibre2"><span class="none4">Bugünkü deprem havası, on gün önce onun tek başına turta dağıtımı yaptığı günkü deprem havasından farklıydı. O zaman mavi bir gökyüzü, mevsim normalinin üstünde bir sıcaklık ve düşük bir nem oranı vardı. Şimdi ise gökyüzü alçak, gri bulutlarla kaplanmış, hava serinlemiş ve nem oranı yükselmişti.</span></p>

      <p class="calibre2"><span class="none4">Güney California yaşamının en kötü koşullarından biri de deprem havasının değişkenliğiydi. Her zaman olmasa da çoğunlukla, yatağınızdan kalkıp gökyüzünü ve barometreyi kontrol ettiğinizde, felaketin belirtisi bu koşullar karşısında şaşkına dönerdiniz.</span></p>

      <p class="calibre2"><span class="none4">Yer tabakası henüz hâlâ altlarında durduğu sırada, Agnes’ın hayırseverlik işi listesindeki beşinci uğrak olan eve ulaşmışlardı.</span></p>

      <p class="calibre2"><span class="none4">Edom’ın on gün önce yaban mersinli turta dağıtımı için uğradığı ve orada 1923 yılındaki Tokyo Yokohama depreminin tüyler ürpertici detaylarından söz ettiği,</span> <span class="none4">Jolene</span> <span class="none4">ve</span> <span class="none4">Bill</span> <span class="none4">Klefton’ın evinden bir mil uzakta bulunan doğu tepeliklerindeydiler şimdi.</span></p>

      <p class="calibre2"><span class="none4">Bu ev de Kleftonların evinin bir benzeriydi. Dış duvarlar ahşap yerine harç kaplama olmasına karşın, bunların uzun zamandır boya görmedikleri belliydi. Ön camların birindeki kırık kısım bantla yapıştırılmıştı.</span></p>

      <p class="calibre2"><span class="none4">Agnes dağıtım listesinde yer alan bu eve, ailesinin ona düşüncesizce bir içki kokteyli adı vermiş olduğu, bölgenin Baptist papazı Rahip Tom Collins’in ricası nedeniyle uğradıklarını söyledi. Genç kadın Bright Beach’teki her din adamıyla dosttu ve turta dağıtımlarını da başkalarının dini inançlarına göre yapmazdı.</span></p>

      <p class="calibre2"><span class="none4">Edom elinde ballı, kuru üzümlü ve armutlu turtayı, Agnes da kucağında Barty’yi taşıyordu; ikisi birlikte, düzenli bir biçimde ekilmiş bahçe boyunca yürüyerek ön kapıya geldikten sonra, zile bastıklarında, kapının camı arasından belirgin bir biçimde çalan “O Eski Kara Büyü” adlı şarkının ilk on notasını duydular.</span></p>

      <p class="calibre2"><span class="none4">Bir konuğun geldiğini bildiren en ucuz haber aracı ahşap kapıların üstüne takılan tokmaklar olduğu için, böylesine sade görünüşlü bir evde özenli bir kapı zili olması bir yana, normal bir zil olacağını bile ummamışlardı.</span></p>

      <p class="calibre2"><span class="none4">Agnes’a bakan Edom, huzursuzlanarak, “Garip,” dedi.</span></p>

      <p class="calibre2"><span class="none4">“Hayır. Çok hoş,” diye ona karşı çıktı Agnes. “Bunun bir anlamı var. Her şeyin bir anlamı vardır, canım.”</span></p>

      <p class="calibre2"><span class="none4">Kapıyı açan yaşlıca, siyahi, çok kibar görünüşlü bir beydi. Saçları erik karası koyuluğundaki teniyle öylesine tezat yaratacak kadar beyazdı ki, başının çevresinde bir hale gibi parlıyordu. Ve aynı biçimde parlayan keçi sakalı, yumuşak yüz hatları ve sert bakışlı siyah gözleriyle, öldükten sonra birisinin koruyucu meleği olarak bir kez daha dünyaya gelmiş cazcı bir müzisyeni konu alan bir filmden fırlamış gibiydi sanki.</span></p>

      <p class="calibre2"><span class="none4">“Bay Sepharad siz misiniz?” diye sordu Agnes. “Obadiah Sepharad?”</span></p>

      <p class="calibre2"><span class="none4">Edom’ın elindeki tombul turtaya bir göz atan bey, Agnes’a müzikal, ama yine de Louis Armstrong’un o harika sesine benzeyen genizden gelen bir sesle yanıt verdi: “Siz Rahip Collins’in bana söz ettiği bayan olmalısınız.”</span></p>

      <p class="calibre2"><span class="none4">Bu ses, Edom’ın hayalinde canlandırdığı cazcı ruhani varlık imajını daha da güçlendirmişti.</span></p>

      <p class="calibre2"><span class="none4">Dikkatini Barty’ye yönelten Obadiah, gülümsedi; üst dişlerinden birisi altın kaplıydı. “O güzel turtadan daha tatlı bir şey daha var burada. Adı ne bu çocuğun?”</span></p>

      <p class="calibre2"><span class="none4">“Bartholomew,” dedi Agnes.</span></p>

      <p class="calibre2"><span class="none4">“Yaa, demek öyle.”</span></p>

      <p class="calibre2"><span class="none4">Agnes ev sahibiyle çene çaldığı, ona Bay Sepharad yerine Obadiah demeye başladığı, kapı eşiğinden oturma odasına geçtiği, turta verilip bu kabul edildiği, kahve teklif edilerek servis yapıldığı, her ikisi de muhabbeti koyulttuğu ve hoşça zaman geçirdiği tüm o süre boyunca, Edom’ın eşikten geçip onların yanına gitmesi ve 1900 yılında altı bin kişinin öldüğü Galveston hortumu hakkında ilginç bir şey söylemeyi düşünmesi için, sinirlerini toparlaması gerekmişti.</span></p>

      <p class="calibre2"><span class="none4">Obadiah eski püskü bir koltuğa otururken, “Ben sizi bir yerden tanıyor muyum acaba, oğlum?” diye sordu Edom’a.</span></p>

      <p class="calibre2"><span class="none4">Agnes ve Barty’yle birlikte kanepeye yerleşen ve kendini sessiz gözlemci rolünü rahatça sürdürmeye hazırlayan Edom, aniden konuşma konusu haine gelince telaşa kapıldı. Telaşlanmasının başka bir nedeni de, ona “oğlum” denmesiydi, çünkü otuz altı yıllık yaşamı boyunca kendisine böyle diyen tek kişi, on yıl önce ölen, ama hâlâ onun düşlerinde terör estiren babasıydı.</span></p>

      <p class="calibre2"><span class="none4">Başını hayır anlamına iki yana salladığı ve elindeki kahve fincanı titreyerek tabağa vurduğu sırada, “Aa, hayır, efendim, hayır, sizinle şimdiye dek karşılaştığımızı sanmıyorum,” diye yanıtladı Edom.</span></p>

      <p class="calibre2"><span class="none4">“Belki. Ama bana hiç yabancı gelmiyorsunuz.”</span></p>

      <p class="calibre2"><span class="none4">“Öyle sıradan bir yüzüm var ki, her yerde görebilirsiniz” dedi Edom ve ardından, 1925 yılındaki TriState Kasırgası’nın öyküsünü anlatmaya karar verdi. Ama belki de kız kardeşi, Edom’ın neden söz etmek üzere olduğunu sezinlemiş ve onun konuşmasına izin vermemişti.</span></p>

      <p class="calibre2"><span class="none4">Agnes, Obadiah’ın gençken bir sahne sihirbazı olduğunu her nasılsa biliyordu. Sözü doğal bir biçimde bu konuya getirdi.</span></p>

      <p class="calibre2"><span class="none4">Profesyonel sihirbazlık birçok siyahinin başarılı olabileceği bir alana girmiyordu aslında. Buna karşın, Obadiah ırkının nadir bir örneğiydi.</span></p>

      <p class="calibre2"><span class="none4">Müzik geleneği siyahi toplumda derinlere kök salmıştı, ama sihirbazlık konusunda buna benzer bir gelenek yoktu.</span></p>

      <p class="calibre2"><span class="none4">“Böyle olmasının nedeni bizlere büyücü denmesini istemememizdendir belki,” dedi Obadiah gülümseyerek, “veya bizleri asmaları için beyazlara başka bir neden oluşturmak istemediğimiz içindir.”</span></p>

      <p class="calibre2"><span class="none4">Bir piyanist ya da bir saksofonist yeteneği ve kendini eğitme gücü sayesinde hayli yol katedebilirdi, ama sahne sihirbazı diye geçinen birisinin çok gizli tutulan illüzyon sırlarını kullanarak bu sanatı gözler önüne sermesi ve üst düzey bir el çabukluğu gerektiren göz aldanması becerilerinde ustalaşması için, sonuçta ona yardım edecek bir eğitmene gereksinimi vardı. Ve bu nedenle, neredeyse yalnızca beyazlara özgü böyle bir sanat dalında ikinci bir Houdini olmayı düşleyen yirmi bir yaşındaki siyahi genç Obadiah’ın da, özellikle 1922 yılında, bir eğitmen araması gerekmişti.</span></p>

      <p class="calibre2"><span class="none4">Obadiah, sanki görünmez bir ceketin gizli cebinden çekip almış gibi, bir deste oyun kartı çıkardı. “Küçük bir numara görmek ister misiniz?”</span></p>

      <p class="calibre2"><span class="none4">“Evet, lütfen,” diye yanıtladı Agnes belirgin bir hoşnutlukla.</span></p>

      <p class="calibre2"><span class="none4">Obadiah, Edom’ı bir anda şaşkına çevirip desteyi ona fırlatarak, “Sizin bana yardım etmeniz gerekiyor, oğlum. Benim parmaklarım ustalığını kaybetti artık,” dedikten sonra, eklemleri şişmiş ellerini havaya kaldırdı.</span></p>

      <p class="calibre2"><span class="none4">Yaşlı adamın elleri az önce de Edom’ın dikkatini çekmiş, şimdi ise bunların düşündüğünden de kötü bir durumda olduğunu görmüştü. İrileşmiş parmak boğumları ve birbirleriyle hiçbir şekilde doğal açı oluşturmayan parmaklar. Bu daha hafif bir sakatlık durumu olsa bile, belki Obediah’ın da Bill Klefton gibi eklem romatizması vardı.</span></p>

      <p class="calibre2"><span class="none4">“Kartları kut</span><span class="none4">udan çıkarın ve önünüzdeki kahve masasının üstüne koyun lütfen,” dedi Obadiah ona.</span></p>

      <p class="calibre2"><span class="none4">Edom söylenileni yaptıktan sonra, kart destesini ondan istenildiği şekilde tam olarak ortadan ikiye kesti.</span></p>

      <p class="calibre2"><span class="none4">“Bunları bir kez karıştırın,” dedi sihirbaz.</span></p>

      <p class="calibre2"><span class="none4">Edom kartları karıştırdı.</span></p>

      <p class="calibre2"><span class="none4">Beyaz saçları tablolardaki melek çocukların kanatları gibi parlayan Obadiah, oturduğu koltukta öne doğru eğilerek, o biçimsiz ellerinden birini kartların yaklaşık yirmi beş santim uzağından onların üzerine doğru salladı. “Şimdi de kartları yelpaze şeklinde, masanın üstüne yayın lütfen.”</span></p>

      <p class="calibre2"><span class="none4">Edom söylenileni yine yaptığında, arkaları bisiklet desenli kartların arasındaki bir tanesinin beyaz köşeli olarak görünmesinin nedeni, bunun yüzü yukarı bakan tek kart olmasıydı.</span></p>

      <p class="calibre2"><span class="none4">“Bu karta bakmak istersiniz sanırım,” dedi Obadiah.</span></p>

      <p class="calibre2"><span class="none4">Kartı diğerlerinin arasından çekip çıkaran Edom, bunun geçen cuma gecesi Maria Gonzalez’in açtığı faldaki gibi bir karo ası olduğunu gördü. Ama kartın ön kısmında siyah mürekkeple boydan boya yazılı adı görünce daha çok şaşırmıştı: BARTHOLOMEW.</span></p>
    </div>

    <div class="s1">
      <p class="calibre2"><span class="none4">Agnes aniden yüksek sesle derin bir soluk aldığında, Edom yeğeninin adı yazılı olan karttan başını kaldırıp ona baktı. Kız kardeşinin yüzü bembeyaz kesilmiş ve gözleri sanki hayalet görmüşçesine faltaşı gibi açılmıştı.</span></p><br class="calibre3" id="calibre_pb_46" />
    </div>
  </div>
</body>
</html>
