<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="http://calibre-ebook.com" name="generator" />

  <title>unnamed</title>
  <meta content="User" name="author" />
  <meta content="2015-1-7" name="creation-time" />
  <meta content="2015-1-13" name="revision-time" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="s1">
      <p class="calibre2"> </p>

      <h1 class="calibre2"><span class="none5">Bölüm</span> <span class="none5">13</span></h1>
    </div>

    <div class="s1">
      <p class="calibre2"> </p>

      <p class="calibre2"> </p>

      <p class="calibre2"><span class="none4">DR. PARKHURST’UN ayrılmasının ardından, hastane odasına, Junior’in karnının üstündeki buz torbaları gibi ağır ve soğuk bir sessizlik çökmüştü.</span></p>

      <p class="calibre2"><span class="none4">Bir süre sonra, gözkapaklarını aralamaya cesaret etti. Gözlerinin üstünde, ancak kör birisinin bileceği kadar hareketsiz, güçlü bir karanlığın baskısını hissediyordu. Pencerenin ötesindeki kapkara geceden içeriye sızan en ufak bir ışık olmadığı gibi, ölümün devasa siyah cübbesi altındaki etsiz kaburgalara benzeyen yassı jaluzi dilimleri bile artık görünmüyordu.</span></p>

      <p class="calibre2"><span class="none4">Köşedeki koltuktan, sanki onun gözlerinin açık olduğunu bilecek kadar karanlıkta iyi görüyormuş gibi, “Dr. Parkhurst’le yaptığım tüm konuşmaları duydun mu?” diye sordu dedektif Thomas Vanadium.</span></p>

      <p class="calibre2"><span class="none4">Bu soru karşısında Junior’ın kalbi öyle sert ve hızlı bir biçimde çarpmaya başlamıştı ki, odanın en uzak köşesinde oturan Vanadium, bu gümbürtüye eşlik etmek için ayağını yere vurup tempo tutsa, hiç şaşırmayacaktı.</span></p>

      <p class="calibre2"><span class="none4">Kendisinin soruya yanıt vermemesine karşın, “Evet, duyduğunu sanıyorum,” dedi Vanadium.</span></p>

      <p class="calibre2"><span class="none4">Bir hilekârdı bu dedektif. Alaycı, aldatıcı ve kurnazca hileleri çok iyi bilen bir psikolojik savaş ustasıydı. Belki de birçok şüpheli onun bu davranışlarından tedirgin oluyor ve en sonunda özgüvenlerini yitiriyorlardı. Ama Junior bu kadar kolay kapana kısılmayacaktı. Akıllıydı o. Ve şimdi zekâsını kullanarak, basit meditasyon teknikleriyle kendi kendini sakinleştirecek ve kalp atışlarını yavaşlatacaktı. Bu polis bir yanılgıya düşmesi için onu tedirginleştirmeye çalışıyordu, ama sakin insanlar kendilerini suçlu durumuna düşünmezlerdi.</span></p>

      <p class="calibre2"><span class="none4">“Nasıl yaptın bu işi, Enoch? Karını iterken, onun gözlerinin içine mi baktın?” Vanadium’un tekdüze</span> <span class="none4">monoloğu</span><span class="none4">, insana rahatsızlık vermekten çok ona monoton bir konuşmayla eziyet etmeyi yeğleyen bir vicdan sesi gibiydi. “Yoksa senin gibi kadın katili bir korkağın bunu yapacak cesareti yok mu?”</span></p>

      <p class="calibre2"><span class="none4">Ablak suratlı, iki kat çeneli, yarı kel, kusmuk koleksiyoncusu namussuz herif, diye düşündü Junior.</span></p>

      <p class="calibre2"><span class="none4">Hayır. Yanlış davranış. Sakin ol. Onun hakaretlerine aldırma. Ama üzücü bir şeydi bu. Yalnızca kalın kafalı, cahil ve maddiyatçı insanlar bunun gibi abartılı taktiklerden etkilenip itirafta bulunurlardı.</span></p>

      <p class="calibre2"><span class="none4">Junior ise eğitimli birisiydi. Sadece şatafatlı unvan sahibi bir masör değildi ki; fizik tedavi ve rehabilitasyon ana bilim dalında lisans diploması almaya hak kazanmış bir fizyoterapistti. Çok fazla olmasa da, televizyon seyrettiğinde, Gömer Pyle, Beverly Taşralıları ve hatta Jeannie’yi Düşlüyorum gibi hafif oyunları ya da güldürü dizilerini izlemez, Tabanca Dumanı, Bonanza ve Kaçak gibi akılcı ve ciddi eserlerle ilgilenirdi. Scrabble’ı diğer tüm zekâ oyunlarına yeğlerdi, çünkü bu oyun insanın sözcük bilgisini genişletirdi. Ayın Kitabı Kulübü’nün saygın bir üyesi olarak, çağdaş edebiyatın en seçkin eserlerinden yaklaşık otuz tane satın almış ve şimdiye dek bunların altısından fazlasını okumuştu. Böylesine değişik ilgi alanlarına sahip bir adam olmasa, bu kitapların tümünü de okurdu; kültürel etkinlikleri kitap okumak için kendisine ayırdığı zamanın daha çoğunu kapsıyordu.</span></p>

      <p class="calibre2"><span class="none4">“Sen benim kim olduğumu biliyor musun, Enoch?” diye sordu Vanadium.</span></p>

      <p class="calibre2"><span class="none4">Thomas Kocakıç Vanadium.</span></p>

      <p class="calibre2"><span class="none4">“Ne olduğumu biliyor musun?”</span></p>

      <p class="calibre2"><span class="none4">İnsanlığın kıçındaki sivilce.</span></p>

      <p class="calibre2"><span class="none4">“Hayır,” dedi Vanadium, “sen yalnızca benim kim ve ne olduğumu bildiğini düşünüyorsun, ama hiçbir şey bilmiyorsun. Tamam. Öğrenirsin.”</span></p>

      <p class="calibre2"><span class="none4">Bu adam insanın ödünü koparıyordu. Junior, dedektifin farklı davranışının, ilk önce göründüğü gibi dikkatle uygulanan bir strateji olmadığını düşünmeye başlamıştı; Vanadium biraz kaçıktı. Ama ister kaçık olsun ister olmasın, onunla konuşarak hiçbir şey kazanmazdı; özellikle de böylesine şaşırtıcı bir karanlıkta. Yorgundu, vücudunun her tarafı sancıyor ve boğazı ağrıyordu; ayrıca, bu fırça saçlı, kalın boyunlu kurbağanın yönlendireceği herhangi bir konuşma boyunca gerekli olan kontrolü sürdürme konusunda kendine güvenemiyordu.</span></p>

      <p class="calibre2"><span class="none4">Karanlık odanın köşesindeki koltuğu görebilmek için çabalamaktan vazgeçen Junior, gözlerini kapattı ve belleğinde, ay ışığıyla aydınlanmış kumsala vuran hafif dalgaların oluşturduğu hoş, ama monoton bir manzarayı canlandırarak uyumaya çalıştı.</span></p>

      <p class="calibre2"><span class="none4">Bundan önce sık sık işe yaramış olan bir rahatlama tekniğiydi bu. Kendisi bunu Otohipnoz Yoluyla Daha Sağlıklı Bir Yaşam adlı harika bir kitaptan öğrenmişti.</span></p>

      <p class="calibre2"><span class="none4">Junior Cain sürekli olarak özgelişimde bulunan bir insandı. Kendisini ve dünyayı daha iyi tanımak için, bilgisini ve ufkunu devamlı genişletmenin yararına inanırdı, insanın yaşam kalitesi yalnızca kendisinin sorumluluğundaydı.</span></p>

      <p class="calibre2"><span class="none4">Otohipnoz Yoluyla Daha Sağlıklı Bir Yaşam’ın yazarı Dr. Caesar Zedd adında ünlü bir psikologdu ve ayrıca özyardım konusunda yazmış olduğu daha altı kitabı vardı; kitap kulübünden satın aldığı edebi eserlerin yanı sıra Junior bunların tümünü de satın almıştı. Daha on dört yaşındayken, Dr. Zedd’in karton kapaklı kitaplarını satın almaya başlamış ve on sekiz yaşına gelip de yeterince parası olduğunda bunları ciltlileriyle değiştirmiş ve ondan sonra da doktorun yeni çıkan kitaplarının daima daha yüksek fiyatlı baskılarını satın almıştı.</span></p>

      <p class="calibre2"><span class="none4">Zedd’in ağırbaşlı eserleri en düşünceli, en değerli ve en güvenilir bilgileri içerir ve her tür yaşam tarzına rehberlik ederdi. Junior’ın aklı karıştığında veya bir derdi olduğunda, Caesar Zedd’in kitaplarına başvurur ve onun rehberliği doğrultusunda aydınlanırdı. Bu kitapları mutluyken okuduğunda ise, başarılı olmanın ve kendi kendini sevmenin güvenini hissederdi.</span></p>

      <p class="calibre2"><span class="none4">Dr. Zedd’in son Şükran Günü’nde yer alan ölümü yalnızca Junior için değil, tüm ülke ve dünya için bir kayıp olmuştu. Bunun, bir yıl önce Kennedy’e yapılan saldırıyla eşdeğerde olduğunu düşünüyordu. Ve tıpkı John Kennedy’nin ölümü gibi, Zedd’in ölümü de sır dolu, yaygın bir ihanet kuşkusu içeriyordu. Onun intihar etmiş olduğuna çok az kişi inanmaktaydı ve tabii ki Junior da bu avanak aptallardan biri değildi. Aynı zamanda, Mutlu Olmak Hakkınızdır adlı kitabın yazan olan Zedd, yetkililerin halkın inanmasını yeğledikleri gibi, beynini bir tabancayla dağıtacak tipte bir insan olamazdı.</span></p>

      <p class="calibre2"><span class="none4">“Eğer seni boğmaya çalışırsam, uyanır mısın acaba?” diye sordu dedektif Vanadium.</span></p>

      <p class="calibre2"><span class="none4">Ses köşedeki koltuktan değil, yatağın tam yanından gelmişti.</span></p>

      <p class="calibre2"><span class="none4">Eğer Junior belleğinde yarattığı, ay ışığıyla aydınlanmış kumsala vuran hafif dalgalarla böylesine rahatlamasaydı, şaşkınlıktan bağırabilir, yattığı yerden fırlayıp dimdik oturabilir ve uyanık olduğu konusunda Vanadium’un kuşkularını doğrularcasına, kendi kendini ele verebilirdi.</span></p>

      <p class="calibre2"><span class="none4">Polisin koltuktan kalktığını ve odanın bu tarafına geldiğini duymamıştı. Kemerinin üstünden sarkan böylesine şişkin mideli, gömleğinin sımsıkı yakasında iki kat olan böylesine kalın enseli ve çenesinin altında bir çene daha gibi belirgin duran böylesine gıdılı birisinin bu kadar olağanüstü çevik oluşuna inanmak zordu.</span></p>

      <p class="calibre2"><span class="none4">“Serum iğnende bir hava kabarcığı oluşturabilirim,” dedi dedektif yavaşça, “seni damar tıkanmasıyla öldürebilirim ve kimse de anlamaz.”</span></p>

      <p class="calibre2"><span class="none4">Deli. Artık hiç kuşku yoktu. Thomas Vanadium, birkaç yıl önce Nebraska’da ve Wyoming’de on bir kişiyi zevk için öldüren Charlie Starkweather ve Caril Fugate adlı şu ünlü delikanlılardan daha da deliydi.</span></p>

      <p class="calibre2"><span class="none4">Son zamanlarda Amerika’da garip şeyler oluyordu. Ülke artık aynı seviyede değildi. Eğilmişti. Toplum yavaş yavaş dipsiz bir kuyuya doğru kayıyordu. Önce zevk düşkünü delikanlı katiller ortaya çıkmıştı. Şimdi de manyak polisler. Daha kötü insanların türeyeceğinden hiç kuşku yoktu. Denge bir kez bozuldu mu, karşıt gücü durdurmak ya da bunu değiştirmek olanaksız olmasa da zordu.</span></p>

      <p class="calibre2"><span class="none4">Çın.</span></p>

      <p class="calibre2"><span class="none4">Ses garipti, ama Junior bunu neredeyse tanımlayabiliyordu.</span></p>

      <p class="calibre2"><span class="none4">Çın.</span></p>

      <p class="calibre2"><span class="none4">Sesin kaynağı ne olursa olsun, bunun nedeninin Vanadium olduğundan emindi.</span></p>

      <p class="calibre2"><span class="none4">Çın.</span></p>

      <p class="calibre2"><span class="none4">Aa, evet. Sesin kaynağının ne olduğunu anlamıştı. Dedektif, parmağının biriyle yatağın yanında duran demir askıya asılı serum şişesine vuruyordu.</span></p>

      <p class="calibre2"><span class="none4">Çın.</span></p>

      <p class="calibre2"><span class="none4">Junior’ın uyuma umudu artık hiç kalmadıysa da, dikkatini belleğinde yarattığı, ay ışığıyla aydınlanmış kumsala vuran hafif dalgaların rahatlatıcı görüntüsüne vermeye çalıştı. Bu yalnızca bir uyku aracı değil, aynı zamanda bir rahatlama tekniğiydi ve rahatlamaya korkunç gereksinimi vardı.</span></p>

      <p class="calibre2"><span class="none4">ÇIN!</span></p>

      <p class="calibre2"><span class="none4">Daha sert, daha tiz sesli bir tırnak vuruşu. Her insan ciddi bir özgelişim yapamaz ve işte böyle hayvan gibi bir insan da daima karşı konulması gereken çok zararlı bir içgüdüden asla kurtulamazdı.</span></p>

      <p class="calibre2"><span class="none4">ÇIN!</span></p>

      <p class="calibre2"><span class="none4">İnsanlar daha iyi bir yaşantıya sahip olmak için kendilerine uygun amaçlar edinmediklerinde, enerjilerini kötülük yaparak harcarlardı. O zaman da, tıpkı kişisel bir kazanç umudu olmayan Starkweather gibi onca insanı öldüren katiller türerdi. Ya da manyak polisler veya Vietnam’daki bu yeni savaşa benzer şeyler ortaya çıkardı.</span></p>

      <p class="calibre2"><span class="none4">Çın. Junior sesi yine duyacağını umuyordu, ama öyle olmamıştı.</span></p>

      <p class="calibre2"><span class="none4">Gerginlik içinde bekledi.</span></p>

      <p class="calibre2"><span class="none4">Belleğinde yarattığı ay ışığı solmuş ve hafif dalgalar kumsaldan geri çekilmişti. Dikkatini yoğunlaştırıp, hayali denizi yeniden düşlemek için kendini zorladı, ama Zedd tekniğinin ona yardımcı olmadığı ender durumlardan biriydi bu.</span></p>
    </div>

    <div class="s1">
      <p class="calibre2"><span class="none4">Ardından vazgeçerek, Vanadium’un şaşılacak bir zarafetle serum se</span><span class="none4">t</span><span class="none4">inin üstünde hareket eden küt parmaklarıyla, kör bir adamın çevik, kendinden emin ve hızlı bir biçimde Braille alfabesini okuması gibi, onun da serum setinin işlevini aynı biçimde okuduğu parmak uçlarını düşündü. Sonra da dedektifin serum şişesine bağlı ince hortumun ucundaki iğneyle birleşen ana deliği bulmasını ve bunu baş ve işaret parmakları arasında sıkıştırmasını düşledi. Sonra, onun eterin içinden ipek eşarp çıkaran bir sihirbaz gibi, ucu iğneli bir deri altı şırıngası çıkardığını gördü. Şırınganın içinde ölümcül havadan başka bir şey yoktu. İğne deliğe giriyordu…</span></p>
    </div>

    <div class="s1">
      <p class="calibre2"><span class="none4">Junior imdat diye bağırmak istemiş, ama buna cesaret edememişti. Hatta bir mırıltı veya esnemeyle sanki şimdi uyanmış gibi davranmaya da cesareti yoktu, çünkü o zaman dedektif onun kendisini aldattığını ve uzun süredir uyanık olduğunu anlardı. Ve böylece, kendinde değilmiş gibi davranarak Dr. Parkhurst’le Vanadium arasında geçen konuşmalara kulak misafiri olduğu ve daha sonra da Vanadium’un kasıtlı suçlamalarına yanıt vermediği için, bu aldatmaca, karısının cinayetiyle ilgili kesin bir suç öğesi oluşturacak kaçınılmaz bir durum yaratırdı.</span></p>

      <p class="calibre2"><span class="none4">İşte o zaman da, bu aptal dedektif bıkıp usanmaz bir insafsıza dönüşürdü. Ama Junio</span><span class="none4">r uyuyormuş gibi yaptığı sürece</span> <span class="none4">Vanadium herhangi bir aldatmacanın yer aldığından kesin olarak emin olamazdı. Kuşkulanırdı, ama bilemezdi. Junior’ın suçluluğu konusunda en azından biraz kuşkuya düşerdi.</span></p>

      <p class="calibre2"><span class="none4">Sonsuz gibi görünen bir sessizlikten sonra, “Ben yaşamla ilgili olarak neye inanırım biliyor musun, Enoch?” dedi dedektif.</span></p>

      <p class="calibre2"><span class="none4">Aptalca, beyinsizce bir şeye herhalde.</span></p>

      <p class="calibre2"><span class="none4">“Evrenin, sonsuz sayıda tele sahip, düşünülemeyecek kadar büyük bir tür müzik aleti olduğuna.”</span></p>

      <p class="calibre2"><span class="none4">Doğru, evren kocaman, devasa bir Hawaii gitarıdır. Daha önce vurgusuz, monoton olan seste şimdi gizli, ama kesin ve yeni bir tonlama farkı vardı: “Ve her insan, her canlı, bu aletin tellerinden biridir.” Ve Tanrı’nın da dört yüz milyar kere milyar parmağı vardır ve “Hawaii Tatili” adlı şarkının en son uyarlamasını çalar.</span></p>

      <p class="calibre2"><span class="none4">“Her birimizin verdiği kararlar ve yaptığı davranışlar da bir gitarın telinde oluşan titreşimler gibidir.”</span></p>

      <p class="calibre2"><span class="none4">Senin durumunda ise bu bir kemandır ve çalınan şarkı da Sapık filminin müziği.</span></p>

      <p class="calibre2"><span class="none4">Vanadium’un sesindeki hafif tutku gerçekti, ama duygusal ya da içten olmadığı ve coşkuyla değil de mantıkla ifade edildiği için, insana daha da rahatsızlık veriyordu. “Bir telin titreşimleri aletin diğer tüm tellerini yumuşak, duygulu bir biçimde titreştirir.”</span></p>

      <p class="calibre2"><span class="none4">Tın.</span></p>

      <p class="calibre2"><span class="none4">“Bu duygulu titreşimler bazen çok belirgindir, ama çoğu kez öylesine hafiftir ki eğer ancak olağanüstü bir algılaman varsa, bunları duyabilirsin.”</span></p>

      <p class="calibre2"><span class="none4">Yaa, öyleyse sohbetini sürdür de bu açıklamaları benden esirgeme.</span></p>

      <p class="calibre2"><span class="none4">“Sen Naomi’nin telini kestiğin zaman, yalnızca onun müziğine değil, bunun, başkalarının yaşamı ve geleceğin biçimi üzerinde yaratacağı etkilerine de son vermiş oldun. Ve sonuçta, fazla belirgin olmasa da evrenin en uzağında bile duyulabilecek bir ahenksizlik yarattın.”</span></p>

      <p class="calibre2"><span class="none4">Eğer sen beni başka bir kusmuk yığınına sokmaya çalışıyorsan, işe yarayacak gibi görünüyor.</span></p>

      <p class="calibre2"><span class="none4">“İşte bu ahenksizlik, bazıları umduğun ve bazıları da asla bilemeyeceğin bir biçimde sana geri dönen bir sürü titreşim oluşturur. Bilemeyeceğin şeylerden birinin en kötüsü ise benim.”</span></p>

      <p class="calibre2"><span class="none4">Konuşmaya katılmayan Junior, sessizliğini koruyarak kabadayılığını sürdürmeye çalışmakla birlikte, Vanadium’un karşısında gitgide cesaretini yitiriyordu.</span></p>

      <p class="calibre2"><span class="none4">“Ben bir zamanlar kuşkucu Thomas’tım,” dedi dedektif, ama kendisi artık yatağın yanında değildi. Hareket ederken her ne kadar hiç ses çıkarmamışsa da, odanın karşı tarafından konuşur gibiydi.</span></p>

      <p class="calibre2"><span class="none4">Tıknaz görüntüsüne karşın özellikle karanlıkta pek</span> <span class="none4">fark edilmese</span> <span class="none4">de Vanadium’un mistik bir havası vardı. Junior mistiklere ve değişik manevi güçlerin varlığına inanmazdı, ama kendilerinin mistik olduğuna inanan insanların özellikle tehlikeli olduklarını bilirdi.</span></p>

      <p class="calibre2"><span class="none4">Dedektif, kendisinin ileri sürdüğü bu tel varsayımından etkilenmişti ve belki de Jeanne d’Arc gibi, birtakım görüntüler görüyor ve hatta sesler duyuyordu. Ama Vanadium, güzellikten ve zarafetten yoksun Jeanne d’Arc, elinde bunu kullanma yetkisine sahip bir polis tabancası bulunan Jeanne d’Arc’tı. Bu polis İngiliz ordusu için Jeanne gibi bir tehdit oluşturmuyor, ama Junior’ın anladığı kadarıyla, tıpkı onun gibi yakılmayı hak edecek kadar tehlike yaratıyordu.</span></p>

      <p class="calibre2"><span class="none4">“Şimdi ise hiç kuşkum yok,” dedi Vanadium; ses tonu Junior’ın yine de yeğlediği o huzursuzluk verici hafif tutkudan, nefret ettiği tekdüze vızıltıya dönüşmüştü. “Durum ne olursa olsun ve sorun ne kadar karmaşık olursa olsun, ben ne yapacağımı daima bilirim. Ve seninle ilgili olarak ne yapacağımı da kesinlikle biliyorum.”</span></p>

      <p class="calibre2"><span class="none4">Dedektifin konuşması gittikçe garipleşiyordu.</span></p>

      <p class="calibre2"><span class="none4">“Elimi yaranın içine soktum.”</span></p>

      <p class="calibre2"><span class="none4">Junior, Hangi yara? diye sormak istemiş, ama duyduğu cümlenin bir yem olduğunu fark ettiği için, bunu ısırmamıştı.</span></p>

      <p class="calibre2"><span class="none4">Kısa bir sessizlikten sonra, Vanadium odanın kapısını açtı. Junior gözlerini kapatmadan önce, koridordan yansıyan ışığın bir anlık ihanetine uğramamış olduğunu umuyordu.</span></p>
    </div>

    <div class="s1">
      <p class="calibre2"><span class="none4">Floresanın odaya sızan aydınlığında bir siluet gibi görünen Vanadium, koridora çıktı. Şimdiki parlak ışık onu kucaklamıştı sanki. Ve sonra, tıpkı çok sıcak bir çölün otoyolunda yürüyen bir serap adamın, sanki gerçeklerin arasında asılıymış gibi duran perdelerin aralığından süzülerek bir boyuttan diğerine geçmesine benzer bir biçimde, bir an parladı ve ardından yok oldu. Kapı hızla kapanmıştı.</span></p><br class="calibre3" id="calibre_pb_16" />
    </div>
  </div>
</body>
</html>
