<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="http://calibre-ebook.com" name="generator" />

  <title>unnamed</title>
  <meta content="User" name="author" />
  <meta content="2015-1-7" name="creation-time" />
  <meta content="2015-1-13" name="revision-time" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="s1">
      <p class="calibre2"> </p>
    </div>

    <div class="s1">
      <h1 class="calibre2"><span class="none5">Bölüm</span> <span class="none5">6</span></h1>

      <p class="calibre2"> </p>

      <p class="calibre2"> </p>

      <p class="calibre2"><span class="none4">HAMİLELİĞİN etkisinin görüntüsü dışında, Agnes ufak tefekti, ama Maria ondan da minyondu. Yine de, mutfak masasında karşılıklı oturduktan sırada, iki değişik dünyaya ait olan, ama kişilikleri şaşırtıcı bir benzerlik gösteren bu iki genç kadının, İngilizce derslerinin fiyata konusundaki aykırı istek belirten konuşmaları, California kıyısının derinliklerinde iç içe bilenen iki yapısal yer katmanı gibi, neredeyse hayranlık uyandırıcı bir duruma dönüşmüştü. Maria ders ücretini nakit parayla ya da bir hizmet karşılığında ödemekte kararlıydı. Agnes ise derslerin bir arkadaşlık görevi olduğunu savunuyor ve bunun karşılığında herhangi bir ücrete gerek olmadığı konusunda ısrar ediyordu.</span></p>

      <p class="calibre2"><span class="none4">“Ben bir arkadaşın ders ayarlamalarını çalmam,” diye belirtti Maria.</span></p>

      <p class="calibre2"><span class="none4">“Sen benden bir yarar sağlamıyorsun, canım. Sana bir şeyler öğretmekten ve senin ilerleme kaydetmenden öylesine mutluyum ki, benim ödeme yapmam gerektiğini düşünüyorum.”</span></p>

      <p class="calibre2"><span class="none4">İri siyah gözlerini kapatan ve derin bir soluk alan Maria, dudaklarını sessizce oynatarak, doğru söylemek istediği bir cümleyi aklından geçirdikten sonra, gözlerini açtı. “Yaşantıma girmiş olduğunuz için, her gece Meryem Ana’ya ve Hz. İsa’ya teşekkür ediyorum.”</span></p>

      <p class="calibre2"><span class="none4">“Çok iyi yapıyorsun, Maria.”</span></p>

      <p class="calibre2"><span class="none4">“Ama İngilizceyi de satın alıyorum,” diye kararlılıkla konuşmasını sürdürerek, masanın üstüne üç tane bir dolarlık koydu.</span></p>

      <p class="calibre2"><span class="none4">Üç dolar altı düzine yumurta ya da on iki somun ekmek demekti ve Agnes bu yoksul kadınla onun çocuklarının rızkını asla almayacaktı. Masanın üstündeki dolarları Maria’ya doğru itti.</span></p>

      <p class="calibre2"><span class="none4">Parayı almadığı için ona kızmış görünen ve dişlerini sımsıkı sıkıp dudaklarını birbirine kenetleyerek gözlerini kısan Maria, üç doları yine Agnes’in önüne iteledi.</span></p>

      <p class="calibre2"><span class="none4">Bu ödemeyi görmezlikten gelen Agnes ise, ders kitabını açmıştı.</span></p>

      <p class="calibre2"><span class="none4">Maria oturduğu iskemlede huzursuzca kıpırdandıktan sonra, üç dolarla ders kitabına arkasını döndü.</span></p>

      <p class="calibre2"><span class="none4">Onun bu davranışına öfkelenen Agnes, “Sen dayanılmaz birisin, Maria,” dedi.</span></p>

      <p class="calibre2"><span class="none4">“Doğru değil. Maria Elena Gonzalez büyük birisidir.”</span></p>

      <p class="calibre2"><span class="none4">“Öyle demek istemedim ve sen de bunu biliyorsun.”</span></p>

      <p class="calibre2"><span class="none4">“Ben hiçbir şey bilmiyorum. Aptal bir Meksikalı kadın olmam gerekir.”</span></p>

      <p class="calibre2"><span class="none4">“Aptal olmak, senin en son olabileceğin bir şey.”</span></p>

      <p class="calibre2"><span class="none4">“Şimdiki gibi daima aptal, tıpkı lanet İngilizcem gibi.”</span></p>

      <p class="calibre2"><span class="none4">“Kötü İngilizce. Senin İngi</span><span class="none4">lizcen lanet değil, yalnızca köt</span><span class="none4">ü.”</span></p>

      <p class="calibre2"><span class="none4">“Öyleyse siz bana öğretin.”</span></p>

      <p class="calibre2"><span class="none4">“Parayla değil.”</span></p>

      <p class="calibre2"><span class="none4">“Bedava da değil.”</span></p>

      <p class="calibre2"><span class="none4">Birkaç dakika her ikisi de kımıldamadan oturdular. Maria’nın arkası masaya dönüktü; onun sırtına öfkeyle bakıp duran Agnes, Maria’nın kendi isteğiyle önüne dönmesi ve mantıklı davranması gerektiğini düşünüyordu.</span></p>

      <p class="calibre2"><span class="none4">En sonunda ayağa kalktı. Ama hafif bir kasılmayla birlikte sırtında ve karnında kuşak gibi bir ağrı hissettiği için, bu acı geçene dek masaya dayanmak zorunda kalmıştı.</span></p>

      <p class="calibre2"><span class="none4">Ardından, tek sözcük bile söylemeden, bir fincana kahve doldurup bunu Maria’nın önüne bıraktıktan sonra, bir tabağa ev yapımı kuru üzümlü kek koyarak, bunu da kahve fincanının yanına yerleştirdi.</span></p>

      <p class="calibre2"><span class="none4">İskemlede yana doğru oturan ve sırtı yıpranmış üç dolara hâlâ dönük olan Maria, kahvesini içmeye başladı.</span></p>

      <p class="calibre2"><span class="none4">Agnes o sırada mutfaktan çıktı. Yemek odasından geçmek yerine, koridorun sonundaki açılır kapanır kapıdan geçip oturma odasının kavisli girişine geldiğinde, Joey oturduğu koltuktan hemen fırlamış ve bu arada, okuduğu kitabı yere düşürmüştü.</span></p>

      <p class="calibre2"><span class="none4">Merdivenlere doğru ilerleyen Agnes, “Henüz vakit gelmedi,” dedi.</span></p>

      <p class="calibre2"><span class="none4">“Ya sen yanılıyorsan?”</span></p>

      <p class="calibre2"><span class="none4">“Bana güven Joey, bunu ilk anlayacak olan benim.”</span></p>

      <p class="calibre2"><span class="none4">Agnes merdivenleri çıkarken onun arkasından alelacele girişe koşuşturan Joe, “Nereye gidiyorsun?” diye sordu.</span></p>

      <p class="calibre2"><span class="none4">“Yukarıya, şapşal.”</span></p>

      <p class="calibre2"><span class="none4">“Orada ne yapacaksın?”</span></p>

      <p class="calibre2"><span class="none4">“Bazı giysileri kullanılmaz hâle getireceğim.”</span></p>

      <p class="calibre2"><span class="none4">“Yaa.”</span></p>

      <p class="calibre2"><span class="none4">Banyodan bir tırnak makası alan Agnes, kendi elbise dolabından kırmızı bir bluz çıkardıktan sonra, yatağın kenarına oturdu. Ardından, makasın sivri uçlarıyla bluzun dikiş yerlerini dikkatle kırparak, giysiyi tersyüz edip, omuz dikişlerinin çoğunu söktü ve ön büzgüleri bozdu.</span></p>

      <p class="calibre2"><span class="none4">Sonra, Joey’in elbise dolabından onun artık pek fazla giymediği eski mavi blazerini çıkardı. Giysinin astarı sarkmış, yıpranmış ve kısmen erimişti. Astarı yırtarak, küçük makasla omuz dikişlerini iç taraftan kesti.</span></p>

      <p class="calibre2"><span class="none4">Bozduğu bu iki giysiye, ön düğmelerinin birini kopardığı ve cep dikişlerinin çoğunu söktüğü, Joey’in bir hırkasını ekledi. Sıra onun hoyratça kullandığı haki pantolona gelmişti. Bunun ağ dikişlerini söken Agnes, cüzdan cebinin köşe dikişlerini de söktükten sonra, cebi iki eliyle çekip yırttı ve son olarak, aynı işlemleri sol paçaya uyguladı.</span></p>

      <p class="calibre2"><span class="none4">Kendi giysisinden çok Joey’in giysilerine zarar vermesinin nedeni, iriyarı, dev gibi kocasının kendi giysilerini fazlaca hırpalamasının daha inandırıcı olmasıydı.</span></p>

      <p class="calibre2"><span class="none4">Merdivenlerden aşağıya inip son basamağa geldiğinde, haki pantolona kuşku uyandıracak kadar fazla zarar verdiğini düşünüyordu.</span></p>

      <p class="calibre2"><span class="none4">Onu gören Joey, yine koltuğundan fırlamış ve bu kez kitabını düşürmemeyi başarmıştı, ama koltuğun ayak pufuna çarptığı için, neredeyse dengesini kaybedecekti.</span></p>

      <p class="calibre2"><span class="none4">“Sen o köpekle ne zaman boğuşmuştun?” diye sordu Agnes.</span></p>

      <p class="calibre2"><span class="none4">Şaşıran Joey, “Hangi köpekle?” dedi.</span></p>

      <p class="calibre2"><span class="none4">“Dün müydü, yoksa önceki gün mü?”</span></p>

      <p class="calibre2"><span class="none4">“Köpek mi? Ben köpekle boğuşmadım ki?”</span></p>

      <p class="calibre2"><span class="none4">Agnes sökük haki pantolonu ona doğru salladı. “O zaman buna ne oldu böyle?”</span></p>

      <p class="calibre2"><span class="none4">Joey haki pantolonuna üzüntüyle baktı. Bu eski bir pantolon olmasına karşın, hafta sonu evdeyken giydiği en gözde pantolonlarından biriydi. “Haa,” dedi. “Şu köpek.”</span></p>

      <p class="calibre2"><span class="none4">“Isırılmamış olman bir mucize.”</span></p>

      <p class="calibre2"><span class="none4">“Tanrı’ya şükür ki, elimde kürek vardı.”</span></p>

      <p class="calibre2"><span class="none4">“O zavallı köpeğe kürekle vurmadın ya?” diye sordu Agnes, yalancı bir şaşkınlıkla.</span></p>

      <p class="calibre2"><span class="none4">“Şey, ama bana saldırdı.”</span></p>

      <p class="calibre2"><span class="none4">“O daha minicik bir çoban köpeği.”</span></p>

      <p class="calibre2"><span class="none4">Joey kaşlarını çattı. “Bana büyük bir köpekmiş gibi göründü.”</span></p>

      <p class="calibre2"><span class="none4">“Hayır, hayır, canım. Yandaki komşunun köpeği küçük Muffin o. Büyük bir köpek olsaydı, pantolonunla birlikte seni de parçalardı mutlaka.”</span></p>

      <p class="calibre2"><span class="none4">“Muffin küçük, tatlı bir köpeğe benziyor.”</span></p>

      <p class="calibre2"><span class="none4">“Yine de, bu cins köpekler hırçın olur. Ve hırçın bir köpeğin ne yapacağını asla bilemezsin, öyle değil mi?”</span></p>

      <p class="calibre2"><span class="none4">“Öyle sanırım.”</span></p>

      <p class="calibre2"><span class="none4">“Ama Muffin sana saldırdıysa bile, o çok tatlı bir köpek. Maria ona kürekle vurduğunu duysa, senin hakkında ne düşünür acaba?”</span></p>

      <p class="calibre2"><span class="none4">“Ben canımı kurtarmak için dövüştüm.”</span></p>

      <p class="calibre2"><span class="none4">“Ama Maria senin acımasız biri olduğunu düşünecek.”</span></p>

      <p class="calibre2"><span class="none4">“Ben köpeğe vurduğumu söylemedim ki.”</span></p>

      <p class="calibre2"><span class="none4">Başını yana eğerek gülümseyen Agnes, ondan duruma uygun bir yanıt bekliyordu.</span></p>

      <p class="calibre2"><span class="none4">Joey ise suratını asmış, ne söyleyeceğini bilmez bir halde yere bakıp durmaktaydı; ardından, vücut ağırlığını bir ayağından öbürüne vererek içini çekip tavana baktıktan sonra, ağırlığını yine diğer ayağına verdi. Tıpkı, bir sonraki numarasını nasıl yapacağını tam olarak anımsamayan eğitilmiş bir ayıya benziyordu. Ve en sonunda, “Yaptığım şey küreği kapmak, alelacele bir çukur kazmak ve Muffin’i boynuna dek gömmek oldu… yani hayvan sakinleşene dek.”</span></p>

      <p class="calibre2"><span class="none4">“Senin öykün bu demek, öyle mi?”</span></p>

      <p class="calibre2"><span class="none4">“Evet ve bunda ısrarlıyım.”</span></p>

      <p class="calibre2"><span class="none4">“Pekâlâ, öyleyse Maria’nın İngilizcesi çok lanet bir şey olduğu için şanslısın.”</span></p>

      <p class="calibre2"><span class="none4">“Ondan para</span> <span class="none4">alamaz mıydın</span> <span class="none4">sanki?” dedi Joe.</span></p>

      <p class="calibre2"><span class="none4">“Tabii. Veya en iyisi neden Rumpelstiltskin’mişim* gibi davranmıyorum da, ödeme karşılığı olarak Maria’nın çocuklarından birisini bana vermesini istemiyorum?”</span></p>

      <p class="calibre2"><span class="none4">“Ben o pantolonumu seviyordum.”</span></p>

      <p class="calibre2"><span class="none4">Kocasının yanından uzaklaşan Agnes, mutfağa giden koridoru yürüdüğü sırada, “Maria onu tamir edince, yeni alındığı zamanki kadar güzel olacak,” dedi.</span></p>

      <p class="calibre2"> </p>

      <p class="calibre2"><span class="none4">* Rumpelstiltskin bir çocuk masalı kahramanıdır. Ç.N.</span></p>

      <p class="calibre2"> </p>

      <p class="calibre2"><span class="none4">“Diğeri de benim hırkam değil mi? Hırkama ne yaptın?” diye bağırdı Joey onun arkasından.</span></p>

      <p class="calibre2"><span class="none4">“Eğer susmazsan, hırkayı da yakacağım.”</span></p>

      <p class="calibre2"><span class="none4">Maria hâlâ mutfaktaki kahvaltı masasında oturuyor ve üzümlü keki yiyordu.</span></p>

      <p class="calibre2"><span class="none4">Agnes sökük giysileri iskemlelerden birinin üstüne bıraktı.</span></p>

      <p class="calibre2"><span class="none4">Bir kâğıt peçeteyle parmaklarını dikkatle silen Maria, giysileri tek tek inceledi. Genç kadın Bright Beach Kuru Temizleme Şirketi’nde terzi olarak çalışıyordu. Gördüğü her yırtıkta, kopuk düğmede ve sökükte şaşkınlıkla dilini şıklattı.</span></p>

      <p class="calibre2"><span class="none4">“Joey giysilerini çok hoyrat kullanır,” dedi Agnes.</span></p>

      <p class="calibre2"><span class="none4">“Erkekler öyledir,” diye onunla birlikte dertlendi Maria.</span></p>

      <p class="calibre2"><span class="none4">Maria’nın sarhoş ve kumarbaz bir adam olan kocası, onu ve iki küçük kızını terk ederek başka bir kadınla kaçıp girmişti. Evden ayrılırken bile, üstünde tertemiz, ütülü ve tıpkı yeni gibi onarılmış bir takım elbise olduğundan hiç kuşku yoktu.</span></p>

      <p class="calibre2"><span class="none4">Terzi Maria haki pantolonu eline alıp bakınca, buna ne olduğunu anlamamış gibi, kaşlarını kaldırdı.</span></p>

      <p class="calibre2"><span class="none4">Masanın yanındaki iskemlelerden birine oturan Agnes, “Kocama bir köpek saldırmıştı da,” dedi.</span></p>

      <p class="calibre2"><span class="none4">Maria’nın gözleri şaşkınlıktan faltaşı gibi açıldı. “Pitbull mu, yoksa Alman kurdu mu?”</span></p>

      <p class="calibre2"><span class="none4">“Küçük bir çoban köpeği.”</span></p>

      <p class="calibre2"><span class="none4">“Böyle bir köpek nasıl bir şey?”</span></p>

      <p class="calibre2"><span class="none4">“Muffin. Sen onu biliyorsun; yan komşunun köpeği.”</span></p>

      <p class="calibre2"><span class="none4">“Küçük Muffin mi yaptı bunu ?”</span></p>

      <p class="calibre2"><span class="none4">“Hırçın tür bir köpektir.”</span></p>

      <p class="calibre2"><span class="none4">“Que? “</span></p>

      <p class="calibre2"><span class="none4">“Muffin o sırada sinirlenmiş.”</span></p>

      <p class="calibre2"><span class="none4">“Que? “</span></p>

      <p class="calibre2"><span class="none4">Agnes yüzünü buruşturdu. Yine bir kasılma olmuştu. Hafifti, ama son kasılmanın hemen ardından oluşmuştu. Ellerini kocaman karnının üstünde kenetleyerek, acı geçene dek yavaş derin soluklar aldı.</span></p>

      <p class="calibre2"><span class="none4">Ardından, Muffin’in olağandışı saldırganlığı sanki uygun bir biçimde açıklanmış gibi, “Pekâlâ, her neyse,” dedi, “bu onarım on derslik ücrete eşit olmalı.” Ama Maria hemen kaşlarını çattı; esmer yüzü aniden, üzerine sıra sıra teyel atılmış kahverengi bir kumaş görüntüsüne bürünmüştü. “Altı ders.”</span></p>

      <p class="calibre2"><span class="none4">“On.”</span></p>

      <p class="calibre2"><span class="none4">“Altı.”</span></p>

      <p class="calibre2"><span class="none4">“Dokuz.”</span></p>

      <p class="calibre2"><span class="none4">“Yedi.”</span></p>

      <p class="calibre2"><span class="none4">“Dokuz.”</span></p>

      <p class="calibre2"><span class="none4">“Sekiz.”</span></p>

      <p class="calibre2"><span class="none4">‘Tamam,” dedi Agnes. “Şimdi şu üç doları alıp kaldır ve benim suyum boşalmadan dersimizi bitirelim.”</span></p>
    </div>

    <div class="s1">
      <p class="calibre2"><span class="none4">“Su boşatabilir mi?” diye soran Maria, mutfak lavabosunun musluğuna baktı. Ardından, içini çekti. “Öğrenmek zorunda olduğum öyle çok şey var ki.”</span></p><br class="calibre3" id="calibre_pb_9" />
    </div>
  </div>
</body>
</html>
