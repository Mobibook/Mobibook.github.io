<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="http://calibre-ebook.com" name="generator" />

  <title>unnamed</title>
  <meta content="User" name="author" />
  <meta content="2015-1-7" name="creation-time" />
  <meta content="2015-1-13" name="revision-time" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="s1">
      <p class="calibre2"> </p>
    </div>

    <div class="s1">
      <h1 class="calibre2"><span class="none5">Bölüm</span> <span class="none5">62</span></h1>

      <p class="calibre2"> </p>

      <p class="calibre2"> </p>

      <p class="calibre2"><span class="none4">PAUL DAMASCUS California’nın kuzey kıyısında yürüyordu: Point Reyes İstasyonu’ndan Tomales’e, oradan Bodega Körfezi’ne, ardından da Stewarts Point’e, Gualala’ya ve Mendocino’ya. Bazı günler on millik kısa bir yürüyüş yapar, bazı günler ise otuz milden fazla yürürdü.</span></p>

      <p class="calibre2"><span class="none4">1968 yılının 3 Ocak günü de Oregon eyaletinin Spruce Hills kentine 250 milden daha az bir uzaklıktaydı. Ama o gün, bu kente ne kadar yaklaştığını fark etmediği gibi, oraya gitmek amacında da değildi.</span></p>

      <p class="calibre2"><span class="none4">Hamur kâğıt mecmualardaki her maceraperest kadar kararlı olan Paul, hava ister güneşli, ister yağmurlu, ister sıcak ve ister soğuk olsun her zaman yürür ve ne rüzgâr ne de şimşek onu yolundan alıkoyardı.</span></p>

      <p class="calibre2"><span class="none4">Perri’nin ölümünden bu yana, üç yıldır binlerce mil yürümüştü. Ne kadar yol katettiğinin hesabını tutmamıştı tabii, çünkü Guinnes Rekorlar Kitabı’na girmeyi amaçlamadığı gibi, herhangi bir şey kanıtlamaya da çalışmıyordu.</span></p>

      <p class="calibre2"><span class="none4">İlk aylarda, sekiz on millik olan bu yolculuklar, Bright Beach’in kuzey ve güney kıyıları boyunca ve tepelerin ötesindeki çöllük bölgeye dek uzanan kentin iç kesiminde sürmüştü. Akşam eve döndüğü günübirlik yürüyüşlerdi bunlar.</span></p>

      <p class="calibre2"><span class="none4">İlk gece yolculuğunu ise, ‘65 yılının Haziran ayında San Diego’nun kuzeyinde yer alan La Jolla’ya yaptı. Ama o gün çok büyük bir sırt çantası taşımış ve o yaz sıcağında şort giymesi gerekirken haki pantolon giymişti.</span></p>

      <p class="calibre2"><span class="none4">O yolculuk şimdiye dek belirli bir amaçla yaptığı ilk ve son yolculuktu. Bir kahramanı görmeye gitmişti.</span></p>

      <p class="calibre2"><span class="none4">Bu kahramanla ilgili bir makalenin yer aldığı mecmuada, bu büyük adamın sık sık kahvaltı ettiği bir restorandan söz edilmekteydi.</span></p>

      <p class="calibre2"><span class="none4">O günün akşamı karanlık çökünce yola koyulan Paul, kıyı otoyolunu izleyerek güneye yürüdü. Önce yoldan hızla geçen arabaların eşliğinde ilerledikten sonra, yalnızca mavi bir balıkçılın ara sıra çıkardığı seslerin, denizin tuzlu meltemiyle hareket eden kıyı çimenlerinden yükselen fısıltıların ve dalgaların oluşturduğu mırıltıların eşliğinde yol aldı. Kendini fazla zorlamadan, şafak sökerken La Jolla’ya ulaşmıştı.</span></p>

      <p class="calibre2"><span class="none4">Restoran fazla gösterişli bir yer değildi. Burası bir kahvehaneydi aslında. Ama içerisini ateşte cızırdayarak mis gibi kokan domuz pastırmasının, yağda kızaran yumurtaların, tarçınlı hamur işlerinin ve taze çekilmiş koyu kahvenin kokusu kaplamıştı. Etraftaki her şey tertemiz ve pırıl pırıldı.</span></p>

      <p class="calibre2"><span class="none4">Paul’un şansı yaver gitmişti. Kahraman orada kahvaltı ediyordu. Oturduğu köşe masasında iki adam daha vardı ve hep birlikte derin bir sohbete dalmışlardı.</span></p>

      <p class="calibre2"><span class="none4">Onlardan uzak bir yerde tek başına oturan Paul, kendine portakal suyuyla gofret ısmarladı.</span></p>

      <p class="calibre2"><span class="none4">Kahramanın masasına yapacağı kısa yürüyüş, az önce tamamladığı uzun yürüyüşten daha zorlu gibi görünüyordu gözüne. Önemli birisi değildi ki o; her ay işiyle artık daha az meşgul olan, kendisine hizmet etmeye çalışan ve onun için kaygılanan elemanlarına gitgide daha bağımlı hale gelen ve eğer kendine çekidüzen vermezse işini kaybedecek olan bir küçük kent eczacısıydı. Asla büyük bir görev başarmamış, bir yaşam kurtarmamıştı. Bu adamı rahatsız etmeye hiç hakkı yoktu ve şimdi bunu yapacak cesaretten de yoksundu. Yine de iskemlesinden nasıl kalktığını bile anımsamadan, çantasını sırtlanmış ve restoranın karşı tarafına gelmiş olduğunu fark etti. Üç adam da ne söyleyecek diye ona bakıyorlardı.</span></p>

      <p class="calibre2"><span class="none4">Uzun gece yürüyüşünde attığı her adımda, eğer bu karşılaşma gerçekleşirse, ne söyleyeceğini ve ne söylemesi gerektiğini düşünmüş, ama düşündüğü bu sözcüklerin tümü şimdi kendisini terk etmişti.</span></p>

      <p class="calibre2"><span class="none4">Konuşmak için ağzını açtıktan sonra, dili tutulmuşçasına öylece durdu. Ardından sağ elini yukarı doğru kaldırarak, sanki gerekli sözcükleri havada yakalayacakmış gibi, parmaklarını oynattı. Kendini aptal, budala bir halde hissediyordu.</span></p>

      <p class="calibre2"><span class="none4">Kahramanın bu tür davranışlara alışkın olduğu belliydi. Ayağa kalkıp boş olan dördüncü iskemleyi çekti. “Buyurun, bizimle birlikte oturun lütfen.” Ama bu nezaket bile Paul’u konuşturamamıştı. Konuşmak bir yana, boğazının sanki sesini hapsedecek kadar tıkandığını hissetti.</span></p>

      <p class="calibre2"><span class="none4">Aslında şöyle söyleyecekti: Cahil halkın övücü alkışlarıyla ayakta duran kibirli, güç meraklısı siyasetçiler ve kendilerinin kahraman olarak gösterilmesine asla karşı çıkmayan yıldız sporcularla gururlu aktörler, sizin adınız belirtildiğinde utanç duymalıdırlar. Görüşleriniz, gösterdiğiniz çabalar, bunca yıllık yorucu çalışmalarınız, başkalarının kuşkularına karşı sarsılmayan inancınız, kariyerinizi ve ününüzü zedelemeden göze aldığınız riskler… bilimin büyük öykülerinden biri bu; elinizi sıkmaktan onur duyacağım.</span></p>

      <p class="calibre2"><span class="none4">Paul bu sözcüklerin hiçbirisini anımsayamamıştı, ama konuşmasını engelleyen suskunluğu belki de en iyisiydi. Çünkü bu kahramanla ilgili olarak edindiği bilgilere göre, böylesine coşkulu bir övgü onu utandırırdı.</span></p>

      <p class="calibre2"><span class="none4">İskemleye oturmak yerine, cüzdanından Perri’nin bir resmini çıkardı. 1933’te her ikisi de on üç yaşındayken Paul’un Perri’ye âşık olmaya başladığı yıl çekilen, zamanla sararmış, siyah beyaz bir okul fotoğrafıydı bu.</span></p>

      <p class="calibre2"><span class="none4">Sanki böyle durumlarda daha önceleri de kendisine birçok fotoğraf verilmiş gibi, Jones Salk resmi alıp buna baktı. “Kızınız mı?”</span></p>

      <p class="calibre2"><span class="none4">Paul hayır anlamında başını salladı.</span></p>

      <p class="calibre2"><span class="none4">Ardından, ona Perri’nin ölmeden bir ay kadar önce, 1964’ün Noel Günü çekilen ikinci bir resmini verdi. Perri bu resimde oturma odasındaki yatağında yatıyordu; vücudu küçücük kalmıştı, ama yüzü öylesine canlı ve güzeldi ki.</span></p>

      <p class="calibre2"><span class="none4">Paul en sonunda sesine kavuştuğunda, üzüntü içinde konuşmaya başladı: “Eşim. Perri. Perris Jean.”</span></p>

      <p class="calibre2"><span class="none4">“Güzel bir bayan.”</span></p>

      <p class="calibre2"><span class="none4">“Yirmi üç yıl… evli kaldık.”</span></p>

      <p class="calibre2"><span class="none4">“Ne zaman hastalandı?” diye sordu Salk.</span></p>

      <p class="calibre2"><span class="none4">“Yaklaşık on beş yaşında… 1935’te.”</span></p>

      <p class="calibre2"><span class="none4">“Virüsün kol gezdiği bir yıldı.”</span></p>

      <p class="calibre2"><span class="none4">Perri, Jonas Salk’ın aşısının gelecek nesilleri çocuk felci lanetinden kurtarmasından on yedi yıl önce sakat kalmıştı.</span></p>

      <p class="calibre2"><span class="none4">“Sizin… bilmiyorum… sizin onu görmenizi isterdim yalnızca. Söylemek… söylemek istediğim şey…”</span></p>

      <p class="calibre2"><span class="none4">Sözcükler yine onu terk etmişti; sanki başka birisi onun yerine konuşmak için gelebilecekmiş gibi, bakışlarıyla kahvehaneyi araştırdı. Ve oradaki herkesin kendisine bakıp durduğunu fark edince, utançtan konuşamaz oldu.</span></p>

      <p class="calibre2"><span class="none4">“Neden birlikte dışarıya çıkıp yürümüyoruz?” diye sordu doktor.</span></p>

      <p class="calibre2"><span class="none4">“Özür dilerim. Sizi rahatsız ettim. Muhabbetinizi engelledim.”</span></p>

      <p class="calibre2"><span class="none4">“Hayır, hiç böyle bir şey yapmadınız,” diye güvence verdi ona Dr. Salk. “Sizinle konuşmak gereğini duyuyorum. Eğer bana biraz zaman ayırırsanız…”</span></p>

      <p class="calibre2"><span class="none4">Doktorun istiyorum sözcüğü yerine gereğini duyuyorum sözcüklerini kullanması, Paul’un onu izlemesine neden olmuştu.</span></p>

      <p class="calibre2"><span class="none4">Dışarı çıktıklarında, portakal suyuyla gofretin parasını ödemediğini fark etti. Ama hemen geri dönüp kahvehanenin önüne geldiğinde, bir pencereden, Salk’ın arkadaşlarından birinin, kendisinin oturduğu masadaki adisyon fişini aldığını gördü.</span></p>

      <p class="calibre2"><span class="none4">Dr. Salk kolunu Paul’un omzuna koydu; ikisi birlikte, okaliptüs ağaçlarıyla Torrey çamlarının dizili olduğu sokakta yürüyerek, az ilerideki küçük bir parka gittiler ve güneşte kalan bir banka oturup, bir süre, havuzda yüzen ördekleri seyrettiler.</span></p>

      <p class="calibre2"><span class="none4">İki fotoğraf hâlâ Salk’daydı. “Bana Perri’den söz edin.”</span></p>

      <p class="calibre2"><span class="none4">“O… o öldü.”</span></p>

      <p class="calibre2"><span class="none4">“Çok üzüldüm.”</span></p>

      <p class="calibre2"><span class="none4">“Beş ay önce.”</span></p>

      <p class="calibre2"><span class="none4">“Onu tanımak isterdim gerçekten.”</span></p>

      <p class="calibre2"><span class="none4">Salk’a karşı olan hayranlığını ifade edecek sözcükleri bir araya getirip konuşamayan Paul, Perri hakkında uzun uzun ve rahatlıkla konuşabilirdi. Çünkü onun zekâsı, yüreği, aklı, sevecenliği, güzelliği ve cesareti, Paul’un şimdiye dek asla unutmadığı niteliklerdi. Karısının ölümünden beri hiçbir arkadaşla onun hakkında konuşamamıştı; bunun nedeni onların kendisine ve acısına odaklanmış olmalarıydı, oysa Paul bu konuşmaların sonucunda, arkadaşlarının Perri’yi daha iyi anlamalarını ve onun ne kadar sıra dışı bir insan olduğunu fark etmelerini istiyordu sadece. Ayrıca, kendisi öldükten sonra da Perri’nin unutulmamasını, kibarlığının ve metanetinin anımsanmasını, onun saygıyla anılmasını istiyordu. Perri unutulamayacak niteliklere sahip bir kadındı ve onun anısının Paul’la birlikte yok olması kendisini korkutuyordu.</span></p>
    </div>

    <div class="s1">
      <p class="calibre2"><span class="none4">“Sizinle konuşabilirim,” dedi Salk’a. “Siz beni anlarsınız. Perri, sizinle karşılaşana dek tanıdığım, tek kahramandı benim için. Ben tüm yaşamım boyunca, hamur kâğıt mecmualarla karton kapaklı kitaplar okudum ve bunların kahramanları hakkında bilgi sahibi oldum. Ama Perri… gerçek bir kahramandı. O sizin yaptığınız gibi on binlerce, yüz binlerce çocuk kurtarmadı, sizin değiştirdiğiniz gibi dünyayı değiştirmedi, ama yaşadığı her günü hiç yakınmadan geçirdi ve başkaları için yaşadı. Onların sırtından değil. Onlar için. İnsanlar sorunlarını paylaşmak için onu ararlar ve o da onları dinler ve kendilerine yardım</span><span class="none4">cı</span> <span class="none4">olurdu; iyi haberler vermek için de onu ararlardı tabii, çünkü bu haberlere çok sevinirdi. Ondan öğüt vermesini isterlerdi, ve o deneyimsiz birisi olmasına karşın, gerçekten de birçok bakımdan deneyimsiz olmasına karşın, ne söyleyeceğini çok iyi bilirdi, Dr. Salk. Doğru olanı söylerdi daima. Kocaman bir yüreğe ve doğuştan zekâya sahipti; herkesi öyle çok düşünürdü ki.”</span></p>
    </div>

    <div class="s1">
      <p class="calibre2"><span class="none4">Fotoğrafları inceleyen Dr. Salk, “Keşke ben de onu tanımış olsaydım,” dedi, “O bir kahramandı, tıpkı sizin gibi. Ben istedim ki… ben sizin onu görmenizi ve adını öğrenmenizi istedim. Perri Damascus. Adı buydu.”</span></p>

      <p class="calibre2"><span class="none4">“Bu adı hiç unutmayacağım,” diye söz verdi Salk. Ve hâlâ Perri’nin resimlerine baktığı sırada, “Ama siz bana çok fazla değer veriyorsunuz,” diye ekledi, “ben supermen değilim. Bu işi tek başıma yapmadım. Buna gönül vermiş olan birçok kişi daha vardı.”</span></p>

      <p class="calibre2"><span class="none4">“Biliyorum. Ama herkes diyor ki, siz…” “Ve siz de kendinize çok az değer veriyorsunuz,” diye devam etti Salk nezaketle. “Perri’nin bir kahraman olduğundan hiç kuşkum yok. Ama aynı zamanda kendisi de bir kahramanla evliymiş.”</span></p>

      <p class="calibre2"><span class="none4">Paul başını iki yana salladı. “Aa, hayır. Bizim evliliğimize bakan insanlar, benim çok şey verdiğimi düşünürler, ama ben verdiğimin çok daha fazlasını geri aldım.” Yine resimleri inceleyen Dr. Salk, bir elini Paul’un omzuna koyarak gülümsedi, “Ama bu işler her zaman böyledir, değil mi? Kahramanlar verdiklerinden çok daha fazlasını geri alırlar daima. Verdiğiniz oranda geri alırsınız.”</span></p>

      <p class="calibre2"><span class="none4">Doktor ayağa kalkınca, Paul da onunla birlikte kalktı.</span></p>

      <p class="calibre2"><span class="none4">Parkın önünde bir araba bekliyordu. Dr. Salk’ın arabanın yanında duran iki arkadaşı bir süredir orada bekliyor olmalıydılar.</span></p>

      <p class="calibre2"><span class="none4">“Gideceğiniz yere sizi biz götürebilir miyiz?” diye sordu kahraman. Paul hayır anlamında başını salladı. “Ben yürüyorum.”</span></p>

      <p class="calibre2"><span class="none4">“Bana geldiğiniz için teşekkür ederim.”</span></p>

      <p class="calibre2"><span class="none4">Buna yanıt olarak Paul söyleyecek başka bir sözcük düşünememişti.</span></p>

      <p class="calibre2"><span class="none4">“Size söylediğim şeyi aklınızdan çıkarmayın,” diye yüreklendirdi onu Dr. Salk. “Perri’niz de böyle yapmanızı isterdi.”</span></p>

      <p class="calibre2"><span class="none4">Ardından kahraman, arkadaşlarıyla birlikte arabaya bindi ve bu güneşli günde yola koyuldular.</span></p>

      <p class="calibre2"><span class="none4">Çok geç de olsa, Paul söylemek istediği bir şeyi anımsamışta. Gerçekten de artık çok geç olmakla birlikte, “Tanrı sizi kutsasın,” dedi.</span></p>

      <p class="calibre2"><span class="none4">Araba oradan uzaklaşana ve hatta minicik bir nokta halinde gözden kaybolana dek, sokakta onu son olarak gördüğü yere bakıp duran Paul, o sırada esmeye başlayan meltem ayaklarına okaliptüs yapraklarını savururken, hâlâ aynı noktaya bakmayı sürdürdükten sonra, en sonunda arkasını dönüp, eve yapacağı uzun yürüyüşüne başladı.</span></p>

      <p class="calibre2"><span class="none4">İşte o zamandan beri, iki buçuk yıldır, çoğu Bright Beach’te olmak üzere, kısa molalı yürüyüşler yapmaktaydı.</span></p>

      <p class="calibre2"><span class="none4">Kendisini artık eskisi gibi işine veremeyeceğini düşünerek, eczaneyi uzun zamandır sağ kolu olan eczacı arkadaşı Jim Kessel’a satmıştı. Ama evi satılığa çıkarmamıştı, çünkü burası Perri’yle yaşamını paylaştığı kutsal bir yerdi. Ruhen yenilenmek için, ara sıra buraya geliyordu.</span></p>

      <p class="calibre2"><span class="none4">O yılın geri kalan kısmında, yürüyerek Palm Sprins’e ve oradan da kuzeye, Santa Barbara’ya giden ve yine yürüyerek geri dönen Paul, iki yüz milden fazla yol katetti.</span></p>

      <p class="calibre2"><span class="none4">‘66 yılının ilkbaharında ve yazında Tennessee, Memphis’e uçtu ve orada birkaç gün kaldıktan sonra, 288 mil yürüyerek St. Louis’ye gitti. St. Louis’den yola çıkıp yine yürüyerek Missouri, Kansas City’ye geldi ve ardından güneybatıya, Wichita’ya, Wichita’dan Oklahoma City’ye, Oklahoma City’den doğuya, Arkansas, Forth Smith’e gitti ve buradan Greyhound firmasına ait birkaç otobüsle aktarma yaparak, Bright Beach’e geri döndü.</span></p>

      <p class="calibre2"><span class="none4">Bu uzun yolculuğu sırasında, nadiren açık havada uyumuş, çoğu kez ucuz motellerle pansiyonlarda ve YMCA’lerde kalmıştı.</span></p>

      <p class="calibre2"><span class="none4">Hafif sırt çantasında, bir takım giysi, yedek çorap, birkaç şekerleme ve şişe suyu taşıyordu. Her gece, yolculuğunu bir kentte sona erdiriyor ve burada kaldığı yerde giysilerini yıkayıp diğerlerini giyiyordu. Geniş kırlıklarda, dağlarda, ovalarda yolculuk yaparak, çeşitli ürünlerin yetiştirildiği tarlalardan, büyük ormanlardan geçiyor ve geniş nehirleri aşıyordu. Ne göğün gürlediği, şimşeklerin çaktığı sert fırtınalar, ne ağaçların yapraklarını söken ve toprağı çıplak bırakan rüzgârlar ne de Cennet’i aydınlatan güneşin yakıcı sıcaklığı onu yolundan alıkoymaktaydı.</span></p>

      <p class="calibre2"><span class="none4">Bacak kasları, gördüğü bu manzaralar kadar sertleşmişti. Kalçaları granit taşlarına, baldırları mermer parçalarına, damarları sicimlere dönüşmüştü sanki.</span></p>

      <p class="calibre2"><span class="none4">Binlerce saat ayakta kalmasına karşın, neden yürüdüğünü nadiren düşünmekteydi. Yollarda bu soruyu ona soran insanlara bazı yanıtlar vermişti tabii, ama bu yanıtların hangisinin doğru olduğunu kendisi de bilmiyordu.</span></p>
    </div>

    <div class="s1">
      <p class="calibre2"><span class="none4">Bazen genç yaşından beri adım atamayan Perri için, onun içinde ukte kalan seyahat özlemine bir anlam katmak için yürüdüğünü düşünürdü. Bazen de birlikte paylaştıkları yaşamı anımsamak ya da bunu unutmak için yalnız kalmak amacıyla yürüdüğünü aklından geçirirdi. Veya düşüncesi huzur bulmak ya da macera aramak, tefekkür aracılığıyla idrake e</span><span class="none4">r</span><span class="none4">mek veya beynini tüm düşüncelerden arındırmak, dünyayı görmek ya da bundan kurtulmaktı belki. Belki de kasvetli bir alacakaranlıkta çakalların ona saldıracağını ya da bir şafak vakti aç bir dağ aslanının kendisinin üstüne atlayacağını veya sarhoş bir sürücünün onu ezeceğini umardı.</span></p>
    </div>

    <div class="s1">
      <p class="calibre2"><span class="none4">Sonuçta, yürümesinin nedeni yürüme eylemiydi. Yürüyüş onun için bir uğraş, gereksinim duyduğu bir amaçtı. Hareket düşünceyle eşdeğerdeydi. Yani melankolinin ilacı, deliliği önleyen bir şeydi.</span></p>

      <p class="calibre2"><span class="none4">Meşelerin, akça ağaçların, madronların ve tere ağaçlarının bulunduğu sisli tepelerle, boyları beş metreye ulaşan kızıl servilerin arasından ilerleyen Paul, 3 Ocak 1968 günü akşamı, gece orada kalacağı Weott’a ulaştı. Eğer bu yolculukta kuzeye gitmeyi amaçlasaydı, yaklaşık elli mil ilerideki Eureka’ya giderdi ve bunu, o kentteki Humboldt Körfezi’nden çıkarılan pavuryaları yemek için yapardı sadece, çünkü pavurya kendisiyle Perri’nin en sevdiği yiyeceklerden biriydi.</span></p>

      <p class="calibre2"><span class="none4">Motel odasından, Bright Beach’deki Hanna Rey’e telefon etti. Hanna hâlâ ara sıra evle meşgul oluyor, kendisi seyahatteyken onun özel hesabından faturaları ödüyor ve ona yokluğunda yer alan olaylarla ilgili bilgiler veriyordu. Paul o akşam Hanna’dan, Barty Lampion’ın kanser nedeniyle gözlerini kaybetmiş olduğunu öğrendi.</span></p>

      <p class="calibre2"><span class="none4">Ardından, Joey Lampion’ın ölümünden iki hafta sonra, Rahip Harrison White’a yazmış olduğu mektubu anımsadı. Bu mektubu Perri’nin de görüşünü almak için, onun öldüğü gün eve getirmiş, ama postalayamamıştı.</span></p>

      <p class="calibre2"><span class="none4">İlk paragraf hâlâ belleğindeydi</span><span class="none4">, çünkü bunu büyük bir dikkatle yazmıştı: Bu çok önemli günde en iyi dileklerimle. Size, bilmeden onun yaşamını etkilediğiniz ve kendisinin bu yaşam öyküsü sizi ilgilendirecek birisi olan, Agnes Lampion adındaki sıra dışı bir kadınla ilgili olarak yazıyorum.</span></p>

      <p class="calibre2"><span class="none4">Paul Baptist olmamasına ve kiliseye düzenli olarak gitmemesine karşın, üç yıldan fazla bir süre önce radyoda dinlediği ve o sıralarda derinden etkilendiği Rahip White’ın vaazının devamını oluşturacak konu için, Bright Beach’in sevgili Turtacı Bayan’ı Agnes’ın ona ilham vereceğini düşünmüştü. Ama şimdi düşündüğü şey, Agnes’ın yaşam öyküsünün Rahip White’a ne ifade edebileceği değil de, tüm yaşamını başkalarını rahatlatmak için harcayan Agnes’ı biraz olsun rahatlatabilmesi için, kendisinin şu sıralarda ne yapabileceğiydi.</span></p>

      <p class="calibre2"><span class="none4">Yol kenarındaki küçük bir lokantada akşam yemeği yedikten sonra motel odasına dönen Paul, yıllardır yıprattığı bir sürü haritanın en sonuncusunu, lime lime olan batı Amerika haritasını inceledi. Hava durumuna ve arazi koşullarına göre, Oregon, Spruce Hills’e on günde varabilirdi.</span></p>

      <p class="calibre2"><span class="none4">Jonas Salk’la tanışmak için La Jolla’ya yürümesinden bu yana, ilk kez özel amaçlı bir seyahat planlıyordu.</span></p>
    </div>

    <div class="s1">
      <p class="calibre2"><span class="none4">Çoğu gece, istediğinin yarısı kadar bile rahat uyuyamamasının nedeni, düşlerinde sık sık bomboş arazilerde yürüdüğünü görmesiydi. Bazen bu çöllük arazilerdeki tuz kaplı düzlükler her yöne uzanıyor, bir iki yerde ise rüzgârla aşınmış kayalıklar beliriyor ve bunların tümü acımasız bir güneşin altında kavruluyordu. Bazen de tuz kar yığınlarına ve kayalıklar da buzla kaplı dağ sırtlarına dönüşüyor ve her yer soğuk güneşle parlıyordu. Görünen manzaralar ne şekilde olursa olsun, daha hızlı yürüyecek isteğe ve enerjiye sahip olmasına karşın, düşlerinde hep yavaş yavaş yürüyor ve artık dayanılmaz bir öfkeye kapıldığında, yatak çarşafıyla örtüsünü tekmeleyerek, huzursuz ve sinirli bir halde uyanıyordu. Ama o gece Weott’ta, sabah kendisini kucaklayacak olan kızıl servilerin derin sessizliğinde, hiçbir düş görmeden uyudu.</span></p><br class="calibre3" id="calibre_pb_65" />
    </div>
  </div>
</body>
</html>
