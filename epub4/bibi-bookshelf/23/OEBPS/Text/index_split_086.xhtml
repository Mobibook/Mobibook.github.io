<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="http://calibre-ebook.com" name="generator" />

  <title>unnamed</title>
  <meta content="User" name="author" />
  <meta content="2015-1-7" name="creation-time" />
  <meta content="2015-1-13" name="revision-time" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="s1">
      <p class="calibre2"> </p>
    </div>

    <div class="s1">
      <h1 class="calibre2"><span class="none5">Bölüm</span> <span class="none5">83</span></h1>

      <p class="calibre2"> </p>

      <p class="calibre2"> </p>

      <p class="calibre2"><span class="none4">HER önemli günün görevi annesinin anısına yapılmaktaydı. Turtacı Bayan Servisleri için daima yeni formüller bulunuyor ve yeni yardımlar sağlanıyordu.</span></p>

      <p class="calibre2"><span class="none4">Barty’nin matematik dehası onlara çok yardımcı oluyordu tabii. Kör olmasına karşın, görenlerin görmediklerini kolayca algılayabilmekteydi. Tom Vanadium’la birlikte çalışırken, borsa tarihinde şimdiye dek görülmemiş çok başarılı yatırımlar geliştirmiş ve 1980’de yıllık ortalama olarak yüzde yirmi altı kâra geçmişlerdi. 1970’lerin enflasyonuna göre olağanüstü bir durumdu bu.</span></p>

      <p class="calibre2"><span class="none4">Agnes’ın ölümünü izleyen beş yıl boyunca, çok adlı aileleri hayli başarıya ulaşmıştı. Barty’yle Angel on beş yıl önce bir araya getirmişlerdi, ama o yağmurlu gecede Tom’un arka bahçede sözünü ettiği yazgı, kendisini göstermek için hiç acele etmiyor gibiydi. Barty görebilmek için acı vermeyen daha başka bir yöntem bulamadığından ötürü, hâlâ karanlık dünyasındaydı. Angel’ın, Cain’i ittiği büyük böceklerle dolu dünyaya bir başkasını itmesi için hiçbir neden yoktu. Yaşamlarında yer alan mucizeler yalnızca sevgi ve arkadaşlıkla ilgiliydi, ama her geçen günün sonunda, ileride mutlaka yeni mucizeler olacağına inanıyorlardı.</span></p>

      <p class="calibre2"><span class="none4">Barty’nin Angel’a evlenme teklif etmesine, onun bunu kabul etmesine ve evlenmelerine hiç kimse şaşırmamıştı, Barty’yle Angel evlendiklerinde, her ikisi de on sekiz yaşındaydı.</span></p>

      <p class="calibre2"><span class="none4">Fazla bir bedel ödenmesi gerekmeyen yalnızca bir saatlik sürede, gözlerinin olduğu dünyanın düşüncesinde yürüyen ve diğer dünyalardaki diğer Bartylerin gözlerini paylaşan Barty, Angel onun yanında mihraba doğru yürürken, kendisiyle birlikte yemin ederken ve evlilik yüzüğünü takması için ona parmağını uzatırken, en sonunda onu görebilmişti.</span></p>

      <p class="calibre2"><span class="none4">Yaradılışın sonsuz sayıdaki dünyalarında, Barty böylesine güzel ve ondan daha iyi kalpli hiçbir kadının olmadığına inanıyordu.</span></p>

      <p class="calibre2"><span class="none4">Törenin sonunda, yine karanlık dünyasına döndü. Karısının, onun her gününü aydınlatmasına karşın, 1986’nın Paskalyası’na dek bu dünyada yaşayacaktı yine.</span></p>

      <p class="calibre2"><span class="none4">Büyük, gürültülü ve neşeli evlilik töreni çitlerden arındırılmış bahçelerde sürdürülmekteydi. Annesinin adından öyle çok söz ediliyordu ki, bazen gerçekten de buradaymış gibi, onun varlığını yakından hissediyorlardı.</span></p>

      <p class="calibre2"><span class="none4">Birlikte geçirdikleri ilk gecenin sabah, ikisi de ne yapılması gerektiğ</span><span class="none4">ini birbirine söylemeden, Barty’l</span><span class="none4">ye Angel birlikte sessizce arka bahçeye gittiler ve güneşin doğuşunu en yüksek kameriyeden izlemek için, meşe ağacına tırmandılar.</span></p>

      <p class="calibre2"><span class="none4">Üç yıl sonra, 1986 Paskalyası’nın pazar günü, efsanevi tavşancık onlara bir armağan getirdi ve Angel o gün kızı Mary’yi doğurdu. “Bu ailede güzel, sıradan bir ad olmasının zamanı geldi artık.”</span></p>

      <p class="calibre2"><span class="none4">Yenidoğan kızını görmek isteyen Barty, diğer Bartylerin gözlerini paylaşırken, bu küçük, buruşuk yüzlü Mary’ye gün boyunca uzun süre bakıp durdu, ta ki dayanamayacağı bir migren ağrısı başlayana ve konuşmakta zorlanana dek.</span></p>

      <p class="calibre2"><span class="none4">Bu konuşma zorluğu birkaç dakika içinde geçmişti, ama Barty bu zorlu görme çabaları sonucunda felç olacağından ya da daha kötü bir durumla karşılaşacağından korkuyordu.</span></p>

      <p class="calibre2"><span class="none4">1993 Mayısı’nın bir öğleden sonrasına dek karanlıkta yaşayan Barty için, en sonunda o gün bir mucize gerçekleşti; Tom Vanadium bunu yıllar önce görmüştü.</span></p>

      <p class="calibre2"><span class="none4">Angel heyecandan soluk soluğa kalmış bir halde onu ararken, Barty garajların üstündeki Turtacı Bayan ofisinde Tom Vanadium’la muhabbet ediyordu. Alttaki garaj yıllar önce ikiye bölündüğünde, üstteki daire de genişletilmiş ve Tom’a çalışabileceği ayrı bir mekân sağlanmıştı.</span></p>

      <p class="calibre2"><span class="none4">Tom şimdi yetmiş altı yaşında olmasına karşın, hâlâ Turtacı Bayan Servisleri için çalışıyordu. Bu kuruluştaki elemanların emeklilikle ilgili bir yaş limiti olmadığından, Peder Tom da ölene dek çalışmayı planlıyordu. “Ve eğer o gün turta dağıtım günüyse, siz bunları dağıtana dek cesedimi olduğu yerde bırakın. Dağıtımın aksamasından sorumlu olmam böylece,” diyordu.</span></p>

      <p class="calibre2"><span class="none4">Üç yıl önce din adamlığı görevine geri dönen Tom, şimdi yine Rahip Tom’du ve isteği üzerine, Kilise onu Turtacı Bayan Servisleri kuruluşunun papazı yapmıştı.</span></p>

      <p class="calibre2"><span class="none4">Bir rastlantı sonucu, Barty’yle Tom o sırada, televizyonda görmüş oldukları bir kuantum fizikçisinden söz ediyorlardı; fizikçinin sunduğu bu belgesel program, yaratılan evrenin sırlarıyla kuantum mekaniğinin son icatları ve moleküler biyoloji arasındaki gizemli ilişki hakkındaydı. Fizikçinin ve birkaç meslektaşının iddiasına göre, kuantum kuramı daha derinlemesine anlaşıldığında, ileride, bilimle yazgı arasında şaşırtıcı bir bağlantı olduğu ortaya çıkacaktı.</span></p>

      <p class="calibre2"><span class="none4">Telaşla ofise giren Angel, soluk soluğa kalmış bir halde, “Çabuk gel! İnanılmaz bir şey bu. Harika bir şey. Bunu görmen gerek. Anladın mı, Barty, bunu görmen gerek,” dedi.</span></p>

      <p class="calibre2"><span class="none4">“Tamam.”</span></p>

      <p class="calibre2"><span class="none4">“Bunu görmen gerek diyorum sana.”</span></p>

      <p class="calibre2"><span class="none4">“Angel ne diyor?” diye sordu Barty, Tom’a. “Senin duyman gereken bir şey olduğunu söylüyor.” İskemlesinden kalkan Barty, tıpkı o gün eğlence treninde yaptığı gibi belleğinde dünyasını aydınlatmaya çalışarak, Angel’la Tom’u merdivenlerin altına dek izledikten sonra onlarla birlikte, meşe ağacının gölgeliğinde kalan arka bahçeye gitti; her şeyi görebiliyordu yine.</span></p>

      <p class="calibre2"><span class="none4">Mary orada oyun oynuyordu. Barty yedi yıldan beri göremediği kızını görünce, neredeyse dizlerinin üstüne çökecekti. Mary annesinin kopyasıydı; Angel’ın da üç yaşındayken en azından böyle görünmesi gerektiğini düşündü Barty… bu eve ilk kez 1968’de geldiği gün, mutfağı keşfederken ekmek kızartma makinesini bir Örtünün altında bulduğunda.</span></p>

      <p class="calibre2"><span class="none4">Eğer kızının görüntüsü onu dizlerinin üstüne çöktürürse, yedi yıldır göremediği karısının görüntüsü de onu çimenlerin üstüne sererdi.</span></p>

      <p class="calibre2"><span class="none4">Dört yaşındaki altın sarısı renkli av köpekleri Koko, çimenlikte sırtüstü yatmış, patilerini havaya kaldırmış, genç sahibesi Bayan Mary’nin onun tüylü karnını okşamasını bekliyordu.</span></p>

      <p class="calibre2"><span class="none4">“Tatlım,” dedi Angel kızına, “az önce Koko’yla oynadığın oyunu göstersene bize. Göster bunu bize, tatlım. Haydi. Göster bize.”</span></p>

      <p class="calibre2"><span class="none4">“Annem bunu fazla abartıyor,” dedi Mary babasına. “Anneni bilirsin, böyledir işte,” diye yanıtladı Barty. Bir sonraki uzun karanlıkta, küçük kızının ona destek olacak görüntüsünü belleğine iyice yerleştirmek isterken, hayli zorlanıyordu.</span></p>

      <p class="calibre2"><span class="none4">“Sen şu anda gerçekten görebiliyor musun, Baba?” “Evet, gerçekten görebiliyorum.” “Ayakkabılarımı beğendin mi?” “Çok güzel.” “Saçımın şeklini de…”</span></p>

      <p class="calibre2"><span class="none4">“Göster bize, göster bize, göster bize! ” diye ısrar etti Angel.</span></p>

      <p class="calibre2"><span class="none4">“Tamaaam,” dedi Mary. “Haydi oynayalım, Koko.”</span></p>

      <p class="calibre2"><span class="none4">Onun arkasından yuvarlanarak ayağa kalkan köpek, eğlenmeye hazır bir halde kuyruğunu sallamaya başladı.</span></p>

      <p class="calibre2"><span class="none4">Mary’nin elinde, Koko’nun tüm gün mutlulukla bunun peşinden koşuşturacağı, eğer ona izin verilirse bunu tüm gece çiğneyeceği ve çıkan ciyak ciyak sesle ev halkını uykusuz bırakacağı sarı vinil bir top vardı. “Bu topu istiyor musun?” diye sordu küçük kız Koko’ya.</span></p>

      <p class="calibre2"><span class="none4">Koko topu istiyordu tabii, hem de çok. Onu kesinlikle elde etmek zorundaydı ve Mary topu ileriye fırlatır gibi yaptığı sırada harekete geçti. Ama birkaç koşuşturmadan sonra, Mary’nin topu fırlatmadığını fark eden köpek, kuyruğunu sallayarak geri döndü.</span></p>

      <p class="calibre2"><span class="none4">Mary tam o anda ileriye doğru koşarak, “Yakala bakalım beni!” diye seslendi ona.</span></p>

      <p class="calibre2"><span class="none4">Yön değiştiren Koko, harika bir dönüşle küçük kızın arkasından koşmaya başladı.</span></p>

      <p class="calibre2"><span class="none4">Mary de aynen onun yaptığı gibi kendi çevresinde döndükten sonra, bu kez aniden sola doğru döndü…</span></p>

      <p class="calibre2"><span class="none4">… ve ortadan kayboldu.</span></p>

      <p class="calibre2"><span class="none4">“Aman, Tanrım,” dedi Tom Vanadium.</span></p>

      <p class="calibre2"><span class="none4">Kız ve sarı vinil top bir saniye önce buradaydılar. Bir sonraki saniye ise, sanki hiç burada değilmişler gibi, ortadan kaybolmuşlardı.</span></p>

      <p class="calibre2"><span class="none4">O sırada aniden duran Koko, şaşırarak, önce soluna, sonra da sağına baktı; sahibesi Bayan Mary’nin sesini duyabilmek için, sarkık kulaklarını hafifçe havaya dikmişti.</span></p>

      <p class="calibre2"><span class="none4">Mary köpeğin arkasında elinde topla bir anda ortaya çıkınca, şaşıran Koko ona doğru döndü ve yine bir koşuşturma başladı.</span></p>

      <p class="calibre2"><span class="none4">İyice afallayan Koko’yu annesiyle babasının yanına götürmeden önce, Mary üç kez ortadan kaybolmuş ve üç kez yeniden ortaya çıkmıştı. “Temiz iş, öyle değil mi?”</span></p>

      <p class="calibre2"><span class="none4">“Bunu yapabileceğini ne zaman fark ettin sen?” diye sordu Tom.</span></p>

      <p class="calibre2"><span class="none4">“Az önce,” dedi küçük kız. “Ben verandada oturmuş Popsicle yiyordum ve bunu yapabileceğimi düşündüm.”</span></p>

      <p class="calibre2"><span class="none4">Barty Angel’a, Angel da Barty’ye baktı; ardından, her ikisi de kızlarının önünde çimenlere diz çöktüler. Gülüyorlardı… ama sonra bu gülüşleri biraz değişti.</span></p>

      <p class="calibre2"><span class="none4">Her ikisinin de Angel’ın Enoch Cain’i itmiş olduğu büyük böcekler dünyasını düşündükleri kesindi. “Çok şaşırtıcı bir şey bu, tatlım, harika bir şey, yine de dikkatli olman gerekir,” dedi Angel.</span></p>

      <p class="calibre2"><span class="none4">“Ama korkutucu bir şey değil ki,” diye yanıtladı Mary. “Ben yalnızca bir süreliğine başka bir yere gidip, sonra geri dönüyorum. Bu tıpkı bir odadan diğerine gitmek gibi bir şey. Orada sıkışıp kalacak değilim ya.” Ardından, Barty’ye baktı. “Sen bunun nasıl olduğunu biliyorsun, Baba.”</span></p>

      <p class="calibre2"><span class="none4">“Biraz. Ama annenin kastettiği şey…”</span></p>

      <p class="calibre2"><span class="none4">“Onların bazıları kötü yerlerdir belki,” diye uyardı Angel kızını.</span></p>

      <p class="calibre2"><span class="none4">“Aa, tabii, biliyorum,” dedi Mary. “Ama orası kötü bir yerse, bunu önceden hissedebilirsin ve böylece kötü olmayan bir sonraki yere gidersin. Çok zor bir iş değil.”</span></p>

      <p class="calibre2"><span class="none4">Çok zor bir iş değil.</span></p>

      <p class="calibre2"><span class="none4">Barty kızını kucaklamak istiyordu. Ve kucakladı da. Angel’ı da kucakladı. Sonra da Tom Vanadium’u.</span></p>

      <p class="calibre2"><span class="none4">“Bir içkiye gereksinim duyuyorum ben,” dedi Rahip Tom.</span></p>

      <p class="calibre2"><span class="none4">Küçük lamba Mary Lampion da, tıpkı annesiyle babası gibi evde eğitiliyordu. Ama yalnızca okuma, yazma ve aritmetik öğrenmiyordu. Yavaş yavaş, hiçbir okulda öğretilmeyen şaşırtıcı birçok yetenek geliştiren Mary, aslında bu dünyada olan, ama görünmeyen başka dünyalara seyahat edip durarak, oraları keşfetmekteydi. Yine karanlık dünyasında yaşayan Barty de kızının bu dünyalarla ilgili olarak anlattıklarını dinlerken, onun aracılığıyla sanki gözlerini hiç kaybetmemiş gibi, her şeyi görebiliyordu.</span></p>

      <p class="calibre2"><span class="none4">1996’nın Noel akşamı, aile akşam yemeği için oturma odasında toplandı. Buradaki mobilyalar kenara çekilmiş ve herkesin sığması için odanın bir başından diğerine dek üç masa yerleştirilmişti.</span></p>

      <p class="calibre2"><span class="none4">Masa hazırlandıktan, şaraplar kadehlere doldurulduktan ve Mary dışındaki herkes iskemlesine oturduktan sonra, “Ben şükran duasına başlamadan önce, kızım küçük bir gösteri sunmak istediğini söyledi bana,” dedi Angel. “Bunun neyle ilgili olduğunu bilmiyorum, ama Mary şarkı söylemeyeceği, dans etmeyeceği ve şiir okumayacağı konusunda güvence veriyor.”</span></p>
    </div>

    <div class="s1">
      <p class="calibre2"><span class="none4">Masanın başında oturan Barty, Mary’nin arkadan ona doğru yaklaştığını tam kendisine dokunacakken fark e</span><span class="none4">t</span><span class="none4">mişti. Eliyle onun kolunu tutan Mary, “Baba, iskemleni masadan biraz uzaklaştırdıktan sonra, kucağına oturmama izin verir misin?” diye sordu.</span></p>
    </div>

    <div class="s1">
      <p class="calibre2"><span class="none4">Söylenileni yapan Barty, “Eğer bu bir gösteriyse, ben de bunun baş aktörüyüm demek,” dedi. “Ama benim asla kravat takmadığımı unutma.”</span></p>

      <p class="calibre2"><span class="none4">Mary, “Seni seviyorum, Baba,” dedikten sonra, avuçlarını onun şakaklarına dayadı.</span></p>

      <p class="calibre2"><span class="none4">Barty’nin dünyası bir anda eskisi gibi aydınlanmıştı. Önce, ellerini onun şakaklarından çekerken gülümseyerek kucağında oturan Mary’sini, sonra aile bireylerinin yüzlerini ve ardından, üstüne Noel süsleri ve titrek ışıklı mumlar yerleştirilmiş olan yemek masasını gördü.</span></p>

      <p class="calibre2"><span class="none4">“Sen artık hep göreceksin,” dedi Mary. “Diğer dünyalardaki senelerden alınan bir görme duyusu paylaşımı bu, ama bunu yitirmemek için herhangi bir çaba göstermene gerek yok artık. Baş ağrıları çekmeyeceksin. Hiçbir sorun olmayacak. Mutlu Noeller, Baba.”</span></p>

      <p class="calibre2"><span class="none4">O yıl otuz bir yaşında olan Barty Lampion, kısa süreli görmeler dışında yirmi sekiz yıldan fazla bir süre körlüğü yaşadıktan sonra, on yaşındaki kızı sayesinde, görme duyusuna yeniden kavuşmuştu.</span></p>

      <p class="calibre2"><span class="none4">1996’dan 2000’e dek geçen her gün boyunca sürdürülen görevler, Agnes Lampion’ın, Joey Lampion’ın, Harrison White’in, Seraphim White’ın, Jacob Isaacson’ın, Simon Magusson’ın, Tom Vanadium’un, Grace White’in ve Wally Lipscomb’un anılarını yaşatmak içindi; onlar çevrelerindeki kişilere öylesine çok şey vermişlerdi ki… ama belki de başka dünyalarda yaşamakla birlikte, bu dünyadan gitmişlerdi artık.</span></p>

      <p class="calibre2"><span class="none4">Üç sıfırlı yılın Şükran Günü yemeğinde, yine uç uca yerleştirilen üç masada oturdukları sırada, şimdi on dört yaşında olan Mary Lampion, balkabağı turtası hakkında ilginç bir açıklama yaptı. Kendisi dışında kimsenin gidemediği yerlere yaptığı seyahatlerde, bu sonsuz sayıdaki dünyaların ancak küçük bir kısmını keşfettiği büyüleyici yedi yılın ardından, tıpkı Barty’nin annesinin de ölüm yatağındayken oğluna söylediği gibi, hiç kuşkusuz sezinlediği bir şeyden söz ediyordu Mary; tüm bu dünyaların ötesinde, özel bir tek yer, parlak bir tek dünya vardır. “Ve bana yeterli bir süre verirseniz, oraya da nasıl gidileceğini bulur, o dünyayı görürüm.”</span></p>

      <p class="calibre2"><span class="none4">Paniğe kapılan annesi, “Ama ölmeden,” dedi.</span></p>

      <p class="calibre2"><span class="none4">“Aaa, tabii,” diye yanıtladı Mary, “ölmeden. Oraya gitmenin kolay bir yolu bu. Ben bir Lampion’ım, öyle değil mi? Eğer bundan sakınmak istesek bile, kolay yolu mu seçeriz biz? Meşe ağacına tırmanmak için, babam da en kolay yolu mu seçmişti?”</span></p>

      <p class="calibre2"><span class="none4">Barty bir tek koşul öne sürdü. “Ölmeden… ve geri gelebileceğinden emin olduğun zaman.”</span></p>

      <p class="calibre2"><span class="none4">“Eğer oraya gitmeyi başarırsam, geri dönerim,” diye söz verdi Mary ailesine. “Konuşacak ne çok şey olacağını bir düşünsenize. Belki de Öbür Dünya’dan yeni turta tarifleri bile alabilirim.</span></p>
    </div>

    <div class="s1">
      <p class="calibre2"><span class="none4">Ejderha Yılı olan 2000’in ardından, sessizce Yılan Yılı geliyor ve ondan sonra da At Yılı. Her geçen gün, bizden önce ölenlerin anısına görevler sürdürülüyor; kendi görevlerini sürdüren Mary de sizlerin arasında. Onun ne kadar özel birisi olduğunu şimdilik yalnızca ailesi biliyor. Ama çok önemli bir günde, bunu herkes öğrenecek.</span></p>
    </div>

    <div class="s1">
      <p class="calibre2"> </p><br class="calibre3" id="calibre_pb_86" />
    </div>
  </div>
</body>
</html>
