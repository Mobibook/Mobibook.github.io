<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="http://calibre-ebook.com" name="generator" />

  <title>unnamed</title>
  <meta content="User" name="author" />
  <meta content="2015-1-7" name="creation-time" />
  <meta content="2015-1-13" name="revision-time" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="s1">
      <p class="calibre2"> </p>
    </div>

    <div class="s1">
      <h1 class="calibre2"><span class="none5">Bölüm</span> <span class="none5">3</span></h1>

      <p class="calibre2"> </p>

      <p class="calibre2"> </p>

      <p class="calibre2"><span class="none4">OREGON kıyılarının ilk çağlardan kalma ormanları büyük, yeşil bir katedral gibi, tepelere doğru uzanarak, bölgeyi bir ibadethane kadar sessizleştiriyordu. Yükseklerdeki zümrüt rengi doruklarda av arayan siyah tüylü, kara meleğe benzer bir şahin süzülerek uçmaktaydı.</span></p>

      <p class="calibre2"><span class="none4">Aşağıdaki düzlükte hiçbir vahşi hayvan yoktu; bu önemli gün sakin geçecek gibi görünüyordu. Gecenin sona ermesiyle birlikte dağılan sisin beyazımsı kalıntısı ormanın derinliklerine yayılmış ve hareketsiz bir biçimde çevreyi kaplamıştı. Tek duyulan ses, çamlardan yere dökülen taze iğne yaprakların ayakaltında ezilirken çıkardığı sesle, deneyimli yürüyüşçülerin soluklarının sesiydi.</span></p>

      <p class="calibre2"><span class="none4">O sabah saat dokuzda, Junior Cain’le karısı Naomi, Chevy Suburbanlarını toprak bir yolun kenarına park etmişler ve yaya olarak doğal patikaları izleyip, uçsuz bucaksız ağaçlıkların içine, kuzeye doğru ilerlemeye başlamışlardı. Öğle olmasına karşın, güneş ormanlık alanın çoğu bölümünü ancak kısmen aydınlatabiliyordu.</span></p>

      <p class="calibre2"><span class="none4">Yürüyüş sırasında Junior önde gittiği zaman, genellikle aralarında, kendisi durduğunda ve arkasına dönüp baktığında Naomi’nin ona yaklaşmakta olduğunu görebilecek bir mesafe bırakırdı. Naomi, gün ışığında olduğu kadar karanlıkta da pırıl pırıl parlayan altın sarısı saçlara ve yetişmekte olan genç oğlanların düşlerini süsleyen, erişkin erkeklerde ise hayranlıkla karışık bir saygı uyandıran kusursuz bir yüze sahipti. Bazı yürüyüşlerde Naomi önde gittiği zaman onu izleyen Junior, karısının kıvrak vücuduna kendisini öylesine kaptırırdı ki, çevrenin yeşilliğine, iri ağaçlara, gür çalılıklara ve çiçek açmakta olan fundalıklara neredeyse hiç dikkat etmezdi.</span></p>

      <p class="calibre2"><span class="none4">Junior kalbini Naomi’nin yalnızca fiziksel güzelliğine kaptırmakla kalmamış, aynı zamanda onun zarif, çevik, güçlü ve kararlı hareketlerinden de etkilenmişti; tıpkı bu taşlı yolları ve dik bayırları fethedercesine yürüdüğünde olduğu gibi. Genç kadın sadece zorlu yürüyüşlerin üstesinden gelmekle kalmaz, yaşamın tüm güçlüklerine karşı daima coşkulu, arzulu, zeki ve cesaretli tavırlarla yaklaşırdı.</span></p>

      <p class="calibre2"><span class="none4">Evleneli on dört ay olmuştu, ama karısına duyduğu sevgi her geçen gün daha da güçleniyordu. Henüz yirmi üç yaşında olan Junior, bazen, Naomi’ye duyduğu bu hislerin bir gün yüreğine sığmayacağından korkmaktaydı.</span></p>

      <p class="calibre2"><span class="none4">Naomi’nin peşinden, bazıları Junior’dan daha yakışıklı, çoğu daha akıllı ve neredeyse tümü daha zengin bir sürü erkek koşmuştu. Ama yine de Naomi yalnızca onunla evlenmek istemişti ve bunun nedeni şu anda sahip olduğu ya da bir gün sahip olacağı şeyler değildi; genç kadın onun “parlak birisi” olduğunu iddia ediyordu.</span></p>

      <p class="calibre2"><span class="none4">Junior bir fizyoterapistti ve mesleğinde hayli iyiydi; hastaları daha çok, yitirdikleri fiziksel gücü yeniden kazanmaya çalışan kaza ve felç kurbanlarıydı. Kendisi bu meslekte oldukça iyi para kazanıyordu, ama bir malikâneye asla sahip olamayacağı da kesindi.</span></p>

      <p class="calibre2"><span class="none4">Şans eseri, Naomi’nin de pahalı zevkleri yoktu. Şampanya yerine birayı yeğler, elmasların yanına bile yaklaşmaz ve Paris’i görüp görmemeye aldırmazdı. Doğaya hayran olan Naomi, yağmurda yürümeyi, kumsalları ve kitapları severdi.</span></p>

      <p class="calibre2"><span class="none4">Yürüyüş yaparken, eğer izledikleri kolay bir patikaysa, genellikle şarkı söylerdi. En çok sevdiği iki şarkı “Gökkuşağının Üstünde Bir Yerde” ve “Ne Harika Bir Dünya”ydı. Naomi’nin sesi bir kaynak suyu kadar berrak ve gün ışığı kadar sıcaktı. Junior şarkı söylemesi için, çoğu kez onu yüreklendirirdi, çünkü onun şarkılarında yaşam sevgisini ve kendisine de bulaşan yaygın sevinci hissederdi.</span></p>

      <p class="calibre2"><span class="none4">Ocak ayının bu günü mevsim normalinin çok üstünde, on beş derece sıcaklıkta olduğundan ve kendileri de yükseklerdeki kar bölgesinden çok daha aşağıda yürüyeceklerinden ötürü, şortlarını ve tişörtlerini giymişlerdi. Yürüyüşün o hoş sıcaklığı, vücut kasları çalışırken sezinledikleri o tatlı ağrı, çam kokusuyla dolu ormanın havası, Naomi’nin çıplak bacaklarının kusursuz zarafeti, onun o güzel şarkısı: Eğer cennet varsa, bu demek olmalıydı işte.</span></p>

      <p class="calibre2"><span class="none4">Gece kamp kurmayacakları ve yalnızca günlük yürüyüş yaparak hoşça zaman geçirecekleri için, yükleri hafifti; her ikisinin sırt çantasında da sadece ilk yardım kiti, içme suyu ve öğle yemeği vardı. Öğleyi biraz geçe, şimdiye dek izledikleri yoldan daha değişik bir yola gelmişlerdi; ormanlığın içine doğru daralarak yılan gibi kıvrılan bu patikayı izledikten sonra, haritalarında doruk noktası olarak belirtilen ve kırmızı üçgenle gösterilen bir yangın kulesine ulaştılar.</span></p>

      <p class="calibre2"><span class="none4">Katranlı kalaslardan inşa edilmiş olan, yaklaşık on iki metre yüksekliğindeki kule geniş bir dağ sırtındaydı. En üst kısmında düz bir platform olmasına karşın, yukarılara doğru sivriliyordu. Düz platformun ortasında da, yekpare pencereli, kapalı bir gözlem odası vardı.</span></p>

      <p class="calibre2"><span class="none4">Bölgenin toprağı taşlı ve alkalik olduğu için, buradaki ağaçların çoğu yalnızca otuz metre uzunluğunda, yani daha aşağı yamaçlarda yetişen, canavara benzer birçok yağmur ormanı ağacının yarı boyundan biraz daha fazlaydı. Kırk beş metre yükseklikte de kule bulunuyordu.</span></p>

      <p class="calibre2"><span class="none4">Kulenin dış kısmını çevrelemek yerine bunun alt kısmından yükselen dik merdivenler üstteki platformun ortasında son buluyordu. Birkaç çökük basamakla gevşek korkuluğun dışında merdivenin durumu iyiydi, ama iki kat çıktıktan sonra, Junior tedirgin olmuştu. Bu tedirginliğinin kesin nedenini anlayamamakla birlikte, içgüdüsü ona dikkatli davranmasını söylüyordu. Çünkü sonbahar ve kış yağmurlu geçmişti; yangın tehlikesi fazla değildi, ama kule son zamanlarda terk edilmiş durumdaydı. Daha önceleri ise, gerçek işlevinin yanı sıra buraya kadar ulaşmaya cesaret edenlere bir gözlem evi görevi de yapmaktaydı.</span></p>

      <p class="calibre2"><span class="none4">Merdivenler gıcırdıyor ve tıpkı ağır soluk sesleri gibi ayak sesleri de bu yarı kapalı mekânın boşluğunda yankılanıp duruyordu.</span></p>

      <p class="calibre2"><span class="none4">Aslında bu seslerin hiçbiri korku nedeni değildi. Ama yine de…</span></p>

      <p class="calibre2"><span class="none4">Junior, Naomi’nin arkasından merdivenleri çıkmaya başladı; takoz biçimi açıklıkların arasındaki kafesli çerçeveler gittikçe daraldıkları ve gün ışığını neredeyse içeri geçiremedikleri için, kulenin alt kısımları hayli loştu, ama el feneri kullanmaya gerek duyulacak kadar karanlık değildi.</span></p>

      <p class="calibre2"><span class="none4">Katranın keskin kokusu, böylesine güçlü bir tahta ziftiyle kaplanmış kalaslarda olmaması gereken, ağır bir küf ve mantar kokusuyla karışmıştı şimdi.</span></p>

      <p class="calibre2"><span class="none4">Arkalarından onları izleyerek sessizce merdivenleri tırmanan birisini bulacağını uman Junior, siyah kirişlerin arasından aşağıya bakmak amacıyla durdu. Ama görebildiği kadarıyla izlenmiyorlardı.</span></p>

      <p class="calibre2"><span class="none4">Kendilerine eşlik edenler yalnızca örümceklerdi. Etraftaki sayısız, desen desen örümcek ağından anlaşıldığı kadarıyla, aylardır olmasa bile, haftalardır buraya hiç kimsenin gelmediği belliydi. Ölülerin ruhları çağrıldığında hissedilen o soğuk ve belirsiz ruh buğusuna benzeyen bu örümcek ağları yüzlerine değiyor ve bunların çoğu giysilerine yapıştığı için, her ikisi de karanlıkta bile, paramparça kefenleriyle mezardan kalkan iki ölüyü andırıyorlardı.</span></p>

      <p class="calibre2"><span class="none4">Kulenin çapı daraldıkça aynı oranda daralan ve dikleşmeye başlayan merdivenler gözlem platformunun yaklaşık iki buçuk, üç metre altında son bulmuştu. Buradan, yukarıdaki gizli bir kapıya dek bir seyyar merdiven uzanıyordu.</span></p>

      <p class="calibre2"><span class="none4">Çevik hareketlerle merdivenin üstüne tırmanan ve sonra kapıdan geçerek gözlem platformuna çıkan karısını izleyen Junior, tırmandığı merdivenlerden değil de karşısında gördüğü manzaradan ötürü, neredeyse soluksuz kalmıştı.</span></p>

      <p class="calibre2"><span class="none4">Dağ sırtının doruk noktasından on beş kat ve en uzun ağaçlardan beş kat daha yukarıda olan bu kuleden, hem doğudaki puslu bölge ve hem de birkaç mil ileride, batıdaki gerçek denize doğru uzanan sonsuz çam ormanlarının oluşturduğu yeşil deniz görünüyordu.</span></p>

      <p class="calibre2"><span class="none4">“Ah, Eenie,” diye bağırdı Naomi, “manzara olağanüstü!”</span></p>

      <p class="calibre2"><span class="none4">Herkes gibi ona Junior demek istemeyen Naomi, kocasına Eenie derdi ve Enoch Cain Jr., gerçek adı olan Enoch’u hiç kimsenin kullanmasına izin vermezdi.</span></p>

      <p class="calibre2"><span class="none4">Herkesin bir tersliği vardı işte. En azından bir kamburla ya da üçüncü bir gözle doğmamıştı çok şükür.</span></p>

      <p class="calibre2"><span class="none4">Birbirlerinin üstündeki örümcek ağlarını temizleyip, ellerini şişe suyuyla yıkadıktan sonra, peynirli sandviçten ve biraz kuru meyveden oluşan öğle yemeklerini yediler.</span></p>

      <p class="calibre2"><span class="none4">Yemek yedikleri sırada da gözlem platformunu bir iki kez dolaşarak, bu muhteşem manzaranın tadını çıkardılar. İkinci dolaşmalarında, bir elini tahta parmaklığa dayayan Naomi, bunun bazı çubuklarının çürümüş olduğunu fark etti. Ama parmaklığa dayanmadığı için, aşağıya düşme tehlikesi yoktu. Dışarıya doğru sarkan tahta kazıklardan biri çatırdamaya başlayınca, yine de parmaklığın kenarından aniden geri çekildi.</span></p>

      <p class="calibre2"><span class="none4">Bu arada Junior hayli tedirgin olmuş ve hemen kuleden ayrılmayı ve yemeklerini aşağıda bitirmeyi istemişti. Heyecandan titreyip duruyordu; ağzı kupkuruydu ve bunun yediği peynirle hiçbir ilgisi yoktu.</span></p>

      <p class="calibre2"><span class="none4">Kendi kulağına bile garip gelen titrek bir sesle, “Seni neredeyse kaybedecektim” dedi Naomi’ye.</span></p>

      <p class="calibre2"><span class="none4">“Aman, Eenie, ben parmaklığa yaklaşmadım ki.”</span></p>

      <p class="calibre2"><span class="none4">“Çok yaklaştın, çok.”</span></p>

      <p class="calibre2"><span class="none4">Junior kuleye tırmanırken hiç terlememesine karşın, şimdi alnının ter içinde kaldığını hissediyordu.</span></p>

      <p class="calibre2"><span class="none4">Gülümseyen Naomi, bir kâğıt peçeteyle onun alnını sildi. “Ne kadar tatlısın. Ve ben de seni çok seviyorum.”</span></p>

      <p class="calibre2"><span class="none4">Junior karısına sımsıkı sarıldı. Naomi kollarındayken, onun değerini daha iyi anlıyordu.</span></p>

      <p class="calibre2"><span class="none4">“Haydi, aşağıya inelim,” diye ısrar etti.</span></p>

      <p class="calibre2"><span class="none4">Kocasının kollarından kurtularak, bir lokma sandviç ısıran ve ağzı doluyken bile konuştuğu sırada güzel görünmeyi başaran genç kadın, “Pekâlâ, ama bu sorunun ne kadar kötü olduğunu görmeden aşağıya inemeyiz,” dedi.</span></p>

      <p class="calibre2"><span class="none4">“Hangi sorun bu?”</span></p>

      <p class="calibre2"><span class="none4">“Parmaklık sorunu. Belki tek tehlikeli kısım burasıdır, ama belki de tüm parmaklık çürümüştür. Uygarlığa geri döndüğümüzde, bu sorunu bildirmek için orman korumaya telefon edeceğimiz zaman, bunun boyutlarını bilmemiz gerekir.”</span></p>

      <p class="calibre2"><span class="none4">“Neden onlara yalnızca telefon ederek sorunu bildirmiyoruz da, geri kalan kontrolü kendilerinin yerine biz yapıyoruz?”</span></p>

      <p class="calibre2"><span class="none4">Gülmeye başlayan Naomi, sol kulak memesini tutup çekti. “Ding, dong. Evde kimse yok mu? Sivil sorumluluk sözcüğünün anlamını kimin bildiği konusunda bir anket yapıyorum.”</span></p>

      <p class="calibre2"><span class="none4">Junior kaşlarını çattı. “Onları telefonla aramak, yeterli bir sorumluluktur.”</span></p>

      <p class="calibre2"><span class="none4">“Ama biz bu konuda ne kadar bilgili olursak, o kadar güvenilir oluruz ve ne kadar güvenilir olursak, onlarla yalnızca dalga geçen çocuklar olduğumuzu düşünmeleri olasılığı da o kadar azalır.”</span></p>

      <p class="calibre2"><span class="none4">“Delilik bu.”</span></p>

      <p class="calibre2"><span class="none4">“Zararlı mı, yoksa zararsız mı?”</span></p>

      <p class="calibre2"><span class="none4">“Ne?”</span></p>

      <p class="calibre2"><span class="none4">“Eğer bu delilikse, türünü anlayamadım da.” Sandviçini bitiren Naomi, parmaklarını yaladı. “Düşünsene, Eenie. Ya buraya çocuklu bir aile gelirse?”</span></p>

      <p class="calibre2"><span class="none4">Junior’ın onun hiçbir isteğini geri çevirmemesinin nedenlerinden biri de Naomi’nin aslında kendisi için herhangi bir şey istememesiydi.</span></p>

      <p class="calibre2"><span class="none4">Kapalı gözlem alanını çevreleyen platform yaklaşık üç metre genişliğindeydi. Zemin sert ve güvenli görünüyordu. Sorun yalnızca parmaklıktaydı.</span></p>

      <p class="calibre2"><span class="none4">“Tamam,” dedi Junior isteksizce. “Ama parmaklığı ben kontrol edeceğim ve sen de duvar kenarında duracaksın. Orası daha güvenli,”</span></p>

      <p class="calibre2"><span class="none4">Sesini alçaltan ve mağara insanı sesiyle konuşan Naomi, “Adam vahşi kaplanla boğuşur. Kadın onu seyreder,” dedi.</span></p>

      <p class="calibre2"><span class="none4">“Doğanın yasası böyle.”</span></p>

      <p class="calibre2"><span class="none4">Hâlâ konuşmayı sürdüren Naomi, “Adam doğanın yasası böyle, diyor. Ama kadına göre, bu yalnızca bir eğlence,” diye devam etti.</span></p>

      <p class="calibre2"><span class="none4">“Sizi eğlendirmekten daima mutluluk duyarım, bayan.”</span></p>

      <p class="calibre2"><span class="none4">Junior tüm parmaklığı kontrol ettiği sırada, Naomi onun arkasında durdu. “Dikkat et, Eenie.”</span></p>

      <p class="calibre2"><span class="none4">Parmaklığın rüzgâra maruz kalmış olan üst kısmı aşınmıştı. Junior aşağıya düşmekten çok, eline kıymıkların batmasından korkuyordu. Platformun kenarından bir kol boyu uzakta durup yavaşça hareket ederek ve parmaklığı sürekli sallayarak, daha başka gevşek ya da çürük çubuklar olup olmadığını aradı.</span></p>

      <p class="calibre2"><span class="none4">İki dakika içinde platformu dolaşmış ve Naomi’nin çürük tahta çubuğu bulduğu noktaya gelmişlerdi. Parmaklığın tek zayıf noktası buydu.</span></p>

      <p class="calibre2"><span class="none4">“Artık tatmin oldun mu?” diye sordu Junior. “Haydi, aşağıya inelim.”</span></p>

      <p class="calibre2"><span class="none4">“Tabii, ama önce yemeğimizi bitirelim.” Naomi sırt çantasından bir paket kuru kayısı çıkardı.</span></p>

      <p class="calibre2"><span class="none4">“Aşağı inmemiz gerek,” diye ısrar etti Junior.</span></p>

      <p class="calibre2"><span class="none4">Torbayı sallayıp içinden iki kayısı çıkaran Naomi, bunları onun eline verdi. “Bu manzarayla henüz işim bitmedi. Oyunbozanlık yapma, Eenie. Burasının güvenli olduğunu biliyoruz şimdi.”</span></p>

      <p class="calibre2"><span class="none4">“Peki.” Junior ısrarından vazgeçmişti. “Ama parmaklığın sağlam olduğunu bildiğimiz yerine bile dayanma.”</span></p>

      <p class="calibre2"><span class="none4">“Sen harika bir anne olursun.”</span></p>

      <p class="calibre2"><span class="none4">“Evet, ama emzirme konusunda zorluk çekerim.”</span></p>

      <p class="calibre2"><span class="none4">Bu şahane manzarayı seyretmek için, birkaç adımda bir durarak platformu bir kez daha dolaştıklarında, Junior’ın tedirginliği çabucak yok olmuştu. Naomi’nin eşliği onu daima sakinleştirirdi.</span></p>

      <p class="calibre2"><span class="none4">Genç kadın kocasına bir kayısı daha verince, Junior birbirlerine pasta yedirdikleri düğün törenlerini anımsadı. Naomi’yle geçen bir yaşam sonsuz bir balayıydı.</span></p>

      <p class="calibre2"><span class="none4">En sonunda yine parmaklığın o çürük noktasına geldiler.</span></p>

      <p class="calibre2"><span class="none4">Tam o sırada, Junior Naomi’yi aniden ve çok sert bir biçimde itekledi; genç kadının ayakları yerden kesilmiş, gözleri öfkeden faltaşı gibi açılmış ve daha yarısını çiğnediği kayısı şaşkınlıktan açık kalan ağzından yere düşmüştü. Naomi sırtüstü parmaklığa çarptı.</span></p>

      <p class="calibre2"><span class="none4">Bir an, Junior parmaklığın onu tutacağını düşündü, ama tahta çubuklar koptuğu ve tırabzan kısmı çatladığı için platformdan sırtüstü fırlayan Naomi, paramparça olan tahta parçalarıyla birlikte aşağıya düşmeye başladı ve öylesine şaşkındı ki, bu uzun düşüşün ancak üçte bir kısmında çığlık atabildi.</span></p>

      <p class="calibre2"><span class="none4">Junior ise onun zemine çarptığını duymamış, ama çığlığın aniden kesilmesi sonucunda bunun gerçekleştiğini anlamıştı.</span></p>

      <p class="calibre2"><span class="none4">Kendisi de şaşkınlık içindeydi. Özellikle hazırlıksız bir anda ve böylesine şiddet içeren bir hareketin riskleriyle yararlarını analiz edecek zamandan yoksunken, soğukkanlı bir cinayet işleyebileceğinin farkında bile olmamıştı.</span></p>

      <p class="calibre2"><span class="none4">Solukları düzeldikten ve bu şaşırtıcı cesaretini kendi kendine kabullendikten sonra, platformda ilerleyerek parmaklığın kırık kısmının önünden geçti ve daha güvenli bir yere geldiğinde, eğilip aşağıya baktı.</span></p>

      <p class="calibre2"><span class="none4">Naomi koyu yeşil çimenler ve taşlarla kaplı zeminin üzerindeki minicik, solgun bir nokta gibiydi. Sırtüstü yatıyordu. Bacağının biri garip bir açıyla vücudunun altında kalmıştı. Sağ kolu yana kaymış, sol kolu ise sanki el sallarmış gibi havaya kalkmıştı. Işık saçan bir haleye benzer sarı saçları başını çevrelemekteydi.</span></p>

      <p class="calibre2"><span class="none4">Junior Naomi’yi öylesine çok seviyordu ki, ona bakmaya bile dayanamadı. Parmaklıktan geri çekilip platformu geçtikten sonra, yere oturarak sırtını gözlem evi bölümünün duvarına dayadı. Ve ardından, bir süre çılgın gibi ağlayıp durdu. Naomi’yi kaybetmekle, karısından, arkadaşından ve sevgilisinden, hatta can yoldaşından bile daha fazlasını kaybetmişti. Başka bir deyişle, kendi benliğinin büyük bir kısmından yoksundu artık. Sanki bedeninin derinliklerinde bir yerlerden canı çıkarılmış ve bunun yerini bomboş, karanlık ve soğuk bir ikinci benlik almıştı. Korku ve umutsuzluk içinde, intiharı düşündü.</span></p>

      <p class="calibre2"><span class="none4">Sonra kendini daha iyi hissetti.</span></p>

      <p class="calibre2"><span class="none4">Çok iyi değildi, ama kesinlikle daha iyi sayılırdı.</span></p>

      <p class="calibre2"><span class="none4">Naomi kuleden baş aşağı düşmeden önce, kuru kayısı torbasını da elinden düşürmüştü. Sürünerek torbaya doğru uzanan Junior, bunun içinden bir kayısı çıkarıp ağzına attı ve yavaşça çiğnediği lokmanın tadını çıkarmaya başladı. Kuru kayısı tatlıydı.</span></p>

      <p class="calibre2"><span class="none4">Ardından, yine sürünerek, çökmüş parmaklığın bir kez daha yanına gidip, metrelerce aşağıda cansız yatmakta olan kaybettiği aşkına baktı. Naomi’nin, ona ilk kez baktığı durumda olduğu kesindi.</span></p>

      <p class="calibre2"><span class="none4">Onun dans etmesini beklemiyordu, tabii. On beş kat yükseklikten düşen birisinde dans edecek hal kalmazdı ki.</span></p>

      <p class="calibre2"><span class="none4">Bu kadar yüksekten hiç kan göremiyordu, ama biraz kan akmış olduğundan emindi.</span></p>

      <p class="calibre2"><span class="none4">Hava sakindi; şimdiye dek hafif bir meltem bile esmemişti. Ormanda nöbet tutar gibi duran köknar ve çam ağaçları, Easter Adası’na bakan o gizemli mezar taşları kadar hareketsizdi.</span></p>

      <p class="calibre2"><span class="none4">Naomi ölmüştü. Daha birkaç dakika öncesine dek öylesine canlıyken şimdi yoktu artık. Düşünülemeyecek bir şeydi bu.</span></p>

      <p class="calibre2"><span class="none4">Gökyüzünün rengi, annesinin parlak mavi çay takımının tonundaydı. Doğu yönünde koyu kremaya benzer öbek öbek bulutlar toplanmıştı. Güneş ise tereyağı gibiydi.</span></p>

      <p class="calibre2"><span class="none4">Açlığını bastırmak için, bir kayısı daha yedi.</span></p>

      <p class="calibre2"><span class="none4">Yukarıda şahinler uçmuyordu. Ve çevrede hiçbir hareket yoktu.</span></p>

      <p class="calibre2"><span class="none4">Aşağıda, yerde yatan Naomi de hâlâ cansızdı.</span></p>

      <p class="calibre2"><span class="none4">Yaşam ne kadar garipti. Ne kadar kırılgan. İnsan az sonra ne tür gelişmelerle karşılaşacağını asla bilemiyordu.</span></p>

      <p class="calibre2"><span class="none4">Junior’ın geçirdiği şok şimdi derin bir kaygıya dönüşmüştü. Yazgıyla yönetilen bu dünyanın hayli gizemli olduğunu ilk gençlik çağlarından beri anlamış bulunuyordu. Ve şu anda yaşadığı trajedi nedeniyle, insan aklının ve kalbinin en azından yaradılışın geri kalanı kadar gizemli olduğunu fark etmişti.</span></p>

      <p class="calibre2"><span class="none4">Junior Cain’in böylesine ani ve delice bir davranışta bulunabileceğini kim düşünebilirdi ki? Naomi düşünemezdi. Aslında Junior bile düşünemezdi. Karısına nasıl çılgınca âşık olmuş, ona nasıl büyük bir sevgiyle yaklaşmıştı. Onsuz yaşayamayacağını düşünürdü. Ama yanılmıştı demek. Naomi aşağıda yatıyordu ve ölmüştü; kendisi ise buradaydı ve yaşıyordu. Bir anlık intihar içgüdüsü yok olmuştu ve şimdi bu trajedinin her nasılsa üstesinden geleceğini, çektiği acının en sonunda azalacağını, sevdiğini kaybetme duygusunun zamanla yok olacağını ve hatta günün birinde yine bir başkasını sevebileceğini biliyordu.</span></p>

      <p class="calibre2"><span class="none4">Aslında, bu derin acısına ve kederine karşın, gelecekle ilgili düşünceleri, uzun süredir hissetmediği bir iyimserlik, ilgi ve heyecan doluydu. Eğer şu anda hissetmeyi başarabildiği buysa, şimdiye dek sahip olduğunu sandığı kişilikten daha değişik kişiliğe sahip birisiydi; daha karmaşık ve daha dinamik yapılı bir adamdı yani. Oooo.</span></p>
    </div>

    <div class="s1">
      <p class="calibre2"><span class="none4">İçini çekti. Burada öylece oturmak, aşağıda yatan cansız Naomi’ye bakıp durmak ve bundan önce düşlediği gelecek yerine daha cesur, daha renkli bir geleceğin hayalini kurmak güzeldi, ama öğleden sonra sona ermeden, yapacağı çok şey vardı. Bir süre için yoğun bir yaşam sürecekti.</span></p>

      <p class="calibre2"> </p><br class="calibre3" id="calibre_pb_6" />
    </div>
  </div>
</body>
</html>
