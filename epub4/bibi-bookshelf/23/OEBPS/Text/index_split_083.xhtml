<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="http://calibre-ebook.com" name="generator" />

  <title>unnamed</title>
  <meta content="User" name="author" />
  <meta content="2015-1-7" name="creation-time" />
  <meta content="2015-1-13" name="revision-time" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="s1">
      <p class="calibre2"> </p>
    </div>

    <div class="s1">
      <h1 class="calibre2"><span class="none5">Bölüm</span> <span class="none5">80</span></h1>

      <p class="calibre2"> </p>

      <p class="calibre2"> </p>

      <p class="calibre2"><span class="none4">BARTY’NİN Angel’ı yağmurda ıslatmadan yürütmesinden iki ay, Celestina’nın Wally’le evlenmesinden yedi hafta ve yeni evli mutlu çiftin Lampionların evinin bitişiğindeki Selma Galloway’in evini satın almalarından beş hafta sonra, mart ayında yer alan olayın yaşandığı günün sabahı, hava açık ve gökyüzü maviydi. Yıllar önce profesörlükten emekli olan ve bunun tadını daha fazla çıkarmak isteyen Selma Galloway, Carlsbad yakınlarındaki bir sahil kesiminde, yıllardır özlemini çektiği küçük bir apartman dairesi satın almıştı.</span></p>

      <p class="calibre2"><span class="none4">Mutfak penceresinden bakan Celestina, Agnes’ı üç arabalık konvoyun durduğu araç yolunda gördü; Agnes kendi steyşın vagonunu yüklemekle meşguldü.</span></p>

      <p class="calibre2"><span class="none4">Agnes’ın evine yalnızca otuz metre uzaktaki eve taşındıktan sonra, Grace birisinin yaralanacağından korktuğu için, Celestina’yla Wally iki bahçeyi birbirinden ayıran yüksek tahta çiti yıkmışlar ve burasını çok adlı tek bir mülke dönüştürmüşlerdi: Lampion, White, Lipscomb ve Isaacson mülküne. Arka bahçeler birleştirildikten ve bunları birbirine bağlayan bir yürüyüş yolu yapıldıktan sonra, Barty’nin iki ev arasındaki gezileri hayli basite indirgenmiş, Gonzalez’in, Damascus’un ve Vanadium’un da iki ev arasında rahatça gidip gelmeleri sağlanmıştı.</span></p>

      <p class="calibre2"><span class="none4">“Agnes bizden daha çabuk davranmış, Anne.” Kolları dört turta kutusuyla dolu bir halde açık mutfak kapısında duran Grace, “Masanın üstündeki diğer son dört turta kutusunu sen getirir misin?” dedi Celestina’ya, “ve onları bir yere çarpma sakın, canım.”</span></p>

      <p class="calibre2"><span class="none4">“Aa, o benim işte, tamam. Ben FBI’in, turtaları bir yere çarpan suçlular listesinde en çok aranan kişiler arasında yer alıyorum.”</span></p>

      <p class="calibre2"><span class="none4">Kendi taşıdığı turtaları Wally’nin yalnızca bu dağıtımlar için satın almış olduğu Suburban’a götürdüğü sırada, “Öyle olmalısın sanırım,” dedi Grace.</span></p>

      <p class="calibre2"><span class="none4">Kötü bir suçlu olmamaya çalışan Celestina annesini izledi.</span></p>

      <p class="calibre2"><span class="none4">Bright Beach’in bu kesimlerini San Juan Capistrano’nun daha ünlü kesimine yeğleyen kırlangıçların şarkılarıyla dolu olan bu ılık mart sabahı, turta dağıtımı için mükemmeldi. Agnes’la Grace vanilyalı, bademli, kahveli ve karamelalı bir sürü muhteşem turta pişirmişlerdi.</span></p>

      <p class="calibre2"><span class="none4">Celestina’nın denetimi altında çalışan erkekler de, yani Wally, Edom, Jacob, Paul ve Tom, konserve ve kuru yiyeceklerle bunların yanı sıra uğrayacakları yerlerdeki çocuklar için aldıkları baharlık yeni giysileri kutulara yerleştirmişlerdi. Tüm bunlar bir gece önce araçlara yüklenmişti.</span></p>

      <p class="calibre2"><span class="none4">Paskalya’ya henüz birkaç hafta vardı, ama Celestina daha şimdiden yüzden fazla sepeti dekore etmişti bile; son dakikada bunlara şeker eklemenin dışında yapılacak hiçbir iş kalmamıştı. Oturma odası sepetler, kurdeleler, fiyonklar, boncuklar, halkalar, yeşil mor sarı pembe renkli selofan şeritler, dekoratif küçük pelüş tavşancıklar ve civcivlerle dolu bir yuva gibiydi.</span></p>

      <p class="calibre2"><span class="none4">Celestina, zamanının yarısını Agnes’ın yoksul komşularına, diğer yarısını da resim çalışmalarına ayırmıştı. Yeni bir sergi açmak için acele etmiyordu; polisler Cain’i bulana dek, Galeri Greenbaum’la ya da geçmişteki yaşantısına ait hiç kimseyle yeniden iletişim kurmaya cesaret edemiyordu zaten.</span></p>

      <p class="calibre2"><span class="none4">Gerçekten de Agnes’a yardım ettiği zamanlarda sayısız yeni konular bulmuş ve çalışmalarına yeni bir derinlik kazandırmaya başlamıştı. “Sen ceplerindeki şeyleri başkalarının ceplerine boşalttığın zaman,” demişti Agnes bir kez, “ertesi sabah bugün öncekinden daha zengin olduğunu fark edersin.”</span></p>

      <p class="calibre2"><span class="none4">Celestina’yla annesi son turtaları Suburban’daki buzluklara yerleştirdiklerinde, Paul’la Agnes steyşın vagondan araba konvoyunun sonuna geldiler.</span></p>

      <p class="calibre2"><span class="none4">“Yola çıkmaya hazır mıyız?” diye sordu Agnes.</span></p>

      <p class="calibre2"><span class="none4">Kendisini konvoy şefi gibi gören Paul, Suburban’ın arkasını kontrol etti. Malzemelerin kayıp hasar görmemeleri için, onların uygun biçimde yerleştirildiklerinden emin olmak istiyordu. Arka kapıyı kapatırken, “Güzel yerleşmişler. Sorun yok,” diye belirtti.</span></p>

      <p class="calibre2"><span class="none4">Konvoyun ortasında duran Volkswagen minibüsünden inen Maria, onlara katıldı. “Eğer birbirimizden ayrılırsak, uğrayacağımız yerlerin listesi yok bende.”</span></p>

      <p class="calibre2"><span class="none4">Konvoy şefi Damascus ona hemen bir liste verdi.</span></p>

      <p class="calibre2"><span class="none4">“Wally nerede?” diye sordu Maria.</span></p>

      <p class="calibre2"><span class="none4">Bu soruya yanıt olarak, dağıtıma gidecekleri evlerdeki bazı insanların doktoru sanki artık kendisiymiş gibi, elinde ağır bir tıbbi malzeme çantası taşıyan Wally, koşuşturarak geldi. “Hava umduğumdan çok daha sıcakmış; ben de eve dönüp ince bir şeyler giydim.”</span></p>

      <p class="calibre2"><span class="none4">Turta dağıtımının yapıldığı gün serin olsa bile, bu yolculuğun sonunda herkes epeyce terliyordu, çünkü erkeklerin de katıldığı bu gönüllü projeyi sürdürdükleri sırada, şimdi yalnızca dağıtım yapmıyorlar, aynı zamanda yaşlılarla sakatlar için sorun olan bazı işleri de üstleniyorlardı.</span></p>

      <p class="calibre2"><span class="none4">“Haydi, yola koyulalım artık,” dedi Paul, Agnes’la birlikte gitmek için steyşın vagona dönerken.</span></p>

      <p class="calibre2"><span class="none4">Konvoya katılmak üzere Wally ve Grace’le Suburban’da bekledikleri sırada, “Onu salı gecesi yine sinemaya götürdü,” dedi Celestina.</span></p>

      <p class="calibre2"><span class="none4">“Kim, Paul mu?” diye sordu Wally.</span></p>

      <p class="calibre2"><span class="none4">“Başka kim olabilir? Havada bir aşk kokusu var sanırım. Paul’un ona bakışını görseniz… Agnes bir göz kırpsa, Paul onun önünde diz çöker.”</span></p>

      <p class="calibre2"><span class="none4">“Dedikodu yapma,” diye çıkıştı Grace arka koltuktan.</span></p>

      <p class="calibre2"><span class="none4">“Bak şu konuşana,” dedi Celestina. “Onların ön verandadaki salıncakta el ele oturduklarını bize söyleyen kimdi peki?”</span></p>

      <p class="calibre2"><span class="none4">“Dedikodu değildi o,” diye ısrar etti Grace. “Ben</span> <span class="none4">Paul’un</span> <span class="none4">salıncağı tamir ettiğini ve onu yeniden astığını söylüyordum size sadece.”</span></p>

      <p class="calibre2"><span class="none4">“Sen Agnes’la alışveriş yaparken, hiçbir neden yokken yalnızca ona yakışacağını düşündüğü için, Agnes’ın Paul’e bir spor gömlek aldığını da sen söylemedin mi?”</span></p>

      <p class="calibre2"><span class="none4">“Bunu sana söylememin tek nedeni,” dedi Grace, “o gömleğin çok güzel olduğunu ve senin de Wally’ye aynısından bir tane alabileceğini düşündüğüm içindi.”</span></p>

      <p class="calibre2"><span class="none4">“Ah, Wally, kaygılıyım ben. Çok kaygılıyım. Eğer annem bu kaçamak yanıtlara bir son vermezse, cehenneme giden trenin birinci mevkisi için kendine bir bilet almak zorunda kalacak.”</span></p>

      <p class="calibre2"><span class="none4">“</span><span class="none4">Paul’un</span> <span class="none4">Agnes’a evlenme teklif etmesine üç ay süre tanıyorum,” dedi Grace.</span></p>

      <p class="calibre2"><span class="none4">Oturduğu koltukta arkasına dönen ve gülerek annesine bakan Celestina, “Bir ay,” diye karşı çıktı.</span></p>

      <p class="calibre2"><span class="none4">“Eğer Paul’le Agnes senin yaşında olsaydılar, aynı fikri paylaşırdım. Ama Agnes senden on yaş büyük ve daha önceki bu nesil sizin kadar çılgın değil.”</span></p>

      <p class="calibre2"><span class="none4">“Beyaz bir adamla evlenmek falan yani,” diye şakalaştı Wally.</span></p>

      <p class="calibre2"><span class="none4">“Kesinlikle,” diye yanıtladı Grace.</span></p>

      <p class="calibre2"><span class="none4">Kendi varsayımına biraz daha süre tanıyan Celestina, “En fazla beş hafta,” dedi.</span></p>

      <p class="calibre2"><span class="none4">“On hafta,” diye karşı çıktı annesi.</span></p>

      <p class="calibre2"><span class="none4">“Peki, eğer ben haklı çıkarsam, kazancım ne olacak?” diye sordu Celestina.</span></p>

      <p class="calibre2"><span class="none4">“Senin yapman gereken ev işlerini bir ay ben yapacağım. Eğer benim söylediğim tarih doğru çıkarsa, turtaları pişirirken biriken onca bulaşığı bir ay sen yıkayacaksın; kâseleri, tavaları, mikserleri, her şeyi.”</span></p>

      <p class="calibre2"><span class="none4">“Anlaştık.”</span></p>

      <p class="calibre2"><span class="none4">Konvoyun başında giden Paul, steyşın vagonun penceresinden kırmızı bir mendil salladı.</span></p>

      <p class="calibre2"><span class="none4">Wally, Suburban’ı park yerinden çıkardığı sırada, “Baptistler’in bahse tutuştuklarını hiç bilmiyordum,” dedi.</span></p>

      <p class="calibre2"><span class="none4">“Bahse tutuşmak değil bu,” diye belirtti Grace.</span></p>

      <p class="calibre2"><span class="none4">“Doğru,” dedi Celestina, Wally’ye. “Bahse tutuşmak değil bu. Senin neyin var?”</span></p>

      <p class="calibre2"><span class="none4">“Peki, eğer bahse tutuşmak değilse,” diye merakla sordu Wally, “nedir öyleyse?”</span></p>

      <p class="calibre2"><span class="none4">“Bir anne kız anlaşması,” dedi Grace.</span></p>

      <p class="calibre2"><span class="none4">“Evet. Bir anlaşma,” diye ona katıldı Celestina.</span></p>

      <p class="calibre2"><span class="none4">Volkswagen minibüs en önde giden steyşın vagonu izlediği sırada, Suburban’ı hareket ettiren Wally, “Konvoy, dikkat!” diye bağırdı.</span></p>

      <p class="calibre2"><span class="none4">Olayın yaşandığı günün sabahı, Barty, evlerinin mutfağında Angel, Jacob Dayı ve iki beyinsiz arkadaşla birlikte kahvaltı yapıyordu.</span></p>

      <p class="calibre2"><span class="none4">Jacob mısır ekmeğiyle peynirli ve maydanozlu omlet pişirmiş, patates de kızartmıştı.</span></p>

      <p class="calibre2"><span class="none4">Yuvarlak masanın etrafında altı iskemle vardı, ama yalnızca üç iskemleyi kullanıyorlardı, çünkü iki beyinsiz arkadaş Angel’ın oyuncak bebekleriydi.</span></p>

      <p class="calibre2"><span class="none4">Jacob kahvaltısını yaptığı sırada, baraj felaketleriyle ilgili yeni bir kitabı gözden geçiriyordu. Bunun bazı bölümleriyle resimlerine bakarken, Barty ve Angel’la değil de, daha çok kendi kendiyle konuşur gibiydi. “Aman Tanrım,” diyordu güçlü bir tonlamayla. Veya üzüntülü bir şekilde, “Ah, ne korkunç,” diye belirtiyor ya da öfkeli bir halde, “Suç işlemektir bu. Böylesine kötü bir baraj inşa etmek suç işlemektir,” diye söyleniyor, bazen de gördükleri karşısında şaşırarak kederli bir biçimde iç geçiriyordu.</span></p>

      <p class="calibre2"><span class="none4">Kör olmanın birkaç avuntusu vardı ve Barty dayılarının dosyalarıyla kitaplarına bakamamanın bunlardan biri olduğunu düşünüyordu. Daha önceleri, tiyatro yangınlarında kavrulmuş o ölü insanların ve sel baskınına uğramış sokaklarda yüzen boğulmuş cesetlerin resimlerine bakmayı aslında yürekten hiç istememesine karşın, yine de bir iki kez bunlara gizlice göz atmıştı. Eğer annesi onun bu davranışını fark etmiş olsaydı, ondan utanırdı. Ama ölümün sırlarının garip bir cazibesi vardı ve bazen iyi bir Rahip Brown dedektif romanı bile, onun bu merakını giderememişti. O fotoğraflara baktığı ve onlarca felaket öyküsünü okuduğu için daima pişmanlık duymakla birlikte, körlüğü şimdi onu bu pişmanlıktan kurtarmıştı.</span></p>

      <p class="calibre2"><span class="none4">Kahvaltı sırasında yalnızca Jacob Dayı yerine, kendisine onunla konuşmaktan çok bebekleriyle konuşmakta ısrar eden Angel da eşlik ettiği için, Barty’nin en azından konuşabileceği birisi var sayılırdı. Bebeklerin masanın üstündeki kâselere dayanmış bir şekilde durdukları belliydi. Birinci bebek Bayan Pixie Lee’nin sesi tiz ve ciyak ciyak çıkıyordu. Üç yaşındaki bir kızın düşüncelerini yansıtan ikinci bebek Bayan Velveeta Peyniri ise, kültürlü bir kadının genizden gelen sesiyle konuşmaktaydı, ama bu ses tonu Barty’nin kulağına sanki pofuduk bir oyuncak ayı için daha uygun olurmuş gibi geliyordu.</span></p>

      <p class="calibre2"><span class="none4">Biraz çapkınca olan Pixie Lee, “Bu sabah çok, çok yakışıklı görünüyorsunuz, Bay Barty,” diye cıyakladı.</span></p>

      <p class="calibre2"><span class="none4">“Kahvaltı hoşuna gitti mi, Pixie Lee?”</span></p>

      <p class="calibre2"><span class="none4">“Keşke sütlü kahveyle birlikte Kix ya da Cheeros olsaydı.”</span></p>

      <p class="calibre2"><span class="none4">“Haklısın, Jacob Dayı çocuklardan anlamaz. Her neyse bu da oldukça iyi bir kahvaltı.”</span></p>

      <p class="calibre2"><span class="none4">Jacob o sırada homurdandı, ama bunun nedeni kendisiyle ilgili olarak söylenenler değil de sayfayı çevirdiğinde Arkansas’ta sel felaketine uğrayan bir kasabada, Amerikan Lejyon Binası’nın önüne vuruntu tahtalar gibi dizilmiş olan ölü sığırların fotoğrafını gördüğü içindi büyük olasılıkla.</span></p>

      <p class="calibre2"><span class="none4">Bu arada, dışarıdaki arabaların motorları çalışmış ve turta dağıtım konvoyu yola koyulmuştu.</span></p>

      <p class="calibre2"><span class="none4">“Georgia’daki evimizde biz akşam yemeğinde sütlü kahve içer ve Froot Loops yeriz.”</span></p>

      <p class="calibre2"><span class="none4">“Öyleyse sizin evinizde herkesin ishal olması gerekir.”</span></p>

      <p class="calibre2"><span class="none4">“İshal nedir? “</span></p>

      <p class="calibre2"><span class="none4">“Diyare.”</span></p>

      <p class="calibre2"><span class="none4">“Dediğiniz şey…diya… o nedir? “</span></p>

      <p class="calibre2"><span class="none4">“Hiç durmayan, kontrol edilemeyen dışkılama.”</span></p>

      <p class="calibre2"><span class="none4">“Siz iğrenç birisiniz, Bay Barty. Georgia’da kimse ishal olmaz.”</span></p>

      <p class="calibre2"><span class="none4">Bayan Pixie Lee daha önceleri Texaslıydı, ama Angel son zamanlarda Georgia’nın şeftalileriyle ünlü olduğunu duymuş ve hayalinde orasını canlandırmıştı. Şimdi Pixie Lee, içi oyuk dev bir şeftaliden inşa edilmiş olan Georgia tarzı malikânesinde yeni bir yaşam sürüyordu.</span></p>

      <p class="calibre2"><span class="none4">” BEN KAHVALTIDA DAİMA HAVJAR YERİM” dedi Velveeta pofuduk ayı sesiyle.</span></p>

      <p class="calibre2"><span class="none4">“Havyar,” diye düzeltti Barty.</span></p>

      <p class="calibre2"><span class="none4">“SİZ BANA NASIL KONUŞACAĞIMI SÖYLEYEMEZSİNİZ, BAY BARTY.”</span></p>

      <p class="calibre2"><span class="none4">“Tamam, ama o zaman sen cahil bir peynir kafa olursun.”</span></p>

      <p class="calibre2"><span class="none4">“VE BEN GÜN BOYUNCA ŞAMPANYA İÇERİM,” diye konuşmayı sürdürdü Bayan Peynir; şampanya sözcüğünü “şanponya” olarak telâffuz etmişti.</span></p>

      <p class="calibre2"><span class="none4">“Eğer benim adım Velveeta Peyniri olsaydı, ben de sarhoş olurdum.”</span></p>

      <p class="calibre2"><span class="none4">“Yeni gözlerinizle çok yakışıklı görünüyorsunuz, Bay Barty,” diye ciyakladı Pixie Lee.</span></p>

      <p class="calibre2"><span class="none4">Barty’nin yapay gözleri bir ay önce takılmıştı. Göz kaslarının göz zarına bağlanması için bir ameliyat daha geçirmesi gerekmişti; şimdi herkes ona bakışlarının ve göz hareketlerinin kesinlikle gerçekmiş gibi olduğunu söylüyordu. Aslında bundan öyle çok söz edilmişti ki, ilk iki hafta, Barty yeni gözlerinin tamamen onun kontrolü dışında kaldıklarından ve bunların fırıldak gibi döndüklerinden kuşkulanmıştı.</span></p>

      <p class="calibre2"><span class="none4">“KAHVALTIDAN SONRA KONUŞAN BİR KİTABI DİNLEYEBİLİR MİYİZ?” diye sordu Velveeta Peyniri.</span></p>

      <p class="calibre2"><span class="none4">“Başlayacağım yeni kitap Dr. Jekyll ve Bay Hyde, ama bu belki biraz korkutucu olabilir.”</span></p>

      <p class="calibre2"><span class="none4">“BİZ KORKMAYIZ.”</span></p>

      <p class="calibre2"><span class="none4">“Yaa, öyle mi? Peki, geçen haftaki örümceğe ne demeli?”</span></p>

      <p class="calibre2"><span class="none4">“Ben aptal bir örümcekten korkmadım,” diye ısrar etti Angel kendi sesiyle.</span></p>

      <p class="calibre2"><span class="none4">“Öyleyse neden bağırıp durdun?”</span></p>

      <p class="calibre2"><span class="none4">“Herkesin gelip örümceği görmesini istedim sadece, o kadar. “Gerçekten, gerçekten de yapış yapış, ilginç bir böcekti.”</span></p>

      <p class="calibre2"><span class="none4">“Ama ishal olacak kadar çok korkmuştun bence.”</span></p>

      <p class="calibre2"><span class="none4">“Eğer ishal olursam, bundan haberin olur.” Ardından, yine Peynirin sesi duyuldu: “KONUŞAN KİTABI SİZİN ODANIZDA DİNLEYEBİLİR MİYİZ?”</span></p>

      <p class="calibre2"><span class="none4">Angel, Barty’nin odasında pencerenin yanında duran koltuğun kenarına yan olarak tüneyip üst kattan meşe ağacına bakmayı ve son dinledikleri kitapta duyduklarından esinlenerek resim yapmayı seviyordu. Herkes, onun üç yaşındaki bir çocuğa göre hayli iyi bir ressam olduğunu söylüyor ve Barty de Angel’ın ne derece iyi olduğunu görmek istiyordu. Angel’ı hiç değilse bir kez olsun görebilmeyi de.</span></p>

      <p class="calibre2"><span class="none4">“Gerçekten, Angel,” dedi Barty kaygıyla, “bu kitap korkutucu olabilir. Eğer istersen, dinleyebileceğimiz başka bir kitap var.”</span></p>

      <p class="calibre2"><span class="none4">“Biz korkutucu olanı istiyoruz, özellikle de örümceklerden söz ediyorsa” dedi Pixie Lee ciyak ciyak sesiyle, ama kararlı bir şekilde. “Tamam, korkutucu olanı dinleriz.”</span></p>

      <p class="calibre2"><span class="none4">“BEN BAZEN HAVYARLA BİRLİKTE ÖRÜMCEK BİLE YERİM.”</span></p>

      <p class="calibre2"><span class="none4">“Peki, şimdi iğrenç olan kim acaba?”</span></p>

      <p class="calibre2"> </p>

      <p class="calibre2"><span class="none4">***</span></p>

      <p class="calibre2"> </p>

      <p class="calibre2"><span class="none4">Olayın yaşandığı günün sabahı, Edom gülleri gördüğü bir kâbusun ardından erkenden uyandı.</span></p>

      <p class="calibre2"><span class="none4">Düşünde on altı yaşındaydı, ama sanki otuz yıldır acı çekiyormuş gibiydi. Arka bahçede olduğunu görmüştü. Yaz mevsimiydi. Sıcak bir gündü; yasemin kokan hava sakin bir gölün suyu kadar durgundu. Kocaman dallı meşe ağacının altındaki çimenliğin bir kısmı yakıcı güneşte parlak yeşile dönüşmüş, yaprakların gölgesinde kalan kısım ise zümrüt siyahı bir ton almıştı. Gecenin karanlığı kadar kapkara olan ve şafak söktükten sonra bile buradan ayrılmayan besili kargalar, ağaçtan ağaca, daldan dala uçup duruyorlardı. Huzursuz bir şekilde uçuşurlarken, kanat çırpışları ürkütücü sesler çıkarıyordu. Duyulan diğer sesler ise, ona savrulan yumruklarla tekmelerin ve onu cezalandıran babasının ağır soluklarının sesiydi. Edom çimenlikte yüzüstü yatıyor ve hiç ses çıkarmıyordu, çünkü babasına karşı çıkmak ya da ondan merhamet dilemek için, bilincine tam olarak sahip değildi; ayrıca, acıyla bağırması bile, şimdiye dek tahammül ettiği dayaktan daha kötü bir disiplin cezasına davetiye çıkarmak olurdu. Babası ata biner gibi onun üstünde oturuyor, kocaman yumruklarıyla sırtına ve böğürlerine acımasızca vuruyordu. Bahçenin her iki yanında yüksek çitlerle defne ağaçları olduğu için komşular onları göremiyor, ama bazıları bunu biliyorlardı, hep bilmişlerdi zaten, yine de hiç ilgilenmemişlerdi. Parçalanan kupanın kırıkları çimenlerin üstündeydi; birincilik ödülü kazanan gülün kırık kupası, günahkâr gururun simgesi, yaşamının tek büyük anı, ama aynı zamanda günahkâr gururu. Babası ona önce kupayla vuruyordu, sonra da yumruklarıyla. Ardından onu sırtüstü çeviriyor, avuç dolusu gülleri yüzüne bastırıyor, güllerin dikenleri Edom’ın cildine, dudaklarına batıyordu. Kendi ellerine batan dikenlere aldırmayan babası, onun ağzını açmaya çalışıyordu. “Ye günahını, oğlum, ye günahını!” Edom günahını yemeyi reddediyor, ama tam kirpiklerinin dibinde olan dikenlerin gözlerine zarar vermesinden de çok korkuyordu. Babasına karşı gelemeyecek kadar güçsüzdü; dövülme ve aşağılanma korkusu onu canından bezdirmişti. En nihayet bu baskıya bir son vermek için ağzını açıyor, güller boğazından aşağı iniyor ve sapların acı yeşil tadını hissettiği sırada, dikenler diline batıyordu. Ve sonra Agnes geliyordu. Agnes bahçeye geliyor, “Yapma, dur, dur! ” diye bağırıyordu. Sadece on yaşında olan Agnes, incecikti ve titriyordu, ama kendisi de nasibini aldığı dayakları anımsadığı ve şimdiye dek korku içinde yaşadığı için, artık haksızlığa dayanamayıp çıldırmış gibi görünüyordu. Ardından, evden getirdiği kitapla babasına vurmaya başlıyordu. İncil’le. Babalarının onlara her gece bunun bir bölümünü okuduğu İncil’le ona vuruyordu. Gülleri yere atan babaları, kutsal kitabı Agnes’in elinden çekip alıyor ve bunu bahçenin ilerisine fırlatıyordu. Sonra yine bir avuç dolusu gül alıp bu günahı oğluna yedirmeye çalışıyor, ama Agnes İncil’i oradan alarak ona doğru sallıyor ve üç kardeşin de doğru olduğunu bildiği, yine de hiç birisinin bunu söylemeye cesaret edemediği, babaları yaşadığı sürece Agnes’ın da bir daha söylemeye asla cesaret edemeyeceği şeyi şimdi ona söylüyor, bu arada kutsal kitabın suni deri kılıfının üstündeki altın yaldızlı haçı görmesi için, İncil’i ona doğru tutuyordu. “Katil,” diyordu Agnes. “Katil.” Ve Edom artık üçünün de ölmüş sayıldıklarını biliyordu, babaları olanca öfkesiyle onları burada, o anda katledecekti. “Katil,” diyordu Agnes, İncil’e sığınıp babasını suçlayarak ve Edom’ı neredeyse öldürüyor olmasını değil, babasının annelerini öldürmesini kastediyordu; üç yıl önce bir gece kısa süren bir boğuşma sırasında, onun ne yaptığını duymuşlar ve bunun bir kaza olmadığını anlamışlardı. Sarı kırmızı taç yapraklı güller onun dikenlerle delik deşik olan ellerinden yere düşüyor ve ayağa kalkan babaları Agnes’a doğru bir adım atıyordu; yumrukları sıkılı ellerinden kanlar damlıyordu… yalnızca kendi kanı değil, Edom’ın kanı da. Ama kutsal kitabı Angel’ın elinden bu kez çekip almıyor, ağır adımlarla eve doğru yürüyordu; bir sopayla ya da bir satırla geri dönecekti mutlaka… ve sonra gün boyu onu bir daha hiç görmeyeceklerdi. Ardından, dikenleri çıkarmak için bir cımbız, ılık su dolu bir leğen, bir temizlik lifi, bir şişe tentürdiyot, bir kutu Neospirin ve birkaç yara bantı getiren Agnes, hâlâ çimenlikte yatan Edom’ın yanına çömeliyordu. Olanları verandanın altındaki çitin arkasından korkuyla izlemiş olan Jacob da yanlarına geliyordu. Ve hem titriyor hem de ağlıyordu; yüzü utançtan kıpkırmızıydı çünkü bu olayı engellememiş, ikizlerden birinin dövülmesi genellikle bir diğerinin de aynı cezayı hak edeceği anlamına geldiği için, saklanmayı yeğlemişti. Agnes, Jacob’a, Edom’ın yaralarını te</span><span class="none4">davi etmesinde kendisine yardımcı</span> <span class="none4">olmasını söylerken, bir yandan onu teselli ediyor bir yandan da Edom’a, bundan böyle ona sık sık belirttiği gibi, “Ben senin güllerini seviyorum, Edom. Senin güllerini seviyorum. Tanrı da senin güllerini seviyor, Edom,” diyordu. Başlarının üstünde uçan kargaların kanat sesleriyle bağırışları susmuştu. Hava, cennet bahçesindeki gizli bir gölün suları gibi hâlâ durgundu…’</span></p>

      <p class="calibre2"><span class="none4">Şimdi neredeyse kırk yaşında olan Edom, geçmişteki kadar sık olmamakla birlikte, hâlâ düşlerinde o acımasız öğleden sonrasını görüyordu. Bu düş onu uykusunda rahatsız ettiği günlerde, ardından umuda dönüşen bir kâbus halindeydi artık. Son birkaç yıla dek, güller ağzına sokulurken ya da dikenler kirpiklerine değerken veya Agnes babalarını onun onları cezalandırdığından kesinlikle daha kötü bir şekilde cezalandırıp ona İncil’le vururken daima uyanırdı. Ama düşün geri kalan kısmı, yani korkuyu umuda dönüştüren bölüm, Agnes Barty’ye hamileyken eklenmişti. Edom bunun neden böyle olması gerektiğini bilmiyor ve bunu analiz etmeye de çalışmıyordu. Bu değişiklik için yalnızca minnettardı, çünkü şimdi huzur içinde uyanıyor ve uyanırken ne titriyor ne de korkuyla bağırıyordu.</span></p>

      <p class="calibre2"><span class="none4">Bu mart sabahı, turta dağıtım kamyonu yola çıktıktan sonra, Edom Ford Country Squire’ını garajdan çıkardı ve erkenden açılan fidanlığa doğru yola koyuldu. İlkbahar yaklaştığından, Joey Lampion’ın bunu yeniden oluşturması için onu yüreklendirdiği gül bahçesinin çoğu kısmında yapılacak bir sürü iş vardı. Fidanlığa gelen Edom, satın alacağı gübreleri ve bahçıvan aletleriyle daha birçok bahçe malzemesini seçmek için, etrafta mutlulukla dolaşmaya başladı.</span></p>

      <p class="calibre2"> </p>

      <p class="calibre2"><span class="none4">***</span></p>

      <p class="calibre2"> </p>

      <p class="calibre2"><span class="none4">Olayın yaşandığı günün sabahı, her zaman olduğundan da</span><span class="none4">ha erken kalkan Tom Vanadium, tı</span><span class="none4">raş oldu, duş yaptı ve sonra, hem Oregon Eyalet Polisi’yle Spruce Hills Polis Departmanı’nın yetkililerini ve hem de San Francisco’da olan Max Bellini’yi telefonla arayıp konuşmak için</span> <span class="none4">Paul’un</span> <span class="none4">aşağı kattaki çalışma odasına indi.</span></p>

      <p class="calibre2"><span class="none4">Garip bir heyecana kapıldığını hissediyordu. Ama ne metaneti, ne olayları kabullenme konusunda uzun yıllardır öğrendiği Cizvit felsefesi ve ne de bir cinayet masası dedektifi olarak elde ettiği sabrı, içinde kök salan öfkesini dindirmeye yetiyordu. Rahip White’in cinayetinin ardından Enoch Cain’in ortadan kaybolmasının üzerinden iki ay geçmesine karşın, katilin izi bulunmamıştı. Ve haftalar geçtikçe, Tom’un içine kök salan bu öfke önce sanki bir ağaca ve en sonunda da, onun sabrını taşıran bir ormana dönüşmüş gibiydi.</span></p>

      <p class="calibre2"><span class="none4">Ocak ayında Barty’yle Angel’ın yaşamış oldukları olaylardan sonra, Celestina, Grace ve Wally San Francisco’ya geri dönmeyi artık hiç düşünmüyorlardı. Bright Beach’te yeni bir yaşama başlamışlardı ve sürdürdükleri yararlı işlerden de anlaşıldığına göre, burada mutlu bir yaşam geçirecekleri belliydi.</span></p>

      <p class="calibre2"><span class="none4">Agnes’in hiç bitmeyen işlerinde ona yardımcı olan Tom da, burada kendisine bir yaşam kurmaya karar vermişti. Ama karar veremediği tek şey, rahipliğe geri mi döneceği yoksa yaşamının geri kalan kısmını bir sivil olarak mı sürdüreceğiydi.</span></p>

      <p class="calibre2"><span class="none4">Paul Damascus’un konukseverliğinden daha fazla yararlanamazdı. Wally’yi bu kente getirdiğinden beri, Paul’un konuk odasında kalıyordu. Paul ona kesinlikle kucak açmıştı ve yalnızca ocak ayından bu yana tanıdığı bu insanlar da onda bir aile duygusu uyandırıyordu, ama yine de herkese yük olduğunu hissetmekteydi.</span></p>

      <p class="calibre2"><span class="none4">San Francisco’da aradığı Bellini’nin ve Oregon’da aradığı diğer kişilerin kendisine iyi haberler vermeleri için dua edip durdu, ama duaları yanıtsız kalmıştı. Kendilerini bu işe adayan yetkililere göre, Cain ne herhangi bir yerde görülmüş ne de onunla ilgili bir haber alınmıştı.</span></p>

      <p class="calibre2"><span class="none4">İçinde orman gibi büyüyen öfkesi daha çok dal budak salarken, çalışma masasından kalktı, ön kapıya bırakılan gazeteyi aldı ve sabah kahvesini hazırlamak için mutfağa gitti. Bir demlik koyu kahve kaynattıktan ve bunun bir kısmını kocaman bir fincana doldurduktan sonra, dumanları tüten şekersiz kahvesiyle birlikte mutfak masasına oturdu. Ve tam gazeteyi açacağı sırada, bunun altındaki çeyrekliği gördü. Pırıl pırıl bir çeyreklikti bu. Madeni paranın üst kısmında, vatansever George Washington’ın başının üzerinde “Özgürlük” sözcüğü ve çenesinin altında da “Tanrı’ya Güveniyoruz” sözcükleri yer alıyordu.</span></p>

      <p class="calibre2"><span class="none4">Tom Vanadium kolayca paniğe kapılan birisi olmadığı için, ilk önce aklına en mantıklı açıklama geldi. Paul bir çeyrekliğin parmak boğumları boyunca nasıl yuvarlanabileceğini öğrenmek istemişti ve bu hüneri başarması için yüreklendirildiğinden ötürü, ara sıra umuda kapılıp pratik yapıyordu. Ya bu sabah veya hatta yatmadan önce dün gece burada masaya oturmuş ve sabrını yitirene dek, çeyrekliği masanın üstüne düşürüp durmuş olmalıydı.</span></p>

      <p class="calibre2"><span class="none4">Wally, San Francisco’da sahip olduğu tüm mallarını, Tom’un dikkatli gözetimi altında satmıştı. Kendisinin o kentten Bright Beach’e dek izlenmiş olması imkânsızdı. Arabaları da bir firma aracılığıyla satılmış ve buradaki yeni evi, ölen karısıyla aynı adı taşıyan güvenilir bir dost aracılığıyla satın alınmıştı.</span></p>

      <p class="calibre2"><span class="none4">Celestina, Grace ve hatta Tom’un kendisi bile, San Francisco’dan ayrılırken geride en ufak bir iz bırakmamak için, olağanüstü önlemler almışlardı. Tom’a ve onun aracılığıyla diğerlerine nasıl ulaşacaklarını bilen birkaç yetkili, onun nerede olduğunu ve telefon numarasının gizli tutulması gerektiğini de kesinlikle biliyorlardı.</span></p>
    </div>

    <div class="s1">
      <p class="calibre2"><span class="none4">Çeyreklik gümüş rengindeydi. Vatansever George Washington’ın boynunun altında 1965 tarihi vardı. Bir rastlantı olan bu tarih, Naomi’nin öldürüldüğü yıldı. Tom’un Cain’i ilk kez tanıdığı ve tüm olayların başladığı yıl. Ama Paul çeyreklik numarasını genellikle ya kanepede ya da bir koltukta deniyordu ve bunu daima ha</span><span class="none4">lı</span> <span class="none4">olan bir odada yapıyordu, çünkü madeni para sert bir zemine düştüğünde yuvarlanıyor ve onun arkasından koşuşturmak gerekiyordu.</span></p>
    </div>

    <div class="s1">
      <p class="calibre2"><span class="none4">Tom bıçakların durduğu çekmeceden bir bıçak aldı. Küçük koleksiyondaki en büyük ve en keskin bıçağı.</span></p>

      <p class="calibre2"><span class="none4">Tabancasını yukarı kattaki etajerin çekmecesinde bırakmıştı.</span></p>

      <p class="calibre2"><span class="none4">Aşırı bir harekette bulunduğu kesindi, ama mutfaktan bir rahip gibi değil de bir polis gibi ayrıldı; elinde hafifçe ileriye doğru tuttuğu bıçakla tetikte yürüyerek, kapı çerçevesinin iki yanını çabucak kontrol etti.</span></p>

      <p class="calibre2"><span class="none4">Ardından, sırtını duvarlardan ayırmadan mutfaktan yemek odasına, yemek odasından koridora ve oradan da girişe gittikten sonra, burada durup etrafı dinledi.</span></p>

      <p class="calibre2"><span class="none4">Kendisi evde yalnızdı. Evin sessiz olması gerekirdi. Kâhya Hanna Rey saat ondan önce gelmeyecekti.</span></p>

      <p class="calibre2"><span class="none4">Yaklaşmakta olan gök gürültüsüz bir fırtınanın derin sessizliğine bürünen evin içinde sanki boğucu bir yağmur yağıyormuş gibi, çıt çıkmıyordu.</span></p>

      <p class="calibre2"><span class="none4">Cain’i aramak, işin ikinci kısmıydı. İlk önce tabancayı almak gerekiyordu. Bunu aldıktan sonra, tüm odalarda onu arayacaktı. Evin her yerinde, eğer buradaysa tabii. Ve eğer Cain kendisinden önce davranmazsa.</span></p>

      <p class="calibre2"><span class="none4">Tom merdivenlerden yukarı çıkmaya başladı.</span></p>

      <p class="calibre2"> </p>

      <p class="calibre2"><span class="none4">***</span></p>

      <p class="calibre2"> </p>

      <p class="calibre2"><span class="none4">Hem bir aşçı ve çocuk bakıcısı hem de sel felaketi uzmanı olan Jacob Dayı, masayı temizleyip bulaşıkları yıkadığı sırada, Barty de Bayan Pixie Lee ve Bayan Velveeta Peyniri’yle sürdürülen kahvaltı sonrası konuşmalarını sabırla dinliyordu; bu iki oyuncak bebeğe konan adlar, onun ilk önce düşündüğü gibi Kraft Foods’un sponsorluğunu yaptığı bir güzellik yarışmasında derece alan güzellerin adları değil de, kendisini, televizyon reklamlarından tanıdığı yalancı peynircinin “iyi” kız kardeşi olarak varsayan Angel’ın uydurduğu adlardı.</span></p>

      <p class="calibre2"><span class="none4">Bulaşıkları kurulayıp kaldıran Jacob, ardından oturma odasına giderek, mutlu bir halde, koltuklardan birine yerleşti; burada otururken, baraj felaketleriyle ilgili yeni kitabına kendini öylesine kaptıracakta ki, Barty’yle Angel onu talihsiz bir kentin sel altında kalan sokaklarından kurtarana dek, öğle yemeği için sandviçleri hazırlamayı bile unutacaktı.</span></p>

      <p class="calibre2"><span class="none4">Oyuncak bebeklerle sürdürülen oyunu bitiren iki küçük çocuk, konuşan kitabın onları orada sessizce ve sabırla beklediği, Barty’nin yukarı kattaki odasına çıktılar. Bir elinde renkli kalemlerini, diğerinde de büyük resim defterini taşıyan Angel, pencerenin yanındaki koltuğa tünedi. Yatağına oturan Barty de, etajerin üstünde duran kasetçaları açtı.</span></p>

      <p class="calibre2"><span class="none4">Kasette duyulan Robert Louis Stevenson’ın sesi, onları başka bir yere ve zamana götürmüştü.</span></p>

      <p class="calibre2"><span class="none4">Bir saat sonra, Barty gazoz içmek isteyince, teybi kapattı ve Angel’a da bir şey isteyip istemediğini sordu.</span></p>

      <p class="calibre2"><span class="none4">“Bir portakallı gazoz içerim,” dedi Angel. “Ben gidip getireyim.”</span></p>

      <p class="calibre2"><span class="none4">Barty özgürlüğü konusunda, annesinin de söylediği gibi, bazen sert davranabiliyordu. “Bekletilmek istemiyorum,” diye çıkıştı Angel’a. “Sen benim sakat olmadığımı biliyorsun. Gazozları kendim getirebilirim.” Ama daha odanın kapısına gider gitmez, ses tonundan ötürü pişman olduğu için, arkasına dönüp koltuğun durması gereken yere doğru baktı. “Angel?”</span></p>

      <p class="calibre2"><span class="none4">“Ne var?”</span></p>

      <p class="calibre2"><span class="none4">“Affedersin, sana kaba davrandım.”</span></p>

      <p class="calibre2"><span class="none4">“Vay canına, bundan kesinlikle emindim zaten.”</span></p>

      <p class="calibre2"><span class="none4">“Yani şimdi demek istiyorum.”</span></p>

      <p class="calibre2"><span class="none4">“Sen yalnızca şimdi kaba davranmadın ki.”</span></p>

      <p class="calibre2"><span class="none4">“Başka ne zaman öyle yaptım?”</span></p>

      <p class="calibre2"><span class="none4">“Bayan Pixie’ye ve Bayan Velveeta’ya da kaba davrandın.”</span></p>

      <p class="calibre2"><span class="none4">“Onun için de özür dilerim.”</span></p>

      <p class="calibre2"><span class="none4">“Tamam,” dedi Angel.</span></p>

      <p class="calibre2"><span class="none4">Barty odadan çıkıp üst koridorda yürüdüğü şurada, “Siz çok tatlı birisiniz, Bay Barty,” dedi Pixie Lee.</span></p>

      <p class="calibre2"><span class="none4">Barty içini çekti.</span></p>

      <p class="calibre2"><span class="none4">“BENİM ERKEK ARKADAŞIM OLMAK İSTER MİSİNİZ?” diye sordu Bayan Velveeta da; oysa şimdiye dek hiç böylesine romantik bir eğilim göstermemişti.</span></p>

      <p class="calibre2"><span class="none4">“Bu konuyu düşünürüm,” dedi Barty.</span></p>

      <p class="calibre2"><span class="none4">Koridorda yürüdüğü sürece her adımını dikkatle atan küçük oğlan, merdivenlere en uzak duvarın yanından hiç ayrılmıyordu.</span></p>

      <p class="calibre2"><span class="none4">Barty evin planını aklına öylesine mükemmel bir biçimde yerleştirmişti ki, bir mimar bile bunu daha doğru olarak çizemezdi. Her yeri santimi santimine biliyor ve her ayki büyüme hızını hesaplayarak adımlarını buna göre ayarlıyordu. Bir yerden diğerine atacağı o kadar çok adım vardı ki. Katların planına göre her köşe bucağı belleğinde mutlaka tutmak zorundaydı. Bunun gibi bir seyahat karmaşık bir matematik problemine benziyordu, ama kendisi bir matematik dâhisi olduğu için, evin içinde neredeyse gördüğü zamanki gibi rahatça hareket etmekteydi.</span></p>

      <p class="calibre2"><span class="none4">Bir iki yerde yürümesini kolaylaştıran işaretler varsa bile, yolunu bulmak için seslere güvenmiyordu. Odasından on iki adım sonra, koridordaki halının altında hafifçe gıcırdayan bir döşeme tahtası, ona merdivenlerin başından on yedi adım uzakta olduğunu söylüyordu. Tam olarak nerede bulunduğunu anlaması için o boğuk gıcırtıyı duyması gerekmiyorsa da, bu ses ona daima bir güvence veriyordu.</span></p>

      <p class="calibre2"><span class="none4">Gıcırtılı döşemeyi geçtikten altı adım sonra, Barty sanki koridorda onunla birlikte birisi daha varmış gibi garip bir duyguya kapıldı.</span></p>

      <p class="calibre2"><span class="none4">Önündeki engelleri ya da açık alanları anlamak için, bazı körlerin buna sahip olduklarını iddia ettikleri bir altıncı duyuya da güvenmiyordu. Bazen içgüdüsü ona aslında yolunda olmaması gereken bir engelin olduğunu söylüyordu; ama bu engeli seyrek de olsa bulamayabiliyor ve eğer bastonunu kullanmıyorsa, ayağı buna takılıyor ve sendeliyordu. Altıncı duyu çoğu kez işe yaramıyor gibiydi.</span></p>

      <p class="calibre2"><span class="none4">Eğer şimdi burada, koridorda onunla birlikte birisi daha varsa, Angel olamazdı bu, çünkü eğer öyle olsaydı, oyuncak bebeklerin seslerini taklit ederek konuşması gerekirdi. Jacob Dayı da böyle bir şaka yapmazdı ve evde başka da kimse yoktu.</span></p>

      <p class="calibre2"><span class="none4">Duvardan uzaklaşan Barty, kollarını öne doğru uzatıp kendi çevresinde döndü. Yakınında ne herhangi bir şey ne de birisi vardı.</span></p>

      <p class="calibre2"><span class="none4">Üzerine çöken bu garip duygudan kurtulduktan sonra, merdivenlere doğru ilerlemeye başladı. Tam tırabzanın başına geldiğinde, geride kalan döşeme tahtasının hafif gıcırtısını duydu.</span></p>

      <p class="calibre2"><span class="none4">Sonra arkasına dönüp yapay gözlerini kırpıştırarak, “Kim var orada?” diye seslendi.</span></p>

      <p class="calibre2"><span class="none4">Yanıt yoktu.</span></p>

      <p class="calibre2"><span class="none4">Her evde daima bazı gürültüler olurdu. Karanlıkta hareket etmesi için onu yönlendirecek seslere güvenmemesinin bir nedeni de buydu işte. Kendi ağırlığından ötürü çıktığını düşündüğü bir ses duyulabileceği gibi, hava koşullarından ya da evin eskiliğinden ötürü de birtakım sesler duyulabilirdi.</span></p>

      <p class="calibre2"><span class="none4">“Kim var orada?” diye seslendi bir kez daha, ama yine yanıt yoktu.</span></p>

      <p class="calibre2"><span class="none4">Evin ona numara yaptığını düşünen Barty, dikkatli adımlarla aşağıya indikten sonra, girişe ve oradan da zemin katın koridoruna gitti.</span></p>

      <p class="calibre2"><span class="none4">Oturma odasının kavisli girişinden geçtiği sırada, “Gelgit dalgalarına dikkat et, Jacob Dayı,” dedi ona. Ama kendini sel felaketlerine fena halde kaptırmış olan Jacob Dayı, sanki bir mucize olmuş da kitabın içine düşmüş ve bunun iki kapağı birden onun üstüne kapanmış gibi, yanıt vermedi.</span></p>
    </div>

    <div class="s1">
      <p class="calibre2"><span class="none4">Dr. Jekyll’le iğrenç görünüşlü Bay Hyde’ı düşünen Barty, alt kat koridorundan mutfağa doğru yürüdü.</span></p><br class="calibre3" id="calibre_pb_83" />
    </div>
  </div>
</body>
</html>
