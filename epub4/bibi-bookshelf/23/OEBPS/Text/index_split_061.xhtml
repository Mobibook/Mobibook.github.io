<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="http://calibre-ebook.com" name="generator" />

  <title>unnamed</title>
  <meta content="User" name="author" />
  <meta content="2015-1-7" name="creation-time" />
  <meta content="2015-1-13" name="revision-time" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="s1">
      <p class="calibre2"> </p>
    </div>

    <div class="s1">
      <h1 class="calibre2"><span class="none5">Bölüm</span> <span class="none5">58</span></h1>

      <p class="calibre2"> </p>

      <p class="calibre2"> </p>

      <p class="calibre2"><span class="none4">AGNES her Noel akşamında Edom ve Jacob’la birlikte yemek yemekten daima hoşlanırdı, çünkü bu gecelerin gecesinde onlar bile karamsarlıktan kurtulurlardı. Bu dönem ağabeylerinin yüreklerine mi dokunurdu, yoksa kız kardeşlerini memnun etmeyi her zamankinden daha mı çok isterlerdi, Agnes bunu bilmiyordu işte. Eğer nazik Edom katil kasırgalardan söz etse ya da sevgili Jacob yoğun patlamaları anımsasa, her ikisi de daima kapıldıkları o korkunç ölüm düşüncesine bu gecede asla kapılmazlar, sanki olağanüstü bir felaketin ortasında güçlü bir cesaret göstereceklermiş ve şaşırtıcı kurtarışlar yapıp mucizevi bir şekilde oralardan kaçacaklarmış gibi davranırlardı.</span></p>

      <p class="calibre2"><span class="none4">Barty’nin varlığıyla, Noel akşamı yemekleri daha büyük bir anlam kazanmıştı, özellikle de üç yaşını sürdürdüğü, ama sanki neredeyse yirmi yaşındaymış gibi davrandığı bu yıl. Küçük oğlan gece boyunca kendisiyle annesinin ve Edom’ın gündüz yapmış oldukları ziyaretlerden, o bilge dedektif gerçek birisiymiş gibi Rahip Brown’dan, annesiyle birlikte mezarlıktan eve geldiklerinde arka bahçede vıraklayarak şarkı söyleyen zıpzıp kurbağalardan söz edip durdu; bir çocuk içtenliğiyle dolu olan, ama erişkinlere ilginç gelecek kadar dikkatli gözlemler içeren muhabbeti herkesin çok hoşuna gitmişti.</span></p>

      <p class="calibre2"><span class="none4">Barty mısır çorbasının içilmesiyle jambonun ve erikli pudingin yenilmesine dek, yağmurda ıslanmadan yürümesinden hiç söz etmedi.</span></p>

      <p class="calibre2"><span class="none4">Agnes onun bu garip yeteneğini dayılarından saklamasını istememişti. Aslında aklı öylesine karışmıştı ki, Jacob’la birlikte akşam yemeğini hazırladığı ve Edom’ın masayı kurduğunu gördüğü sırada, Joey’in mezarından steyşın vagona gelirlerken neler olduğunu onlara söyleyip söylememekte kararsız kalmıştı. Bastırmaya çalıştığı mutluluk duygusuyla paniğe yakın bir duygu arasında kalarak kendine bile güvenmemiş ve bunu tam anlamıyla özümleyene dek bir süre beklemeye karar vermişti.</span></p>

      <p class="calibre2"><span class="none4">O gece oğlunun odasında, Barty’nin okuduğu duaları dinledikten ve onu yatırıp üstünü örttükten sonra, yatağın kenarına oturdu. “Tatlım, ben çok merak ettim… şimdi düşünecek daha fazla zaman bulduğuna göre, neler olduğunu bana açıklayabilir misin acaba?”</span></p>

      <p class="calibre2"><span class="none4">Barty yastığın üstünde başını iki yana salladı: “Hayır. Bu hâlâ senin hissetmen gereken bir şey.”</span></p>

      <p class="calibre2"><span class="none4">“Olan şeylerin nasıl olduğu.”</span></p>

      <p class="calibre2"><span class="none4">“Evet.”</span></p>

      <p class="calibre2"><span class="none4">“ikimizin de bunu düşünecek zamanı olduğu için, ilerideki günlerde bununla ilgili epeyce konuşmamız gerekecek.”</span></p>

      <p class="calibre2"><span class="none4">“Ben düşündüm.”</span></p>

      <p class="calibre2"><span class="none4">Şantuk kumaş kaplı lambanın yumuşak ışığında, Barty’nin düzgün hatlı küçücük yüzü altınımsı bir renk almıştı, ama gözleri safir ve zümrüt rengindeydi.</span></p>

      <p class="calibre2"><span class="none4">“Edom Dayı’nla Jacob Dayı’na bundan hiç söz etmedin,” dedi Agnes.</span></p>

      <p class="calibre2"><span class="none4">“Daha iyi ya.”</span></p>

      <p class="calibre2"><span class="none4">“Neden?”</span></p>

      <p class="calibre2"><span class="none4">“Sen korkmuştun, öyle değil mi?”</span></p>

      <p class="calibre2"><span class="none4">“Evet, öyle.” Agnes, Barty’ye onun rahatlatıcı sözlerinin ve yağmurda ikinci kez ıslanmadan yürümesinin kendi korkusunu geçinmemiş olduğunu söylemedi.</span></p>

      <p class="calibre2"><span class="none4">“Ve sen,” dedi Barty, “sen asla hiçbir şeyden korkmazsın.”</span></p>

      <p class="calibre2"><span class="none4">“Yani… Edom’la Jacob her şeyden çok korkarlar zaten.”</span></p>

      <p class="calibre2"><span class="none4">Küçük oğlan evet anlamında başını salladı. “Eğer bunu onlara söyleseydik, külotlarını yıkamak zorunda kalırlardı belki.”</span></p>

      <p class="calibre2"><span class="none4">Gülmesini engelleyemeyen Agnes, “Sen bu deyimi nereden öğrendin?” diye sordu.</span></p>

      <p class="calibre2"><span class="none4">Barty afacan bir biçimde sırıttı. “Bugün ziyaret ettiğimiz yerlerden birinde. Bazı büyük oğlanlardan. Bir korku filmi görmüşler ve sonra külotlarını yıkamak zorunda kalmışlar.”</span></p>

      <p class="calibre2"><span class="none4">“Büyük oğlanların yalnızca büyük olmaları, onların her zaman akıllı oldukları anlamına gelmez.”</span></p>

      <p class="calibre2"><span class="none4">“Evet, biliyorum.”</span></p>

      <p class="calibre2"><span class="none4">Agnes duraksadı. “Edom’la Jacob’ın çok zor yaşantıları oldu, Barty.”</span></p>

      <p class="calibre2"><span class="none4">“Kömür ocağı isçisi miydiler?”</span></p>

      <p class="calibre2"><span class="none4">“Ne?”</span></p>

      <p class="calibre2"><span class="none4">‘Televizyonda, kömür ocağı işçilerinin zor yaşantıları olduğu söylenmişti.”</span></p>

      <p class="calibre2"><span class="none4">“Yalnızca kömür ocağı işçilerinin zor yaşantıları olmaz. Sen birçok yönden olgun olduğun kadar, bazı şeyleri sana açıklayamayacağım kadar da küçüksün. Ama bunu bir gün yapacağım.”</span></p>

      <p class="calibre2"><span class="none4">“Tamam.”</span></p>

      <p class="calibre2"><span class="none4">“Onların her zaman anlattıkları öykülerle ilgili olarak seninle daha önce konuştuğumuzu anımsıyorsun.”</span></p>

      <p class="calibre2"><span class="none4">“Hortum. 1900’de, Galveston, Texas’ta. Altı bin kişi ölmüş.”</span></p>

      <p class="calibre2"><span class="none4">Kaşlarını çatan Agnes, “Evet, o öyküler,” dedi. “Tatlım, Edom Dayı’yla Jacob Dayı insanları sürükleyen büyük fırtınalardan ve onları havaya uçuran patlamalardan söz ettiklerinde… yaşam sadece bu demek değildir.”</span></p>

      <p class="calibre2"><span class="none4">“Ama böyle şeyler oluyor.”</span></p>

      <p class="calibre2"><span class="none4">“Evet, evet oluyor.”</span></p>

      <p class="calibre2"><span class="none4">Agnes son zamanlarda Barty’ye, dayılarının umutlarını çoktan yitirmiş olduklarını, umutsuz yaşamanın ne anlama geldiğini açıklamakta zorlanıyor ve onu böylesine küçük yaşta sıkmadan, canavar büyükbabasının, yani kendi babasının ona ve ağabeylerine yaptıklarını tüm detaylarıyla nasıl anlatacağını bilmiyordu. Bu iş onun yeteneklerinin ötesindeydi. Barty’nin ondan altı kat daha üstün bir deha oluşu gerçeği bile bir anne olarak kendisinin işini kolaylaştırmıyordu, çünkü açıklananları anlaması için, Barty’nin yalnızca yüksek zekâya değil, deneyime ve duygusal olgunluğa da gereksinimi vardı.</span></p>

      <p class="calibre2"><span class="none4">Bunları düşününce yine düş kırıklığına uğrayan Agnes, “Edom’la Jacob böyle şeylerden söz ettikleri zaman, senin daima aklında tutacağından emin olmak istediğim şey, yaşamın ölmekle değil de yaşamak ve mutlu olmakla ilgisi bulunduğu,” dedi sadece.</span></p>

      <p class="calibre2"><span class="none4">“Keşke onlar da bunu bilseler” diye ekledi Barty.</span></p>

      <p class="calibre2"><span class="none4">Oğlunun söylediği bu beş sözcük karşısında, Agnes ona hayran kalmıştı.</span></p>

      <p class="calibre2"><span class="none4">“Ben de öyle düşünüyorum, tatlım. Ah Tanrım, ben de öyle.” Barty’yi alnından öptü. “Dinle, yavrum, anlattıkları öykülere ve tüm komik davranışlarına karşın, dayıların iyi adamlardır.”</span></p>

      <p class="calibre2"><span class="none4">“Tabii, biliyorum.”</span></p>

      <p class="calibre2"><span class="none4">“Ve seni çok seviyorlar.”</span></p>

      <p class="calibre2"><span class="none4">“Ben de onları seviyorum, Anne.”</span></p>

      <p class="calibre2"><span class="none4">Daha önce gökyüzünü kaplamış olan yağmur bulutları nemden arınmış ve evin damına sarkan sedir ağacından akan damlalar kesilmişti. Gece öylesine sessizdi ki, Agnes yarım mil ötedeki denizin kıyıya yavaşça vurduğunu duyar gibiydi.</span></p>

      <p class="calibre2"><span class="none4">“Uykun mu geldi?” diye sordu Barty’ye.</span></p>

      <p class="calibre2"><span class="none4">“Biraz.”</span></p>

      <p class="calibre2"><span class="none4">“Eğer uyumazsan, Noel Baba gelmez zaten.”</span></p>

      <p class="calibre2"><span class="none4">“Ben onun gerçek olduğundan emin değilim.”</span></p>

      <p class="calibre2"><span class="none4">“Neden böyle söylüyorsun?”</span></p>

      <p class="calibre2"><span class="none4">“Okuduğum bir şeyden ötürü.”</span></p>

      <p class="calibre2"><span class="none4">Oğlunun bu hoş fanteziyi reddeden yaklaşımı, Agnes’a huysuz babasının da buna karşı çıkmasını anımsattığı için, yüreği sızlamıştı. “O gerçek birisi,” diye ısrar etti.</span></p>

      <p class="calibre2"><span class="none4">“Sen öyle olduğunu mu düşünüyorsun?”</span></p>

      <p class="calibre2"><span class="none4">“Yalnızca düşünüyor değilim. Bunu tam olarak da bilmiyorum. Ama hissediyorum, tıpkı senin birçok şeyin nasıl olduğunu hissettiğin gibi. Senin de onu hissettiğine bahse girerim.”</span></p>

      <p class="calibre2"><span class="none4">Barty’nin her zaman Tiffany mücevherleri gibi parlak olan gözleri, şimdi Kuzey Kutbu’nun o sihirli pırıltılarıyla parlıyordu. “Ben de hissediyorum belki.”</span></p>

      <p class="calibre2"><span class="none4">“Eğer hissetmezsen, duygu bezin çalışmıyor demektir. Uyuyana kadar sana kitap okumamı ister misin?”</span></p>

      <p class="calibre2"><span class="none4">“Hayır, gerek yok. Ben gözlerimi kapatıp kendime bir masal anlatacağım.”</span></p>

      <p class="calibre2"><span class="none4">Agnes onun yanağını öpünce, Barty örtülerin altından kollarını çıkararak annesine sarıldı. Öylesine küçük kollardı ki bunlar, ama onu sımsıkı kucaklamışlardı.</span></p>

      <p class="calibre2"><span class="none4">Örtüleri yine onun üstüne örttüğü sırada, “Barty,” dedi Agnes, “yağmurda ıslanmadan nasıl yürüdüğünü kimseye göstermen gerektiğini düşünmüyorum ben. Edom’la Jacob’a bile. Hiç kimseye. Ve yapabildiğin başka özel bir şey keşfettiğinde… bunu ikimizin arasında sır olarak tutmalıyız.”</span></p>

      <p class="calibre2"><span class="none4">“Neden?”</span></p>

      <p class="calibre2"><span class="none4">Sanki onu azarlamaya hazırlanıyormuş gibi kaşlarını çatıp gözlerini kısan Agnes, yüzünü ikisinin burnu birbirine değecek kadar yavaşça oğluna doğru eğerek, “Çünkü bu bir sır olursa, daha eğlenceli olur,” diye fısıldadı.</span></p>

      <p class="calibre2"><span class="none4">Annesiyle bir komplo kurmaktan çok hoşlanan Barty de aynen onun gibi fısıldayarak, “İki kişilik gizli bir topluluğuz biz,” dedi.</span></p>

      <p class="calibre2"><span class="none4">“Gizli topluluklarla ilgili ne biliyorsun sen?”</span></p>

      <p class="calibre2"><span class="none4">“Kitaplarla televizyondan öğrendiklerimi.”</span></p>

      <p class="calibre2"><span class="none4">“Yani?”</span></p>
    </div>

    <div class="s1">
      <p class="calibre2"><span class="none4">Barty gözlerini faltaşı gibi açıp sesine korkutucu bir tonlama verdi. “Böyle topluluklar daima… kö</span><span class="none4">t</span><span class="none4">üdür.”</span></p>
    </div>

    <div class="s1">
      <p class="calibre2"><span class="none4">Agnes’ın fısıltısı ise daha alçak tonda, ama daha boğuk çıktı. “Bizim de kötü bir topluluk olmamız mı gerekir?”</span></p>

      <p class="calibre2"><span class="none4">“Belki.”</span></p>

      <p class="calibre2"><span class="none4">“Kötü ve gizli topluluklardaki insanlara ne olur?”</span></p>

      <p class="calibre2"><span class="none4">“Hapse girerler,” diye fısıldadı Barty ciddiyetle.</span></p>

      <p class="calibre2"><span class="none4">“Öyleyse biz kötü olmayalım.”</span></p>

      <p class="calibre2"><span class="none4">“Tamam.”</span></p>

      <p class="calibre2"><span class="none4">“Bizimki iyi bir gizli topluluk olacak.”</span></p>

      <p class="calibre2"><span class="none4">“Gizli bir tokalaşmamızın da olması gerekli.”</span></p>

      <p class="calibre2"><span class="none4">“Evet. Her gizli topluluğun gizli bir tokalaşması vardır. Ama biz bunun yerine şöyle yapacağız,” diyen Agnes, oğlunun yüzüne doğru biraz daha eğilip burnunu onunkine sürttü.</span></p>

      <p class="calibre2"><span class="none4">Barty kıkırdadı. “Bir de gizli sözcük gerek.”</span></p>

      <p class="calibre2"><span class="none4">“Eskimo.”</span></p>

      <p class="calibre2"><span class="none4">“Ve bir ad.”</span></p>

      <p class="calibre2"><span class="none4">“Kötü Olmayan Maceraperestler’in Kuzey Kutbu Topluluğu”</span></p>

      <p class="calibre2"><span class="none4">“Harika bir ad bu!”</span></p>

      <p class="calibre2"><span class="none4">Agnes, Barty’le yine burun sürtüştürdükten sonra, onu öptü ve yatağın kenarından kalktı.</span></p>

      <p class="calibre2"><span class="none4">Ona bakıp duran Barty, “Senin başının çevresinde bir hale var, Anne,” dedi.</span></p>

      <p class="calibre2"><span class="none4">“Ne tatlı bir oğlansın sen, yavrum.”</span></p>

      <p class="calibre2"><span class="none4">“Hayır, gerçekten de var.”</span></p>

      <p class="calibre2"><span class="none4">Agnes lambayı söndürdü. “İyi uykular, melek oğlan.”</span></p>

      <p class="calibre2"><span class="none4">Koridorun hafif ışığı açık kapının çok ilerisinde kaldığı için, içeriye sızmıyordu.</span></p>

      <p class="calibre2"><span class="none4">“Aa, bak. Noel ışıkları,” dedi Barty yattığı yerden.</span></p>

      <p class="calibre2"><span class="none4">Küçük oğlanın gözlerini kapattığını ve kendine anlattığı uyku masalıyla bir düşün arasında bir yerde kendi kendine konuştuğunu düşünen Agnes, kapıyı yarı aralık bırakarak odadan çıktı.</span></p>

      <p class="calibre2"><span class="none4">“İyi geceler, Anne.”</span></p>

      <p class="calibre2"><span class="none4">“İyi geceler” diye fısıldadı Agnes.</span></p>

      <p class="calibre2"><span class="none4">Ardından, koridorun ışığını kapatıp yarı aralık kapının önünde durarak bekledi.</span></p>

      <p class="calibre2"><span class="none4">Ev öylesine sessizdi ki, geçmişteki acıların mırıltılarını bile duyamıyordu.</span></p>

      <p class="calibre2"><span class="none4">Kitaplardaki resimlerle filmlerin dışında hiç kar görmemiş olmakla birlikte, bu derin sessizlik sanki gökyüzünden düşen kar taneleriyle o suskun beyazlığı anlatır gibiydi ve burada, tepelik bölgelerine bile asla kar yağmayan California Pacific’te yaşamasına karşın, şu anda dışarıya çıkıp da kendini buz gibi kristallerden oluşan muhteşem bir kar manzarasında bulsa, hiç şaşırmayacaktı.</span></p>

      <p class="calibre2"><span class="none4">Yağmurun yağmadığı yerde yürüyen özel yetenekli oğlu her türlü şeyi olası kılmaktaydı.</span></p>

      <p class="calibre2"><span class="none4">Barty odasının karanlığında, onun beklediği sözcükleri söylüyordu şimdi; sesi fısıltıyla çıktığı halde, evin sessizliğinde yine de duyuluyordu: “İyi geceler, Baba.”</span></p>

      <p class="calibre2"><span class="none4">Agnes başka geceler de bu sözcükleri duymuş ve çok duygulanmıştı. Ama bu Noel akşamı, Joey’in mezarında öğleden sonra aralarında geçen konuşmaları anımsadığından ötürü, şimdi daha da meraklanmaya başlamıştı.</span></p>

      <p class="calibre2"><span class="none4">Keşke baban seni görebilmiş olsaydı.</span></p>

      <p class="calibre2"><span class="none4">Bir yerde görüyor o beni. Babam burada ölü, ama benim olduğum her yerde ölü değil. Burası benim için yalnızlık anlamına geliyor, ama her yer aynı anlama gelmiyor.</span></p>

      <p class="calibre2"><span class="none4">Sessizce ve isteksizce kapıyı çekip bunu hafif aralık bırakan Agnes, mutfağa indikten sonra, orada tek başına oturarak kahve içtiği sırada, bu açıklanması zor olayları düşünüp durdu.</span></p>

      <p class="calibre2"><span class="none4">Barty’nin Noel sabahı açtığı armağanları arasında, onun en çok hoşuna gideni Robert Heinlein’in Yıldız Canavarı adlı kitabı olmuştu. Komik bir uzaylı yaratığın, uzay yolculuğunun, alışılmadık bir geleceğin ve bir sürü maceranın sürükleyici heyecanıyla, kitabın sayfalarını açıp okumak ve Bright Beach’den uzaklaşıp yabancı yerlere gitmek için, bu yoğun günde her fırsatı değerlendirdi.</span></p>

      <p class="calibre2"><span class="none4">İkiz dayıları ne kadar içe dönük kişilerse, onların tam aksine bir o kadar dost canlısı olan Barty, bayram günlerinde çekingenlik göstermez ve Agnes ona aile bireyleriyle konukların kitaplardaki en büyüleyici karakterlerden bile daha önde geldiklerini asla anımsatmak zorunda kalmazdı; küçük oğlanın diğer kişilerle olan birlikteliğinden zevk alması annesinin hoşuna gidiyor ve onu gururlandırıyordu.</span></p>

      <p class="calibre2"><span class="none4">Sabah geç saatlerden akşam yemeğine dek gelip giden konuklar, mutlu bir Noel geçirmeleri, dünyada barış sağlanması ve sağlıklı, mutlu bir yaşam sürdürmeleri için kadeh kaldırdıktan sonra, geçmiş Noellerle ilgili anılardan, bu ay Güney Afrika’da gerçekleştirilen ilk kalp nakli ameliyatından övgüyle söz ederek, Vietnam’daki askerlerin kısa sürede evlerine dönmeleri ve Bright Beach’in de o uzak, balta girmemiş ormanlarda değerli oğullarını artık kaybetmemesi için dua ettiler.</span></p>

      <p class="calibre2"><span class="none4">Arkadaşlarla komşuların neşeli varlıkları, yıllar geçtikçe, Agnes’ın babasının bu evin odalarında estirdiği karanlık öfkenin neredeyse tüm izlerini silmişti. Agnes elbet bir gün ağabeylerinin de, sevginin kumları durmaksızın düzelten bir dalga yumağı, kinle öfkenin ise yalnızca kumsalda kalan izler olduğunu anlayacaklarını umuyordu.</span></p>

      <p class="calibre2"><span class="none4">Artık kuru temizleyicide terzilik yapmayan ve şimdi kent meydanından bir blok ilerideki Elena Moda Evi adlı küçük bir dükkânın sahibi olan Maria Elena Gonzalez, kızları yedi yaşındaki Bonita ve altı yaşındaki Francesca’yla birlikte, bu Noel Gecesi için akşam saatlerinde Agnes’a, Barty’ye, Edom’a ve Jacob’a katılmıştı. Yemek davetine en yeni Barbie bebekleri olan Rengârenk Sihirli Barbie’yi, Barbie’nin Güzel Mavi Armağan Seti’ni, Barbie’nin arkadaşları Casey ve Tutti’yi, Barbie’nin kız kardeşi Skipper’ı ve Barbie’nin düş gemisi Ken’i de getiren kızlar, çok geçmeden Barty’yi aralarına aldılar ve küçük oğlan bir anda kendisini Heinlein’in yarattığı ve aslında gençlerin ilgisini çeken sekiz bacaklı, kedi gibi munis, boz ayılardan Buick marka arabalara kadar her şeyi seven, olağandışı bir uzaylı ev hayvanının dünyasından çok daha değişik, coşku dolu bir hayal dünyasının içinde buluverdi. Daha sonra, yedisi de akşam yemeği için masada toplandıklarında, büyükler Chardonnay şarabıyla dolu kadehlerini ve çocuklar da Pepsi dolu kocaman bardaklarını kaldırdılar ve ilk dilekte bulunan Maria oldu. “Şimdiye dek tanıdığım en iyi adamın aynen ona benzeyen oğlu Bartholomew’a. Her günümü ışıldatan kızlarım Bonita’yla Francesca’ya. Yaşamın ne kadar kısa ve her günün ne kadar değerli olduğunu kendilerinde… kendilerinden öğrendiğim Edom’la Jacob’a. Ve bana, ah evet bana, şimdi kullanabildiğim tüm bu sözcüklerle birlikte daha onca şey öğreten, en sevgili arkadaşım Agnes’a. Tanrı bizleri kutsasın, her birimizi.”</span></p>

      <p class="calibre2"><span class="none4">Kalabalıklaşan aile bireyleriyle birlikte, “Tanrı bizleri kutsasın, her birimizi,” diye yineleyen Agnes, bir yudum şarap içtikten sonra, mutfakta bir şeyi kontrol etmek bahanesiyle oraya giderek, şişen gözlerinin onu ele vermesini engellemek için, sıcak gözyaşlarını, soğuk suyla yıkanmış hafif nemli bir tabak beziyle kuruladı.</span></p>

      <p class="calibre2"><span class="none4">Henüz gelecek yıllarda bile açıklamayı düşünmediği yaşam gerçeklerini, Barty’ye bugünlerde sık sık anlatmaya çalışmakta olduğunun farkındaydı. Ona tam olarak nasıl anlatabileceğini düşündüğü şey şuydu: Yaşam öylesine tatlı, öylesine dolu dolu olabilir ki, bazen mutluluk neredeyse üzüntü kadar güçlenir ve bunun neden olduğu baskıyla, yürek acı verecek kadar şişer.</span></p>

      <p class="calibre2"><span class="none4">Agnes tabak beziyle işini bitirince, yemek odasına döndü ve yemeğe başlanmış olmasına karşın, o da bir dilekte bulundu. Kadehini kaldırarak, “Benim için bir arkadaştan da öte, kız kardeşim Maria’ya,” dedi. “Aslında senin bana neler öğretmiş olduğunu ben kızlarına anlatmadan önce, benim sana öğrettiklerimden söz etmene izin veremem. Sen bana dünyanın dikiş kadar basit bir şey olduğunu ve en korkunç sorunların bile bu yöntemle onarılabileceğini öğrettin.” Ardından, kadehini biraz daha kaldırdı. “İlk tavuğun zaten içindeki yumurtayla birlikte dünyaya geldiğini de. Tanrı bizleri kutsasın.” “Tanrı bizleri kutsasın,” dedi herkes. Chardonnay’ından tıpkı Agnes’ın yaptığı şekilde tek bir yudum alan Maria da, onlara getirdiği kayısı tartını kontrol etmek gibi uydurma bir bahaneyle, ama aslında soğuk suyla yıkanmış hafif nemli tabak beziyle gözlerini kurulamak için, alelacele mutfağa koşuşturdu.</span></p>

      <p class="calibre2"><span class="none4">Bu arada, çocuklar tavukla ilgili dizenin ne olduğunu öğrenmekte ısrar etmişler ve bu da, şaka yoksunu babalarına karşı bir isyan hareketi olarak Edom’la Jacob’ın çocukluklarında ezberledikleri ‘tavuk neden yolun karşı tarafına geçti’ esprilerinin yoğun bir biçimde sürüp gitmesine yol açmıştı. Daha sonra, Bonita’yla Francesca, annelerinin tek tek kalıplara döküp pişirdiği ve kendilerinin de tabağa dizdiği Noel ağacı biçimindeki tartları gururla servis yaptıkları sırada, annesine doğru eğilen Barty, önlerindeki masayı parmağıyla işaret ederek, yavaşça ve heyecanla, “Gökkuşaklarına bak!” dedi.</span></p>

      <p class="calibre2"><span class="none4">Agnes oğlunun masaya doğru uzanan parmağını izlemekle birlikte, onun söz ettiği şeyleri görememişti. “Mumların arasında,” diye açıkladı Barty. Mum ışığında yemek yiyorlardı. Odanın karşı tarafındaki büfenin üstünde, cam lamba şişelerinde pırıldayan vanilya kokulu uzun ve ince mumlar vardı, ama Barty masanın ortasındaki çam dallarıyla beyaz karanfillerin arasına yerleştirilmiş olan kısa ve kalın beş mumu işaret ediyordu.</span></p>

      <p class="calibre2"><span class="none4">“Alevlerin arasında, gördün mü, gökkuşakları.” Mumdan muma ulaşan hiçbir renk kavisi göremeyen Agnes, Barty’nin ona üzerlerinde titrek ışıklar görünen kesme kristal şarap kadehleriyle su bardaklarına bakmasını söylediğini düşündü. Kristalin prizmatik etkisi, kadehlerle bardakların bazı yerlerinde</span> <span class="none4">alevleri kırmızı, kavuniçi, sarı</span><span class="none4">, yeşil, mavi, çividi ve mor ışık tayfları şeklinde yansıtıyor ve bu renk cümbüşü özellikle kenar kısımlarda dans eder gibi oynaşıyordu.</span></p>

      <p class="calibre2"><span class="none4">En son tart da servis yapıldıktan ve Maria’nın kızları masadaki yerlerini aldıktan sonra, minicik ışık tayfları kesme kristallerde hâlâ pırıldamalarına karşın, “Şimdi gittiler artık,” dedi Barty. Ve ardından, kendi tartını öylesine büyük bir beğeniyle incelemeye başladı ki, kısa bir süre sonra, annesi de gökkuşaklarını merak etmekten vazgeçti.</span></p>

      <p class="calibre2"><span class="none4">Maria, Bonita ve Francesca gittikten sonra, Agnes’la ağabeyleri masayı toplayıp bulaşıkları yıkamak için yardımlaşmaya başladıklarında, iyi geceler diyerek onları öpen Barty, Yıldız Canavarı’yla birlikte odasına çekildi.</span></p>

      <p class="calibre2"><span class="none4">Yatma vaktini iki saat geçirmişti zaten. Son aylarda, yaşça daha büyük çocuklara özgü değişik uyuma alışkanlıkları gösteriyordu. Bazı geceler, tıpkı baykuşlarla yarasalar gibiydi; gün boyunca miskin miskin oturup duruyor, ardından akşam karanlığı çökünce aniden canlanıp enerjik bir hal alıyor ve gece yarısını geçen saatlere dek kitap okumak istiyordu.</span></p>

      <p class="calibre2"><span class="none4">Agnes kendi kütüphanesinden ona önerebileceği hiçbir çocuk kitabına tam olarak güvenemiyordu. Çünkü Barty’nin ender yetenekleri, kendisi için bazı özel çocuk eğitimi sorunları oluşturmaktaydı. Ve şimdi de, John Thomas Stuart’ı ve John’un başka bir dünyalı olan evcil hayvanı Lummox’ın öyküsünü okumak amacıyla daha da geç saatlere kadar oturmak için ondan izin istediğinde, Agnes bu izni vermişti.</span></p>

      <p class="calibre2"><span class="none4">Saat 11:45’te yatmaya hazırlanırken Barty’nin odasının önünde durduğunda, onu yastıklara dayanmış, yatağın içinde oturur bir halde buldu. Küçük oğlanın okuduğu kitap çoğu kitaplar kadar büyük boyutlu olmamakla birlikte, o minicik elleriyle bunu açık tutamayacak kadar büyük olduğundan, sol kolunu kitabın üstüne koymuştu.</span></p>

      <p class="calibre2"><span class="none4">“Güzel bir öykü mü?” diye sordu Agnes.</span></p>

      <p class="calibre2"><span class="none4">Başını kaldırıp ona bakan Barty, “Harika!” dedikten sonra, yine okumayı sürdürdü.</span></p>

      <p class="calibre2"><span class="none4">Agnes saat 1:50’de uyandığında, nedenini anlayamadığı belli belirsiz bir korku hissetti.</span></p>

      <p class="calibre2"><span class="none4">Pencereden içeriye hafif bir ay ışığı sızıyordu.</span></p>

      <p class="calibre2"><span class="none4">Bahçedeki büyük meşe ağacı bile, gecenin sessizliğinde hareketsiz uyuyor gibiydi.</span></p>

      <p class="calibre2"><span class="none4">Ev tamamen sessizdi. Etrafta ne çağrısız konuklar ne de burada gezinen hayaletler vardı. Yine de huzursuzlanan Agnes, koridora çıkıp oğlunun odasına gittiğinde, onu kitap okurken oturduğu yerde uyumuş olarak bulunca, Yıldız Canavarı’nı Barty’nin kollarının arasından yavaşça alıp kaldığı yeri kapak kısmıyla işaretleyerek, kitabı etajerin üstüne bıraktı.</span></p>

      <p class="calibre2"><span class="none4">Fazla yastıkları onun arkasından aldıktan ve üstünü örttükten sonra, yarı uyanan Barty mırıldanmaya başladı; aslında çevresine hiç zarar vermek istemeyen Lummox’i polislerin nasıl öldüreceklerinden, ama onun tabanca ateşinden korkmuş olduğundan ve eğer bir hayvan altı ton ağırlığında ve sekiz bacaklı olursa, onun bazen bir şeyler devirmeden dar yerlerde hareket edemeyeceğinden söz ediyordu.</span></p>

      <p class="calibre2"><span class="none4">“Tamam, tamam,” diye fısıldadı Agnes, “Lummox’a bir şey olmayacak.”</span></p>

      <p class="calibre2"><span class="none4">Barty yine gözlerini kapatmış uyur gibiydi, ama Agnes gece lambasını söndürdüğü sırada, “Senin başının üstünde yine bir hale oluştu, Anne,” dedi.</span></p>

      <p class="calibre2"><span class="none4">Agnes sabah duş alıp giyindikten ve aşağıya indikten sonra, Barty’yi mutfak masasında oturmuş, kitabını okurken ve bir kâse mısır gevreği yerken buldu. Kahvaltısını bitiren küçük oğlan hemen odasına döndü, ama oraya giderken bile okumasını sürdürüyordu.</span></p>

      <p class="calibre2"><span class="none4">Öğle yemeği zamanı son sayfayı da bitirmiş ve okuduğu masalla öylesine doymuştu ki, hiçbir şey yiyecek hali kalmamıştı. Annesi ona yemeğini yemesini söyleyip durmasına karşın, Barty’yi de onu, sanki Heinlein’in yazmış olduğu her sözcük bilimkurgu değil de gerçekmiş gibi, John Thomas Stuart’ın Lummox’la birlikte yaşadığı büyük maceraların detaylarıyla eğlendiriyordu. Ve ardından, oturma odasındaki büyük koltuklardan birine kıvrılarak, kitabı bir kez daha okumaya başladı. Bir kitabı yeniden okuyup bunu gece yarısı bitirmesi ilk kez oluyordu.</span></p>

      <p class="calibre2"><span class="none4">Ertesi gün, Çarşamba 27 Aralık’ta, annesi onu arabayla kütüphaneye götürdü ve Barty buradan kütüphanecinin önerdiği, Heinlein’in iki kitabını ödünç aldı: Kırmızı Gezegen’i ve Yuvarlanan Taşlar’ı.</span></p>

      <p class="calibre2"><span class="none4">Eve dönerken arabada yaşadığı sevince bakılırsa, daha önceleri okuduğu cinayet romanları onun için hoş bir ilgi odağı olmakla birlikte, bilimkurgu türü kendisinde yoğun ve ölümsüz bir sevgi yaratmıştı anlaşılan.</span></p>

      <p class="calibre2"><span class="none4">Agnes tamamen yeni bir coşkuya kapılan çocuğunu izlemekten büyük bir zevk duyduğunu fark etti. Barty’yi izledikçe, eğer kendi babası ona da çocukluğunu yaşama fırsatı vermiş olsa, o sıralarda ele geçiremediği bu çağını nasıl yaşamış olacağını düşünüp duruyor ve bu arada oğlunun uzaylı Stone ailesini ya da Mars’ta geçen gizemli olayları bağıra bağıra anlatmasını dinlerken, en azından içinde, zulümden veya bunca zamandan etkilenmemiş olan bir çocuğun hâlâ süre gelen varlığını hissediyordu.</span></p>

      <p class="calibre2"><span class="none4">Perşembe günü öğleden sonra saat üçten kısa bir süre önce, Agnes’ın sütünlü ve kuru üzümlü turtalar pişirmekte olduğu mutfağa telaşla koşan Barty, 104’üncü ve 105’inci sayfaları açık olarak elinde tuttuğu Kırmızı Gezegen’i ona göstererek, kütüphaneden aldıkları bu kopyanın bozuk oluşundan yakınmaya başladı. “Baskıda eğri büğrü noktacıklarla eğri büğrü komik harfler var; sözcüklerin tümü rahat okunamıyor. Bunun aynısını kitapçıdan satın alabilir miyiz, dışarı çıkıp hemen şimdi satın alabilir miyiz?”</span></p>

      <p class="calibre2"><span class="none4">Un içinde kalmış ellerini sildikten sonra, kitabı Barty’den alan Agnes bunu inceledi, ama hatalı bir şey görememişti. Ardından, birkaç sayfa geriye ve ileriye baktı; kitabın baskısında herhangi bir hata yoktu. “Bozuk yerin neresi olduğunu bana göster, tatlım.” Ama Barty bu isteği anında yerine getirmemişti ve Agnes Kırmızı Gezegen’den başını kaldırdığında, oğlunun garip bir biçimde kendisine bakıp durduğunu gördü. Sanki şaşırmış gibi gözlerini kısan Barty, “Eğri büğrü noktacıklar şimdi sayfadan fırlayıp tam senin yüzüne kondular,” dedi.</span></p>

      <p class="calibre2"><span class="none4">Salı sabahı saat 1:50’de onu uyandırmış olan anlamsız korku, son iki gündür kendisini zaman zaman rahatsız ediyordu. İşte şimdi yine gelmiş, boğazını tırmalayıp göğsünü sıkıştırarak, en sonunda biçimlenmeye başlamıştı.</span></p>

      <p class="calibre2"><span class="none4">Barty başını öte tarafa çevirip mutfağı inceleyerek, “Aa. Eğri büğrü olan benim,” dedi.</span></p>

      <p class="calibre2"><span class="none4">Agnes’ın belleğinde daha önce hiç böyle kötü görünmeyen halelerle gökkuşakları canlanmıştı.</span></p>

      <p class="calibre2"><span class="none4">Barty’nin önünde bir dizinin üstüne çöktükten sonra, onu yavaşça omuzlarından tuttu. “Dur sana bir bakayım.”</span></p>

      <p class="calibre2"><span class="none4">Küçük oğlan yine gözlerini kıstı.</span></p>

      <p class="calibre2"><span class="none4">“Gözlerini kocaman aç, yavrum.”</span></p>

      <p class="calibre2"><span class="none4">Barty gözlerini açtı.</span></p>

      <p class="calibre2"><span class="none4">Bembeyaz gözaklarının içinde baş döndürücü mücevherler gibi parlayan safir ve zümrüt irislerin ortasında simsiyah gözbebekleri vardı. Olağanüstü güzellikteydi bu gözler, ama gördüğü kadarıyla şimdiye dek olduklarından farklı değildiler.</span></p>

      <p class="calibre2"><span class="none4">Agnes, Barty’nin sorununu son günlerdeki yoğun okumasına bağlayabilirdi. Onun gözlerine ilaç damlatabilir, ona bir süre kitap okumamasını söyleyebilir ve oyun oynaması için onu arka bahçeye yollayabilirdi. Veya her burun çekişe zatürree ya da her baş ağrısına beyin tümörü tanısı koyan o panikçi annelerden olmamak için kendini gemleyebilirdi. Ama böyle yapmak yerine, ne kadar kaygılandığını Barty’ye hissettirmemeye çalışarak, ona girişteki dolaptan paltosunu almasını söyledikten sonra, kendininkini de aldı ve sütünlü, kuru üzümlü turtaları mutfakta öylece bırakıp, arabayla doktorun muayenehanesine doğru yollandı; çünkü gittikleri doktor, onun yaşamasını sağlayan, kendisine daima umut ve neşe veren, yitirdiği kocasıyla ilgili sonsuz tek bağıydı.</span></p>

      <p class="calibre2"><span class="none4">Dr. Joshua Nunn yalnızca kırk sekiz yaşında olmasına karşın, Agnes babasının ölümünden sonra, on yıldan fazla bir süre önce ona bir hasta olarak ilk kez gittiğinden bu yana, kendisine bir büyükbaba gibi davranmıştı. Doktorun saçları, daha otuz yaşına bile gelmeden bembeyazdı. Hastalarıyla işi bittikten sonra her gün, ya kendi elleriyle raspalayıp boyadığı ve cilalayıp onardığı altı metrelik Hipokrat Sandalı adlı balıkçı teknesinde durmaksızın çalışır ya da bununla Bright Bay’de dolaşarak, sanki kendi yazgısı denizden yakaladıklarının büyüklüğüyle orantılıymış gibi balık tutardı; sonuçta tuzlu havada ve güneşte böylesine uzun zaman geçirdiği için de, kalıcı esmerlikte olan yüzü, özellikle gözlerinin kenarları porsumuş ve cildi tıpkı büyükbabalarınki gibi kırışmıştı. Sandalının bakımı için gösterdiği çabayı yuvarlak göbeğine ve gıdısına da gösteren Joshua’nın tel çerçeveli gözlükleriyle papyonuna ve pantolon askılarıyla dirsekleri yamalı ceketine bakılacak olursa, onun tıpkı aynı amaçla seçtiği giysileri gibi, dış görüntüsünü de kasten bu biçime dönüştürmüş olduğu belliydi.</span></p>

      <p class="calibre2"><span class="none4">Barty’yle arası daima iyi olan doktor, ona duvardaki Snellen tablosunu okuttururken, küçük oğlanın gülümsemeleriyle kıkırtılarına bu kez ondan daha fazla katıldıktan sonra, onun gözlerini oftalmometre ve oftalmoskopla incelemek için, muayene odasının ışıklarını kıstı.</span></p>

      <p class="calibre2"><span class="none4">Agnes köşede oturduğu iskemleden, Joshua’nın her zamanki hızlı muayenesinin şimdi çok daha uzun bir süre aldığını fark etmişti. Öylesine kaygılanıyordu ki, doktorun olağan titizliği bile, bu kez müthiş bir anlam kazanmış gibiydi.</span></p>

      <p class="calibre2"><span class="none4">Muayenesini bitiren Joshua, ardından izin isteyip koridordaki ofisine gitti. Gittikten belki beş dakika sonra geri döndüğünde de Barty’yi, orada bir bir kavanozun içinde kâğıtlara sarılmış portakallı şekerlemeler bulundurduğu bekleme odasına gönderdi. “Şekerlemelerin birkaçının üstünde senin adın var, Bartholomew.”</span></p>

      <p class="calibre2"><span class="none4">Kitap satırlarını eğri büğrü gösteren, nedeni zor anlaşılır görme bozukluğu Barty’yi pek fazla rahatsız etmişe benzemiyordu. Kendine özgü zarafetiyle her zamanki gibi çabuk ve kararlı adımlarıyla yürüyerek, odadan çıkıp gitti.</span></p>

      <p class="calibre2"><span class="none4">Muayene odasında Agnes’la yalnız kalan doktor, “Barty’yi Newport Beach’deki bir uzmana götürmeni istiyorum. Franklin Chan’e,” dedi. “Kendisi harika bir göz doktoru ve göz cerrahıdır; şu sıralarda bizim kentimizde onun gibi hiç kimse yok.”</span></p>

      <p class="calibre2"><span class="none4">Agnes’ın kucağında duran elleri öylesine uzun bir süredir birbirine kenetlenmişti ki, ön kolunun kasları ağrıyordu. “Barty’nin nesi var?”</span></p>

      <p class="calibre2"><span class="none4">“Ben göz uzmanı değilim, Agnes.”</span></p>

      <p class="calibre2"><span class="none4">“Ama bazı kuşkularınız var.”</span></p>

      <p class="calibre2"><span class="none4">“Seni gereksiz yere kaygılandırmak istemem, eğer…”</span></p>

      <p class="calibre2"><span class="none4">“Lütfen. Beni bilgilendirin.”</span></p>

      <p class="calibre2"><span class="none4">Olur anlamında başını sallayan doktor, eliyle muayene masasını işaret ederek, “Otur şuraya,” dedi. Agnes masanın ucuna, Barty’nin oturmuş olduğu yere oturdu; ayakta duran doktorla şimdi göz hizasındaydı. Agnes ellerini yine birbirine kilitlemeden önce, Joshua esmer, iş yapmaktan nasırlaşmış kendi ellerini ona doğru uzattığında, genç kadın bu ellere sımsıkı sarıldı.</span></p>

      <p class="calibre2"><span class="none4">“Barty’nin sağ gözbebeğinde bir beyazlık var… gözdeki bir gelişmeyle ilgili. Biraz değişik olmakla birlikte, görme bozukluğu hâlâ sürüyor; ben sol gözde herhangi bir terslik fark edemedim, ama sağ gözün durumu burada da bir sorun olduğunu gösterir. Dr. Chan yarın tüm gün dolu olmasına karşın, benim ricam üzerine, sizi sabah ilk hasta olarak, mesai saatlerinden önce kabul edecek. Yola erken çıkmanız gerekiyor.”</span></p>

      <p class="calibre2"><span class="none4">Kuzey kesimde yer alan Newport Beach, sahil yolundan gidildiğinde, yaklaşık bir saat uzaklıktaydı.</span></p>

      <p class="calibre2"><span class="none4">“Ve” diye Agnes’ı uyardı Joshua, “uzun bir güne hazırlansanız iyi olur. Dr. Chan’ın bir onkoloğa danışmak isteyeceğinden oldukça eminim.”</span></p>

      <p class="calibre2"><span class="none4">“Kanser,” diye fısıldayan Agnes, bu sözcüğü yüksek sesle söylemekten kaçınmıştı; sanki böyle bir şey yaparsa, bu menhus hastalık güç kazanacak ve varlığını kanıtlayacakmış gibi.</span></p>

      <p class="calibre2"><span class="none4">“Bunu henüz bilmiyoruz,” dedi Joshua. Ama Agnes biliyordu.</span></p>

      <p class="calibre2"> </p>

      <p class="calibre2"><span class="none4">***</span></p>

      <p class="calibre2"> </p>

      <p class="calibre2"><span class="none4">Her zamanki hareketliliğini sürdüren Barty, görme sorunu konusunda fazla kaygılı değildi. Bunun bir nezle ya da bir soğuk algınlığı kadar çabuk geçeceğini umarmış gibi görünüyordu.</span></p>

      <p class="calibre2"><span class="none4">Merak ettiği tek şey Kırmızı Gezegen ve 103’üncü sayfadan sonra neler olabileceğiydi. Kitabı doktorun muayenehanesine bile götürmüştü; eve dönerlerken, arabada bunu sürekli açıp gözlerini kısarak satırlara bakıyor ve “eğri büğrü” noktacıkların arasından yazıları okumaya çalışıyordu. “Jim, Frank ve Willis’in başları büyük dertte.”</span></p>

      <p class="calibre2"><span class="none4">Onun gönlünü hoş etmek isteyen Agnes, akşam yemeği için peynirli sosis ve patates kızartmasıyla süt yerine de bitki kökü şurubu hazırladı.</span></p>

      <p class="calibre2"><span class="none4">Açıksözlü olması için Joshua Nunn’a ısrar etmesine karşın, kendisi Barty’ye karşı aynı derecede açıksözlü olamayacaktı, çünkü bu açık sözlülüğü göze alamayacak kadar çok sarsılmıştı.</span></p>

      <p class="calibre2"><span class="none4">Oğluyla her zamanki olağan konuşmalarını sürdürmekte bile zorlanıyordu gerçekten. Sesinde onun er geç fark edeceği bir sıkıntı vardı.</span></p>

      <p class="calibre2"><span class="none4">Duyduğu endişenin kötü sonuçlanacağını sezinliyor ve bu korkusu oğlunu da etkilediğinde, onun sağ gözüne yerleşmiş olan kötü şey her neyse, işte o zaman Barty’nin bununla yeterince savaşamayacağını düşünerek kaygılanıyordu. Ama Robert Heinlein kendisini kurtarmıştı. Barty sosisleriyle kızarmış patateslerini bitirdikten sonra, Agnes 104’üncü sayfadan başlayarak ona Kırmızı Gezegen’i okudu.</span></p>
    </div>

    <div class="s1">
      <p class="calibre2"><span class="none4">Küçük oğlan daha önce öyküden çok söz ettiği için, Agnes buna yaban</span><span class="none4">cı</span> <span class="none4">değildi ve çok geçmeden kendini masala kaptırıp içindeki acıyı gizlemeyi başardı.</span></p>
    </div>

    <div class="s1">
      <p class="calibre2"><span class="none4">Barty’nin odasında yatakta yan yana oturuyorlar ve aralarına koydukları bir tabak dolusu parça çikolatalı kurabiyelerden atıştırıyorlardı. Akşam saatleri boyunca bu dünyadan ve onun tüm dertlerinden uzaklaşarak, arkadaşlığın, sadakatin, cesaretin ve onurun her türlü kötülükle başa çıkabileceği bir macera dünyasında yaşadılar.</span></p>

      <p class="calibre2"><span class="none4">Agnes son sayfanın son sözcüklerini okuduktan sonra, Barty artık onun arkadaşları olan bu karakterlere bundan böyle neler olmuş olabileceği konusunda çene çalıp durarak, bir sürü varsayım öne sürmeye başlamıştı. Pijamalarını giyerken, çişini yaparken ve dişlerini fırçalarken bile sürekli konuştuğu için, Agnes onu nasıl uyutacağını merak ediyordu. Ama Barty kendi kendine uyumuştu tabii. Ve onun umduğundan da kısa bir sürede horluyordu.</span></p>

      <p class="calibre2"><span class="none4">Agnes’ın şimdiye dek yaptığı en zor işlerden biri, oğlunu gözünde hâlâ sessizce büyüyen o nefret dolu şeyle orada, odasında bırakmak olmuştu. Aslında koltuğu yatağın yanına çekip, onu gece boyunca izlemek istiyordu. Ama eğer Barty uyanır da kendisini uyanık olarak oturuyor görürse, durumunun ne kadar kötü olduğunu anlardı.</span></p>
    </div>

    <div class="s1">
      <p class="calibre2"><span class="none4">Bu nedenle Agnes tek başına kendi odasına gitti ve orada, tıpkı birçok gecede yaptığı gibi, avuntuyu kendisinin ışığı, ışığı olduğu kadar sığınacak kalesi ve kalesi olduğu kadar da çobanı olan Tanrı’sında aradı. Ondan merhamet diledi ve eğer merhamet bahşedilmezse, o tatlı oğlunun bu hastalığı neden çektiğini anlaması için, ondan kendisine akıl ihsan etmesini istedi.</span></p><br class="calibre3" id="calibre_pb_61" />
    </div>
  </div>
</body>
</html>
