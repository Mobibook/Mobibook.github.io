<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="http://calibre-ebook.com" name="generator" />

  <title>unnamed</title>
  <meta content="User" name="author" />
  <meta content="2015-1-7" name="creation-time" />
  <meta content="2015-1-13" name="revision-time" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="s1">
      <p class="calibre2"> </p>
    </div>

    <div class="s1">
      <h1 class="calibre2"><span class="none5">Bölüm</span> <span class="none5">45</span></h1>

      <p class="calibre2"> </p>

      <p class="calibre2"> </p>

      <p class="calibre2"><span class="none4">BAŞKA insanlar dünyanın sihirli bir yer olduğunu düşünebilirlerdi, ama Edom bu gezegenin yalnızca mekanizmasıyla ilgileniyordu: Her şeyi öğüterek toz haline getiren doğanın o büyük, yıkıcı makinesiyle. Yine de yeğeninin adını taşıyan ası gördüğünde, aniden şaşkına dönmüştü.</span></p>

      <p class="calibre2"><span class="none4">Kartların hazırlanması sırasında, Barty annesinin kollarında uyuyakalmıştı, ama adı üzerinde yazılı olan asın belirmesiyle yeniden uyanmasının nedeni, başının annesinin göğsüne dayalı olması ve onun birdenbire hızlanan kalp atışlarından ötürü ürkmesinden kaynaklanmıştı belki.</span></p>

      <p class="calibre2"><span class="none4">“Nasıl yaptınız bunu?” diye sordu Agnes, Obediah’a.</span></p>

      <p class="calibre2"><span class="none4">Bu soru karşısında, başlıksız ve yelesiz bir sfenkse benzeyen yaşlı adamın yüzünü gizlerle ilgili ciddi ve bilgiç bir ifade kapladı. “Eğer size bunu söylersem, sayın bayan, yapılan şey sihir olmaktan çıkar. Yalnızca bir el çabukluğu diyelim.”</span></p>

      <p class="calibre2"><span class="none4">“Ama anlamıyorsunuz,” dedi Agnes ve ardından, cuma gecesi yer alan fal oturumunda, asların olağanüstü bir biçimde nasıl art arda açıldıklarını anlattı.</span></p>

      <p class="calibre2"><span class="none4">Edom’a bakmak için başını ona çeviren Obadiah’ın sfenks ifadeli yüzüne, sakalının ucunu havaya doğru kaldıran bir gülümseme yayıldı. “Aa… çok uzun yıllar önce,” diye mırıldandı, sanki kendi kendine konuşur gibi. “Çok uzun yıllar önce… ama şimdi anımsıyorum.” Ve sonra, Edom’a göz kırptı.</span></p>

      <p class="calibre2"><span class="none4">Onun bu göz kirpisi Edom’ı ürkütmüş ve şaşırtmıştı. Garip bir biçimde, bir dolarlık banknotlardan herhangi birinin arkasına resmedilmiş olan piramidin yüzer gibi duran sivri tepesindeki gizemli, bu cisimden kurtulmuş ve sonsuza dek kırpmayan gözü düşündü.</span></p>

      <p class="calibre2"><span class="none4">Fal oturumunu anlatırken, Agnes sihirbaz</span><span class="none4">a karo ve kupa aslarından söz et</span><span class="none4">mişti. Genç kadın hiç kimseye kendi kaygılarından bahsetmezdi ve cuma gecesi dördüncü oğlanın görüntüsüyle ilgili bir şaka bile yapmış olmasına karşın, Edom bunun onu hayli kaygılandırdığını biliyordu.</span></p>

      <p class="calibre2"><span class="none4">Obadiah ya Agnes’ın korkusunu sezinlediğinden ya da onun içten konuşmaları kendisini etkilediğinden ötürü, kullandığı yöntemi en sonunda açıklamaya karar verdi. “Gördüğünüz şeyin gerçek bir sihirbazlık olmadığını söylemeye utanıyorum. Acemice yapılan bir göz aldatmacası bu yalnızca. Karo asını seçmemin nedeni bunun falda zenginliği simgelemesidir ve böylece de, insanların ona olumlu tepki verdikleri pozitif bir kart olarak tanınır. Oğlunuzun adı yazılı olan kart daha önceden hazırlanmış ve hem ön yüzü üste gelecek ve hem de deste ortadan kesildiğinde görünmeyecek bir şekilde, bunun alt kısmına yerleştirilmişti.”</span></p>

      <p class="calibre2"><span class="none4">“Ama buraya geldiğimizde, siz Barty’nin adını bilmiyordunuz ki.”</span></p>

      <p class="calibre2"><span class="none4">“Aa, evet, biliyordum. Rahip Collins bana telefon ettiğinde, sizden ve Bartholomew’dan söz etmişti. Ön kapıda oğlanın adını sorduğum zaman ben bunu zaten biliyordum, ama sizi eğlendirmek için bu küçük aldatmacayı önceden hazırladım.”</span></p>

      <p class="calibre2"><span class="none4">Agnes gülümsedi. “Ne kadar zekice.”</span></p>

      <p class="calibre2"><span class="none4">Derin bir iç geçiren Obadiah’ın yüz ifadesi değişmişti. “Zekice değil. Acemice. Ellerim kocaman boğumlu topaklara dönüşmeden önceki yıllarda sizi şaşkına çevirebilirdim ben.”</span></p>

      <p class="calibre2"><span class="none4">Obadiah gençken, siyahilere hizmet veren gece kulüplerinde ve Harlem’deki Apollo gibi tiyatrolarda sahneye çıkmıştı. II. Dünya Savaşı’nda ise, tüm Pasifik’de, daha sonra Kuzey Afrika’da ve ardından da Normandiya Çıkartması Günü’nü izleyen günlerde, Avrupa’da savaşan askerleri eğlendiren USO trupunun bir üyesiydi.</span></p>

      <p class="calibre2"><span class="none4">“Savaştan sonra, bir süre daha esaslı işler bulabildim. Irk ayrımı açısından… birçok şey değişiyordu. Ama bu arada ben de yaşlanıyordum tabii ve eğlence işinde daima genç, yeni insanlar aranıyordu. Böylece, asla büyük bir atılım yapamadım. Tanrım, sıradan bir atılımda bile bulunamadım hiçbir zaman, ama yine de bu işi kendime göre sürdürdüm. Ta ki 1950’lerin başında, menajerim iyi antlaşmalar, iyi kulüpler bulmakta gittikçe zorlanana dek.”</span></p>

      <p class="calibre2"><span class="none4">Ballı, kuru üzümlü ve armutlu turtayı ona vermenin yanı sıra, Agnes aslında Obadiah Sepharad’a bir yıllık bir iş önermeye gelmişti… sihirbazlık yapması için değil de, bu konu hakkında bir konuşma yapması için.</span></p>

      <p class="calibre2"><span class="none4">Genç kadının çabalarıyla, sponsorluğunu Bright Beach Halk Kütüphanesi’nin, maliyetini de iki özel vakfın ve her yıl yapılan geleneksel Çilek Festivali’ni düzenleyen komitenin üstlendiği önemli bir sözlü tarih projesi hazırlanmış, bu nedenle de bölgede yaşayan emeklilerin bir listesi çıkarılmıştı; projenin amacı doğacak yeni nesil için bu kişilerin deneyimlerinden, içgüdülerinden ve bilgilerinden yararlanılarak onların yaşam öykülerinin kayda geçirilmesi düşüncesini güdüyordu.</span></p>

      <p class="calibre2"><span class="none4">Rasgele hazırlanan bir etkinlik olmayan bu proje, ekonomik kriz içindeki bazı yaşlıca vatandaşların onurunu koruyacak, kendilerine umut verecek ve onların zarar gören özgüvenlerini yeniden düzeltecek bir biçimde para kazanmalarını sağlayacak bir araç olarak hizmet verecekti. Agnes, Obadiah’dan baş kütüphanecinin yardımıyla kendi yaşam öyküsünü kayda geçirmesi için, bu bir yıllık çalışmayı kabul etmesini ve projeye katkıda bulunmasını istiyordu.</span></p>

      <p class="calibre2"><span class="none4">Duygulandığı ve konuyla ilgilendiği açıkça belli olan sihirbaz, buna karşın, başını üzüntüyle iki yana sallamadan önce, kendisine sunulan bu öneriyi reddedecek nedenler arayarak, böyle bir şeyin olanaksızlığına karar vermişti. “Sizin aradığınız nitelikteki kişinin ben olduğumdan kuşkuluyum, Bayan Lampion. Projenize katılmaya değer birisi olmadığım kesin.”</span></p>

      <p class="calibre2"><span class="none4">“Saçma. Siz neden söz ediyorsunuz, Tanrı aşkına?”</span></p>

      <p class="calibre2"><span class="none4">Obadiah, biçimsiz elleriyle şişkin parmak boğumlarını Agnes’a doğru kaldırarak, “Bunların bu hale nasıl geldiğini sanıyorsunuz?” dedi.</span></p>

      <p class="calibre2"><span class="none4">“Eklem romatizmasından ötürü mü?” diye sordu Agnes, cesaretini toplayarak.</span></p>

      <p class="calibre2"><span class="none4">“Pokerden ötürü.” Dini bir festivalde günah çıkaran ve Tanrı’dan ruhunu arıtmasını isteyen bir tövbekar gibi ellerini havaya kaldıran Obadiah, “Benim uzmanlığım tanıtımsal sihirbazlıktı,” dedi. “Ah, birkaç kez şapkadan tavşan çıkarmış, havada ipek fularlar oluşturmuş ve bunların içinden kumrular uçurmuştum. Ama en çok sevdiğim şeyler madeni paralar, hatta bunların da ötesinde… oyun kartlarıydı.”</span></p>

      <p class="calibre2"><span class="none4">Sihirbaz kartlar dediği sırada, Edom’ın bu sözcüğe şaşkınlıkla kaş çatarak tepki verdiğini görünce, karşılık olarak bilgiç bir tavırla ona baktı.</span></p>

      <p class="calibre2"><span class="none4">“Ama ben kartlar konusunda çoğu sihirbazdan daha yetenekliydim. Neslinin en büyük kart cambazı olan Moses Moon tarafından eğitilmiştim.”</span></p>

      <p class="calibre2"><span class="none4">Cambaz sözcüğünü kullanırken de, Obadiah kendisinden bir tepki vermesi beklenilen Edom’a anlamlı bir biçimde bir kez daha baktı. Ama Edom ağzını açtığında aklına hiçbir şey gelmemiş ve yalnızca, 15 Haziran, 1896’da, Japonya’nın Sanriku kentinde bir denizaltı depremiyle oluşan yaklaşık otuz beş metre yüksekliğindeki dalganın, çoğu o sırada Shinto Festivali’nde dua etmekte olan 27,100 kişiyi öldürmesiyle ilgili olaydan başka söyleyebilecek bir şey düşünememiş ve bu konudan o anda söz etmek kendisine bile uygunsuz geldiği için, hiç konuşmamıştı.</span></p>

      <p class="calibre2"><span class="none4">“Siz bir kart cambazının ya da diğer adıyla bir kart ustasının ne yaptığını biliyor musunuz, Bayan Lampion?”</span></p>

      <p class="calibre2"><span class="none4">“Bana Agnes deyin. Kart ustalarının kartları onardıklarını sanmıyorum tabii.”</span></p>

      <p class="calibre2"><span class="none4">Az önce havaya kaldırmış olduğu ellerini sanki hâlâ eskiden olduğu şekilde ve parmaklarını da hâlâ esnek bir halde görürmüş gibi, bunları gözlerinin önünde döndüren sihirbaz, usta bir kart cambazının yapabileceği şaşırtıcı numaraları açıkladı. Bunlardan önemli ve ince bir iş olarak söz etmemesine karşın, el becerisiyle ilgili bu yeteneğin şapkadan çıkan tavşanlarla, fularların arasından uçuşan kumrularla ve vızıltılı testerelerle ortadan ikiye kesilen sarışın kadınlarla yapılan gösterilerden daha fazla sihirbazlık isteyen bir şey olduğunu vurgularcasına konuşuyordu.</span></p>

      <p class="calibre2"><span class="none4">Edom da onu, en cesur atılımı sarı beyaz bir Ford Country Squire steyşın vagon araba almak olan bir adamın pür dikkatiyle dinlemekteydi.</span></p>

      <p class="calibre2"><span class="none4">“Sihirbazlığımı sürdürmek için, artık yeterli gece kulübü ve tiyatro sahnesi bulamayınca… ben de işi kumarbazlığa döktüm.”</span></p>

      <p class="calibre2"><span class="none4">Koltuğunda öne doğru eğilmiş olan Obadiah, ellerini aşağıya indirip dizlerinin üstüne koyduktan sonra, bunlara bakıp durdu.</span></p>

      <p class="calibre2"><span class="none4">Ardından, “Yüksek miktarlarla oynanan poker oyunları arayarak, kentten kente seyahat ettim. Yasadışı oyunlardır bunlar, ama bulunması zor değildir. Geçinmek için hilelere başvurdum.”</span></p>

      <p class="calibre2"><span class="none4">Anlattığına göre, Obadiah bu tür oyunların hiçbirinden çok fazla para sızdırmamıştı. Oyunlar sırasında çene çalıp kurbanlarını eğlendirerek onları büyüleyen, tedbirli bir hırsızdı o. Çünkü insanlara öylesine sokulgan davranıyor ve öylesine az şanslı birisiymiş gibi görünüyordu ki, hiç kimse onun kazandığı para konusunda kendisine kin besleyemiyordu. Ve çok geçmeden, sihirbazlık yeteneğinin hayli üstünde bir yetenek sahibi olmuştu.</span></p>

      <p class="calibre2"><span class="none4">“Yaşam düzeyim oldukça yüksekti. Yollarda olmadığım zamanlarda burada, Bright Beach’deki güzel evimde kalıyordum, şimdi yaşadığım bu kiralık barakada değil tabii, okyanus manzaralı, hoş, küçük bir evde. Ama sonra neyin ters gittiğini tahmin edebilirsiniz.”</span></p>

      <p class="calibre2"><span class="none4">Açgözlülüktü bu. Taşralı adamlardan para sızdırmak kolaydı. Ve kısa bir süre sonra, her oyunda biraz soygun yapmak yerine, daha büyük parsaların peşine düşmüştü.</span></p>

      <p class="calibre2"><span class="none4">“Böylece dikkatleri üzerime çekmiş oldum. Kuşku uyandırdım. Dış görüntümü değiştirmeme karşın, bir gece St. Louis’de, taşralının biri beni sahne günlerimden tanıyıverdi. Oynanan poker yüksek miktarlıydı, ama oyuncuların kalitesi yüksek değildi. Üzerime çullandılar, beni dövdüler ve sonra da parmaklarımı tek tek olmak üzere iki elimi de bir krikoyla ezdiler.”</span></p>

      <p class="calibre2"><span class="none4">Titreyen Edom, “Sanriku’daki deprem dalgası en azından hızlı hareket etmiş,” diye yorum yaptı.</span></p>

      <p class="calibre2"><span class="none4">“Beş yıl önceydi bu. Anımsamak istemediğim birçok ameliyattan sonra, ellerim böyle kaldı.” Obadiah kaba saba ellerini yine havaya kaldırdı. “Hava rutubetliyken ağrım oluyor, kuru havalarda ağrı azalıyor. Kendi işimi kendim görebiliyorum, ama bir daha asla bir kart cambazı olamayacağım… ya da bir sihirbaz.”</span></p>

      <p class="calibre2"><span class="none4">Bir an için, hiç kimse konuşmadı. Sessizlik en büyük depremlerden önceki olağanüstü sükûnet kadar sıra dışıydı.</span></p>

      <p class="calibre2"><span class="none4">Barty bile donup kalmış gibiydi. Ardından Agnes, “Pekâlâ, anladığım kadarıyla siz kendi yaşam öykünüzü yalnızca bir yılda derleyemeyeceksiniz demek. Bunu iki yıla çıkarmamız gerekecek.”</span></p>

      <p class="calibre2"><span class="none4">Obadiah kaşlarını çattı. “Ben bir hırsızım.” “Hırsızdınız. Ve bunun acısını çok fazla çektiniz.” “Acı çekmeyi ben istemedim, inanın bana.” “Ama pişmansınız,” dedi Agnes. “Öyle olduğunuzu anlayabiliyorum. Ve bu yalnızca ellerinizin durumuyla ilgili değil.” “Pişmanlıktan da öte bir duygu bu,” dedi sihirbaz. “Utanç. Ben iyi bir aileden geliyorum. Hırsız olmak için yetiştirilmedim.</span></p>

      <p class="calibre2"><span class="none4">Bazen, nasıl böyle bir yanlış yaptığımı anlamaya çalışırken, beni mahveden şeyin para gereksinimi olmadığını düşünüyorum. En azından tek neden bu değil, esas neden bile değil. Bunun nedeni kartlar konusundaki yeteneğimle gurur duymuş olmam, yani bozguncu gurur, çünkü istediğim kadar gösteriş yapmak için yeterli gece kulübü işi bulamıyordum.”</span></p>

      <p class="calibre2"><span class="none4">“Bundan alınacak değerli bir ders var,” dedi Agnes. “Eğer yaşam öykünüzü paylaşmak isterseniz, diğer insanlar bundan öğrenecek bir ders alırlar. Ama bu öykünün yalnızca kart hileleriyle sınırlı kısmını kayda geçirmek istiyorsanız, o da tamam. Bu kadarı bile büyüleyici bir yolculuk, öldüğünüz zaman kaybolmaması gereken bir öykü olur. Kütüphaneler, çoğu bir dalkavuk kadar bile anlamlı özeleştiri yapmaktan yoksun film yıldızlarının ve politikacıların biyografileriyle dolu. Bizim daha fazla ünlünün yaşam öyküsünü öğrenmeye gereksinimimiz yok, Obadiah. Bize yardım edebilecek olan, hatta bizi kurtarabilecek bile olan şey, sıradan bir atılım yapmayı bile asla başa</span><span class="none4">ramayan, ama nereden geldiklerini</span> <span class="none4">ve bunun niçin böyle olduğunu bilen gerçek insanların yaşam öyküleri hakkında daha çok bilgi sahibi olmamızdır.”</span></p>

      <p class="calibre2"><span class="none4">Yaşamı boyunca ne büyük, ne sıradan ve ne de küçük bir atılımı asla gerçekleştiremeyen Edom, kız kardeşinin gözlerinin önünde bulanıklaşmasını izledi. Gözlerinde titreyerek parlayan sıcak yaşların akmaması için hayli çaba harcamaktaydı. Bu sevgisi sihirbazlığa karşı hissettiği bir duygu olmadığı gibi, herhangi bir yeteneğiyle de gurur duymuyordu, çünkü kayda değer hiçbir yeteneği yoktu. Sevgisi yalnızca iyi kalpli kız kardeşi içindi; o kendisinin gururuydu da ve ayrıca, onu böyle günlerde gideceği yerlere arabayla götürdüğü, onun turtalarını taşıdığı ve onu ara sıra gülümsetebildiği zamanlarda bu sınırlı yaşamının değerli bir anlam kazandığını hissediyordu.</span></p>

      <p class="calibre2"><span class="none4">“Agnes,” dedi sihirbaz, “siz kendi yaşam öykünüzü de kayda geçirmek için, o kütüphaneciyle hemen şimdi buluşsanız iyi olur. Eğer kırk yıl daha bu işe başlamazsanız, bu öykünün tümünü derlemek için, o zamana dek bir on yıla daha gereksiniminiz olur.”</span></p>

      <p class="calibre2"><span class="none4">Çok sık olmasa da, özelliği fark etmeyen sosyal bir durumda, Edom’ın atak yapacağı bir zaman gelirdi ve işte şimdi o zaman gelmişti; bunun nedeni söyleyecek uygun sözcükler bulmak amacıyla çabalaması, yanlış bir şey söyleyeceğinden veya kahve fincanını devireceğinden ötürü paniğe kapılması ya da bir şekilde kendisinin tıpkı kıçüstü yere düşen aptal veya hantal bir palyaço olduğunu kanıtlaması değildi; asıl neden şu anda kız kardeşinin onun gözyaşlarını görmesini istememesiydi. Son günlerde Agnes zaten çok fazla gözyaşı dökmüştü ve kendisinin bu gözyaşları her ne kadar kederden değil, ama sevgiden akıyorsa da, onu bunlarla üzmek istemiyordu.</span></p>

      <p class="calibre2"><span class="none4">Oturduğu kanepeden fırlayarak, oldukça yüksek bir sesle, “Konserve jambonlar,” diye bağırdı, ama bunun hiçbir anlam ifade etmediğini hemen fark ettiği için de, evet, hiçbir anlam ifade etmemişti bu, sustu ve daha anlamlı bir şey söylemek için, umutsuzca bir arayışa girerek, aynı saçmalıkla, “Patatesler, mısır gevrekleri,” dedi. Şimdi Obadiah ona kendini kontrol edemeyen bir saralıya bakan insanların yüzündeki ifadeyle baktığından ötürü de, sanki bir merdivenden düşüyormuş gibi, hızla oturma odasının ilerisine ve oradan da ön kapıya doğru atıldıktan sonra’, dışarıya çıkarken ne demek istediğini açıklamaya çalıştı: “Biz bunlardan biraz getirdik, biraz var, gidip birazını getireceğim, yani bunların birazını kabul etmenizde bir sakınca yoksa, arabada kutularımız var, ama onları içeriye taşı</span><span class="none4">yacağım, kut</span><span class="none4">ularla dolu kutular, şey kutularla dolu kutular değil, öyle değil tabii, malzemelerle</span> <span class="none4">dolu kutular, anlarsınız ya, kut</span><span class="none4">ularda getirdiğimiz malzemeler.” Ve ardından, ön kapıyı arkasına dek açtıktan, yalpalayarak eşikten geçip verandaya çıktıktan sonra, aradığı sözcüğü en sonunda bulunca, büyük bir zafer kazanmışçasına rahatlayarak, omzunun üstünden, “Gıda maddeleri!” diye bağırdı.</span></p>

      <p class="calibre2"><span class="none4">Steyşın vagon arabanın yukarıya doğru açılan arka kapısına, ne Obadiah ve ne de Agnes tarafından görünmeyeceği bu yere geldiği zaman da, Ford’a dayanarak, o güzel gri gökyüzüne bakıp durdu ve için için ağladı. Bu gözyaşlarının nedeni, o küçük yaşamında Agnes gibi bir kız kardeşe sahip olmaktan ötürü duyduğu minnettarlığın simgesiydi, ama şaşırmasına karşın, bunların aynı zamanda, Agnes gibi merhametli olan, ama onun kadar güçlü olmayan, Agnes gibi alçak gönüllü olan, ama onun kadar korkusuz olmayan, Agnes gibi inançlı olan, ama onun kadar sürekli umut dolu olmayan, öldürülen annesi için aktığını hissetmişti yürekten.</span></p>
    </div>

    <div class="s1">
      <p class="calibre2"><span class="none4">Sonsuz gibi görünen gökyüzünden aşağıya doğru bir martı sürüsü bağrışarak uçuyordu. Gözyaşları kuruyana dek, önce martıları tiz perdeden çıkan sesleriyle izledikten sonra, kuşların kanatları yünümsü görünüşlü gri bulutları beyaz bıçak ağızları kestiği sırada, onlara bakmaya devam etti. Ve düşündüğünden de daha kısa bir sürenin ardından, gıda maddelerini içeriye taşımayı başardı.</span></p><br class="calibre3" id="calibre_pb_48" />
    </div>
  </div>
</body>
</html>
