<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="http://calibre-ebook.com" name="generator" />

  <title>unnamed</title>
  <meta content="User" name="author" />
  <meta content="2015-1-7" name="creation-time" />
  <meta content="2015-1-13" name="revision-time" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="s1">
      <p class="calibre2"> </p>
    </div>

    <div class="s1">
      <h1 class="calibre2"><span class="none5">Bölüm</span> <span class="none5">82</span></h1>

      <p class="calibre2"> </p>

      <p class="calibre2"> </p>

      <p class="calibre2"><span class="none4">JACOB’UN ölümü onun küçük ailesinin dünyasını hayli etkilemişti, ama Agnes 1968 yılıyla bunu izleyen Horoz Yılı’nda bu dünyada çok daha sarsıcı ölümlerin yer aldığı gerçeğini asla unutmuyordu. 4 Nisan’da, James Earl Ray Memphis’de bir motelin balkonundan Martin Luther King’e ateş ederek onu öldürmüştü, ama saldırgan amacına tam olarak ulaşmış sayılmazdı, çünkü bu cinayet şehidin kanını yerde bırakmayacak daha etkin özgürlük mücadelelerinin sürdürülmesine neden olmuştu, 1 Haziran’da, seksen yedi yaşındaki Helen Keller huzur içinde ölmüştü. Küçük yaşından beri kör ve sağır olan Bayan Keller’in şaşırtıcı başarılarla dolu bir yaşamı vardı; konuşmayı, ata binmeyi, vals yapmayı öğrenmiş ve yalnızca Redcliff ten mezun olmakla kalmamış, ama aynı zamanda kendisi gibi karanlık ve sessiz bir dünyada yaşayan milyonlarca kişiye ilham vererek özürlülerin de başarılı olabileceklerini kanıtlamıştı. 5 Haziran’da, Senatör Robert F. Kennedy Los Angeles’ta Ambassador Oteli’nin mutfağında öldürülmüştü. Sovyet tankları Çekoslovakya’yı istila ettiğinde, sayısız kişi ölmüş ve Çin’de gerçekleşen Kültür Devrimi’nin son günlerinde de yüzbinlerce kişi can vermişti; Başkan Mao’nun siyasi devrimi sırasında yer alan kitlesel ölümler yamyamlık olarak adlandırılmaktaydı. Romancı John Steinbeck’le aktris Tallulah Bankhead de bu dünyadan ayrılmışlardı. Ama ayın çevresinde dolaşan ilk kişiler olan James Lovell, William Anders ve Frank Borman uzaydaki 250,000 millik seyahatlerini başarıyla tamamlayarak dünyaya sağ salim geri dönmüşlerdi.</span></p>

      <p class="calibre2"><span class="none4">Bir insan diğer bir insana bir sürü iyilik yapabilir, ama en değerli armağan olan zaman ne yazık ki hiç kimseye verilemez. Bunu aklından asla çıkarmayan Agnes, hâlâ Harrison’la Jacob’un yasını tutan ve şimdi bireyleri artan ailesine daha mutlu günler yaşatmak için elinden geleni yapıyordu. Ölülere saygı gösterilmesi ve değerli anıların unutulmaması gerekirdi, ama yaşam da sürdürülmek zorundaydı.</span></p>

      <p class="calibre2"><span class="none4">Temmuz ayında bir gün, sahilde biraz dolaşmak ve kumlarda koşuşturan yengeçleri seyretmek için, Paul’le birlikte deniz kıyısına gitmişlerdi. Kıyıda dolaşırken, Paul ona bundan böyle kendisini sevip sevemeyeceğini sordu.</span></p>

      <p class="calibre2"><span class="none4">Görünüş olarak Joey’den değişik olan Paul, tıpkı onun gibi iyi kalpli ve dürüst birisiydi. Ama Agnes’ın hemen onun evine, yatak odasına gitmeleri konusunda ısrar etmesi karşısında çok şaşırmıştı. Yüzü kıpkırmızı bir halde, Agnes’a böyle bir şeyi bu kadar erken beklemediğini söyleyince, Agnes da ona bunun zaten daha geç olacağından söz etti.</span></p>

      <p class="calibre2"><span class="none4">Ardından yalnız kaldıklarında, Paul ona şaşkınlıkla bakarken, bluzunu ve sutyenini çıkarıp kollarıyla göğüslerini kapatarak, sırtını gösterdi. İkiz oğullarına Tanrı’nın derslerini öğretmek için attığı dayaklarda elleriyle yumruklarını kullanan babası, kızının eğitiminde baston ve kamçı kullanmayı yeğlemişti, çünkü ona doğrudan dokunursa, günaha gireceğine inanıyordu. Agnes’ın omuzlarından kalçalarına dek tüm sırtı dayak izleriyle doluydu; açıklı koyulu bu izlerin bazıları çapraz, bazıları ise sarmal şekildeydi.</span></p>

      <p class="calibre2"><span class="none4">“Bazı erkekler,” dedi Agnes, “elleri benim sırtıma dokunduğunda arzu duyamazlar sanırım. Eğer sen de onlardan biriysen, bunu anlayışla karşılarım. Sırtım göze hoş görünmediği gibi, bir meşe ağacının kabuğu kadar pürüzlü. Seni bunun için getirdim buraya, ileride neyle karşılaşacağını göresin diye.”</span></p>

      <p class="calibre2"><span class="none4">Ağlayarak Agnes’ın yara izlerini öpen Paul, onun şimdiye dek gördüğü en güzel kadın olduğunu söyledi. Sonra, Agnes bluzunu giymeden önce, birbirlerine sarılmış bir halde bir süre orada öylece durup iki kez öpüştüler, ama tertemiz duygularla.</span></p>

      <p class="calibre2"><span class="none4">“Benim de bir yaram var,” diye itiraf etti Paul, “deneyimsizlik bu. Benim yaşımdaki bir adama göre, Agnes, ben birçok açıdan inanılmayacak kadar deneyimsizim. Perri’yle geçirdiğim yılları hiçbir şeye ve hiç kimseye değişmem, ama bizim derin bir sevgimiz olmakla birlikte, bu sevgide bir eksiklik vardı… Yani, beni bir koca olarak uygun bulmayabilirsin.”</span></p>

      <p class="calibre2"><span class="none4">“Ben seni her açıdan uygun buluyorum. Ayrıca, Joey cömert ve iyi bir sevgiliydi. Bana öğrettiklerini seninle paylaşabilirim,” dedi Agnes. Ardından gülümsedi. “Benim ne kadar iyi bir öğretmen olduğumu göreceksin ve senin de yıldız bir öğrenci olduğunu düşünüyorum.”</span></p>

      <p class="calibre2"><span class="none4">Paul’la Agnes o yılın eylül ayında evlendiler; bu tarih Grace’in tahminini bile aşmıştı. Ama onun tahmini kızınınkinden daha doğru olduğu için, Celestina mutfak görevini bir ay sürdürdü.</span></p>

      <p class="calibre2"><span class="none4">Agnes’l</span><span class="none4">a Paul, Carmen’de geçirdikleri b</span><span class="none4">alayından döndükten sonra, Edom’ın en sonunda Jacob’ın dairesini boşaltmış olduğunu gördüler. Edom, ikizinin onlarca dosyasıyla kitabını, kıyametle ve paranoyak felsefeyle ilgilenen öğrencilerin yararlanmaları için bu tür kaynaklardan bir koleksiyon oluşturmakta olan üniversite kütüphanesine bağışlamıştı. Ayrıca, herkesten çok kendisini şaşırtmış ve sahip olduğu kendi koleksiyonunu da bu kütüphaneye vermişti. Kasırgalar, hortumlar, gelgit dalgaları, depremler ve volkanlar yerine, şimdi yalnızca güllerle uğraşıyordu. Küçük dairesine de biraz çekidüzen veren Edom, odaların duvarlarını daha açık renklerle boyamış ve sonbahar boyunca da kütüphanesinin raflarını bahçecilikle ilgili bir sürü kitapla doldurmuştu; ilkbahar gelince gül bahçesinde pek çok değişiklik yapmayı planlıyordu heyecanla. Artık neredeyse kırk yaşındaydı ve doğadan korkarak geçirilen bir yaşamı onu sevecek bir yaşam şekline dönüştürmek kolay değildi. Bazı geceler hâlâ uyuyamıyor, tavana bakıp durarak Büyük Deprem’i bekliyor ve öldürücü tsunamilerle karşılaşmamak için, sahil kesiminde yürümekten kaçınıyordu. Zaman zaman da erkek kardeşinin mezar taşının başında çimenlerde oturup öldürücü fırtınalardan ve felaketle sonuçlanan jeolojik olaylardan söz ediyordu yüksek sesle; ama Jacob’dan etkilendiğini biliyordu; seri katillerin ve insan yapımı binalarla makinelerin neden olduğu ölümlerle ilgili istatistikleri aklından çıkaramadığının farkındaydı. Oldukça nostaljik ziyaretlerdi bunlar. Edom mezara daima güllerle geliyor, Jacob’a Barty’den, Angel’dan ve ailenin diğer bireylerinden haberler getiriyordu.</span></p>

      <p class="calibre2"><span class="none4">Agnes’ın evine taşınan Paul kendi evini sattığında, Tom Vanadium da Jacob’in dairesine taşınmıştı; şimdi polislikten emekliydi artık, ama rahipliğe dönmeye henüz hazır değildi. Ailenin fazlalaşan gönüllü yardım işlerinin ayarlanmasında onlara her gün yardımcı oluyor ve bu işlerle ilgili vergiden muaf bir vakıf kurulması konusunda kendilerini yüreklendiriyordu. Agnes böyle bir vakfın kurulmasında yardımcı olabilecek etkin adlarla dolu bir liste hazırlamıştı, ama onun önerileri ne yazık ki oy çoğunluğuyla reddedilmiş ve o da yine Turtacı Bayan görevine dönmek zorunda kalmıştı.</span></p>

      <p class="calibre2"><span class="none4">Ailesi olmayan Simon Magusson, sahip olduğu tüm mülkleri Tom’a bırakmıştı. Bir sürpriz olmuştu bu. Mülklerin değeri öylesine fazlaydı ki, aslında kendi sahip olduğu mal varlığını kiliseye bağışlamayı düşünen Tom, önceleri bundan büyük huzursuzluk duymuş, ama en sonunda tüm bu servetin Turtacı Bayan Servisleri kuruluşuna katkıda bulunabileceğini anlayınca, yeniden huzur bulmuştu.</span></p>

      <p class="calibre2"><span class="none4">Bu yeni aile iki sıra dışı çocuk tarafından bir araya getirilmişti; Barty’yle Angel büyük bir olay sonucunda karşılaşmışlardı. Ama Tanrı daha büyük olaylara kadirdi. Bir çok olayla dolu geçen üç yılın ardından, artık ne haftalık mucizeler oluyor, ne bunlara ait işaretler hissediliyor ve ne Barty ne de Angel şaşırtıcı yetenekler sergiliyordu; aslında iki çocuk da iki sıradan dâhiydi şimdi; aralarındaki tek fark birinin kör olması, diğerinin de onun gözleri olarak görev yapmasıydı.</span></p>

      <p class="calibre2"><span class="none4">Aile onların bu durumunu fazla abartmamıştı zaten. İkisi de diğer aile bireylerine yardımcı oluyor, Turtacı Bayan Servisleri’ndeki görevlerin bir kısmını üstleniyor ve normal bir yaşam sürüyordu. Ama yine de, birçok yeni olay olmuştu tabii.</span></p>

      <p class="calibre2"><span class="none4">Celestina eskisinden çok daha güzel resimler yapıyordu… ve ekim ayında hamile kalmıştı.</span></p>

      <p class="calibre2"><span class="none4">Kasım ayında, Edom, Maria Gonzalez’i akşam yemeğine götürdü. Maria’dan yalnızca altı yaş büyük olmasına karşın, her ikisi de bunun bir kadın erkek ilişkisi olmadığını, sadece arkadaşça bir buluşma olduğunu söylüyorlardı. Ve yine Kasım ayında, Agnes göğsünde bir kitle buldu. Sonuç neyse ki selim çıkmıştı.</span></p>

      <p class="calibre2"><span class="none4">Kasım ayının son olayı, Tom’un kendisine yeni bir yabanlık takım elbise satın almasıydı. Ama eskisinin bir benzeriydi bu.</span></p>

      <p class="calibre2"><span class="none4">Şükran Günü çok iyi geçmişti, Noel ise daha da iyiydi. Yılbaşı akşamı epeyce içki içen Wally sarhoş olunca, kendi uzmanlık alanına giren aile bireylerinden herhangi birisini “burada, hemen şimdi” ücretsiz olarak ameliyat edeceğini söyleyip durmuştu sürekli olarak.</span></p>

      <p class="calibre2"><span class="none4">Yılbaşı Günü, kent ilk erkek evladını Vietnam’da yitirmişti. Agnes oğlanın annesiyle babasını yıllardan beri tanırdı, ama en iyi niyetiyle kendilerine yardım etmek istemesine karşın, onların acılarını dindirmek için yapabileceği hiçbir şey yoktu. Bu arada, Barty’nin gözlerindeki tümörlerin optik sinirden beyne yayılıp yayılmadığı öğrenmek için beklerken, eski acısını da yeniden yaşıyordu. Komşularının oğullarını savaşta kaybetmiş olmaları düşüncesinden kurtulamadığı için, gece yatakta Paul’e sokulup, “Bana sarıl yalnızca,” diye mırıldandı.</span></p>

      <p class="calibre2"><span class="none4">Barty’yle Angel neredeyse dört yaşını bitireceklerdi.</span></p>

      <p class="calibre2"><span class="none4">1969’dan 1973’e dek, Horoz Yılı’nı Köpek Yılı, Domuz Yılı, Fare Yılı ve Öküz Yılı izledi. Eisenhower ölmüştü. Armstrong, Collins ve Aldrin hiçbir savaşın yer almadığı aya ilk kez ayak basmışlardı. Son moda pantolonlar çıkmış, uçaklar kaçırılmış, etkin sanat biçimleri geliştirilmişti. Sharon Tate ve arkadaşları, Kova Çağı Woodstock’un ölü doğmasından yedi gün önce, Manşon Çetesi’nin kız üyeleri tarafından öldürülmüşler ve bu arada, çağın ölü doğumu yıllarca fark edilmemişti. McCartney’in siyasi partisi bölünmüş, Beatles grubu ününü yitirmişti. Los Angeles’ta deprem olmuş, Truman ölmüş, Vietnam kaosa sürüklenmiş, İrlanda’da ayaklanmalar baş göstermiş, Ortadoğu’da yeni bir savaş çıkmış ve Watergate skandalı patlak vermişti, Celestina ‘69’da kızı Seraphim’i doğurmuş, ‘70’te tablolarından biri American Artist’in kapağında yayımlanmış ve ‘72’de de oğlu Harrison doğmuştu.</span></p>

      <p class="calibre2"><span class="none4">Kız kardeşinin para sıkıntısı çekmeye başlamasıyla birlikte, Edom ‘71’de bir çiçekçi dükkânı satın almış ve bu dükkânın depremden etkilenen kaygan arazi üzerinde inşa edilmiş olmamasına ya da Pasifik’in gelgit dalgalarının oluşturacağı sel bölgesinde bulunmamasına çok dikkat etmişti. ‘73’te de, öyle olmadığını iddia ettikleri o kadın erkek ilişkisinin sonucunda, Maria Gonzalez’le evlenmişti; Agnes’ı yıllardır bir kız kardeş gibi seven Maria, şimdi onunla gerçekten kardeş sayılıyordu artık. Yeni evli çift Lampionların evinin diğer tarafındaki evi satın aldıkları için, bahçenin ikinci çiti de yıkılmıştı.</span></p>

      <p class="calibre2"><span class="none4">Turtacı Bayan Servisleri kuruluşunda bir polisten veya bir rahipten çok daha başarılı olduğunu kanıtlayan Tom Vanadium, para hesaplarını öyle güzel ayarlamıştı ki, hem yüzde on ikilik enflasyondan etkilenmemişler hem de kâra geçmişlerdi.</span></p>

      <p class="calibre2"><span class="none4">Ardından, Kaplan Yılı olan 1974 geldi. Benzin sıkıntısı çekiliyor ve paniğe kapılan insanlar benzin istasyonlarında millerce uzunlukta kuyruklar oluşturuyorlardı. O yıl Patty Hearst kaçırılmış, Nixon görevinden ayrılmak zorunda kalmış, Hank Aaron, Babe Ruth’un uzun süredir koruduğu rekoru kırmış, enflasyon yüzde on beşe çıkmış ve George Foreman’ı yenen Muhammed Ali ağır sıklet dünya şampiyonu olmuştu. Ama o yılın en belirgin olayı, şimdi dokuz yaşında olan Barty’nin, nisan ayı başlarının güzel bir öğleden sonrasında, evlerinin bahçesindeki büyük meşenin en üstüne tırmanması ve orada sanki ağacın kralıymış gibi, bir körlük uzmanı olarak oturmasıydı.</span></p>

      <p class="calibre2"><span class="none4">Agnes her zamanki yardımcıları ve şimdi beş araçlık konvoydan ve ücretli elemanlardan oluşan ekibiyle birlikte eve döndüğü ve kendilerine ait üç aracı bahçede park edebilecek bir yer aradığı sırada, Barty’yi meşe ağacının yarısına tırmanmış bir halde gördü.</span></p>

      <p class="calibre2"><span class="none4">Kalbi hızla çarparken, araç yolundan arka bahçeye doğru koştu. Eğer korkudan boğazına bir yumruk oturmasaydı, oğlunu böylesine yüksek bir yerde görmekten ötürü çığlık atacaktı. Ama konuşabileceğini anladığında, bir çığlığın ya da çıkarılan beklenmedik herhangi bir sesin onun dikkatini dağıtabileceğini, yanlış bir hareket yapmasına neden olabileceğini ve oğlanın aşağıya düşüp tüm kemiklerini kırabileceğini fark etti.</span></p>

      <p class="calibre2"><span class="none4">Konvoya ait diğer araçlar az önce gitmişlerdi; yine de, orada bulunanlar arasında, bu deliliğe nasıl son verileceğini bilenler vardı… Tom, Edom ve Maria. Ama onlar da gerginlik içinde hiç ses çıkarmadan oğlana bakıp durdukları için, Agnes onu kimsenin kolay kolay aşağı indiremeyeceğini anlamıştı.</span></p>

      <p class="calibre2"><span class="none4">İtfaiye ekibi. İtfaiyeciler siren çalmadan gelir, merdivenlerini sessizce uzatır ve Barty’nin dikkatini dağıtmadan onu ağaçtan indirirlerdi.</span></p>

      <p class="calibre2"><span class="none4">“Sen telaşlanma, Agnes Teyze,” dedi Angel. “Barty bunu gerçekten yapmak istiyor.”</span></p>

      <p class="calibre2"><span class="none4">“Yapmak istediğimiz bir şeyle yapmamamız gereken bir şey ne bir bütündür ne de birbirinin aynısıdır,” diye çıkıştı ona Agnes. “Eğer bunu öğrenmediysen, seni kim yetiştiriyor, şekerim? Dokuz yıldır kurtlar tarafından yetiştirilmiş olduğunu mu söyleyeceksin yoksa?”</span></p>

      <p class="calibre2"><span class="none4">“Biz bunu uzun süredir planlıyorduk,” diye güvence verdi ona Angel. “Ben bu ağaca yüz kere tırmandım, belki de iki yüz kere; onu iyice inceleyip Barty’ye anlattım, santimi santimine, ağacın gövdesini ve onun dört bölümünü, ana dallarıyla küçük dallarını, her birinin kalınlığını, esneklik derecesini, açılarını ve bunların kesiştikleri yerleri, bu dallarla filizleri, en incelerine kadar her dalı. Barty bunları tıpkı bir harita şeklinde çizilmiş gibi, aklına yerleştirdi, Agnes Teyze. Bu şimdi onun için tümüyle matematik.”</span></p>

      <p class="calibre2"><span class="none4">Oğluyla bu sevgili kız, altı yıl önce karşılaştıklarından beri, ayrılmaz bir ikiliydiler. Paylaştıkları, olan şeylerin nasıl olduğu kavramıyla ilgili özel algılama yeteneği yakınlaşmalarının bir parçasını oluşturuyordu, ama yalnızca tek bir parçasını. Aralarındaki bağ öylesine derindi ki, bunu anlamak hayli zordu; tıpkı bir tanrıda üç tanrı olması gibi, Tanrı’nın Baba, Oğul ve Kutsal Ruh şeklindeki üç ayrı kişiliğinin tek bir biçimde bütünleşmesi gibi gizemli bir bağdı bu.</span></p>

      <p class="calibre2"><span class="none4">Körlüğünden ve olağanüstü yeteneklerinden ötürü Barty evde eğitilmekteydi; ayrıca, doğuştan sahip olduğu bu bilgileri ve kendi kendine edindiği yetenekleri ona öğretebilecek bir öğretmen bulunamazdı. Angel da bu okulun aynı sınıfına devam ediyordu ve Barty’nin tek öğrencisi olduğu gibi, aynı zamanda onun öğretmeniydi. Yasa gereği, periyodik olarak denklik sınavlarına tabi tutuluyorlardı. Sürekli birliktelikleri yalnızca oyun oynamak şeklinde görünse de, öğrenimlerini de sürdürüyorlardı. Ve böylece bu projeyi geliştirmişlerdi; bir kolu ya da bacağı sakat bırakabilecek bu matematiği, ağacın dallarından düşüp kemik kırabilecek bu geometriyi, bu ağaç bilimini ve bu tehlikeli çocukça gösteriyi, bu strateji, güç ve yetenek sınavını… Dokuz yaşındaki bir kabadayının bu korkutucu eylemini.</span></p>

      <p class="calibre2"><span class="none4">Bunun nasıl olduğunu bilmesine ve sorduğu sorunun anlamsız olduğunu fark etmesine karşın, “Neden? Ah, Tanrım, kör bir çocuğun neden ağaca tırmanması gereksin ki?” diye sordu Agnes.</span></p>

      <p class="calibre2"><span class="none4">“Evet, kör o, tabii, ama aynı zamanda bir erkek çocuğu,” dedi Angel, “ve oğlan çocuklarının ağaçlara tırmanmaları gerekir.” Turta dağıtım konvoyuna dâhil olan herkes meşe ağacının altında toplanmıştı. Tüm aile, çeşitli adlar taşıyan erişkinlerle çocuklar; başını arkaya eğen ve batmakta olan güneşten korunmak için ellerini gözlerine siper eden herkes, Barty’nin sessizce ağaca tırmanmasını izliyordu.</span></p>

      <p class="calibre2"><span class="none4">“En üste çıkmak için üç yolumuz var,” dedi Angel, “ve her biri değişik. Barty bu üç yolu da kullanacak, ama en zor olanıyla başlıyor.”</span></p>

      <p class="calibre2"><span class="none4">“Yaa, öyle yapıyor tabii,” dedi Agnes heyecanla. Angel güldü. “Barty bu, öyle değil mi?” Barty durmaksızın yukarıya doğru tırmanıyordu; gövdeden ince bir dala, ince daldan kalın bir dala, kalından bir başka ince dala, yine ince bir dala, oradan gövdeye. Ağacın dikey kısımlarına elleriyle tutunuyor, bacaklarıyla gövdeye sarılıyor, sonra yere yatay bir dalın üstünde ip cambazı gibi yürüyor, havada sallanıyor, bir daldan diğerine basıyor, hiç durmaksızın yukarıya doğru çıkıyor ve gittikçe gözden kayboluyordu. On metre, on beş metre, evden bile çok daha yükseğe tırmanıyor, ağacın yeşil doruğuna doğru çıkıyordu.</span></p>

      <p class="calibre2"><span class="none4">Meşenin altındaki herkes bir gözlem noktasından diğerine giderek ağacı turladığı sırada, Agnes’a güvence vermek için, hiç konuşmadan onun yanında duruyordu bazen. Çünkü konuşmak sanki uğursuzluk getirecek gibiydi. Maria onun kolunu tutup hafifçe sıktı. Celestina sırtını okşadı. Edom onu çabucak kucakladı. Grace bir an onun beline sarıldı. Gülümseyen Wally, iki elinin başparmağını havaya kaldırdı. Tom Vanadium başparmağı ve işaret parmağıyla tamam işareti yaptı. Her şey yolunda. Telaşlanma. Yalnızca işaretler ve el hareketleriydi bunlar, çünkü belki de hiç kimse sesinin titrediğini belli etmek istemiyordu.</span></p>

      <p class="calibre2"><span class="none4">Bazen yüzünü buruşturup tehlike asıl buradaymış gibi yere bakan ve bazen de kollarıyla Agnes’a sarılan Paul, ağacın en üstüne varmak üzere olan oğlanı izliyordu; yer bir bakıma gerçekten de çok tehlikeliydi, çünkü düşüşten çok buraya çarpış önemliydi.</span></p>

      <p class="calibre2"><span class="none4">Sesi titremeden konuşabilen tek kişi, Barty’ye tamamen güvenen Angel’dı. “O bana ne öğretirse, ben bunu öğrenirim ve o da benim görebildiğim her şeyi bilir. Her şeyi, Agnes Teyze.”</span></p>

      <p class="calibre2"><span class="none4">Barty yukarılara tırmandıkça, Agnes’ın korkusu daha da fazlalaşmıştı, ama aynı zamanda harika, mantıksız bir neşeyle dolmuş gibiydi. Eğer bu tırmanış başarılabilirse, karanlığın üstesinden de gelinebilir, diyordu içinden bir ses. Barty ya dinlenmek ya da o inanılmaz aklına çizdiği üç boyutlu ağaç haritasını incelemek için ara sıra duraksıyordu ve ne zaman yukarıya doğru tırmanmaya devam etse, ellerini, Agnes’ın içinden sessizce evet! dediği doğru yerlere koyuyordu. Kalbi Barty’yle birlikte ağacın tepesindeydi, onun kalbinin içinde, tıpkı oğlu onun rahminde güvencede olduğu zamanki gibi, arabanın devrildiği ve dulluğa adımını attığı o yağmurlu alacakaranlıkta olduğu gibi.</span></p>

      <p class="calibre2"><span class="none4">Güneş yavaşça battığı sırada, Barty ağacın en yüksek yerine ulaşmıştı; daha yukarıdaki dallar onu taşıyamayacak kadar ince ve güçsüzdü. Gökyüzü, en somurtkan denizcileri bile gülümsetecek bir kırmızılıktaydı; ayağa kalkarak sol eliyle dallardan birini tutan, sağ elini de kalçasına dayayan oğlan, krallığının efendisi gibi orada öylece durdu; karanlığı aşmıştı sanki.</span></p>

      <p class="calibre2"><span class="none4">Herkes neşeyle bağırmaya başladı, ama Agnes Barty olmanın ne demek olduğunu hissediyordu sadece; hem kör ve hem de yetenekli olmanın, hem cesur ve hem de iyi yürekli olmanın ne demek olduğunu.</span></p>

      <p class="calibre2"><span class="none4">“Senin Barty için kaygılanmana gerek yok artık, Agnes Teyze,” Angel, “yani sen öldükten sonra ne olur diye kaygılanmana gerek yok. Eğer o bunu yapabiliyorsa, her şeyi yapabilir ve sen de yattığın yerde huzur içinde olursun.”</span></p>

      <p class="calibre2"><span class="none4">Agnes hâlâ bir sürü planları ve bunları başaracak gücü olan, yalnızca otuz dokuz yaşında bir kadındı; Angel’ın bu sözleri ona çocukça gelmişti. Ama birkaç yıl içinde, belki de bu çocukların bazı olayları farkında olmadan önceden görebildiklerine inanacak ve Barty’nin bu başarılı tırmanışına tanık olması onu rahatlatacaktı.</span></p>

      <p class="calibre2"><span class="none4">“Ben de ağaca tırmanacağım,” dedi Angel. Ve ardından, çevik hareketlerle ağacın ilk dalma çıktı.</span></p>

      <p class="calibre2"><span class="none4">“Hayır, bekle, şekerim,” diye seslendi onun arkasından Agnes. “Karanlık çökmeden önce, Barty aşağı iner şimdi.”</span></p>

      <p class="calibre2"><span class="none4">Ağaca tırmanmaya devam eden Angel, gülmeye başladı. “Barty şafak sökene dek orada kalsa bile, zaten karanlıkta aşağı inecek, öyle değil mi? Sen bizi merak etme, Angel Teyze.”</span></p>

      <p class="calibre2"><span class="none4">Barty annesinin sinirlerini nasıl denediyse, Celestina’nın sinirlerini de aynen öyle deneyen Angel, mora dönüşmekte olan gökyüzü kırmızılığıyla hâlâ etrafı aydınlatmayı sürdürürken, Barty’nin yanına hızla ulaşıvermişti. Şimdi ikisi birlikte ağacın en üst dallarındaydılar; bir katedrali andıran meşenin tepesinden, Angel’ın sevinçli kahkahaları duyuluyordu.</span></p>

      <p class="calibre2"><span class="none4">Köpek Yılı olan 1975’i, 1978’e dek Ejderha Yılı, Yılan Yılı ve At Yılı izledi; ‘78 yılı beat müziğine aitti, çünkü bu yıla disko hâkimdi artık. Yeniden doğan Bee Gees tüm dünyayı kasıp kavuruyordu. John Travolta yakışıklılığıyla gözde olmuştu. Eşitlik yanlısı Rodezyalı asiler savunmasız kadın misyonerlerle okullu kızları katledecek kadar cesaret bulmuşlardı. Unvanını Spinks’e kaptırmış olan Muhammed Ali, bu unvanı yine geri almıştı.</span></p>

      <p class="calibre2"><span class="none4">Ağustos ayında bir sabah, test sonuçlarına göre az önce kendisine akut miyeloblastik lösemi tanısı konmuş olan Agnes, Dr. Joshua Nunn’ın muayenehanesinden çıkıp eve döndüğünde, herkesin hazırlanmasını ve arabalara binmesini istedi, ama konvoy turta dağıtmayacaktı, lunaparka gideceklerdi. Agnes eğlence treniyle dönmedolaba binmek ve daha çok da çocukların gülmelerini seyretmek istiyordu. Gözleri ameliyatla alınmadan önce, Barty onun görüntüsünü belleğine nasıl yerleştirdiyse, o da Barty’nin kahkahalarını kendi belleğine yerleştirmekti amacı.</span></p>

      <p class="calibre2"><span class="none4">Tanıyı ailesinden gizlememiş, ama gelecekte karşılaşacakları umutsuz durumu onlara söylemeyi geciktirmişti. Güçsüzleşmeye başlayan kemikleri normal akyuvarlarla alyuvarların ve kan pıhtılaşmasını sağlayan hücrelerin üretilmesini engelleyen bozuk hücreli akyuvarlarla doluydu.</span></p>

      <p class="calibre2"><span class="none4">Şimdi on üç yaşında olan ve üniversite mezunları düzeyine göre yazılan onlarca kitabı dinleyen Barty, test sonuçlarını almak için bekledikleri günlerde, konacak tanıyı tam olarak anlamak ve kendini buna hazırlamak amacıyla, lösemi konusunu incelemişti hiç kuşkusuz. Bu hastalığın en kötü türü olan akut miyeloablastiyi duyduğunda sarsılmış görünmemeye çalışmakla birlikte, dinlediklerinden anladığı kadarıyla hayli üzgün olduğu belliydi. Eğer gözleri yapay olmasaydı, yalnızca üst dudağının duruş biçimi bile bu üzüntüsünü dile getirirdi. Lunaparka gitmeden önce, Barty’yi bir kenara çekip ona sımsıkı sarılan Agnes, “Dinle yavrum,” dedi, “ben mücadeleden vazgeçmiyorum. Böyle yapacağımı asla düşünme. Bugün eğlenelim biraz. Sonra bu gece sen, ben ve Angel, yani Kötü Olmayan Maceraperestlerin Kuzey Kutbu Topluluğu üyeleri bir araya gelir, bir toplantı düzenleriz…. ve tüm gerçeklerden söz eder, tüm sırları öğreniriz.” Angel yıllar önce bu topluluğa üçüncü üye olarak katılmıştı.</span></p>

      <p class="calibre2"><span class="none4">“O aptalca şey,” dedi Barty, üzüntüsünü belli etmemeye çalışarak.</span></p>

      <p class="calibre2"><span class="none4">“Böyle söyleme. O topluluk hiç de aptalca bir şey değil, özellikle de şimdi değil. O topluluk biz demek. Bizim eski ve şimdiki hâlimizin bir simgesi o ve ben bizimle ilgili her şeyi çok seviyorum.”</span></p>

      <p class="calibre2"><span class="none4">O gün lunaparkta, eğlence trenine bindiklerinde, Barty çok değişik bir deneyim yaşadı; sert virajlarla inişli çıkışlı raylarda yaşanan heyecanın ötesinde bir tepkiydi bu. Agnes onun yeni ve bilinmez bir matematik kuramını kavrarken duyduğu heyecanın aynısına kapıldığını fark etmişti. Trenden indiklerinde, Barty buna hemen yine binmek isteyince, bir kez daha bindiler. Lunaparklarda körler uzun kuyruklarda sıra beklemezler, daima en başta olurlardı. Agnes onunla birlikte iki kez daha trene bindi; sonra Paul ona iki kez eşlik etti ve en nihayet Angel da üç kez. Bu eğlence treni takıntısının heyecan yaşamakla ya da eğlenceyle bir ilgisi yoktu aslında. Barty hissettiği güçlü duygunun ardından düşünceli bir sessizliğe büründü; özellikle de sondan bir önceki kez trene bindiği zaman, yüzünün birkaç santim ilerisinde uçan bir martının çırpan kanatları onu ürküttüğünde. Lunapark ilginçliğini yitirmişti artık ve Barty’nin tek söz ettiği şey, bundan böyle yeni bir seziye sahip olmasıydı; olan şeylerin nasıl olduğunu hissetmesini kastediyordu tabii… Bu bilinmezliğe yeni bir açıdan yaklaşacaktı bundan böyle.</span></p>

      <p class="calibre2"><span class="none4">Lunaparkta geçirilen günden sonra, Turtacı Bayan’ın hastaneye yatması gerekmemişti. Wally yanında olduğu için, tamamen kendine ait bir doktoru vardı; kendisine gerekli olan tüm ilaçları ona verebilecek ve kan aktarımı yapabilecekti. Akut lenfomablastik lösemide ışın tedavisi uygulanmasına karşın, miyeloblastik vakalarda bunun fazla bir yararı yoktu ve bu da evdeki tedavisini hayli kolaylaştırmıştı.</span></p>

      <p class="calibre2"><span class="none4">Turta dağıtım konvoyuna katılmadığı ilk iki hafta boyunca, Agnes’ın birçok konuğu oldu, ama son kez görmek istediği daha o kadar çok kişi vardı ki. Mücadeleyi elden bırakmıyor, hastalığıyla başa çıkmaya çalışıyor, umudunu yitirmiyor, ama her olasılığa karşı ziyaretçileri de kabul ediyordu.</span></p>

      <p class="calibre2"><span class="none4">Kemiklerinin güçsüzlüğüne, dişetlerinin kanamasına, baş ağrılarına, vücudunda oluşan çirkin morluklara, anemiyle ilgili yorgunluğa ve nefes darlığının sıkıntılarına karşın, verdiği bu savaşın en kötü yanı sevdiklerine de acı çektiriyor olmasıydı. Kendileri titrerlerken, onların ellerini tutuyordu. Onlarca insan yerine bu hastalığı neden o çekiyor diye kızanlara kendisiyle birlikte dua etmelerini söylüyor ve öfkeleri geçene dek onları yanından ayırmıyordu. Birçok kez Angel’ı kucağına oturtmuş, onun saçlarını okşamış ve sağlıklı günlerinde olduğu gibi, onunla konuşarak kendisini yatıştırmıştı. Ve Barty daima onunla birlikteydi; sürekli onunla meşguldü… Onun her yerde ölmeyeceğine inanıyordu hala, ama annesi onun yanında olamayacağı dünyalarda yaşayacak olmasına karşın, bu gerçekle bile huzur bulamıyordu.</span></p>

      <p class="calibre2"><span class="none4">Agnes’ın durumu Barty için ne kadar korkunçsa, Paul için de öyleydi. İkisi de ancak geceleri birbirlerine sarılabiliyorlardı. Agnes bir gece Paul’e, “Eğer kötünün de kötüsü olursa, bir daha yürüyüşlere çıkma sakın,” dedi.</span></p>

      <p class="calibre2"><span class="none4">“Tamam,” diye yanıtladı Paul de ve bunu belki de çok kolaylıkla söylemişti.</span></p>

      <p class="calibre2"><span class="none4">“Bunda ısrarlıyım. Senin burada birçok sorumluluğun var. Barty. Turtacı Bayan Servisleri. Sana bağımlı olan insanlar. Seni seven arkadaşlar. Sen benimle yaşamını birleştirdiğinde, bayım, buradan yürüyerek uzaklaşamayacak kadar çok insanla da yaşamını birleştirdin.”</span></p>

      <p class="calibre2"><span class="none4">“Söz veriyorum, Aggie. Ama sen bir yere gitmiyorsun ki.”</span></p>

      <p class="calibre2"><span class="none4">Ekim ayının üçüncü haftasında, Agnes yatağa mahkûm olmuştu artık.</span></p>

      <p class="calibre2"><span class="none4">Kasım ayının ilk günü, her zaman olduğu gibi burada da herkesle birlikte olabilmesi için, Agnes’ın yatağını oturma odasına getirdiler. Çok adlı aile üyelerinin dışında, şimdi ziyaretçi kabul etmiyorlardı artık.</span></p>

      <p class="calibre2"><span class="none4">3 Kasım günü sabahı, Barty, Maria’dan annesinin kendisine hangi kitabın okunmasını istediğini sormasını rica etti. “Sana bunu söylediği zaman, sen hemen odadan çık. Gerisini ben hallederim.”</span></p>

      <p class="calibre2"><span class="none4">“Neyi halledersin?” diye sordu Mana.</span></p>

      <p class="calibre2"><span class="none4">“Ona küçük bir şaka yapmayı planlıyorum da.”</span></p>

      <p class="calibre2"><span class="none4">Yatağın yanındaki masanın üstünde, Agnes’ın daha önce bunların tümünü okuduğu gözde romanlar ve şiir kitapları vardı. Kısıtlı bir zamanı kaldığını bilen Agnes, yeni yazarların kitaplarından hoşlanmayabileceği düşüncesiyle, sevdiği eski yazarların kitaplarıyla huzur bulmayı yeğliyordu. Bu kitapları ona bazen Paul ve bazen de Angel okurdu. Tom, Celestina ve Grace de ara sıra ona kitap okumuşlardı.</span></p>

      <p class="calibre2"><span class="none4">Bir kenarda durup konuşulanları dinleyen Barty, annesinin Maria’dan Emily Dickinson’in şiir kitabını istediğini duydu.</span></p>

      <p class="calibre2"><span class="none4">Şaşıran, ama Barty’yle işbirliği yapan Maria, kendisine söylendiği gibi odadan çıkınca, Barty kimsenin yardımına gerek duymadan doğru kitabı masanın üstünden aldıktan sonra, annesinin yanına oturup okumaya başladı.</span></p>

      <p class="calibre2"><span class="none4">“Kırları hiç görmedim ben…</span></p>

      <p class="calibre2"><span class="none4">Denizi de hiç görmedim… Ama fundalığın görüntüsünü biliyorum Ve bir dalganın görüntüsünü de.”</span></p>

      <p class="calibre2"><span class="none4">Yataktan doğrularak Barty’ye kuşkuyla bakan Agnes, “Gidip Emily’yi ezberledin demek,” dedi.</span></p>

      <p class="calibre2"><span class="none4">“Tanrı’yla hiç konuşmadım ben Cennet’i de hiç ziyaret etmedim Ama orasının nasıl bir yer olduğundan eminim Sanki bana ölçütler verilmiş gibi.”</span></p>

      <p class="calibre2"><span class="none4">“Barty?” dedi Agnes merakla.</span></p>

      <p class="calibre2"><span class="none4">Onun bu şaşkınlığıyla heyecanlanan Barty, kitabı kapattı. “Seninle yıllar önce konuştuklarımızı anımsıyor musun? Yağmurun olmadığı yerde nasıl yürüyebildiğimi sormuştun bana…”</span></p>

      <p class="calibre2"><span class="none4">“… sonra sen de sağlıklı olduğun yerde yürüyemediğinden ve gözlerindeki tümörleri orada bırakamadığından söz etmiştin,” diye anımsadı Agnes.</span></p>

      <p class="calibre2"><span class="none4">“Evet, bunu yapamadığımı söylemiştim ve öyle olmuyor zaten. Ama… yağmurda ıslanmadığım o dünyalarda yürümüyorum ben aslında, o dünyaların düşüncesinde yürüyorum.”</span></p>

      <p class="calibre2"><span class="none4">“Kuantum mekaniği,” dedi Agnes, “daha önce bundan söz etmiştin.”</span></p>

      <p class="calibre2"><span class="none4">Barty evet anlamında başını salladı. “Bu tür bir durumda, etki hem nedenden önce yer alıyor hem de nedensiz oluşuyor. Etki, yağmurda kuru kalmak anlamına geliyor, ama yağmur yağmayan bir dünyada yürümek anlamına gelen neden hiç oluşmuyor. Oluşan şey yalnızca düşünce.”</span></p>

      <p class="calibre2"><span class="none4">“Tom Vanadium’un açıklamasından daha garip bir açıklama bu.”</span></p>

      <p class="calibre2"><span class="none4">“Her neyse, eğlence trenindeyken, bende yeni bir duygu oluştu ve bu soruna yeni bir açıdan yaklaştım. Sonra da, eğer bir dünyanın düşüncesinde yürüyebiliyorsam, yani aslında o dünyaya hiç gitmeden, oradaki başka bir benle aynı gözleri paylaşabileceğimi fark ettim.” Barty annesinin şaşkınlığı karşısında gülümsedi. “Buna ne dersin peki?”</span></p>

      <p class="calibre2"><span class="none4">Agnes ona inanmayı öyle çok istiyordu ki, oğlunun yeniden bir bütün olduğunu görmey</span><span class="none4">i ve asıl komik olan şey, kendi</span><span class="none4">sinin buna inanabileceğiydi; hem de duygusal bir tehlike oluşturmadan, çünkü gerçekti bu.</span></p>

      <p class="calibre2"><span class="none4">Kendisini kanıtlamak isteyen Barty, annesinin ricası üzerine Charles Dickens’ın Büyük Umutları’ndan bir pasaj okudu. Sonra da Mark Twain’den bir pasaj.</span></p>

      <p class="calibre2"><span class="none4">Ardından, Agnes ona şu anda kaç parmağını havaya kaldırdığını sordu; Barty dört dedi ve dörttü gerçekten. Sonra iki parmak. Sonra da yedi. Agnes’ın elleri öyle solgundu ki; her iki avcu da pütür pütürdü.</span></p>

      <p class="calibre2"><span class="none4">Gözyaşı bezleriyle gözyaşı kanalları yerli yerinde oldukları için, Barty yapay gözleriyle ağlayabiliyordu. Sonuçta, onlarla göremese de, büyük mucizeler gerçekleştirebiliyordu. Ama bu numara, yağmurun olmadığı yerde yürümekten çok daha zordu. Görmeyen gözlerle görüntü sağlamak, hem zihinsel ve hem de bedensel bir güç gerektirmekteydi.</span></p>

      <p class="calibre2"><span class="none4">Agnes’ın sevinci görülmeye değerdi.</span></p>

      <p class="calibre2"><span class="none4">Diğer bir Barty’den ödünç alınan gözlerle zihinsel bir görüntü sağlamak her ne kadar sıkıntılı bir yorgunluk olmuşsa da, işin en zor kısmı, bunca yıldan sonra annesini böylesine çökük ve solgun bir halde görmesiydi. Onun görüntüsünü yıllarca belleğinde koruduğu yaşam dolu o güzel annesinin şimdiki görüntüsünü anımsayacaktı artık.</span></p>

      <p class="calibre2"><span class="none4">Anne oğul bu yetenekten kimseye söz etmeme kararı almışlardı; Barty bundan sonraki yaşamını yine körmüş gibi sürdürecekti, çünkü ona sanki yabansı yaratıkmış gibi davranılabilir veya kendisi istemese de birtakım deneylerden geçirilebilirdi. Modern dünyada mucizelere hoşgörü gösterilmezdi. Ama bu gelişmeden yalnızca ailenin haberi olabilirdi tabii.</span></p>

      <p class="calibre2"><span class="none4">“Eğer bu şaşırtıcı durum mümkün olabiliyorsa, Barty… daha başka neler olabilir?”</span></p>

      <p class="calibre2"><span class="none4">“Bu yeterlidir belki.”</span></p>

      <p class="calibre2"><span class="none4">“Aa, kesinlikle öyledir! Kesinlikle yeterlidir! Ama… öleceğim için fazla üzülmüyorum ben. Ama seninle Angel’ın ileride yaşamlarınızı birleştirdiğinizi göremeyeceğim için üzülüyorum yalnızca. Bunun çok güzel bir şey olacağını biliyorum, Barty. Çok, çok güzel bir şey olacak.”</span></p>

      <p class="calibre2"><span class="none4">Bu şaşırtıcı iyileşmeyi birkaç gün sessizce kutladılar ve o günlerde Agnes oğlunun ona kitap okumasını dinlerken hiç yorulmadı. Barty annesinin onu dikkatle dinlediğini sanmıyordu zaten. Onun moralini böylesine yükselten şey, kendisinin yeniden görebilmesiydi; yazarların kitaplarda kullandıkları o güzel sözcükler ya da bu kitapların içerdiği öyküler değil.</span></p>

      <p class="calibre2"><span class="none4">9 Kasım günü öğleden sonra, Barty’yle Paul onunla birlikte geçmişteki anılardan söz ettikleri sırada, Angel onlara içecek bir şeyler hazırlamak için mutfağa gittiğinde, Agnes bir anda soluk soluğa kaldı; vücudu kasılmaya başlamıştı. Zorlukla konuşurken, yüzü bembeyazdı. “Hemen Angel’ı çağırın. Diğerlerini çağırmak için zaman yok.”</span></p>

      <p class="calibre2"><span class="none4">Üçü çabucak onun etrafında toplanıp, sanki onların vermeyi reddettikleri insanı Ölüm alamazmış gibi, hemen Agnes’a sarıldılar.</span></p>

      <p class="calibre2"><span class="none4">“Senin o temiz sevgin ne kadar güzeldi… ben de buna elimden geldiğince karşılık vermeye çalıştım,” dedi Agnes, Paul’e.</span></p>

      <p class="calibre2"><span class="none4">“Aggie, hayır,” diye yalvardı Paul.</span></p>
    </div>

    <div class="s1">
      <p class="calibre2"><span class="none4">Angel’la konuşurken Agnes’in sesi güçsüzleşmişti, ama bu güçsüzlükte bile öylesine büyük bir sevgi vardı ki, Barty bu gücün karşısında sarsıldığını hissetti. “Tanrı senin içinde, Angel, sen öyle güçlü bir ışığa sahipsin ki, her kötülükle başa çıkabilirsin.</span></p>
    </div>

    <div class="s1">
      <p class="calibre2"><span class="none4">Konuşamayan Angel onu öptükten sonra, sanki onun kalbinin saf sesini belleğine yerleştirmek istermiş gibi, başını Agnes’ın göğsüne dayadı.</span></p>

      <p class="calibre2"><span class="none4">“Benim harika oğlum,” dedi Agnes, Barty’ye.</span></p>

      <p class="calibre2"><span class="none4">“Benim muhteşem annem.”</span></p>

      <p class="calibre2"><span class="none4">“Tanrı bana çok güzel bir yaşam verdi. Bunu hiç unutma.”</span></p>

      <p class="calibre2"><span class="none4">“Tamam.” Barty güçlü görünmeye çalışıyordu.</span></p>

      <p class="calibre2"><span class="none4">Agnes gözlerini kapattı. Barty onun bu dünyadan ayrıldığını düşünmüştü, ama Agnes yine gözlerini açtı. “Onlarca dünyanın ötesinde yalnızca bir tek dünya vardır.”</span></p>

      <p class="calibre2"><span class="none4">“Umarım öyledir,” dedi Barty.</span></p>

      <p class="calibre2"><span class="none4">“Annen sana yalan söylemez, değil mi?”</span></p>

      <p class="calibre2"><span class="none4">“Hayır söylemez.”</span></p>

      <p class="calibre2"><span class="none4">“Benim… değerli oğlum.”</span></p>

      <p class="calibre2"><span class="none4">Barty annesine onu ne kadar çok sevdiğini söyledikten sonra, Agnes son nefesini verdi. O sırada, çektiği hastalığın tüm izleri silinmiş ve ölümün gri maskesi bunların yerini henüz almadan, Barty’nin üç yaşındayken, gözlerini yitirmeden önce, belleğine yerleştirdiği o eski güzelliğine kavuşmuştu; öylesine belirgindi ki bu, sanki değişime uğrayarak parlak bir ışık, bir öz halinde bedeninden kurtulmuş gibi.</span></p>

      <p class="calibre2"><span class="none4">Annesine karşı saygılı olan Barty, Agnes’ın hak ettiği şekilde bir cenaze töreni yapılana ve naaşı kocasının yanına gömülene dek, hâlâ gördüğü bir dünyanın düşüncesinde yaşamak için, büyük çaba gösteriyordu.</span></p>

      <p class="calibre2"><span class="none4">Cenaze günü lacivert bir takım elbise giymişti.</span></p>

      <p class="calibre2"><span class="none4">Sanki körmüş gibi davranarak Angel’ın kolunu tutuyordu, ama hiçbir şey kaçırmamış ve bundan sonra yine karanlığa dönüşebilecek bir dünyada yaşama olasılığına karşı, her detayı belleğine yerleştirmişti.</span></p>

      <p class="calibre2"><span class="none4">Agnes öldüğünde kırk üç yaşındaydı, bu dünyada bir iz bırakmak için çok gençti. Ama tam yedi mezhebe ait din adamlarının idare ettiği kilisedeki cenaze törenine iki binden fazla kişi katılmıştı; mezarlıkta yapılan tören öyle kalabalıktı ki, tüm arabaların neredeyse bir mil uzağa park edilmesi gerekmiş ve mezara kadar olan yol yürünmüştü. Kederli topluluk çimenlerle kaplı tepeliklerde ve diğer mezar taşlarının arasında uzun süre beklemişti, ama başrahip herkes gelmeden törene başlamamıştı. Burada bulunan hiç kimse bu gecikmeden ötürü sabırsızlanmamıştı zaten. Gerçekten de, son dua okunduktan ve tabut mezara indirildikten sonra, herkes hâlâ orada durmak ister gibiydi; Barty’nin de fark ettiği gibi, sanki mucizevi bir diriliş bekleniyordu.</span></p>

      <p class="calibre2"><span class="none4">Agnes Lampion. Turtacı Bayan.</span></p>

      <p class="calibre2"><span class="none4">Eve döndüklerinde, kendini ailenin güvencesinde hisseden Barty, olmayan gözleriyle görmek için gösterdiği büyük çabadan sonra,</span> <span class="none4">aşırı</span> <span class="none4">yorgun düşmüştü. On gün süreyle yataktan kalkamadı; ateşi vardı, başı dönüyor, migren ağrıları çekiyor ve midesi bulanıyordu. Yeniden sağlığına kavuşana dek, dört kilo vermişti.</span></p>
    </div>

    <div class="s1">
      <p class="calibre2"><span class="none4">Barty annesine yalan söylememişti aslında. Kuantum mucizesine inanan Agnes, onun sürekli olarak gördüğünü ve bunun bedelsiz gerçekleştiğini düşünmüştü. Onun, kendisinin artık karanlıktan tamamen kurtulduğu düşüncesiyle rahatlamasını ve yattığı yerde huzur bulmasını isteyen Barty de, bunun geçici bir görme olduğundan söz etmemişti. Yine karanlık dünyasına dönmüştü şimdi, 1983’e dek.</span></p><br class="calibre3" id="calibre_pb_85" />
    </div>
  </div>
</body>
</html>
