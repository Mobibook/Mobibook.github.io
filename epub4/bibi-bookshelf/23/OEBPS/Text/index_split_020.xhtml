<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="http://calibre-ebook.com" name="generator" />

  <title>unnamed</title>
  <meta content="User" name="author" />
  <meta content="2015-1-7" name="creation-time" />
  <meta content="2015-1-13" name="revision-time" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="s1">
      <p class="calibre2"> </p>

      <h1 class="calibre2"><span class="none5">Bölüm</span> <span class="none5">17</span></h1>

      <p class="calibre2"> </p>

      <p class="calibre2"> </p>
    </div>

    <div class="s1">
      <p class="calibre2"><span class="none4">BİR mezbahanı</span><span class="none4">n eğimli kesim masasının üstünde yatan ve korkudan ter içinde kalan yağlı bir domuz gibi, Junior da anımsayamadığı bir kâbustan aynı halde uyandı. Bir şey kendine doğru uzanıyordu tek anımsayabildiği buydu, karanlıktan çıkıp ona sımsıkı yapışan eller ve ardından, hırıltıyla soluyarak uyanmıştı.</span></p>
    </div>

    <div class="s1">
      <p class="calibre2"><span class="none4">Jaluziyle örtülü olan cama hâlâ karanlık bastırmaktaydı.</span></p>

      <p class="calibre2"><span class="none4">Köşedeki ecza dolabının lambası yanıktı, ama bunun yanındaki koltuk artık orada değildi. Junior’ın yatağının yanına getirilmişti.</span></p>

      <p class="calibre2"><span class="none4">Koltukta oturan Vanadium, onu izliyor ve bu arada da, el çabukluğunu mükemmel bir biçimde kontrol eden bir sihirbaz gibi, durmaksızın, elindeki madeni çeyrek doları sağ elinin parmak boğumları boyunca bir baştan bir başa döndürüyor, sonra bunu başparmağıyla tutup serçe parmağına doğru getiriyor ve çeyrekliği yine parmak boğumları boyunca yuvarlıyordu.</span></p>

      <p class="calibre2"><span class="none4">Yatağın yanındaki saat sabahın 4:37’sini göstermekteydi.</span></p>

      <p class="calibre2"><span class="none4">Dedektif hiç uyumamış gibi görünüyordu.</span></p>

      <p class="calibre2"><span class="none4">“George ve Ira Gershwin’in ‘Bana Bakacak Birisi’ adlı güzel bir şarkısı vardır. Bunu hiç duydun mu, Enoch? Sana bakacak o birisi de benim işte, ama tabii romantik anlamda değil.”</span></p>

      <p class="calibre2"><span class="none4">Gördüğü kâbusun ve Vanadium’un varlığının hâlâ etkisi altında kalan, ama oynadığı kanıtsız karakter rolünü sürdürecek kadar da zeki olan Junior, “Kim… Siz kimsiniz?” diye sordu çatlak sesiyle.</span></p>

      <p class="calibre2"><span class="none4">Bu soruyu yanıtlamak yerine, Junior’ın gerçekleri zaten bildiğine inandığını ima eder gibi kasıtlı bir biçimde, “Evini aramak için yazılı bir emir çıkarttım,” dedi Thomas Vanadium.</span></p>

      <p class="calibre2"><span class="none4">Junior bunun bir hile olduğunu düşündü. Naomi’nin kaza sonucu değil de başka bir nedenden ötürü öldüğünü gösterecek hiçbir güvenilir kanıt yoktu ki. Vanadium’un önsezisi daha doğrusu bu konudaki ısrarlı saplantısı bir arama emri çıkartmak için hiçbir mahkemeye göre yeterli bir neden olmazdı. Ama ne yazık ki, bazı yargıçlar yozlaşmış olmasalar da kolayca etki altında kalıyorlardı. Ve kendini intikama</span> <span class="none4">adamış</span> <span class="none4">bir melek olarak gören Vanadium, hiçbir geçerliliği olmayan bir arama emri çıkartmak için mahkemeye yalan söyleyebilecek nitelikte birisiydi.</span></p>

      <p class="calibre2"><span class="none4">“Ben… anlamıyorum.” Uykulu bir halde gözlerini kırpıştıran ve sakinleştiricilerle damarından verdikleri her ne tür ilaçlarsa bunlardan ötürü aklı hâlâ tam olarak çalışmıyormuş gibi davranan Junior, bu eleştirmene karşı Oscar çapında bir performansın bile yeterli olmayacağını bilmesine karşın, çatlak ses tonunun şaşkın ifadesinden hoşnut kalmıştı.</span></p>

      <p class="calibre2"><span class="none4">Bir parmak boğumundan diğerine hareket eden, başparmakla işaret parmağı arasındaki perdede yakalanan, avcun içinde kaybolan, sonra yine ortaya çıkan ve her bir boğumda dolaşan madeni para, dönüp dururken ışıl ışıl parlıyordu.</span></p>

      <p class="calibre2"><span class="none4">“Senin sigortan var mı?” diye sordu Vanadium.</span></p>

      <p class="calibre2"><span class="none4">“Tabii. Mavi Rozet’im var,” diye yanıtladı Junior hemen.</span></p>

      <p class="calibre2"><span class="none4">Dedektif hafif bir kahkaha attı, ama bu, çoğu kişinin kahkahası gibi sıcak değildi. “Kötü değilsin, Enoch. Yalnızca düşündüğün kadar iyi değilsin.”</span></p>

      <p class="calibre2"><span class="none4">“Affedersiniz?”</span></p>

      <p class="calibre2"><span class="none4">“Senin de çok iyi bildiğin gibi, yaşam sigortasını kastetmiştim ben.”</span></p>

      <p class="calibre2"><span class="none4">“Şey… küçük bir poliçem var. Rehabilitasyon Hastanesi’ndeki görevim yararına verilen bir poliçedir. Neden? Bu da ne demek oluyor?”</span></p>

      <p class="calibre2"><span class="none4">“Evinde aradığım şeylerden biri de, karının üstüne yapılan bir yaşam sigortası poliçesiydi. Böyle bir belge bulamadım. Sigorta primiyle ilgili iptal edilmiş hiçbir çek de yok.”</span></p>

      <p class="calibre2"><span class="none4">Uzun bir süre daha şaşırtmaca oyunu oynamayı uman Junior, sanki örümcek ağlarını temizlermiş gibi, bir eliyle yüzünü sildi. “Evime gittiğinizi söylediniz, öyle değil mi?”</span></p>

      <p class="calibre2"><span class="none4">“Sen karının bir günlük tuttuğunu biliyor muydun?” “Evet, tabii. Her yıl yeni bir tane tutardı. On yaşından beri.” “Bunlardan herhangi birisini okudun mu?” “Tabii ki hayır.” Kesinlikle doğru olan bu yanıt, Junior’ın Vanadium’un gözlerinin tam içine bakmasına ve soruyu yanıtlarken böbürlenmesine neden olmuştu. “Niçin okumadın?”</span></p>

      <p class="calibre2"><span class="none4">“Yanlış olurdu. Günlük özeldir.” Ama bir dedektif için, hiçbir şeyin kutsal olmadığını tahmin etmesine karşın, yine de Vanadium’un bu soruyu sormaya gerek duymasından ötürü, biraz şaşırmıştı.</span></p>

      <p class="calibre2"><span class="none4">Koltuktan kalkarak yatağa yaklaşan dedektif, elindeki madeni parayı durmaksızın döndürüyordu. “Çok tatlı bir kızmış. Çok da romantik. Günlüğü, evlilik yaşamıyla ve seninle ilgili övgülerle dolu. Senin şimdiye dek tanıdığı en iyi adam ve mükemmel bir koca olduğunu düşünüyormuş.”</span></p>

      <p class="calibre2"><span class="none4">Junior Cain sanki incecik bir iğnenin kalbine batırıldığını ve bunun etrafındaki kasın ritmik, ama acı verici bir biçimde kasıldığını hissetti. “Öyle mi? O… o öyle mi yazmış?”</span></p>

      <p class="calibre2"><span class="none4">“Bazen de günlüğüne, seni onun yaşamına getirdiği için Tanrı’ya teşekkür eden, çok dokunaklı ve alçakgönüllü şükran sözcükleriyle dolu paragraflar eklemiş.”</span></p>

      <p class="calibre2"><span class="none4">Junior, Naomi’nin benimsemiş olduğu masum ve duygusal batıl inançların hiçbirisine sahip değilse de, şimdi içtenlikle ağlıyordu.</span></p>

      <p class="calibre2"><span class="none4">Naomi’nin onun peynirli sandviçine ya da kayısısına zehir koymasından kuşkulandığı için, acı bir pişmanlık duymaktaydı. Kendisinin de daima inandığı gibi, Naomi aslında ona tapmıştı. Ona karşı asla el kaldırmazdı, asla. Sevgili Naomi onun için ölürdü. Ve gerçekten de ölmüştü.</span></p>

      <p class="calibre2"><span class="none4">Polisin orta ve yüzük parmağı boğumlarının arasında dümdüz sıkıştırılan madeni para artık dönmüyordu. Etajerin içinden bir kutu Kleenex kâğıt mendil çıkaran dedektif, bunu şüphelisine uzattı. “Al.”</span></p>

      <p class="calibre2"><span class="none4">Junior sağ kolunu destek tahtası ve serum iğnesi nedeniyle hareket ettiremediği için, sol eliyle kutudan bir deste kâğıt mendil aldı.</span></p>

      <p class="calibre2"><span class="none4">Dedektif kutuyu etajere geri koyduktan sonra, madeni para yine dönmeye başlamıştı.</span></p>

      <p class="calibre2"><span class="none4">Junior burnunu silip gözlerini kurularken, “Onu garip bir biçimde sevdiğine inanıyorum,” dedi Vanadium.</span></p>

      <p class="calibre2"><span class="none4">“Sevmek mi? Tabii ki sevdim onu. Naomi güzel ve çok iyi kalpliydi… komikti de. Şimdiye dek başıma gelen en iyi… en iyi şeydi.”</span></p>

      <p class="calibre2"><span class="none4">Çeyrekliği havaya fırlatan Vanadium, bunu sol eliyle yakalayıp, tıpkı sağ eliyle yaptığı gibi aynı çeviklik ve düzenlilikle, parayı parmak boğumlarında döndürmeye devam etti.</span></p>

      <p class="calibre2"><span class="none4">Bu hem sol ve hem de sağ el gösterisi, tam olarak analiz edemediği nedenlerden ötürü, Junior’ın tüm vücudunu ürpertmişti. Her amatör sihirbaz aslında sihirbaz olsun ya da olmasın, yeterli bir süre pratik yapmaya istekli herkes bu numarayı başarabilirdi. Büyücülük değil, yalnızca bir yetenekti bu.</span></p>

      <p class="calibre2"><span class="none4">“Senin güdün neydi, Enoch?”</span></p>

      <p class="calibre2"><span class="none4">“Benim neyim?”</span></p>

      <p class="calibre2"><span class="none4">“Böyle bir şeyin yokmuş gibi görünüyorsun. Ama her insanda daima bir güdü vardır, yarar sağlanan bir çıkarcılık. Eğer bir sigortası poliçesi bulursak, bunun izini süreceğiz ve sen de kızgın bir ızgaranın üstündeki domuz pastırması gibi kızaracaksın.” Polisin sesi her zamanki gibi yavandı, tekdüze ve bu ses yalnızca duygusal bir uyarıyı değil, sessiz bir vaadi de iletiyordu.</span></p>

      <p class="calibre2"><span class="none4">Gözlerini yapmacık bir tavırla</span> <span class="none4">fal taşı</span> <span class="none4">gibi açan Junior, “Siz bir polis memuru musunuz?” diye sordu.</span></p>

      <p class="calibre2"><span class="none4">Dedektif gülümsedi. Acımasız bir boğma içgüdüsüyle hareket eden iri bir anakonda yılanının gülümsemesi gibiydi bu. “Uyanmadan önce düş görüyordun, öyle değil mi? Bunun bir kâbus olduğu belliydi.”</span></p>

      <p class="calibre2"><span class="none4">Sorunun aniden bu şekle dönüşmesi Junior’ı sinirlendirmişti. Vanadium bir şüphelinin dengesini bozacak bir yeteneğe sahipti. Onunla yapılan konuşma, Robin Hood filmlerinin bir sahnesine benziyordu: Bir nehrin üstündeki kaygan, tahta bir köprüde çomaklarla yapılan bir dövüş. “Evet. Ben… ben hâlâ ter içindeyim.”</span></p>

      <p class="calibre2"><span class="none4">“Neyle ilgili bir düş görüyordun, Enoch?”</span></p>

      <p class="calibre2"><span class="none4">Düşlerinden ötürü onu kimse hapse atamazdı. “Anımsayamıyorum. En kötüsü de bunlardır, yani o düşleri anımsayamadığınızda… Siz de öyle düşünmüyor musunuz? Detayları anımsadığınız zaman, düşler daima çok aptalcadırlar. Ama anımsayamadığınızda… daha da tehditkâr görünürler.”</span></p>

      <p class="calibre2"><span class="none4">“Uykunda bir addan söz ettin.”</span></p>

      <p class="calibre2"><span class="none4">Bu daha çok bir yalana benziyordu; dedektif sanki onu suçlar gibiydi. Junior düş gördüğünü yadsımadığından ötürü pişmandı neredeyse.</span></p>

      <p class="calibre2"><span class="none4">“Bartholomew,” dedi Vanadium.</span></p>

      <p class="calibre2"><span class="none4">Gözlerini kırpıştıran Junior, konuşmaya cesaret edememişti, çünkü Bartholomew adında hiç kimseyi tanımıyordu ve bu polisin şimdi onun etrafında özenli bir kuşku ağı ördüğünden ya da ona bir tuzak kurduğundan emindi. Yoksa ona hiçbir anlam ifade etmeyen bir addan neden söz etsindi ki?</span></p>

      <p class="calibre2"><span class="none4">“Bartholomew kim?” diye sordu Vanadium, Junior başını iki yana salladı.</span></p>

      <p class="calibre2"><span class="none4">“O adı iki kez söyledin.”</span></p>

      <p class="calibre2"><span class="none4">“Bartholomew adında hiç kimseyi tanımıyorum.” Şu anda, gerçeğin ona zararı dokunmayacağına karar vermişti.</span></p>

      <p class="calibre2"><span class="none4">“Çok sıkıntılı gibiydin. Bu Bartholomew’dan korkuyordun.”</span></p>

      <p class="calibre2"><span class="none4">Junior’ın sol elinde sımsıkı tuttuğu, sırılsıklam bir topa dönüşen Kleenex’in karbon içeriği daha yüksek bir düzeyde olsaydı, kâğıt mendil bir elmasa dönüşürdü herhalde. Vanadium’un yumruk yaptığı eline ve sivri parmak boğumlarına baktığını görünce, bir tıkaca döndürdüğü Kleenex’i elinden bırakmaya çalıştı, ama bunu yapacak gücü kalmamıştı.</span></p>

      <p class="calibre2"><span class="none4">Bartholomew adının her yinelenişi, korkusunu gerçekten de fazlalaştırmıştı. Bu ad yalnızca kulaklarında çınlamakla kalmıyor, kanında, kemiklerinde, vücudunda ve beyninde yankılanıyordu; kendisi sanki devasa, bronz bir çandı ve Bartholomew da çancı.</span></p>

      <p class="calibre2"><span class="none4">“Belki de bir filmde gördüğüm veya bir kitapta okuduğum bir karakterdir bu. Ben Ayın Kitabı Kulübü’nün üyesiyim. Sürekli kitap okurum. Bartholomew adında ikincil bir karakter de anımsamıyorum, ama belki böyle bir karakterin yer aldığı bir kitabı yıllar önce okumuş olabilirim.”</span></p>

      <p class="calibre2"><span class="none4">Saçma sapan bir konuşmanın eşiğine geldiğini fark eden Junior, büyük bir çabayla kendini susturdu.</span></p>

      <p class="calibre2"><span class="none4">Tıpkı kılı kırk yararak hesap yapan bir muhasebecinin dikkatli davranışına benzer bir biçimde hareket eden eli baltalı bir katilin, baltanın keskin yanını kurbanına doğru yavaşça çevirmesi gibi, Thomas Vanadium da bakışlarını, Junior’ın sıkılı yumruğundan onun yüzüne doğru çevirmişti.</span></p>

      <p class="calibre2"><span class="none4">Dedektifin yüzündeki porto şarabı renkli doğum lekesi, anımsadığından daha koyu ve daha değişik, alacalı bir tondaydı. Ve çelik grisi gözleri önceleri çivi başlarına benziyorsa da şimdi bunlar nokta gibiydi ve bu gözlerin ardında, taşları bile delip geçecek kadar kuvvetli bir irade gücü vardı.</span></p>

      <p class="calibre2"><span class="none4">Şaşkınlığı geçmiş ve aklı şimdi yerine gelmiş gibi davranan Junior, “Aman Tanrım,” dedi, “siz Naomi’nin öldürüldüğünü düşünüyorsunuz, öyle değil mi?”</span></p>

      <p class="calibre2"><span class="none4">İlk ziyaretinden bu yana baskı altında sürdürdüğü yüzleşmeye devam etmek yerine, onunla göz göze bakışmaktan vazgeçen, yatağın yanından ayrılan ve odayı boydan boya geçerek kapıya giden Vanadium, Junior’ı yine şaşırtmıştı.</span></p>
    </div>

    <div class="s1">
      <p class="calibre2"><span class="none4">Eğer dedektif, televizyonda yayımlanan Perry Mason ya da Peter Gunn gibi akıl</span><span class="none4">l</span><span class="none4">ı</span> <span class="none4">polisiye dizilerinde böyle anlarda gerçekleşen benzer bir davranışta bulunmadan odadan ayrılırsa, onun tanımlanması güç bazı avantajları kaybedeceğine inanan Junior, “Bu daha da kö</span><span class="none4">t</span><span class="none4">ü,” dedi çatlak sesiyle.</span></p>
    </div>

    <div class="s1">
      <p class="calibre2"><span class="none4">Kapıyı açmadan bunun önünde duran Vanadium, Junior’a bakmak için durmuş, ama hiçbir şey söylememişti.</span></p>

      <p class="calibre2"><span class="none4">Junior işkence çekiyormuş gibi çıkan ses tonuna daha da sarsıcı ve üzüntülü bir tonlama ekleyerek, sanki bu sözcükleri söylemek ona derin bir acı veriyormuşçasına, “Siz… siz onu benim öldürdüğümü düşünüyorsunuz, öyle değil mi? Ama delilik bu,” dedi.</span></p>

      <p class="calibre2"><span class="none4">Dedektif her iki elini kaldırdıktan sonra, avuçlarını Junior’a doğru çevirip, parmaklarını ayırdı. Bir an duraksadıktan sonra da, ellerinin arkasını ve ardından yine avuçlarını gösterdi.</span></p>

      <p class="calibre2"><span class="none4">Junior bir an şaşırmıştı. Vanadium’un el hareketleri, Aşai Rabbani Ayini’ni yöneten bir rahibin kalıplaşmış el hareketlerini anımsatan bir nitelik taşıyordu.</span></p>

      <p class="calibre2"><span class="none4">Şaşkınlık yavaş yavaş yerini anlayışa bıraktı. Çeyreklik yok olmuştu.</span></p>

      <p class="calibre2"><span class="none4">Dedektifin madeni parayı parmak boğumları boyunca döndürmeye ne zaman son verdiği, Junior’ın dikkatini hiç çekmemişti.</span></p>

      <p class="calibre2"><span class="none4">“Belki de bunu kulağının içinden çekip çıkarabilirsin,” dedi Thomas Vanadium.</span></p>

      <p class="calibre2"><span class="none4">Çeyrekliği dış kulak deliğinin önündeki kıkırdağımsı çıkıntıyla kulak kepçesindeki kıkırdağımsı kabarıklığın arasında, işitme kanalına sıkışmış olarak çekilip çıkarılmayı bekler bir halde bulacağını uman Junior, titreyen sol elini kulağına doğru götürdü. Ama kulağında bir şey yoktu.</span></p>

      <p class="calibre2"><span class="none4">“Yanlış el,” dedi Vanadium.</span></p>

      <p class="calibre2"><span class="none4">Junior’ın, serum iğnesinin yanlışlıkla çıkmasını önlemek amacıyla destek tahtasına bağlı olan ve yarı sabit tutulan sağ kolu, hareketsizlikten ötürü kaskatı kesilmiş ve yarı hissizleşmişti.</span></p>

      <p class="calibre2"><span class="none4">Takma gibi duran sağ eli sanki ona ait değil gibiydi. Bir deniz lalesi kadar solgun, garip görünen ve bu lalenin ağzının çevresine kemiksiz, eklemsiz uzantılar şeklinde ustalıkla dolanan uzun parmakları, gelip geçici bir ödülü isteksizce, ama acımasızca yakalamak için yine de harekete geçti.</span></p>

      <p class="calibre2"><span class="none4">Gümüşümsü pullu, yuvarlak bir balığa benzer madeni para Junior’ın avcunun ortasında duruyordu. Yaşam çizgisinin tam üstünde.</span></p>

      <p class="calibre2"><span class="none4">Gözlerine inanamayan Junior, sol elini uzatıp, çeyrekliği aldı. Madeni para sağ elinde durmasına karşın, soğuktu. Buz gibi.</span></p>

      <p class="calibre2"><span class="none4">Var olmayan mucizelerden ötürü, elindeki çeyrekliğin gerçek oluşu sanki olanaksız gibiydi. Vanadium yatağın sol tarafında durmuş ve ne kendisine doğru eğilmiş ne de onun üzerinden sağ eline doğru uzanmıştı. Ve madeni para, yangın kulesinin alt kısmındaki kayalıkların üzerinde yatan Naomi’nin cesedi kadar gerçekti.</span></p>
    </div>

    <div class="s1">
      <p class="calibre2"><span class="none4">Hoşnutluktan çok korkuyla karışık bir şaşkınlıkla gözlerini elindeki çeyreklikten ayırıp, ondan bir açıklama beklercesine Vanadium’a bakan Junior, dedektifin yüzünde yine o yılan gibi gülümseyişi görmeyi umuyordu. Ama kapı kapanmak üzereydi. Gündüz geceye dönüşürken nasıl hiç ses çıkmazsa, dedektif de aynı sessizlik içinde odadan çıkıp gitmişti.</span></p><br class="calibre3" id="calibre_pb_20" />
    </div>
  </div>
</body>
</html>
