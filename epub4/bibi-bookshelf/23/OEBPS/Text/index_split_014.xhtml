<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="http://calibre-ebook.com" name="generator" />

  <title>unnamed</title>
  <meta content="User" name="author" />
  <meta content="2015-1-7" name="creation-time" />
  <meta content="2015-1-13" name="revision-time" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="s1">
      <p class="calibre2"> </p>
    </div>

    <div class="s1">
      <h1 class="calibre2"><span class="none5">Bölüm</span> <span class="none5">11</span></h1>

      <p class="calibre2"> </p>

      <p class="calibre2"> </p>

      <p class="calibre2"><span class="none4">KÜL rengi ışık şeritlerinin kaybolan güçsüz pırıltıları uğursuz, koyu gölgelere dönüşürken, Junior’la yüzünde doğum lekesi olan adamın arasında süre gelen sessizlik hâlâ bozulmamıştı. Ancak destanlarda yer alan bu uzun bekleme süreci, en nihayet odanın kapısının açılması ve koridordan içeriye beyaz önlüklü bir doktorun girmesiyle birlikte son buldu. Kapıdan sızan floresan ışığı arkadan geldiği için, düşsel bir figür gibi görünen doktorun yüzü karanlıkta kalıyordu.</span></p>

      <p class="calibre2"><span class="none4">Hemen gözlerini kapatan ve çenesini sarkıtan Junior, ağzından soluk alıp vererek, uyuyormuş numarası yapmaya başladı.</span></p>

      <p class="calibre2"><span class="none4">Hafif bir sesle konuşan doktor, “Burada olmamanız gerekirdi korkarım,” dedi.</span></p>

      <p class="calibre2"><span class="none4">Kendisi de aynen doktor gibi hafif sesle konuşan ziyaretçi, “Ben onu rahatsız etmedim,” diye yanıtladı.</span></p>

      <p class="calibre2"><span class="none4">“Rahatsız etmediğinizden eminim. Ama hastamın kesin bir sessizliğe ve dinlenmeye gereksinimi var.”</span></p>

      <p class="calibre2"><span class="none4">“Benim de öyle,” dedi ziyaretçi; söylenilen yalın cümlenin içerdiği ikinci anlamı merak eden Junior, bu garip yanıt karşısında neredeyse kaşlarını çatacaktı.</span></p>

      <p class="calibre2"><span class="none4">İki adam birbirleriyle tanıştılar. Doktorun adı Jim Parkhurst’tu. Kibar tavırlı ve centilmen birisiydi; insanı rahatlatan, balsam gibi etkili ses tonuna ya doğuştan sahipti ya da bunu daha sonra kazanmıştı.</span></p>

      <p class="calibre2"><span class="none4">Yüzünde doğum lekesi olan adam kendini Dedektif Thomas Vanadium olarak tanıttı. Adının bilinen kısaltılmış biçimini kullanmamıştı ve sesi de ablak ve sıradan yüzü kadar etkisizdi.</span></p>

      <p class="calibre2"><span class="none4">Junior bu adama annesinden başka hiç kimsenin Tom demeyeceğini tahmin etti. Bazı kişilere göre “Dedektif” ve onu tanıyan çoğu kişiye göre de “Vanadium” olmalıydı.</span></p>

      <p class="calibre2"><span class="none4">“Burada yatan Bay Cain’in nesi var?” diye sordu Vanadium.</span></p>

      <p class="calibre2"><span class="none4">“Çok olağan dışı ve güçlü bir hematemesis geçirdi.”</span></p>

      <p class="calibre2"><span class="none4">“Yani kan kustu. Bu sözcüğü sağlık görevlilerinden biri kullanmıştı. Ama bunun nedeni neydi?”</span></p>

      <p class="calibre2"><span class="none4">“Kısacası, kustuğu kan koyu ve asitli olmadığı için, midesinden gelmiyordu. Parlak ve alkalikti. Yemek borusundan gelmiş olabilir, ama büyük olasılıkla yutak kökenli.”</span></p>

      <p class="calibre2"><span class="none4">“Boğazından gelmiş demek.”</span></p>

      <p class="calibre2"><span class="none4">Junior’in boğazının içi sanki kaktüs yemiş gibi batıyordu.</span></p>

      <p class="calibre2"><span class="none4">“Evet, öyle,” dedi Parkhurst. “Emesisin aşırı şiddetinden ötürü, bir ya da d</span><span class="none4">aha fazla sayıda küçük kan damarı</span> <span class="none4">çatlamış olabilir.”</span></p>

      <p class="calibre2"><span class="none4">“Emesis mi?”</span></p>

      <p class="calibre2"><span class="none4">“Kusma. Bunun olağanüstü şiddette bir kusma olduğu söylendi bana.”</span></p>

      <p class="calibre2"><span class="none4">“Bir yangın hortumu gibi püskürdü,” dedi Vanadium gerçekçi bir biçimde.</span></p>

      <p class="calibre2"><span class="none4">“Ne kadar renkli bir anlatım.”</span></p>

      <p class="calibre2"><span class="none4">O anlamsız yüz ifadesine yeni bir anlam kazandıran tekdüze bir ses tonuyla, “Orada bulunup da, kirlenen giysilerine kuru temizleme parası vermek zorunda kalmayan tek kişi benim,” diye ekledi dedektif.</span></p>

      <p class="calibre2"><span class="none4">İki erkek de alçak sesle konuşuyor ve hiçbirisi yatağa yaklaşmıyordu.</span></p>

      <p class="calibre2"><span class="none4">Junior bu konuşmalara kulak misafiri olma şansını elde ettiği için sevinmişti, çünkü yalnızca Vanadium’un kuşkularının özünü ve derinliğini öğrenmekle kalmayacak, aynı zamanda da onu buraya getirmiş olan bu üzücü, iğrenç ve utanç verici olayın nedenini öğrenerek, merakını gidermiş olacaktı.</span></p>

      <p class="calibre2"><span class="none4">“Ciddi bir kanama mı bu?” diye sordu Vanadium.</span></p>

      <p class="calibre2"><span class="none4">“Hayır. Artık durdu. Şimdi yapılacak şey, daha fazla kanamaya yol açabilecek kusmanın yinelenmesini önlemek. Kendisine sürekli olarak, mide bulantısını giderici ilaçlar ve kaybettiği elektrolitlerin yeniden oluşumunu sağlayan bir damar içi serum veriliyor; ayrıca, karın kasları spazmını önleyebilmek ve vücut yangısının kontrol altında tutulmasına yardımcı olabilmek için, karnının üstüne buz torbaları yerleştirdik.”</span></p>

      <p class="calibre2"><span class="none4">Buz torbaları. Naomi’nin cesedi değil. Yalnızca buz.</span></p>

      <p class="calibre2"><span class="none4">Junior kendi kendine yaratmış olduğu sapkın eğilimli düşüncesine neredeyse gülecekti. Yaşayan ölü kendisini almaya gelmemişti; karnının üstündeki ağırlık yalnızca birkaç kauçuk buz torbasıydı.</span></p>

      <p class="calibre2"><span class="none4">“Kanamaya kusma neden oldu demek,” dedi Vanadium. “Ama kusmaya neden olan şey neydi?”</span></p>

      <p class="calibre2"><span class="none4">“Daha bir sürü tahlil yapacağız tabii, ama hastamız en azından on iki saat hareketsiz kaldıktan sonra. Ben kişisel olarak, herhangi bir fizyolojik neden bulacağımızı sanmıyorum. Bu daha çok psikolojik olmalı… Ciddi bir korkunun neden olduğu akut sinirsel kusma; karısını kaybetmesinin şoku, onun ölümünü görmesi.”</span></p>

      <p class="calibre2"><span class="none4">Kesinlikle öyleydi. Şoktu bu. O korkunç kayıp. Junior şimdi bunu yeniden hissediyor ve kusmayla başa çıkmış gibi görünmesine karşın, gözyaşlarına boğularak kendini ele vereceğinden korkuyordu.</span></p>

      <p class="calibre2"><span class="none4">Bu çok önemli günde kendisiyle ilgili birçok şey öğrenmişti… Örneğin, daha önce hiç fark etmediği kadar doğal olduğunu, uzun vadeli kazançlar elde edebilmek için kısa vadeli, ama çok riskli özverilerde bulunmaktan çekinmediğini, son derece cesur ve atak davrandığını ve belki de bunlardan çıkan en önemli sonuç sandığından daha duyarlı bir kişiliğe sahip olduğunu öğrenmesiydi, ama güzel bir nitelik olan bu duyarlılık, umulmadık ve uygunsuz zamanlarda ortaya çıkıyordu.</span></p>

      <p class="calibre2"><span class="none4">Vanadium, Dr. Parkhurst’e, “Ben bu meslekte sevdiklerini çok kısa bir süre önce kaybeden onlarca insan görürüm. Ama bu insanların hiçbirisi Vezüv gibi püskürmez,” dedi.</span></p>

      <p class="calibre2"><span class="none4">“Evet, olağan dışı bir tepki bu,” diye aynı fikri paylaştı doktor, “ama tamamen olağan dışı değil; ender de olsa görülebilir.”</span></p>

      <p class="calibre2"><span class="none4">“Kendini kusturmak için, bir şey almış olabilir mi?”</span></p>

      <p class="calibre2"><span class="none4">Parkhurst hayli şaşırmış görünüyordu. “Bunu neden yapsın, Tanrı aşkına?”</span></p>

      <p class="calibre2"><span class="none4">“Akut sinirsel kusmayla bizi yanıltmak için.”</span></p>

      <p class="calibre2"><span class="none4">Hâlâ uyuyormuş numarası yapan Junior, şimdi bir yanılgının peşine düşmeye çalışan dedektifin bu saptırmacayı yalnızca kendi kendine yarattığını fark edince sevinmişti.</span></p>

      <p class="calibre2"><span class="none4">Vanadium kişiliğine özgü o tekdüze, garip ses tonuyla, renkli sözcükler içeren konuşmasını sürdürdü: “Adam karısının cesedine şöyle bir bakıyor, etli butlu bir domuzdan bile daha fazla terliyor, çok uzun süren bir bira içme yarışmasının sonuna kadar dayanmaya çalışan toy bir delikanlı gibi fışkırıyor ve kan kusana dek kusuyor… Sıradan bir katilin tepkisi bu olamaz.”</span></p>

      <p class="calibre2"><span class="none4">“Siz cinayetten mi söz ediyorsunuz? Ama parmaklığın çürük olduğunu söylüyorlar.”</span></p>

      <p class="calibre2"><span class="none4">“Evet, öyle. Yine de, belki tüm öykü bu değildir. Her neyse, biz bu tip adamların yaptıkları olağan pozları biliriz; aldatıcı ve zekice davranışlarda bulunduklarını sanırlar. Ve bunlardan bazıları da durumu öylesine belli ederler ki, bizi bir sürü sıkıntıdan kurtarırlar. Ama bu adamın davranışı yeni bir yaklaşım biçimi. Zavallıya inanman için, seni zorluyor sanki.”</span></p>

      <p class="calibre2"><span class="none4">“Şerif bürosu, olayın ardından bunun kaza sonucu ölüm olduğu konusunda bir karara varmamış mıydı?” diye sordu Parkhurst.</span></p>

      <p class="calibre2"><span class="none4">“Oradakiler iyi niyetli adamlardır, iyi polisler; alt rütbelisinden üst rütbelisine kadar,” dedi Vanadium, “ve eğer benden daha çok acıma duygusuna sahipseler, bu bir kusur değil, bir erdemdir. Bay Cain kendini kusturmak için, ne almış olabilir?”</span></p>

      <p class="calibre2"><span class="none4">Seni bunca zaman dinlemek bile buna neden olabilir, diye düşündü Junior.</span></p>

      <p class="calibre2"><span class="none4">“Ama şerif bürosu bu olayın bir kaza olduğunu düşünüyorsa…” diye ona karşı çıktı Parkhurst.</span></p>

      <p class="calibre2"><span class="none4">“Bu eyaletteki polis örgütünün nasıl çalıştığı sen de bilirsin, doktor. Yargıya karşı mücadele etmek için çaba harcamayız biz. Ortaklaşa hareket ederiz. Şerif, olayı sınırlı bir yaklaşımla sonuçlandırmaya karar vermiş olabilir ve onu kimse suçlamaz. Durumu kaza olarak tanımlayabilir ve olayı kapatır, ama biz eyalet polisleri, konuyla ilgili biraz daha araştırma yapmak istediğimiz zaman da bize kızıp öfkelenmez.”</span></p>

      <p class="calibre2"><span class="none4">Dedektif her ne kadar yanlış bir iz peşindeyse de Junior kendisini mağdur durumda hissetmeye başlamıştı. Her nitelik sahibi vatandaş gibi o da, araştırmalarını yasalara uygun yürüten ve sorumluluklarını bilen polislerle işbirliği yapmak istiyor, hatta buna can atıyordu. Ama Thomas Vanadium denilen bu adam, tekdüze ses tonuna ve donuk görünüşüne karşın, ona bir fanatik izlenimi vermekteydi. Her mantıklı insan, yasal polis soruşturmasıyla can bezdirici taciz arasında kıl payı bir çizgi olduğunu bilirdi.</span></p>

      <p class="calibre2"><span class="none4">“İpeka denilen bir şey var sanırım, öyle değil mi?” diye sordu Vanadium, Parkhurst’e.</span></p>

      <p class="calibre2"><span class="none4">“Evet. Bir Brezilya bitkisinin kuru kökü, ipekakuanka. Çok etkili bir kusma oluşturur. İçerdiği aktif madde emetin adı verilen toz biçiminde bir alkaloiddir.”</span></p>

      <p class="calibre2"><span class="none4">“Aşırı etkin bir ilaç bu, değil mi?”</span></p>

      <p class="calibre2"><span class="none4">“Evet. Şurup biçimindedir. Çocuğunuz zehirli bir madde yuttuğunda, onu çabucak kusturmak istediğiniz zaman, evinizdeki ecza dolabında bulunması yararlı olur.”</span></p>

      <p class="calibre2"><span class="none4">“Ben de geçen Kasım ayında bunu kendim için kullanabilirmişim demek.”</span></p>

      <p class="calibre2"><span class="none4">“Zehirlenmiş miydiniz?”</span></p>

      <p class="calibre2"><span class="none4">Junior’ı şimdi gitgide sabırsızlandıran o ağır, yavan ses tonuyla, “Hepimiz zehirlenmiştik, doktor,” dedi Vanadium. “Yeni bir seçim yılıydı, anımsadın, değil mi? O kampanya sırasında, ipekayla birkaç kez kusabilirmişim. Çok iyi kusmak için, daha başka ne yararlı olabilir acaba?”</span></p>
    </div>

    <div class="s1">
      <p class="calibre2"><span class="none4">“Şey</span><span class="none4">, apomorfin hidroklorid.”</span></p>
    </div>

    <div class="s1">
      <p class="calibre2"><span class="none4">“Ama ipekayı bulmaktan daha zor bu.”</span></p>

      <p class="calibre2"><span class="none4">“Evet. Sodyum klorid de işe yarar. Bildiğimiz tuz yani. Bunun yeterli bir miktarını suyla karıştırırsanız, genelde etkili olur.”</span></p>

      <p class="calibre2"><span class="none4">“Bu ise ipekayı veya apomorfin hidrokloridi ortaya çıkarmaktan da zor.”</span></p>

      <p class="calibre2"><span class="none4">“Ortaya çıkarmak mı?” diye sordu Parkhurst.</span></p>

      <p class="calibre2"><span class="none4">“Yani fışkıda.”</span></p>

      <p class="calibre2"><span class="none4">“Kusmuğu mu kastediyorsunuz?”</span></p>

      <p class="calibre2"><span class="none4">“Affedersiniz. Kibar konuşmak zorunda olduğumuzu unuttum. Evet, kusmuğu kastediyorum.”</span></p>

      <p class="calibre2"><span class="none4">“Pekâlâ, laboratuvar anormal yükseklikteki tuz seviyesini ortaya çıkarabilir, ama bu bulgu mahkemede geçerli sayılmaz. Zanlınız birçok aşırı tuzlu yiyecek yediğini söyleyebilir.”</span></p>

      <p class="calibre2"><span class="none4">“Tuzlu su fazla uygun olmazdı zaten. Kusmadan kısa bir süre önce, bundan çok miktarda içmesi gerekirdi, ama bu adamın etrafında onun davranışlarını gözden kaçırmamaları için nedenleri olan bir sürü polis vardı. İpeka kapsül biçiminde de olur mu?”</span></p>

      <p class="calibre2"><span class="none4">“Herhangi bir kimse, boş jelatin kapsüllerini bu şurupla doldurabilir sanırım,” dedi Parkhurst. “Ama…”</span></p>

      <p class="calibre2"><span class="none4">“Deyiş yerindeyse, kendi sigarasını kendi sardı demek. Öyleyse bu kapsüllerden birkaçını avcunda saklayıp, susuz yutmuş ve bunlar midesinde eriyene dek etkisi de epeyce gecikmiş olabilir.”</span></p>

      <p class="calibre2"><span class="none4">Nazik doktor, dedektifin bu uygunsuz varsayımını ve ısrarlı sorularını artık sıkıcı bulmaya başlamış gibi görünüyordu. “Bir dozluk ipekanın, bu olayda olduğu gibi, böylesine şiddetli bir tepki göstermesi konusunda ben hayli kaygılıyım… Yani bu yutak kanaması değil miydi, Tanrı aşkına. İpeka güvenli bir üründür.”</span></p>

      <p class="calibre2"><span class="none4">“Eğer normal dozun üç ya da dört katını aldıysa…”</span></p>

      <p class="calibre2"><span class="none4">“Fark etmez,” diye ısrar etti Parkhurst. “</span><span class="none4">Aşırı</span> <span class="none4">dozun etkisi de bunun azıyla yaklaşık aynı orandadır. Zaten aşırı doz alamazsınız, çünkü bu ilaç kusturucudur ve kustuğunuz zaman, çıkardığınız her şeyle birlikte ipekayı da çıkarmış olursunuz.”</span></p>

      <p class="calibre2"><span class="none4">“Öyleyse, az veya çok, fışkısında ipeka vardır. Affedersiniz… kusmuğunda.”</span></p>

      <p class="calibre2"><span class="none4">“Eğer siz hastanenin ejekta örneği sağlayabileceğini düşünüyorsanız, korkarım ki…”</span></p>

      <p class="calibre2"><span class="none4">“Ejekta mı?”</span></p>

      <p class="calibre2"><span class="none4">“Yani kusmuk.”</span></p>

      <p class="calibre2"><span class="none4">“Benim mesleğim tıp olmadığı için, aklım kolay karışıyor, doktor. Eğer belirli bir sözcüğe bağlı kalma konusunda anlaşmazsak, ben yine yalnızca fışkı sözcüğünü kullanacağım.”</span></p>

      <p class="calibre2"><span class="none4">“Sağlık görevlileri, eğer bir kusma tası kullanmışlarsa, bunun içindekileri atarlar. Ve eğer ıslak havlu ya da çarşaf varsa bile, bunlar da yıkanmıştır.”</span></p>

      <p class="calibre2"><span class="none4">“Tamam,” dedi Vanadium. “Ben olay yerinden biraz kusmuk örneği alıp, bunu bir torbaya koymuştum zaten.”</span></p>

      <p class="calibre2"><span class="none4">“Torbaya mı koymuştunuz?”</span></p>

      <p class="calibre2"><span class="none4">“Kanıt olarak.”</span></p>

      <p class="calibre2"><span class="none4">Junior konuşmasa da, son derece öfkelenmişti. Gaddarca bir şeydi bu; midesindeki hiç tartışmasız ona ait olan çok özel içerik, kendisinden izinsiz ve hatta onun bilgisi dışında, bir plastik kanıt torbasına doldurulmuştu. Bundan sonra sırada ne vardı acaba… Morfinle uyutulduktan sonra alınacak bir dışkı örneği mi? Bu tür bir davranışın kesin anlamı Birleşik Devletler Anayasası’nı çiğnemek, kişinin suçlanması kurallarını ve insan haklarını hiçe saymak, adaletin yüzüne bir tokat atmak demekti.</span></p>

      <p class="calibre2"><span class="none4">İpeka ya da başka herhangi bir kusturucu almamıştı tabii ki ve bu nedenle ona karşı kullanacak hiçbir kanıt bulamayacaklardı. Ama yine de aslında kızmıştı. Belki Dr. Parkhurst de fışkı örneklemesi denilen bu insanlık dışı ve fanatik istekten rahatsızlık duymuştu, çünkü şimdi sert bir tavır içindeydi. “Benim birkaç randevulu hastam var. Gece vizitlerim sürdüğü sırada Bay Cain’in uyanacağını sanıyorum, ama onu yarına dek rahatsız etmemenizi yeğlerim.”</span></p>

      <p class="calibre2"><span class="none4">Onun bu ricasına uymak yerine, “Bir soru daha, doktor,” dedi Vanadium. “Eğer senin dediğin gibi, bu bir akut sinirsel kusmaysa, karısının sarsıcı kaybı karşısında duyduğu üzüntünün yanı sıra bunun başka bir nedeni daha olabilir mi?”</span></p>

      <p class="calibre2"><span class="none4">“Böylesine şiddetli bir korkunun dışında, daha başka belirgin bir neden düşünemem bile.”</span></p>

      <p class="calibre2"><span class="none4">“Suçluluk duygusu,” dedi dedektif. “Eğer karısını o öldürdüyse, tıpkı üzüntü gibi,</span> <span class="none4">aşırı</span> <span class="none4">bir suçluluk duygusu da akut sinirsel kusma nedeni olamaz mı?”</span></p>

      <p class="calibre2"><span class="none4">“Bunun yanıtını tam olarak veremem. Ek diplomalarımın hiçbirisi psikolojiyle ilgili değil.”</span></p>

      <p class="calibre2"><span class="none4">“Fark etmez. Sen beni bilimsel bir varsayımla eğlendiriver yeter, Doktor.”</span></p>

      <p class="calibre2"><span class="none4">“Ben bir şifacıyım, savcı değil. Birisine suçlamada bulunmak gibi bir huyum yok</span><span class="none4">tur, özellikle de kendi hastaları</span><span class="none4">ma karsı.”</span></p>

      <p class="calibre2"><span class="none4">“Zaten ben de bunu bir huy haline getirmeni aklımdan bile geçirmem. Ama yalnızca bir kerelik soruyorum. Eğer bunun nedeni üzüntü olabiliyorsa, niçin suçluluk duygusu olmasın?”</span></p>

      <p class="calibre2"><span class="none4">Dr. Parkhurst kendisinin aklına bile gelmeyecek bu soruyu düşündü. “Şey… evet, olabilir sanırım.”</span></p>

      <p class="calibre2"><span class="none4">Seni yüreksiz, ahlaksız, şarlatan doktor, diye düşündü Junior acı acı.</span></p>

      <p class="calibre2"><span class="none4">“Bay Cain uyanana dek burada bekleyeceğim sanırım,” dedi Vanadium. “Bundan daha önemli hiçbir işim yok.”</span></p>

      <p class="calibre2"><span class="none4">Böyle davranarak tam etkili olmaya çalışmak için biraz geç kalmışsa da, Parkhurst’un şimdiki ses tonu, sanki bu evrenin imparatoruymuş gibi, otoriter bir biçim almıştı; gözdağı verircesine konuşmayı tıp fakültesinin özel bir dersinde öğrenmiş olmalıydı. “Hastam kritik bir durumda. Rahatsız edilmemesi gerekiyor, dedektif. Onu en erken yarından önce sorgulamanızı gerçekten istemiyorum.”</span></p>

      <p class="calibre2"><span class="none4">“Tamam, tabii. Hastanı sorgulamayacağım. Kendisini yalnızca… gözlemleyeceğim.”</span></p>

      <p class="calibre2"><span class="none4">Vanadium’un çıkardığı seslerden, Junior onun yeniden koltuğa oturduğunu tahmin etti.</span></p>

      <p class="calibre2"><span class="none4">Parkhurst kaş çatmaktan çok, tıp alanında daha deneyimliydi anlaşılan.</span></p>

      <p class="calibre2"><span class="none4">Uzun bir duraksamadan sonra, “Şu lambayı yakabilirsiniz,” dedi doktor.</span></p>

      <p class="calibre2"><span class="none4">“Ben böyle iyiyim.”</span></p>

      <p class="calibre2"><span class="none4">“Lamba hastayı rahatsız etmez.”</span></p>

      <p class="calibre2"><span class="none4">“Karanlığı severim,” diye yanıtladı Vanadium.</span></p>

      <p class="calibre2"><span class="none4">“Çok garip.”</span></p>

      <p class="calibre2"><span class="none4">“Evet, gerçekten de öyle.”</span></p>

      <p class="calibre2"><span class="none4">En sonunda yenilgiyi tamamen kabullenen Parkhurst, odadan ayrıldı. Ağır kapının hafif bir ses çıkararak kapanmasıyla birlikte, koridorda duyulan lastik ayakkabıların gıcırtıları, kolalı üniformaların hışırtıları ve yoğun bir koşuşturma içinde olan hemşirelerin sesleri de yok olmuştu.</span></p>

      <p class="calibre2"><span class="none4">Bayan Cain’in küçük oğlu kendini güçsüz, zayıf, üzgün ve korkunç yalnız hissediyordu. Dedektif hâlâ buradaydı, ama onun varlığı Junior’in yalnızlık duygusunu daha da fazlalaştırmaktan öteye gitmiyordu.</span></p>
    </div>

    <div class="s1">
      <p class="calibre2"><span class="none4">Naomi’yi özlemişti. O böyle durumlarda, söylenecek ya da yapılacak en doğru şeyi daima bilir ve birkaç sözcük veya bir dokunuşuyla onun moralini düzeltirdi.</span></p><br class="calibre3" id="calibre_pb_14" />
    </div>
  </div>
</body>
</html>
