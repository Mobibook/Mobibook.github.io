<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="http://calibre-ebook.com" name="generator" />

  <title>unnamed</title>
  <meta content="User" name="author" />
  <meta content="2015-1-7" name="creation-time" />
  <meta content="2015-1-13" name="revision-time" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="s1">
      <p class="calibre2"> </p>
    </div>

    <div class="s1">
      <h1 class="calibre2"><span class="none5">Bölüm</span> <span class="none5">77</span></h1>

      <p class="calibre2"> </p>

      <p class="calibre2"> </p>

      <p class="calibre2"><span class="none4">15 OCAK Pazartesi gecesi, Paul Damascus, Grace White’la birlikte San Francisco’daki otele geldi. İki günden beri, Paul, Grace’i Spruce Hills’de hiç yalnız bırakmamış, her iki gece onun odasının dışındaki koridorda yerde uyumuş ve başkalarıyla beraberken de yanından hiç ayrılmamıştı. Harrison’ın bu sabah yapılan cenaze törenine dek, Grace’in arkadaşlarından birinin evinde kalmışlar ve sonra anneyle kızın buluşması için uçakla buraya, güneye gelmişlerdi.</span></p>

      <p class="calibre2"><span class="none4">Tom Vanadium bu adamdan hemen hoşlanmıştı. Polis içgüdüsü ona Damascus’un dürüst ve güvenilir olduğunu söylüyor, rahip içgüdüsü de daha etkin niteliklerden söz ediyordu.</span></p>

      <p class="calibre2"><span class="none4">Paul’e mönüyü uzatan Tom, “Biz de oda servisine akşam yemeğini ısmarlamak üzereydik,” dedi.</span></p>

      <p class="calibre2"><span class="none4">Grace yemek yemek istemiyordu, ama şimdiye dek Celestina’nın sevdiği yemekleri öğrenmiş olan ve annenin de kızıyla aynı zevki paylaşacağını tahmin eden Tom, onun için de birkaç şey seçti.</span></p>

      <p class="calibre2"><span class="none4">İki acılı kadın oturma odasının bir köşesinde baş başaydılar; gözyaşları içinde, dokunaklı bir şekilde, sessizce konuşuyorlar ve yaşamlarındaki bu ani, derin ve korkunç boşluğu doldurmak için birbirlerine nasıl yardım edebileceklerini tartışıyorlardı.</span></p>

      <p class="calibre2"><span class="none4">Celestina cenaze merasimi için Oregon’a gitmek istemiş, ama Tom, Max, Spruce Hills polisleri ve genç kadının pazar gününe dek neredeyse her saat başı telefonla konuştuğu Wally Lipscomb bu yolculuğa kesinlikle karşı çıkmışlardı. Enoch Cain gibi deli ve aldırmaz birisi, onu cenaze evinde ya da mezarlıkta bulabilir ve polis korumasına karşın, ona yine saldırabilirdi.</span></p>

      <p class="calibre2"><span class="none4">Yaslı kadınlara katılmayan Angel, televizyonun karşısında yere oturmuş. Tabanca Dumanı adlı filmle The Monkees grubunun konseri arasında kanal değiştirip duruyor ve her ikisine de dikkatini veremeyecek kadar küçük yaşta olmasına karşın, Mareşal Dillon savaşırken ara sıra o da tabanca seslerini taklit ediyor ya da The Monkees’le birlikte kendi uydurduğu şarkıları söylüyordu.</span></p>

      <p class="calibre2"><span class="none4">Bir kez, televizyonu bırakarak, Paul’le birlikte oturup konuşan Tom’un yanına geldi. “Tabanca Dumanı’yla The Monkees televizyonda her ikisi de aynı anda yan yana gibiler. Ama The Monkees grubunun üyeleri kovboyları göremiyorlar, kovboylar da The Monkees’i.”</span></p>

      <p class="calibre2"><span class="none4">Paul’e göre bu çocukça bir konuşma olmasına karşın, Tom küçük kızın, kendisinin yaralı yüzü için neden üzülmediğini açıklamasıyla ilgili konuya değindiğini anlamıştı: iki Tom’u simgeleyen tuzluk ve karabiberlik, onu ezip kaçan gergedan, tümü bir tek yerde olan farklı dünyalar. “Evet, Angel. Benim sana sözünü ettiğim şeye benziyor bu.”</span></p>

      <p class="calibre2"><span class="none4">Angel televizyona geri döndü.</span></p>

      <p class="calibre2"><span class="none4">“Özel bir çocuk bu,” dedi Tom anlayışlı bir biçimde.</span></p>

      <p class="calibre2"><span class="none4">“Gerçekten de çok şirin bir çocuk,” diye ona katıldı Paul.</span></p>

      <p class="calibre2"><span class="none4">Şirinlik, Tom’un düşündüğü bir nitelik değildi.</span></p>

      <p class="calibre2"><span class="none4">“Büyükbabasının ölümünü nasıl karşıladı?” diye sordu Paul.</span></p>

      <p class="calibre2"><span class="none4">“Sanki bu bir oyunmuş gibi.”</span></p>

      <p class="calibre2"><span class="none4">Angel büyükbabasıyla ilgili olarak ona söylenenler konusunda bazen üzüntülü gibi duruyor ve mahzun, sıkıntılı görünüyordu. Ama sonuçta henüz üç yaşında bir çocuktu ve ölüm gerçeğini kavrayamayacak kadar küçüktü. Eğer Harrison White, U.N.C.L.E’den Gelen Adam ya da Lucy Show sırasında az sonra kapıdan içeriye girmiş olsa, belki de hiç şaşırmayacaktı.</span></p>

      <p class="calibre2"><span class="none4">Oda servisi garsonunun gelmesini bekledikleri sırada, Tom, Paul’den Enoch Cain’in rahip lojmanına saldırmasıyla ilgili detaylı bir bilgi aldı. Bu bilginin çoğunu Spruce Hills yetkililerine yardımcı olan eyalet polisi cinayet masası bölümündeki arkadaşlarından öğrenmişti zaten. Ama Paul’un anlattıkları daha canlıydı. Katilin çarpık içgüdüleri ne olursa olsun, saldırının şiddeti Tom’u, Cain serbest dolaştığı ve belki de yaşadığı sürece Celestina’yla annesinin ve tabii ki Angel’ın büyük bir tehlike içinde olduklarına inandırmıştı.</span></p>

      <p class="calibre2"><span class="none4">Yemekler gelince, Tom iştahları yoksa bile Angel’ın hatırına masaya oturmaları için Celestina’yla Grace’i ikna etti. Bunca karmaşadan ve şaşkınlıktan sonra, çocuğun sağlanabildiği kadar düzenli bir ortama gereksinimi vardı. Aileyle arkadaşların bir akşam yemeği masasında toplanmalarının dışında, kötü ve üzücü bir günü normale döndürmek için daha başka ne yapılabilirdi ki zaten.</span></p>

      <p class="calibre2"><span class="none4">Sanki konuşmadan anlaşmış gibi davranmalarına ve ölümden söz etmemelerine karşın, herkes neşesizdi. Angel yemeğini yemek yerine bunu tabağının kenarına itip duruyordu. Onun bu hali Tom’un dikkatini çekmişti; bunu kendisinden farklı olarak yorumlayan Celestina da kaygılıydı.</span></p>

      <p class="calibre2"><span class="none4">Kendi tabağını bir kenara iten Tom, cebinden katillere olduğu kadar küçük çocuklara da iyi hizmet veren bir çeyreklik çıkardı.</span></p>

      <p class="calibre2"><span class="none4">Onun parmak boğumlarının üstünde bir uçtan diğer uca dönüp duran çeyrekliği gören Angel’ın gözleri parlamıştı. “Bunu yapmayı ben de öğrenebilirim,” diye iddia etti.</span></p>

      <p class="calibre2"><span class="none4">“Ellerin daha büyüdüğünde, yapabileceğinden eminim,” diye ona katıldı Tom. “Aslında, bir gün bunu sana öğretebilirim.”</span></p>

      <p class="calibre2"><span class="none4">Ardından, çeyrekliği sağ elinde saklayıp sol elini sağ elinin üstünde sallayarak, “Hokus pokus, şıngır mıngır çeyrekus,” dedikten sonra, sağ elini açtı; ama çeyreklik kaybolmuştu.</span></p>

      <p class="calibre2"><span class="none4">Başını yana doğru eğen Angel, onun sağ elini açarken kapadığı sol elini inceledi. “İşte orada.”</span></p>

      <p class="calibre2"><span class="none4">“Yanılıyorsun korkarım.” Tom sol elini açtığında, avcu hırsızlar ülkesindeki kör bir dilencinin eli gibi boştu. Bu arada, sağ eli yine yumruk haline gelmişti.</span></p>

      <p class="calibre2"><span class="none4">Küçük kızın hatrına onu neşelendirmek isteyen Grace, “Çeyreklik nereye gitti?” diye sordu torununa.</span></p>

      <p class="calibre2"><span class="none4">Tom’un yumruk yaptığı sağ eline kuşkuyla bakan Angel, “Orada değil,” dedi.</span></p>
    </div>

    <div class="s1">
      <p class="calibre2"><span class="none4">Bunun boş olduğunu göstermek için sağ elini açan Tom, “Prenses haklı,” dedikten sonra, küçük kıza doğru uzanıp onun kulağından çeyrekliği aldı.</span></p>
    </div>

    <div class="s1">
      <p class="calibre2"><span class="none4">“Sihirbazlık değil bu,” diye belirtti Angel.</span></p>

      <p class="calibre2"><span class="none4">“Ben öyle olduğunu düşünüyorum,” dedi Celestina.</span></p>

      <p class="calibre2"><span class="none4">“Ben de öyle,” diye ona katıldı Paul. Ama Angel fikrinden caymıyordu. “Hayır. Ben bunu öğrenebilirim. Tıpkı kendi kendime giyinmeyi ve teşekkür ederim demeyi öğrendiğim gibi.”</span></p>

      <p class="calibre2"><span class="none4">“Evet, öyle,” diye ona katıldı Tom. Ve sonra, eğik başparmağını işaret parmağının kıvrımına dayayarak, çeyrekliği havaya fırlattı. Madeni para havada dönerken, her iki elinin boş olduğunu göstermek ve seyircilerinin dikkatini dağıtmak için, ellerini havaya kaldırıp parmaklarını açtı. İkinci kez yukarıya doğru baktıklarında, para artık havada dönmüyordu; herkes şaşırmıştı. Çeyreklik sanki büyülü bir satış makinesinin para deliğinin içinde kaybolmuş gibiydi.</span></p>

      <p class="calibre2"><span class="none4">Yemek masasının etrafında oturan büyükler bu gösteriyi alkışladılar, ama çetin küçük seyirci paranın nerede olduğunu anlamak için, gözlerini kırpıştırıp önce tavana, sonra da su bardaklarının ve kremalı mısır gevreğinin içine baktı. Ardından Tom’a dönüp, “Sihirbazlık değil bu,” dedi.</span></p>

      <p class="calibre2"><span class="none4">Grace, Celestina ve Paul, Angel’ın bu eleştirici yargısı karşısında şaşırıp kalmışlardı.</span></p>

      <p class="calibre2"><span class="none4">Küçük kız yine de fikrinden caymıyordu. “Sihirbazlık değil bu. Ama belki bunu yapmayı hiçbir zaman öğrenemem.”</span></p>

      <p class="calibre2"><span class="none4">Angel’ın bu sözleri karşısında, Tom’un tüyleri diken diken olmuştu.</span></p>

      <p class="calibre2"><span class="none4">Çocukluğundan beri böyle bir anı bekliyordu aslında… eğer gerçekten de O an buysa… ve yaşamayı çok arzu ettiği bu anın geleceği konusunda neredeyse umudunu yitirmişti. Kendisininki gibi sezilere sahip fizikçiler ya da matematikçiler, keşişler veya mistikler olabilirdi, ama kırmızı kemeriyle iki kırmızı kurdelenin dışında baştan aşağı gece mavisi bir kıyafet giyen üç yaşında bir kızın aynı sezilere sahip olabileceğini asla düşünmemişti.</span></p>

      <p class="calibre2"><span class="none4">Angel’a, “Pekâlâ, ama bu bana tamamen sihirbazlıkmış gibi geliyor… yani havaya fırlatılan para numarası” dediğinde, Tom’un ağzı kupkuruydu.</span></p>

      <p class="calibre2"><span class="none4">“Sihirbazlık, bunun nasıl yapıldığını kimsenin bilmediği bir şeye benzer.”</span></p>

      <p class="calibre2"><span class="none4">“Peki sen çeyrekliğe ne olduğunu biliyor musun?”</span></p>

      <p class="calibre2"><span class="none4">‘Tabii.”</span></p>

      <p class="calibre2"><span class="none4">Tom sesinin çatallı çıkmasını engellemek için yeterince tükürük üretemiyor gibiydi. “Öyleyse bunu yapmayı öğrenebilirsin.”</span></p>

      <p class="calibre2"><span class="none4">Angel başını iki yana salladığı sırada, kırmızı kurdeleleri uçuştu. “Hayır. Çünkü siz çeyrekliği oradan oraya hareket ettirmediniz.”</span></p>

      <p class="calibre2"><span class="none4">“Nereden nereye hareket ettirmedim?”</span></p>

      <p class="calibre2"><span class="none4">“Bu elden oraya, diğerine ya da başka bir yere.”</span></p>

      <p class="calibre2"><span class="none4">“Peki, ben onu ne yaptım?”</span></p>

      <p class="calibre2"><span class="none4">“Tabanca Dumanı’na attınız,” dedi Angel.</span></p>

      <p class="calibre2"><span class="none4">“Nereye?” diye sordu Grace.</span></p>

      <p class="calibre2"><span class="none4">Kalbi hızla çarpan Tom, pantolonunun cebinden başka bir çeyreklik çıkardı. Şimdi büy</span><span class="none4">üklere uygun bir numara yapacaktı</span><span class="none4">… Sihirbazlar gibi hızlı hızlı konuşup on parmağını kullanacaktı… Çünkü sihirbazlıkta da, tıpkı mücevher yapımında olduğu gibi, eğer etkili bir biçimde parlaması gerekiyorsa, her elmasın uygun yerleştirilmesi gerekmekteydi.</span></p>

      <p class="calibre2"><span class="none4">Bu becerisini sürdürürken biraz titiz davranacak olmasının nedeni, büyüklerin Angel’ın gördüğü şeyi görmemelerini istemesiydi; onların bunu el çabukluğu ya da sihirbazlık olarak düşünmelerini yeğliyordu. Her zamanki hareketlerinin ardından, madeni parayı kısa bir süre avcunun içinde tuttuktan sonra, hızlı bir bilek hareketiyle bunu, onun ne yaptığına sürekli olarak dikkat eden Angel’a doğru fırlattı.</span></p>

      <p class="calibre2"><span class="none4">Çeyreklik ortadan kaybolunca, üç büyük de hayretle bağırarak Tom’u yine alkışlayıp, bu gösterinin sonunda onun aniden kapanan eline baktılar. Ama Angel o anda dikkatini masanın üstünde havadaki bir noktaya vermişti. Bir süre kaşlarını çattıktan ve oraya bakıp durduktan sonra, gülümsedi.</span></p>

      <p class="calibre2"><span class="none4">“O çeyreklik de Tabanca Dumanı’na mı gitti?” diye sordu Tom, boğuk bir ses tonuyla.</span></p>

      <p class="calibre2"><span class="none4">“Belki,” dedi Angel. “Ya da The Monkees’e gitti belki… veya belki de gergedanuşun sizi ezmediği yere.”</span></p>

      <p class="calibre2"><span class="none4">Boş ellerini açan Tom, eline bir bardak aldı. Bardakta tıngırdayan buz parçaları sakin görünen yüzünü yalancı çıkarıyordu.</span></p>

      <p class="calibre2"><span class="none4">“Siz jambonun nereden elde edildiğini biliyor musunuz?” diye sordu Angel Paul’a.</span></p>

      <p class="calibre2"><span class="none4">“Domuzlardan,” dedi Paul.</span></p>

      <p class="calibre2"><span class="none4">“Yoooooooo,” diye bağırarak kıkırdadı Angel.</span></p>

      <p class="calibre2"><span class="none4">Celestina merakla Tom Vanadium’a bakıyordu. Madeni paranın havada kaybolduğunu aslında görmemesine karşın, bu kayboluşun etkisini hissediyordu. Ama hissettiği diğer bir şey de, bu numaranın el çabukluğundan daha farklı bir anlam taşımasıydı.</span></p>

      <p class="calibre2"><span class="none4">Celestina duygularını tam olarak irdeleyemeden, Tom onlara bu el çabukluğu numaralarını kendisine öğreten Fantastik Firavun Kral Obadiah’ın öyküsünü anlatmaya başladı. Daha sonra, yemek bitmesine karşın hâlâ masada oturup kahvelerini içerlerken, konuşmalar bir anda ciddileşti; ama yine de Harrison White’dan söz edilmiyordu. Konu iki kadınla küçük kızın ne kadar bir süre daha saklanacakları ve normal yaşamlarına ne zaman dönebilecekleriydi. Celestina önlem alınmasından vazgeçip Pacific Heights’a geri dönmek istiyordu. Tom onun mücadeleci olduğunun farkındaydı. Saklanmak genç kadını öfkelendiriyordu. Normal yaşama döneceği bir hedef tarih saptamadan geçen her gün ve her saatle yalnızca sabrını değil, muhakeme gücünü de yitirecek ve belki de mantığı yerine duygularıyla hareket etmeye başlayacaktı.</span></p>

      <p class="calibre2"><span class="none4">Tom ise, eğer katil bu arada yakalanmazsa, Celestina, Enoch Cain’in saldırısını henüz aklından çıkarmadan, iki hafta daha saklanmayı önermekteydi. “Eğer sen buradan Wally’nin evine gidersen, oraya çok iyi bir alarm sistemi taktırmak isteyeceksin ve bir süre için yasaklı bir yaşam sürmen gerekecek ve belki de ücretini karşılayabilirsen kendine bir koruma tutacaksın. Bana göre yapılacak en akıllıca iş, Wally iyileşir iyileşmez San Francisco’dan taşınmaktır. O erken emekli olmuş, öyle değil mi? Ve bir ressam da her yerde resim yapabilir. Buradaki mallarınızı satın, başka bir yerde yeni yaşantınıza başlayın ve kolayca izlenemeyeceğiniz bir şekilde bu kentten çabucak ayrılın. Bu konuda ben size yardımcı olabilirim.”</span></p>

      <p class="calibre2"><span class="none4">Yanıtı bilmesine karşın, “Durum bu kadar mı kötü?” diye yakındı Celestina. “Ben San Francisco’yu seviyorum. Bu kent tablolarım için bana ilham veriyor. Burada kendime bir yaşam kurdum. Durum gerçekten böylesine kötü mü?”</span></p>

      <p class="calibre2"><span class="none4">“Böylesine kötü ve hatta daha da kötü,” dedi Grace kararlı bir biçimde. “O adamı yakalasalar bile, sen onun bir gün kaçabileceği korkusuyla yaşayacak ve seni bulabileceğini bildiğin sürece asla huzurlu olamayacaksın. Ve eğer bu kenti bu kadar çok seviyorsan, Angel’ı da tehlikeye atacaksın… öyleyse sen bunca yıldır kimin sözünü dinliyorsun, kızım? Çünkü benim sözümü dinlemediğin belli.”</span></p>

      <p class="calibre2"><span class="none4">Grace’in, Celestina’nın yanına taşınmasına ve düğünden sonra da Celestina ve Wally’yle birlikte oturmasına karar verilmişti zaten. Grace, Spruce Hills’deki yakın arkadaşlarını özleyecekti, ama kendisi ölünce Harrison’ın yanına gömülmeyi istediği mezar dışında, onu Oregon’a çeken hiçbir şey yoktu. Rahip lojmanındaki yangın, Celestina’nın ilkokulda imla yarışmasında kazandığı madalyalardan son aile fotoğraflarına kadar, kendisi için değerli olan her türlü kişisel eşyayı küle dönüştürmüştü. Grace’in istediği tek şey, geride kalan kızıyla torununa yakın olmak ve onların Wally Lipscomb’la kuracağı yeni yaşamın bir parçasını oluşturmaktı.</span></p>

      <p class="calibre2"><span class="none4">Annesinin tavsiyesine yürekten katılan Celestina, içini çekti. “Tamam. Onu yakalamaları için dua edelim öyleyse. Ama eğer yakalayamazlarsa… iki hafta daha bekleriz ve sonra da sizin dediğiniz gibi Tom, planın geri kalan kısmını uygularız. Ama ben bu otele tıkılıp kalarak, sokağa çıkmaya korkarak, güneşten ve temiz havadan yoksun bir halde burada iki hafta daha geçirmeye nasıl dayanırım bilmem.”</span></p>

      <p class="calibre2"><span class="none4">“Benimle birlikte gelin,” dedi Paul Damascus hemen. “Bright Beach’e. Orası San Francisco’dan çok uzak ve o adam da sizi orada aramayı asla düşünemez. Neden düşünsün ki. Sizin Bright Beach’le hiçbir bağlantınız yok. Benim evimde hepinize yetecek kadar oda var. Sizi memnuniyetle ağırlarım. Ayrıca yabancılar arasında da olmazsınız.”</span></p>

      <p class="calibre2"><span class="none4">Celestina Paul’ü fazla tanımıyordu; annesinin yaşamını kurtarmış olmasına karşın, onun bu önerisini kabul edip etmemekte kararsızdı.</span></p>

      <p class="calibre2"><span class="none4">Grace ise, bu öneriye hiç duraksamadan yanıt verdi. “Ne kadar naziksiniz, Paul. Ben kabul ediyorum. Perri’yle birlikte yaşadığınız ev mi orası?”</span></p>

      <p class="calibre2"><span class="none4">Perri’nin kim olduğu konusunda Tom’un hiçbir fikri yoktu, ama Grace’in bu soruyu soruş tarzından ve Paul’e karşı davranışlarından anlaşıldığı kadarıyla, onun Perri’yi tanıdığı ve kendisinde derin bir saygı ve hayranlık uyandırdığı belliydi.</span></p>

      <p class="calibre2"><span class="none4">“Pekâlâ,” diye isteksizce kabullendi Celestina; ama rahatlamış görünüyordu. “Teşekkür ederim, Paul. Siz yalnızca cesur değil, aynı zamanda cömert bir adamsınız da.”</span></p>

      <p class="calibre2"><span class="none4">Paul’un</span> <span class="none4">Akdenizli teninden yüzünün kızardığı kolayca anlaşılmıyordu, ama Tom bu yüzün şimdi pas kırmızısı saçlara bir iki ton yaklaşacak kadar kızardığını fark etmişti. Ama Paul, genellikle herkese doğruca bakan gözlerini Celestina’dan kaçırdı.</span></p>

      <p class="calibre2"><span class="none4">Ardından, “Ben kahraman değilim,” diye ısrar etti. “Kendimi kurtarırken annenizi de kurtarmak için biraz çaba gösterdim yalnızca.”</span></p>

      <p class="calibre2"><span class="none4">Onun alçakgönüllülüğü karşısında, “Biraz çaba demek,” dedi Grace, sanki ona az da olsa kızarmış gibi.</span></p>

      <p class="calibre2"><span class="none4">Bu konuşmalar sırasında, çoğunlukla kurabiye yemekle meşgul olan Angel, ağzının kenarında kalan kırıntıları temizlediği sırada, “Sizin köpek yavrunuz var mı?” diye sordu Paul’e.</span></p>

      <p class="calibre2"><span class="none4">“Hayır, ne yazık ki yok.”</span></p>

      <p class="calibre2"><span class="none4">“Keçiniz var mı?”</span></p>

      <p class="calibre2"><span class="none4">“Eğer keçim varsa, benim evime gelme kararını etkiler mi bu?”</span></p>

      <p class="calibre2"><span class="none4">“Duruma göre değişir.”</span></p>

      <p class="calibre2"><span class="none4">“Hangi duruma göre?”</span></p>

      <p class="calibre2"><span class="none4">“Keçiniz evin içinde mi, yoksa dışında mı yaşıyor?”</span></p>

      <p class="calibre2"><span class="none4">“Aslında, benim keçim de yok.”</span></p>

      <p class="calibre2"><span class="none4">“İyi. Peki, peyniriniz var mı?”</span></p>

      <p class="calibre2"><span class="none4">Tom’a bir el işareti yapan Celestina, onunla yalnız görüşmek istediğini belirtti. Angel acımasız sorularıyla Paul Damascus’un başını şişirmeye devam ederken, Tom yemek masasının uzak bir köşesinde, yekpare pencerenin önünde duran Grace’e katıldı.</span></p>

      <p class="calibre2"><span class="none4">Dışarıya akşam karanlığı çökmüş ve kent milyonlarca ışıkla aydınlanmaya başlamıştı.</span></p>

      <p class="calibre2"><span class="none4">Bir süre bu manzaraya bakıp duran Celestina, ardından başını çevirip Tom’a baktı; genç kadının gözlerinde gecenin karanlığıyla büyük kentin ışıkları yansıyordu hâlâ. “Siz az önce neden söz ediyordunuz?”</span></p>

      <p class="calibre2"><span class="none4">Tom bir an için aptal rolü oynamayı düşündü, ama Celestina bunu anlayacak kadar akıllıydı. “Tabanca Dumanı’nı kastediyorsun. Dinle, Angel’ı güvencede tutmak için senin gerekeni yapacağını biliyorum, çünkü onu çok seviyorsun. Sevgi sana diğer herhangi bir güdüden daha fazla güç ve kararlılık sağlayacaktır. Ama şunu da bilmelisin… onu başka bir nedenden ötürü de güvencede tutman gerekir. Özel bir çocuk o. Onun neden özel olduğunu ya da benim bunu nasıl anladığımı açıklamak istemiyorum, çünkü burası zamanı ve yeri değil; baban daha yeni öldü, Wally hastanede ve sen de saldırının etkisinden henüz kurtulmuş değilsin.”</span></p>

      <p class="calibre2"><span class="none4">“Ama bilmem gerekiyor.”</span></p>

      <p class="calibre2"><span class="none4">Tom evet anlamında başını salladı. “Tabii ki bilmen gerekiyor. Evet. Ama hemen şu anda değil. Daha sonra, sakinleştiğin ve aklını toparladığın zaman. Bu konuyu sana şimdi açıklayıp açıklamamak çok önemli.”</span></p>

      <p class="calibre2"><span class="none4">“Wally ona testler uyguladı. Angel’ın renkler, uzay cisimleri arasındaki bağlantılar ve geometrik şekiller konusunda, onun yaşındaki bir çocuğa göre olağanüstü bir kavrayışı var. Görsel bir dâhi olabilir.”</span></p>

      <p class="calibre2"><span class="none4">“Aa, öyle olduğunu biliyorum, dedi Tom. “Onun her şeyi ne kadar belirgin gördüğünü biliyorum.”</span></p>

      <p class="calibre2"><span class="none4">Tom’la göz göze gelen Celestina, onun da bazı şeyleri belirgin gördüğünü anlamıştı. “Siz de birçok bakımdan özel birisiniz. Ama tıpkı Angel gibi, gizli bir biçimde özelsiniz… öyle değil mi?”</span></p>

      <p class="calibre2"><span class="none4">“Biraz yetenekliyim ve bu sıra dışı bir yetenek,” diye kabullendi Tom. “Ama dünyayı sarsacak bir şey değil. Gerçekten de, özel bir algılama yeteneğine sahibim. Angel’ın yeteneği benimkinden değişik görünüyor, ama ikimizinki de birbiriyle bağlantılı. Bana biraz olsun benzeyen birisiyle elli yıldır ilk kez karşılaştım. Onu bulmaktan ötürü yaşadığım şok nedeniyle hâlâ içim titriyor. Ama lütfen, bu konuyu Bright Beach’e ve daha iyi bir geceye saklayalım. Siz yarın Paul’le birlikte oraya gidin, tamam mı? Ben burada kalıp, Wally’ye bakarım. Ve seyahat edebileceği zaman, onu size getiririm. Benim Angel konusunda söylediklerimi onun da duymasını isteyeceğini biliyorum. Anlaştık mı?”</span></p>

      <p class="calibre2"><span class="none4">Merak ve duygusal heyecan arasında kalan Celestina, Tom’un gözlerine bakıp biraz düşündükten sonra, en nihayet, “Anlaştık,” dedi.</span></p>

      <p class="calibre2"><span class="none4">Tom bir süre pencereden dışarıya, karanlıkta sığ kayalıklar gibi görünen binaların arasından, kent caddelerinde balık sürülerine benzer bir şekilde ilerleyen arabalara baktı.</span></p>

      <p class="calibre2"><span class="none4">Ardından,</span> <span class="none4">“Sana babanla ilgili olarak seni</span> <span class="none4">rahatlatabilecek bir şey söyleyeceğim,” dedi, “ama şimdi söyleyeceklerimden daha fazlasını öğrenmek için bana soru soramazsın. Gerisini Bright Beach’de açıklayacağım.”</span></p>

      <p class="calibre2"><span class="none4">Celestina susuyordu.</span></p>
    </div>

    <div class="s1">
      <p class="calibre2"><span class="none4">Onun bu suskunluğunu bir kabullenme olarak algılayan Tom, devam etti: “Baban bu dünyadan gitti, sonsuza dek yok artık, ama o başka dünyalarda hâlâ yaşıyor. Bu söylediğim yalnızca bir inanç ifadesi değil. Eğer Albert Einstein hâlâ yaşasaydı ve burada yanımızda dursaydı, o da sana bunun doğru olduğunu söylerdi. Baban birçok yerde seninle birlikte, Phimie de öyle. Çoğu yerde doğum yaparken ölmedi o. Bazı dünyalarda hiç tecavüze uğramadı ve yaşamına asla gölge düşmedi. Ama bunda bir terslik var, öyle değil mi? Çünkü o dünyalarda Angel yok… yine de Angel bir mucize ve Tanrı’nın bir lütfu.” Tom, Celestina’ya baktı. “Yani sen bu gece yatağında üzüntü içinde uykusuz yatarken, babanla ve Phimie’yle birlikte neler kaybettiğini düşünme. Diğer dünyaların bazılarında varlığını asla bilmediğin, ama bu dünyada sahip olduğun şeyi düşün… Angel’ı. Tanrı ister Katolik, ister Baptist, ister Musevi, ister Müslüman ya da is</span><span class="none4">ter</span> <span class="none4">kuantum ustası olsun fark etmez; O, bizim acılarımıza daima bir karşılık verir ve bu karşılık tam burada bu dünyadadır, sadece buna paralel diğer dünyalarda veya sadece ölümden sonraki bazı dünyalarda değil. Çekilen acının daima bir karşılığı vardır… ama eğer bunu gördüğümüzde ne olduğunu anlarsak tabii.”</span></p>

      <p class="calibre2"><span class="none4">Celestina’nın öğrenme arzusuyla dolu olan g</span><span class="none4">özleri ışıl ış</span><span class="none4">ıldı, yine de anlaşmaya uydu. “Söylediklerinizin ancak yarısını anlayabildim ve hangi yarısını anladığımı da bilmiyorum, ama garip bir şekilde, bunun doğru olduğunu hissediyorum. Teşekkür ederim. Bunu bu gece uyuyamadığı</span><span class="none4">m</span> <span class="none4">zaman düşüneceğim.” Ardından, Tom’a yaklaşıp onun yanağını öptü. “Siz kimsiniz, Tom Vanadium?”</span></p>
    </div>

    <div class="s1">
      <p class="calibre2"><span class="none4">Gülümseyen Tom, omuzlarını silkti. “Bir zamanlar balık avlayan bir balıkçıydım ben. Şimdi ise balıkçıları avlıyorum. Özellikle de bir tanesini.”</span></p><br class="calibre3" id="calibre_pb_80" />
    </div>
  </div>
</body>
</html>
