<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="http://calibre-ebook.com" name="generator" />

  <title>unnamed</title>
  <meta content="User" name="author" />
  <meta content="2015-1-7" name="creation-time" />
  <meta content="2015-1-13" name="revision-time" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="s1">
      <p class="calibre2"> </p>
    </div>

    <div class="s1">
      <h1 class="calibre2"><span class="none5">Bölüm</span> <span class="none5">26</span></h1>

      <p class="calibre2"> </p>

      <p class="calibre2"> </p>

      <p class="calibre2"><span class="none4">ŞİDDETLİ kusma nöbetinin aslında fiziksel bir nedeni olabilir mi diye araştırmak için, beyin tümörleriyle ve lezyonlarla ilgili olarak kendisine bazı tahliller uygulanan Junior, öğleden kısa bir süre önce, hastanedeki odasına geri getirilmiş, ama bir kez daha yatağa yatırılır yatırılmaz, kapıda Thomas Vanadium’u görünce, korkudan yatakta büzülüvermişti.</span></p>

      <p class="calibre2"><span class="none4">Elinde bir tepsi taşıyan dedektif içeriye girdikten sonra, bunu Junior’ın kucağına doğru ittiği ayarlı yatak masasının üstüne koydu.</span></p>

      <p class="calibre2"><span class="none4">“Elma suyu, misket limonlu jöle ve dört tane gazozlu kraker,” dedi Vanadium. “Eğer vicdanın bir itirafta bulunacak kadar güçlü değilse, o zaman bu diyet yemeği senin iradeni biraz olsun canlandırabilir. Ama işlediğin cinayetin bedelini Oregon’un herhangi bir hapishanesinde çok daha iyi ödeyeceğin konusunda sana güvence veririm, Enoch.”</span></p>

      <p class="calibre2"><span class="none4">“Sizin derdiniz ne?” diye sordu Junior.</span></p>
    </div>

    <div class="s1">
      <p class="calibre2"><span class="none4">Sanki sorulan sorunun bir yanıtı olması gerektiğini anlamamış ve bu imalı paylamayı duymamış gibi davranan Vanadium, pencereye gidip, odaya gün ışığının dolmasını engelleyen jaluziyi kaldırdı. Ve ardından, “Bugün tıpk</span><span class="none4">ı gün</span> <span class="none4">ışığı keki gibi bir gün” dedi. “Sen ‘Gün Işığı Keki’ adlı o eski şarkıyı biliyor musun, Enoch? Ünlü şarkı yazarı James Van Heusen’in eseridir bu. Aynı zamanda Tüm Yol Boyunca’ ve ‘Bana Sorumsuz De’ adlı şarkıları da yazmış. ‘Gel Benimle Uç’… bu da onun eserlerinden biri. ‘Gün Işığı Keki’ sıradan bir şarkıdır, ama güzeldir.”</span></p>
    </div>

    <div class="s1">
      <p class="calibre2"><span class="none4">Dedektifin yaptığı bu alelacele konuşma onun kendine özgü tekdüze konuşmalarından biraz farklı bir iç dökmeye benzemesine karşın, ablak yüzü yine ifadesiz ve ses tonu da monotondu.</span></p>

      <p class="calibre2"><span class="none4">“Lütfen jaluziyi indirin,” dedi Junior. “İçerisi fazla aydınlık oldu.”</span></p>

      <p class="calibre2"><span class="none4">Pencereden dönerek yatağa doğru yaklaşan Vanadium, “Karanlığı yeğlediğinden eminim,” diye yanıtladı, “ama sana vereceğim haberi söylerken, senin o kaya gibi sert yüzündeki ifadeyi görmem için, biraz gün ışığına gereksinim duyuyorum.”</span></p>

      <p class="calibre2"><span class="none4">Vanadium’la oyun oynamanın tehlikeli bir şey olduğunu bilmesine karşın, Junior ona, “Ne tür bir haber bu?” diye sormaktan kendini alamamıştı.</span></p>

      <p class="calibre2"><span class="none4">“Elma suyunu içmeyecek misin?”</span></p>

      <p class="calibre2"><span class="none4">“Ne tür bir haber vereceksiniz bana?”</span></p>

      <p class="calibre2"><span class="none4">“Laboratuvar senin kusmuğunda ipeka bulamadı.”</span></p>

      <p class="calibre2"><span class="none4">“Ne bulamadı?” diye sordu Junior, çünkü bir önceki gece Vanadium’la Dr. Parkhurst ipeka konusunu tartışırlarken, kendisi uyuyormuş gibi yapıyordu.</span></p>

      <p class="calibre2"><span class="none4">“İpeka, başka bir kusturucu ya da herhangi bir zehir yok.”</span></p>

      <p class="calibre2"><span class="none4">Naomi kuşkulardan arınmıştı. Junior onun kendisinin yiyeceğine zehir koyan hain bir kahpe olmadığından ve bir arada yaşadıkları kısa ve güzel birlikteliğin böyle bir olasılıkla sonsuza dek gölgelenmeyeceğinden ötürü sevinmişti.</span></p>

      <p class="calibre2"><span class="none4">“Senin bir şekilde kendini kusturduğunu biliyorum,” dedi dedektif, “ama bunu kanıtlayamayacağım sanırım.”</span></p>

      <p class="calibre2"><span class="none4">“Beni dinleyin, dedektif, sizin, karımın ölümüyle benim bir ilgim olduğu konusundaki saçma imalarınız…”</span></p>

      <p class="calibre2"><span class="none4">Vanadium sanki onu susturmak ve kendisinin bu şikâyetine karşı çıkmak istermiş gibi, elini kaldırdı. “Sen bana gereğinden fazla öfkelenme. Ayrıca, ben hiçbir şey ima etmiyorum. Seni doğrudan doğruya cinayetle suçluyorum. Senin başka bir kadınla ilişkin var mıydı, Enoch? Karını öldürmenin nedeni bu mu?”</span></p>

      <p class="calibre2"><span class="none4">“İğrenç bir suçlamada bulunuyorsunuz.”</span></p>

      <p class="calibre2"><span class="none4">“Dürüst olmak gerekirse… ve sana karşı daima dürüstüm… başka bir kadınla ilgili bir ipucu bulamadım. Bu konuda birçok kişiyle konuştum ve herkes her ikinizin de birbirinize sadık olduğunuzu söyledi.”</span></p>

      <p class="calibre2"><span class="none4">“Ben Naomi’yi seviyordum.”</span></p>

      <p class="calibre2"><span class="none4">“Evet, bundan söz etmiştin ve b</span><span class="none4">en de bunun doğruluğunu kabul et</span><span class="none4">miştim zaten. Elma suyun ısınıyor.”</span></p>

      <p class="calibre2"><span class="none4">Caesar Zedd’e göre, insan ilk önce daima nasıl sakin olacağını öğrenmezse, güçlü olamaz. Kuvvet ve güç mükemmel bir özkontrolden kaynaklanır ve mükemmel özkontrol de yalnızca iç huzurla ortaya çıkar. İç huzur, diye belirtir Zedd, çoğunlukla derin, yavaş ve ritmik soluklar alıp vererek ve ayrıca geçmişe ve hatta şu ana değil de, geleceğe odaklanarak sağlanır.</span></p>

      <p class="calibre2"><span class="none4">Yatağında yatan Junior, gözlerini kapatıp yavaş ve derin soluklar alıp vermeye başladıktan sonra, düşüncelerini ilerideki günlerde onu hoşnut etmek için sabırsızlıkla bekleyen Victoria Bressler’a odakladı.</span></p>

      <p class="calibre2"><span class="none4">“Aslında,” dedi Vanadium, “benim buraya gelmemin esas nedeni çeyrekliğimi geri almak.”</span></p>

      <p class="calibre2"><span class="none4">Junior gözlerini açmıştı, ama sükûnetini sürdürmek için, uygun bir biçimde soluk alıp vermeye devam ediyor ve Victoria üst giysilerinden arındığı zaman, onun çıplak göğüslerinin nasıl görüneceğini belleğinde canlandırmaya çalışıyordu.</span></p>

      <p class="calibre2"><span class="none4">Üzerindeki o biçimsiz, mavi takım elbiseyle yatağın ayak ucunda duran Vanadium, onu önce bir konserve jambondan oymuş ve sonra da bu etten heykelciğe kalitesiz bir giysi giydirmiş olan ekzantrik bir sanatçının eserine benziyordu. Ama bu tıknaz, şişko dedektifin tehditleri karşısında, Junior erotik düşlere kapılamıyor ve Victoria’nın çıplak göğüsleri onun kolalı beyaz üniformasının ardına gizlenmiş bir halde kalıyordu.</span></p>

      <p class="calibre2"><span class="none4">“Bir polisin kazancı düşüktür,” dedi Vanadium, “bu nedenle her çeyreklik çok önemlidir.” Ve ardından, çeyreklik dedektifin sağ elinin başparmağıyla işaret parmağının arasında görünüverdi.</span></p>

      <p class="calibre2"><span class="none4">Bu onun dün gece Junior’a bıraktığı çeyreklik olamazdı. İmkânsızdı bu.</span></p>

      <p class="calibre2"><span class="none4">Sözcüklerle ifade edemediği nedenlerden ötürü, Junior o çeyrekliği tüm gün robdöşambrının cebinde taşımış ve bunu incelemek için, ara sıra cebinden çıkarmıştı. Ve kendisine uygulanan tahliller bittikten sonra da, üzerinden hiç çıkarmadığı bu hastane robdöşambrını çıkarmadan yatağına yatmıştı. Ve robdöşambr hâlâ pijamasının üstündeydi. Vanadium çeyrekliğin nerede olduğunu bilemezdi. Ayrıca, yemek tepsisini onun kucağına doğru uzattığında, robdöşambrın cebine ulaşacak kadar yakına gelmemişti.</span></p>

      <p class="calibre2"><span class="none4">Junior’in saflığını ölçmek için yapılan bir deneydi bu, ama o, parayı robdöşambrının cebinde arama zevkini Vanadium’a vermeyecekti.</span></p>

      <p class="calibre2"><span class="none4">“Sizin hakkınızda bir cinayet dilekçesi yazacağım,” dedi Junior.</span></p>

      <p class="calibre2"><span class="none4">“Bir sonraki ziyaretimde dolduracağın uygun bir form getiririm.”</span></p>

      <p class="calibre2"><span class="none4">Çeyrekliği doğruca havaya fırlatan Vanadium, kollarını hemen iki yana açtı ve ellerinin boş olduğunu göstermek için avuçlarını yukarıya kaldırdı.</span></p>

      <p class="calibre2"><span class="none4">Junior gümüşümsü çeyrekliğin dedektifin başparmağından fırladığını ve dönerek havaya yükseldiğini görmüştü. Ama sanki havada kaybolmuş gibi, para şimdi gitmişti.</span></p>

      <p class="calibre2"><span class="none4">Vanadium’un boş ellerini göstermesiyle, Junior’ın dikkati bir an için dağılmıştı. Ama polisin madeni parayı havada kapmasının hiçbir yolu yoktu. Yine de, yakalanamayan çeyreklik yere düşmüş olabilirdi. Ama o zaman da çıkan sesi duyardı. Böyle bir ses duymamıştı.</span></p>

      <p class="calibre2"><span class="none4">İnsana saldıran bir yılan kadar çabuk hareket eden Vanadium, çeyrekliği havaya fırlattığı zamankinden daha fazla yatağa yaklaşmış ve şimdi Junior’ın tam yanına gelerek, demir parmaklığın üzerinden ona doğru eğilmişti. “Naomi altı haftalık hamileymiş.”</span></p>

      <p class="calibre2"><span class="none4">“Ne?”</span></p>

      <p class="calibre2"><span class="none4">“Sana sözünü ettiğim haber bu. Otopsi raporundaki en ilginç tanı.”</span></p>

      <p class="calibre2"><span class="none4">Junior haberin kusmuğunda ipeka bulunmayışını bildiren rapor olduğunu düşünmüş, ama Vanadium’un önce bundan söz etmesi onu yanıltmıştı. Ve şu anda, dedektifin onu dikkatle inceleyen, keskin bakışlı, gri on penilik rengindeki gözleri kendisini yatağa çivilemişti.</span></p>

      <p class="calibre2"><span class="none4">Şimdi de Vanadium’un yüzüne o anakonda gülüşü yayılmıştı. “Naomi’yle bebek konusunda mı tartıştınız, Enoch? Belki karın bebeği istedi, ama sen istemedin. Bir bebek… senin tarzında bir adamı engeller. Büyük sorumluluktur.”</span></p>

      <p class="calibre2"><span class="none4">“Ben… ben bilmiyordum.”</span></p>

      <p class="calibre2"><span class="none4">“Kan testleri çocuğun senden olup olmadığını gösterir. Ve o zaman da tüm olay açıklanabilir.”</span></p>

      <p class="calibre2"><span class="none4">Junior korkuyla karışık olağanüstü bir duyguyla, “Baba olacakmışım demek,” dedi.</span></p>

      <p class="calibre2"><span class="none4">“Senin cinayet içgüdünü buldum mu acaba, Enoch?”</span></p>

      <p class="calibre2"><span class="none4">Onun duyarsızlığı karşısında şaşıran ve dehşete düşen Junior, “Bu suçu bana mı yüklüyorsunuz?” diye sordu. “Ben karımı ve bebeğimi kaybettim. Karımı ve bebeğimi.”</span></p>

      <p class="calibre2"><span class="none4">“Ben çeyreklik illüzyonunda ne kadar iyiysem, sen de azap çekiyormuş gibi gözbağcılık yapmakta o kadar iyisin.”</span></p>

      <p class="calibre2"><span class="none4">Junior’ın gözlerinden şimdi sel gibi yaşlar akıyor ve her şeyi bulanık görüyordu; yüzü sırılsıklam olmuştu. Üzüntüden ve öfkeden titreyen sesiyle, “Defol buradan, iğrenç, hasta ruhlu kahpe dölü,” diye bağırdı aniden. “Hemen buradan defol, defol!”</span></p>

      <p class="calibre2"><span class="none4">Kapıya doğru giden dedektif, “Elma suyunu içmeyi unutma,” dedi. “Mahkemede yargılanman için güç kazanman gerekir.”</span></p>

      <p class="calibre2"><span class="none4">Junior sanki soyulan on bin soğanın oluşturduğundan fazla miktarda gözyaşına kapıldığını fark etmişti. Bunun nedeni karısı ve doğmamış bebeğiydi. Çok sevdiği Naomi’yi kurban etmeyi istemişti, ama bu arada ana rahmine düşen ilk çocuğunu da kurban ediyor olacağını bilseydi, bunun bedelinin ağırlığını anlardı. Çok fazlaydı bu vicdan yükü. Şimdi her şeyini yitirmişti.</span></p>

      <p class="calibre2"><span class="none4">Vanadium’un yanından ayrılmasının üzerinden daha bir dakika bile geçmeden, hiç kuşkusuz bu nefret dolu polisin yollamış olduğu bir hemşire çabucak odaya girdi. Onca gözyaşının arasından onun güzel olup olmadığını söylemek zordu. Güzel bir yüzü vardı belki. Ama vücudu incecik bir sopa gibiydi.</span></p>

      <p class="calibre2"><span class="none4">Junior’ın bu ağlama nöbetinin karın kaslarında spazmlar oluşturacağından ve sonuçta onun yeni bir kusma nöbetine gireceğinden korkan hemşire, sakinleştirici bir ilaç getirmiş ve bu hapı kendisine verilen elma suyuyla yutmasını istemişti.</span></p>

      <p class="calibre2"><span class="none4">Junior elma suyuna dokunmaktansa bir ölçek karbolik asit içmeyi yeğlerdi, çünkü yemek tepsisini ona getiren Thomas Vanadium’du. Şu ya da bu şekilde ondan kurtulmak isteyen manyak polis, yasa gereği yapılacak uygulamalar yetersiz kaldığında, zehir kullanabilecek bir yaradılıştaydı.</span></p>

      <p class="calibre2"><span class="none4">Junior elma suyunu içmemekte ısrar edince, hemşire yatağın yanında duran sürahiden ona bir bardak su boşalttı. Vanadium sürahinin yanına bile yaklaşmamıştı.</span></p>

      <p class="calibre2"><span class="none4">Bir süre sonra, sakinleştirici ilacın ve Caesar Zedd’in rahatlama teknikleri sayesinde Junior kendine geldi.</span></p>

      <p class="calibre2"><span class="none4">Hemşire de, ağlama nöbeti geçene dek onun yanında kalmıştı. Ama kendisinin bir kez daha şiddetli sinirsel kusma yaşamayacağı kesindi. Junior daha önceki elma suyunun garip bir tadı olduğundan yakınınca, hemşire ona taze bir elma suyu getireceğine söz verdi.</span></p>

      <p class="calibre2"><span class="none4">Yalnız kaldığında yine sakinleşen Junior, Zedd felsefesinin hiç tartışmasız ana ilkesi olan kavramı uygulayabilmişti: Her kötü olayın daima parlak yanına bakın. Ne kadar korkunç bir durumla karşı karşıya kalırsanız kalın, bu yenilginin ciddiyetine karşın, eğer yeterince güçlü bir araştırma yaparsanız, yaşadığınız olayın parlak yanını daima keşfedebilirsiniz. Mutluluğun, başarının ve akıl sağlığının anahtarı, kötü olayın olumsuz yanını tümüyle kulak ardı etmek, onun sizin üzerinizdeki gücünü yadsımak ve en karanlık anlarınızda bile bu olayın parlak yanını keşfederek, en kötü bir felaket de dâhil olmak üzere, yaşamın her gelişimini kutlamak için bir neden bulmaktır.</span></p>

      <p class="calibre2"><span class="none4">Junior’ın yaşadığı bu olayın parlak yanı, kör edici bir parlaklıktaydı. Hem ayrıcalıksız güzellikteki karısını ve hem de doğmamış çocuğunu kaybeden Junior, yanlış bir ölüm istemine karşı bu eyaletin onu savunacağını umduğu jüri üyeleri karşısında sempati, acıma ve sevgi duyguları kazanacaktı. Daha önce Knacker’in, Hisscus’ın ve Nork’un onu ziyaret etmelerine şaşırmıştı. Bu tür insanlarla karşılaşacağını da hiç düşünmemişti; kendisi, işi ağırdan alan ve sıradan bir öneriyle karşısına çıkacak olan bir tek avukat bekliyordu. Ama onların niçin güç kaybetmiş olduklarını ve kendisine denge sağlayıcı karşıt bir tazminat ödeme konusunda onunla tartışmak için neden bu kadar istekli olduklarını şimdi anlıyordu. Naomi’nin hamile olduğunu onlara polisten önce adli tıp doktoru haber vermiş ve kendileri de bu durumdan ötürü eyaletin zarar göreceğini düşünmüşlerdi.</span></p>

      <p class="calibre2"><span class="none4">Hemşire soğuk, tatlı ve taze elma suyuyla geri döndü.</span></p>

      <p class="calibre2"><span class="none4">İçeceği yavaş yavaş yudumlayan Junior, bardağın sonuna geldiğinde, aklına ani bir düşünce takıldı; Naomi hamileliğini ondan gizlemişti.</span></p>

      <p class="calibre2"><span class="none4">Gebeliğinin altı haftasında en azından bir regl dönemi geçmiş, ama sabah bulantılarından yakınmamasına karşın, mutlaka birtakım şikâyetleri olmuştu. Durumunu fark etmemesi olanaksızdı.</span></p>

      <p class="calibre2"><span class="none4">Junior yeni bir aile bireyine karşı olduğu fikrini asla savunmamıştı. Naomi’nin bir çocukları olacağını ona söylemek için korkmasına neden yoktu.</span></p>

      <p class="calibre2"><span class="none4">Şimdi Junior’ın, üzücü de olsa, karısının bebeği doğurmak ya da kendisinin onayı olmadan onu yasadışı bir yöntem olan kürtajla aldırmak konusunda karar vermediğine inanmaktan başka bir seçeneği kalmamıştı. Naomi ona bile söylemeden, bu çocuktan kurtulmayı düşünüyordu demek ki.</span></p>

      <p class="calibre2"><span class="none4">Bu hakaret, bu onur kırıcı davranış, bu ihanet Junior’ı şaşkına çevirmişti.</span></p>

      <p class="calibre2"><span class="none4">Eğer Naomi’nin hamileliğini gizlemesinin nedeni bu çocuğun aslında kocasından olmadığından ötürü duyduğu kuşkuysa, Junior şaşırmakta haklıydı. Ve kan testleri çocuğun babasının Junior olmadığını ispatlarsa, Vanadium’un içgüdüsü güçlenecekti. Ama bu doğru bir içgüdü olmayacaktı, çünkü Junior ne karısının hamileliğini ve ne de onun başka bir adamla ilişkisi olduğunu biliyordu. Yine de dedektif bu bilgileri savcıya aktaracak ve o da en azından birkaç jüri üyesini bu konuda ikna edecekti.</span></p>

      <p class="calibre2"><span class="none4">Seni sersem, sadakatsiz kahpe dölü Naomi.</span></p>

      <p class="calibre2"><span class="none4">Junior onu böylesine merhametli bir biçimde öldürmüş olmaktan ani bir pişmanlık duymuştu. Eğer ona işkence etseydi, onun o sırada çekeceği acıların anısıyla hiç değilse kendisi de şimdi huzur bulurdu.</span></p>

      <p class="calibre2"><span class="none4">Bir an için yaşadığı olayın parlak yanını bulmaya çalıştı. Ama böyle bir olgu aklına gelmiyordu.</span></p>
    </div>

    <div class="s1">
      <p class="calibre2"><span class="none4">Ardından, misket limonlu jöleyle gazozlu karakerleri yedi. Ve sonra çeyrekliği anımsayınca, elini ince, pamuklu robdöşambrın sağ cebine soktu; orada olması gereken madeni para yerinde yoktu. Sol cep de boştu.</span></p><br class="calibre3" id="calibre_pb_29" />
    </div>
  </div>
</body>
</html>
