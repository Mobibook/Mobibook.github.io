<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="http://calibre-ebook.com" name="generator" />

  <title>unnamed</title>
  <meta content="User" name="author" />
  <meta content="2015-1-7" name="creation-time" />
  <meta content="2015-1-13" name="revision-time" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="s1">
      <p class="calibre2"> </p>
    </div>

    <div class="s1">
      <h1 class="calibre2"><span class="none5">Bölüm</span> <span class="none5">48</span></h1>

      <p class="calibre2"> </p>

      <p class="calibre2"> </p>

      <p class="calibre2"><span class="none4">JUNIOR, Uyku Zamanı Hanı’nda geçirdiği ikinci geceyi izleyen şafak vakti uyandı; kendisini dinlenmiş, zinde ve bağırsaklarını kontrol altına almış bir halde hissetmekteydi.</span></p>

      <p class="calibre2"><span class="none4">Son olarak yaşadığı bu nahoş duruma ne gibi bir anlam vereceğini pek bilmiyordu.</span></p>

      <p class="calibre2"><span class="none4">Gıda zehirlenmesinin belirtileri genellikle yemek yedikten sonraki ilk iki saat içinde ortaya çıkardı. Ama bu iğrenç bağırsak spazmları onu yemekten en az altı saat sonra rahatsız etmeye başlamıştı. Ayrıca, eğer bu olayın suçlusu gıda zehirlenmesiyse, kusması da gerekirdi; ama yediklerini geri çıkartma isteği bile hissetmemişti.</span></p>

      <p class="calibre2"><span class="none4">Bunun suçlusunun kendisinin şiddete, ölüme ve kayba karşı duyduğu olağanüstü duyarlılık olduğundan şüpheleniyordu. Çünkü daha önce patlayıcı bir mide boşaltımı şeklinde geçirdiği olay, bu kez bağırsak boşaltımı şeklinde gerçekleşmişti. Ve salı sabahının bu erken saatinde, motelin küvetinde yüzen ve altın renkli bir av köpeği kadar hayat dolu olan bir hamamböceğiyle birlikte ılık suyla duş yaptığı sırada, bir daha hiç kimseyi öldürmemeye karar verdi. Özsavunma durumunun dışında. Daha önce de bu yemini etmişti. Bunu bozup bozmadığı tartışılabilirdi. Ama eğer Vanadium’u öldürmemiş olsaydı, manyak polis onu öldürecekti hiç kuşkusuz. Bunun bir özsavunma hareketi olduğu açıkça belliydi. Yine de, Victoria’nın öldürülüşünü yalnızca sahtekâr ya da kaçık birisi bir özsavunma hareketi olarak geçerli görebilirdi. Büyük bir öfke ve hırsa kapılmıştı; bunu kabullenecek kadar da açık sözlüydü.</span></p>

      <p class="calibre2"><span class="none4">Zedd’in öğretisine göre, sahtekârlığın günümüzde toplumsal bir kabulleniş ve finansal bir başarı olduğu bu dünyada, yaşamınızı sürdürmek için biraz hileye başvurmanız gerekiyordu, ama kendi kendinize asla yalan söylememeniz de gerekliydi, yoksa güvenecek hiç kimseniz kalmazdı.</span></p>

      <p class="calibre2"><span class="none4">Bu kez, özsavunma dışında, provokasyon ne olursa olsun, kimseyi öldürmemeye yemin etti. Şimdiki daha sert tutumundan hoşnut kalmıştı. Hiç kimse kendisine düşük standartlar uygulayarak belirgin bir özgelişimde bulunamazdı. Duşun perdesini yana çekip dışarı çıktığında, hamamböceğini ıslak küvette gevşemiş olarak, ama hâlâ canlı ve yaşamını sürdürür bir hâlde bırakmıştı.</span></p>

      <p class="calibre2"><span class="none4">Motelden ayrılmadan önce de, Bartholomew’u arayarak, telefon rehberindeki dört bin ada daha çabucak göz gezdirdi. Dün odasından dışarıya hiç çıkmadığı için, on iki bin ad içeren listede düşmanını arayıp durmuştu. Yani şimdiye dek, toplam olarak kırk bin ad araştırmıştı.</span></p>

      <p class="calibre2"><span class="none4">Caesar Zedd’in kutuya konmuş eserlerinden başka yükü yoktu; yola çıkıp güneye, San Francisco’ya doğru araba sürmeye başladı. Büyük kent yaşamının beklentisinden ötürü heyecan içindeydi.</span></p>

      <p class="calibre2"><span class="none4">Sakin Spruce Hills’de geçen yılları aşkla, mutlu bir evlilikle ve finansal başarıyla doluydu. Ama o küçük kent entelektüel canlılıktan yoksundu. Tam anlamıyla canlı birisi olmak için, yalnızca yeterli bedensel zevklerle ve kendisini tatmin edecek duygusal bir yaşamla yetinmemeli, bunun yanı sıra akılcı bir yaşam deneyimi de geçirmeliydi.</span></p>

      <p class="calibre2"><span class="none4">Onu Marin County’nin içinden geçirerek Altın Kapı Köprüsü’nün karşısına getiren bir otoyol seçmişti. Daha önce hiç ziyaret etmediği bu büyük kent, pırıl pırıl parlayan körfezin yukarı kısmındaki tepelerin üstünde tüm görkemiyle yükseliyordu.</span></p>

      <p class="calibre2"><span class="none4">Kentin içinden geçen kestirme, rasgele bir yolu izleyen Junior, binaların mimari yapıları, yörenin şaşırtıcı manzaraları ve dik sokakların heyecan verici görüntüleri karşısında hayrete düşerek, bir saat boyunca harika zaman geçirdi. Çok geçmeden, San Francisco’nun bu görünümüyle, şaraptan olmadığı kadar sarhoş olmuştu.</span></p>

      <p class="calibre2"><span class="none4">Bu kentin entelektüel yaşam tarzı ve özgelişim olasılıkları sınırsızdı. Büyük müzeler, sanat galerileri, üniversiteler, konser salonları, kitap evleri, kütüphaneler, Hamilton Dağı gözlemevi…</span></p>

      <p class="calibre2"><span class="none4">Yaklaşık bir yıl kadar önce, kentteki hayli modern bir gece kulübünde, Amerika’nın ilk üstsüz dansçıları sahneye çıkmışlardı. San Francisco’nun öncü atılımını izleyen bu heyecanlı ve ilginç sanat biçimi, şimdi birçok büyük kentte sergilenmekteydi. Bunun için o da yüzyılın dans yeniliğinin tam burada doğmuş olduğu kentte, böyle bir gösteriyi izleyerek kendisini aydınlatmak için can atıyordu.</span></p>

      <p class="calibre2"><span class="none4">Junior saat üç civarında, Nob Hill’deki ünlü bir otele yerleşti. Odasının panoramik bir manzarası vardı.</span></p>

      <p class="calibre2"><span class="none4">Ardından, lobinin ilerisindeki şık bir erkek giyim mağazasından, çalınan giysilerinin yerine bunların çok daha iyilerini satın aldı. Saat altıya dek, giysilerde yapılması gereken değişiklikler tamamlanmış ve her şey odasına teslim edilmişti.</span></p>

      <p class="calibre2"><span class="none4">Saat yedide de, otelin şık salonunda kokteylinin tadını çıkarıyordu. Smokinli bir piyanist burada çok iyi tarz romantik müzik yapmaktaydı.</span></p>

      <p class="calibre2"><span class="none4">Buraya başka erkeklerle birlikte gelmiş olan bir sürü güzel kadın, Junior’la gizlice flört edi</span><span class="none4">yorlardı. Arzulanan birisi olma</span><span class="none4">ya alışıktı o. Ama bu gece, dikkatini çeken tek bayan, San Francisco’nun kendisiydi ve onunla yalnız kalmak istiyordu.</span></p>

      <p class="calibre2"><span class="none4">Salonda akşam yemeği de yenilebiliyordu. Çok güzel bir Cabarnet Sauvignon şarapla birlikte harika bir fileminyonun tadını çıkardı.</span></p>

      <p class="calibre2"><span class="none4">Gecenin tek kötü anı ise, piyanist “Bana Bakacak Birisi”ni çaldığı zaman olmuştu.</span></p>

      <p class="calibre2"><span class="none4">Junior’ın belleğinde, parmak boğumlarının üstünde dönüp duran bir çeyreklikle manyak polisin tekdüze sesi canlanıverdi: George ve Ira Gershwin’in “Bana Bakacak Birisi” adlı güzel bir şarkısı vardır. Bunu hiç duydun mu Enoch? Sana bakacak o birisi de benim işte, ama tabii romantik anlamda değil.</span></p>

      <p class="calibre2"><span class="none4">Ezgiyi tanıdığında neredeyse çatalını tutamayacak haldeydi. Kalbi hızla çarpıyordu. Aniden ter içinde kalan elleri yapış yapıştı.</span></p>

      <p class="calibre2"><span class="none4">Buradaki bazı müşteriler, piyanonun üstünde duran yuvarlak cam kâseye müzisyen için bahşiş olarak para atmak amacıyla kokteyl salonunun karşı tarafına geçmişler ve birkaçı da ondan sevilen şarkıları çalmasını rica etmişlerdi.</span></p>

      <p class="calibre2"><span class="none4">Junior piyanistin yanına giden herkese dikkat etmemişti, ama ucuz giysili bir hantal mutlaka dikkatini çekmiş olurdu tabii.</span></p>

      <p class="calibre2"><span class="none4">Deli dedektif masaların hiçbirinde yoktu. Bundan emindi, çünkü kendisi güzel kadınlara düşkün olduğundan ötürü, bakışlarını sürekli olarak salonda gezdirip durmuştu.</span></p>

      <p class="calibre2"><span class="none4">Buna karşın, arkasındaki bar bölümünde oturan o otel özel müşterilerine çok yakından dikkat etmemişti. İskemlesinde geriye dönüp onları incelemeye başladı.</span></p>

      <p class="calibre2"><span class="none4">Erkeğimsi bir kadın. Bir sürü kadınımsı erkek. Ama kıyafet değiştirmiş bile olsa, deli polis olabilecek şişko hiç kimse yoktu aralarında.</span></p>

      <p class="calibre2"><span class="none4">Yavaş derin soluklar. Yavaş. Derin. Bir yudum şarap.</span></p>

      <p class="calibre2"><span class="none4">Vanadium ölmüştü. Alaşımlı şamdanla kafasına vurulmuş ve taşkın bir gölün dibini boylamıştı. Sonsuza dek yok olmuştu o.</span></p>

      <p class="calibre2"><span class="none4">“Bana Bakacak Birisi”ni bu dünyada seven tek kişi yalnızca dedektif değildi ki. Salondaki herhangi birisi bunun çalınmasını rica etmiş olabilirdi. Ya da belki bu şarkı piyanistin her zamanki repertuvarının bir parçasıydı.</span></p>

      <p class="calibre2"><span class="none4">Şarkı bittikten sonra, Junior kendini daha iyi hissetti. Çok geçmeden de, kalp atışları normale döndü ve terli avuçları kurudu.</span></p>
    </div>

    <div class="s1">
      <p class="calibre2"><span class="none4">Tatlı için ‘creme brulee’ söylediğinde ise, kendi kendine gülebiliyordu artık. Barda oturan ve kokteylle birlikte ikram edilen bedava mahun fıstığının tadını çıkaran bir hayalet görmeyi mi ummuştu yoksa?</span></p><br class="calibre3" id="calibre_pb_51" />
    </div>
  </div>
</body>
</html>
