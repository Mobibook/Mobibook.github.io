<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="http://calibre-ebook.com" name="generator" />

  <title>unnamed</title>
  <meta content="User" name="author" />
  <meta content="2015-1-7" name="creation-time" />
  <meta content="2015-1-13" name="revision-time" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="s1">
      <p class="calibre2"> </p>
    </div>

    <div class="s1">
      <h1 class="calibre2"><span class="none5">Bölüm</span> <span class="none5">29</span></h1>

      <p class="calibre2"> </p>

      <p class="calibre2"> </p>

      <p class="calibre2"><span class="none4">PAZARTESİ sabahı, Joe</span><span class="none4">y</span> <span class="none4">Lampion’ın mezarının çok üstüne yükselmiş olan yarı saydam mavilikteki California gökyüzü öylesine açık ve berrak bulutlarla kaplanmıştı ki, dünya sanki tüm pisliklerden arınmış gibi görünüyordu.</span></p>

      <p class="calibre2"><span class="none4">St. Thomas Kilisesi’ndeki cenaze törenine katılan büyük bir kalabalık, ayin boyunca şahmın arka kısmında, dış dehlizde ve dışarıdaki kaldırımda omuz omuza durmuş ve şimdi de herkes mezarlığa gelmişti.</span></p>

      <p class="calibre2"><span class="none4">Edom’la Jacob’ın ona eşlik ettiği Agnes ise, bir tekerlekli iskemlede çimenlik alandan ve mezar taşlarının arasından geçirilmiş ve kocasının son istirahatgâhının yanına getirilmişti. Artık yeni bir kanama tehlikesi altında değilse de, doktorların direktiflerine göre, üzüntüden uzak durması gerekmekteydi.</span></p>

      <p class="calibre2"><span class="none4">Kollarında Bartholomew’u tutuyordu. Hava mevsim dışı ılık olduğu için, bebeğe çok kalın giysiler giydirilmemişti.</span></p>

      <p class="calibre2"><span class="none4">Agnes yanında bebeği olmadan bu son görevini yapmaya dayanamazdı. Kollarındaki bu küçücük ağırlık, gelecek adı verilen denize atılmış bir çıpaydı sanki ve bu kritik anda anıların çekiçle vuruluyormuş gibi kalbine doluşmasını, Joey’le birlikte yaşadıkları onlarca günün anılarını anımsamasını ve artık yok olan anılarla geçmişe sürüklenmesini engelliyordu. Bu anılar daha sonra kendisini rahatlatacaktı tabii. Ama henüz değil.</span></p>

      <p class="calibre2"><span class="none4">Mezarın yanındaki toprak yığını bir sürü çiçek ve fujerle dolmuştu. Henüz tam olarak mezara indirilmemiş olan tabutun üstünde siyah bir örtü vardı.</span></p>

      <p class="calibre2"><span class="none4">Dini inançları güçlü olmasına karşın, Agnes şu anda, ölümü zor ve çirkin kılan tabutun üzerine çiçeklerle fujerleri serpmeye hazır değildi. Keşiş cübbesi giyen iskelet biçimindeki Ölüm buradaydı ve mezarlıkta toplanan tüm dostları bir gün ele geçirmek için, onlara da tohumlarını serpiyordu.</span></p>

      <p class="calibre2"><span class="none4">Tekerlekli iskemlenin yan tarafında duran Edom ve Jacob, mezarlıkta süre gelen ayini izlemekten çok, gökyüzünü inceliyorlardı. Her iki erkek kardeş de, sanki gökte şimşekler görüyorlarmış gibi, kaşlarını çatmışlardı.</span></p>

      <p class="calibre2"><span class="none4">Agnes, Jacob’ın bir uçak ya da en azından bir helikopter kazası beklentisiyle titrediğini düşündü. Edom ise, bu dingin yerin, bu belirli saatte, sözde birkaç yüz bin senede bir, dünyadaki yaşamın çoğunu mahvedeceği söylenen o yok edici asteroidlerden biri için etkin bir nokta oluşturabileceği konusunda garip düşüncelere kapılmış olmalıydı.</span></p>

      <p class="calibre2"><span class="none4">Agnes’ın üzerine yürek parçalayıcı bir karamsarlık çökmüştü, ama bunun kendisini yıpratmasına izin vermeyecekti. Çünkü erkek kardeşlerinin yaptıkları gibi umut yerine üzüntüye kapılırsa, Bartholomew’un bu dünyadaki yaşantısı başlamadan bitmiş olurdu. Kendisi ona iyimserliği ve yaşamdan zevk almayı öğretmekle yükümlüydü.</span></p>

      <p class="calibre2"><span class="none4">Tabutun mezara indirilmesinden önceki ayininin ardından, hâlâ mezarın yanından ayrılmayan Agnes’a, ifade edilmesi zor duygularını belirtmek için gelenlerin arasında Paul Damascus da vardı. Damascus, Ocean Caddesi’ndeki Damascus Eczanesi’nin sahibiydi. Ortadoğu kökenli olan bu adamın koyu zeytin rengindeki cildine tezat olarak, saçları pas kırmızısı tonundaydı. Saçlarıyla aynı renkte olan kaşları, kirpikleri ve bıyığı, yakışıklı yüzüne tıpkı garip, bakır kırmızısı tonundaki bronz bir heykel havası veriyordu.</span></p>

      <p class="calibre2"><span class="none4">Paul bir dizinin üstünde, Agnes’in tekerlekli iskemlesinin yanına çömeldi. “Bu çok önemli bir gün, Agnes. Tüm başlangıçlarıyla birlikte çok önemli bir gün. Öyle değil mi?”</span></p>
    </div>

    <div class="s1">
      <p class="calibre2"><span class="none4">Paul bu sözcükleri kendisinin ne kastetmek istediğini Agnes’ın anlayacağından sanki eminmiş gibi söylemiş ve bunları söylerken de neredeyse göz kırparcasına gülümsemiş ve gözlerinde pırıltılar belirmişti; ona göre bu sözcükler gizli bir topluluğun üyelerinin kullandığı, söylenilenlerin dışında karmaşık bir anlam belirten ve ancak deneyimli kişilerin anlayabileceği kod sözcüklerdi. Ama Agnes ona yanıt bile veremeden ayağa fırlayan Paul, oradan hemen ayrıldı. Kendisinin yanına diz çöken ve ona doğru eğilen diğer arkadaşlar çoğalınca da Agnes hızla</span> <span class="none4">ilerleyerek kalabalığa karış</span><span class="none4">an eczacıyı gözden kaybetti.</span></p>
    </div>

    <div class="s1">
      <p class="calibre2"><span class="none4">“Bu çok önemli bir gün, Agnes. Tüm başlangıçlarıyla birlikte çok önemli bir gün.”</span></p>

      <p class="calibre2"><span class="none4">Söylenecek ne kadar garip bir şeydi bu.</span></p>

      <p class="calibre2"><span class="none4">Agnes cesaret kırıcı gibi görünen, ama tümüyle hoşnutsuzluk yaratmayan tuhaf bir duyguya kapılmıştı.</span></p>

      <p class="calibre2"><span class="none4">Genç kadın bir an ürperdi ve onun üşüdüğünü düşünen Edom, kendi ceketini üzerinden çıkarıp, bunu kız kardeşinin omuzlarına koydu.</span></p>

      <p class="calibre2"> </p>

      <p class="calibre2"><span class="none4">***</span></p>

      <p class="calibre2"> </p>

      <p class="calibre2"><span class="none4">Bu pazartesi sabahı Oregon kasvetliydi; Naomi’nin son yolculuğuna uğurlanacağı mezarlığın üstüne, henüz yağmur yağmamasına karşın, yoğun ve koyu bulutlar çökmüştü.</span></p>

      <p class="calibre2"><span class="none4">Mezarın yanında duran Junior, bozuk bir ruh hali içindeydi. Çok üzülüyormuş gibi davranmaktan usanmıştı.</span></p>

      <p class="calibre2"><span class="none4">Karısını kuleden aşağı ittiğinden bu yana üç buçuk gün geçmişti ve bu süre hiç de eğlenceli olmamıştı Doğuştan arkadaş canlısı olan Junior, hiçbir parti davetini geri çevirmezdi. Gülmekten, sevmekten ve yaşamaktan hoşlanırdı, ama bu ara her zaman matemli görünmesi ve üzüntülü bir ses tonuyla konuşması gerektiğini anımsamak zorunda kaldığında, yaşamdan zevk alamıyordu. Daha da kötüsü, şüphe çekmemek amacıyla, üzüntülü olduğu konusunda herkesin ona güvenmesini sağlamak için, en azından iki hafta ya da belki bir ay boyunca mahvolmuş dul rolü oynamak zorunda kalacağıydı. Dr. Caesar Zedd’in savunduğu özgelişim önerilerine sadık kalarak bunları izlediğinden, ayrıca duygusal davranan ve toplumsal beklentileri olan kişilere karşı daima sabırsızlık gösterdiğinden ötürü, şimdi sonsuz gibi görünen bir süre boyunca onlardan biriymiş gibi davranmakla yükümlüydü.</span></p>

      <p class="calibre2"><span class="none4">Olağanüstü duyarlılığı nedeniyle Naomi için acı çekmiş, şiddetli bir kusma ve boğaz kanaması geçirmiş, ayrıca altına işemişti. Üzüntüsü öyle sarsıcı olmuştu ki, bu kendisini öldürebilirdi. Bunca şey yeterdi artık.</span></p>

      <p class="calibre2"><span class="none4">Mezarlıktaki ayine yalnızca küçük bir grup katılmıştı. Junior’la Naomi birbirleriyle öylesine yoğun bir ilişki içindeydiler ki, şimdiye dek ancak birkaç arkadaş edinebilmişlerdi.</span></p>

      <p class="calibre2"><span class="none4">Hackachaklar da buradaydılar tabii. Ama Junior onların kanlı para kovalamacasıyla ilgili olarak kendilerine katılma konusunda henüz bir karara varmış değildi. Bu aile istediğini elde edene dek ona rahat ve huzur vermeyecekti.</span></p>

      <p class="calibre2"><span class="none4">Rudy’nin mavi takım elbisesi, her zamanki gibi kendisinin o hantal bedenine göre dar ve kısa kalmıştı. Bu cenaze töreninde bile, kötü bir terzi elinden çıkan bir takım elbise giymiş birisi gibi görünmüyor, bir ölünün</span> <span class="none4">gardırobunu</span> <span class="none4">yağmalayan bir mezar soyguncusunu andırıyordu.</span></p>

      <p class="calibre2"><span class="none4">Granit abidelerdeki geri plan resimlerin aksine, Öbür Dünya’da çürüyüp giden bir iskelete benzeyen Kaitlin ise, yaşayan insanlardan intikam almak için, çürümekte olan tabutundan kalkıp buraya gelen bir varlığa benziyordu.</span></p>

      <p class="calibre2"><span class="none4">Rudy’le Kaitlin sık sık öfkeyle Junior’a bakıp duruyorlar ve Sheena da büyük olasılıkla onu göz hapsinde tutuyordu, ama Junior siyah peçesinden ötürü onun gözlerini göremiyordu. Üstündeki daracık siyah elbisesiyle şaşırtıcı bir görüntü oluşturan yaslı anne, üzüntülüymüş gibi davranmaktan sıkılmış olmalıydı, çünkü bitip tükenmez ayinin ne zaman sona ereceğini anlamak için, sürekli olarak kol saatine bakıp duruyordu.</span></p>

      <p class="calibre2"><span class="none4">Junior günün ilerleyen saatlerinde yapılacak olan aile ve arkadaş toplantısında onlarla birlikte olmak niyetindeydi.</span></p>

      <p class="calibre2"><span class="none4">Rudy öğleden sonra saat üçe dek buradaki işini sürdürmeyeceği yeni Ford bayiliği galerilerinden birinin tanıtım odasında bir yemek düzenlemişti: Pırıl pırıl Thunderbirdlerin, Galaxylerin ve Mustanglerin arasında, ölen kızları için yas tutulacak, öğle yemeği yenecek ve geçmiş yad edilecekti. Ama bu buluşma yerinde, kendisini yaşlı gözlerle ve hatta belki de öfkeyle görmeleri gereken tanıklar karşısında, Junior isteksiz de olsa, Hackachakların bu ısrarlı maddiyatçılığı konusunda ödün vermek zorunda kalacaktı.</span></p>

      <p class="calibre2"><span class="none4">Mezarlığın diğer bir bölümünde, yaklaşık yüz elli metre kadar ilerideki bir tepelikte, çok daha büyük bir grubun katıldığı ve Naomi’ninkinden önce başlamış olan başka bir cenaze töreni daha vardı. Şimdi bu tören bitmişti ve herkes arabalarına dönüyordu.</span></p>

      <p class="calibre2"><span class="none4">Kendisi uzakta olduğu ve etrafta bir sürü ağaç bulunduğu için, Junior diğer cenaze töreninin kime ait olduğunu pek fark edemiyordu, ama kalabalığın tümünü değilse de, çoğunu siyahiler oluşturmaktaydı. Bu nedenle, gömülen kişinin de bir siyahi olduğunu tahmin etti. Ama bu durum onu şaşırtmıştı. Oregon, Amerika’nın güneydoğu kesiminde değildi tabii ki. Burası ilerici bir eyaletti. Yine de şaşırmıştı işte. Bir avuç siyahinin yaşadığı diğer eyaletlerle karşılaştırıldığında, Oregon’da da yaşayan çok fazla siyahi yoktu ve Junior şimdiye dek, onların kendilerine ait mezarlıkları olduğunu düşünmüştü.</span></p>

      <p class="calibre2"><span class="none4">Onun siyahilere karşı ters bir tutumu yoktu. Bu insanlardan nefret etmediği gibi, kendil</span><span class="none4">eri hakkında önyargılı da değil</span><span class="none4">di. Tüm insanlar gibi onların da yaşam hakları vardı. Kendi geleneklerini sürdürdükleri ve herkes gibi saygın bir toplumun kurallarına uydukları sürece, onlar da huzur içinde yaşama hakkına sahiptiler. Ama bu siyahinin mezarı Naomi’nin mezarının daha üst kısmındaydı. Zaman geçtikçe, ceset orada çürüdüğünde, bunun özsuları toprakla karışacaktı. Ve yağmur toprağı ıslattığında, yeraltı suları sürekli olarak aşağıya doğru akarak Naomi’nin mezarına dek ulaşacak ve o siyahinin ceset özsularını karısınınkilerle karıştıracaktı. Junior’a göre uygun olmayan durum buydu. Ama bununla ilgili olarak şimdi hiçbir şey yapamazdı. Naomi’nin cesedini siyahilerin gömülmediği bir mezara taşımak epeyce söylentiye neden olurdu. Ve Junior kendi üzerine daha fazla dikkat çekmek istemiyordu. Yine de, kısa bir süre sonra, bir vasiyetname hazırlamak için bir avukatla görüşmeye karar verdi. Bu vasiyetnamede kendisi ölünce yakılmak istediğini ve küllerinin içine hiçbir şeyin karışma olasılığı bulunmayan, yer seviyesinin hayli üstündeki o anıt taşlardan birinin içine defnedilmesini belirtecekti.</span></p>

      <p class="calibre2"><span class="none4">Uzaktaki cenaze törenine katılanlardan yalnızca bir kişi, servis yolunda duran sıra sıra arabaların yanına doğru gitmemişti. Koyu renk bir takım elbise giymiş olan bu adam, mezar taşlarıyla anıt taşların arasından aşağıya, doğruca Naomi’nin mezarına yürümeye başladı.</span></p>

      <p class="calibre2"><span class="none4">Siyahi bir yabancının neden buraya gelmek isteyeceğini düşünemeyen Junior, bir sorun çıkmayacağını umuyordu.</span></p>

      <p class="calibre2"><span class="none4">Protestan rahip işini bitirmiş, ayin sona ermişti. Ama başsağlığı dilemek için Junior’ın yanına hiç kimse gelmemişti, çünkü kısa bir süre sonra, Ford bayiliğinde verilecek olan yemekte onu yine göreceklerdi.</span></p>

      <p class="calibre2"><span class="none4">Diğer mezarlıkta biten ayinden ayrılarak buraya yaklaşan adamı Junior şimdi tanımıştı; bu adam ne bir siyahiydi ne de bir yabancı. Saygıdeğer bir Hackachak kadar rahatsızlık verici birisi olan dedektif Thomas Vanadium’du gelen.</span></p>

      <p class="calibre2"><span class="none4">Kendisinin bulunduğu yerden hâlâ yetmiş beş metre kadar uzakta olan Vanadium buraya gelemeden, Junior mezarlıktan ayrılmayı düşündü, ama ondan kaçıyormuş izlenimi vermekten korkuyordu. Junior’in dışında şimdi mezarın yanında kalanlar yalnızca cenaze levazımatçısı ve</span> <span class="none4">onun yardımcısıydı. Ona tabut</span><span class="none4">u mezara şu anda indirmelerini mi, yoksa bu işi kendisi buradan ayrılana dek bekledikten sonra yapmalarını mı istediğini sordular.</span></p>

      <p class="calibre2"><span class="none4">Junior onlara devam etmelerini söyledi.</span></p>

      <p class="calibre2"><span class="none4">İki adam, tabutun asılı durduğu dikdörtgen biçimindeki mezar vincinin üstünden sarkan kıvrımlı yeşil örtüyü kaldırıp bunu rulo halinde sardılar. Örtünün siyah yerine yeşil olmasının nedeni Naomi’nin doğayı sevmesiydi; Junior da bu törenle ilgili tüm detayları düşünmüştü.</span></p>

      <p class="calibre2"><span class="none4">Mezar çukuru şimdi tümüyle ortaya çıkmıştı. Nemli toprak duvarlardan oluşan bir çukurdu bu. Taburun gölgesinde, mezarın dibi karanlık görünüyor ve tam olarak seçilemiyordu.</span></p>

      <p class="calibre2"><span class="none4">Mezara ulaşan Vanadium, Junior’ın yanında durdu. Giymiş olduğu siyah takım elbise ucuz bir şeydi, ama üzerinde Rudy’ninkinden daha iyi duruyordu.</span></p>

      <p class="calibre2"><span class="none4">Dedektifin elinde uzun saplı tek bir beyaz gül vardı.</span></p>

      <p class="calibre2"><span class="none4">Vinci iki manivela çalıştırıyordu. Cenaze levazımatçısıyla yardımcısı aynı anda aygıtın kolların döndürdüler ve mekanizma hafifçe gıcırdadığı sırada, tabut yavaş yavaş çukura inmeye başladı.</span></p>

      <p class="calibre2"><span class="none4">Vanadium en sonunda, “Laboratuvar raporuna göre, Naomi’nin bebeği çok büyük olasılıkla kesinlikle sendenmiş,” dedi.</span></p>
    </div>

    <div class="s1">
      <p class="calibre2"><span class="none4">Junior ise hiçbir şey söylemedi. Naomi hamileliğini ondan gizlediği için hâlâ morali bozuktu, ama bebeğin kendisinden oluşu hoşuna gitmişti. Vanadium şimdi cinayet nedeni olarak onu Naomi’nin ihaneti ve gayrimeşru bir bebek konusunda suçlayamazdı.</span> <span class="none4">Bu haber Junior’ı mutlu kılmakla birlikte, üzmüştü de. Çünkü Naomi’yi öldürmekle yalnızca güzel karısına değil, ilk çocuğuna da kıymıştı. Şu anda ailesini gömüyordu.</span></p>
    </div>

    <div class="s1">
      <p class="calibre2"><span class="none4">Doğmamış bebeğin babasının kendisi olduğu haberini ona ileten polisi bu konuda bir yanıt alma zevkinden yoksun bırakmak isteyen Junior, hiç duraksamadan mezara bakarak, “Sen kimin cenazesine katıldın?” diye sordu.</span></p>

      <p class="calibre2"><span class="none4">“Bir arkadaşın kızının. Onun San Francisco’da bir trafik kazasında öldüğünü söylüyorlar. Naomi’den bile daha gençmiş.”</span></p>

      <p class="calibre2"><span class="none4">Bu manyak polisin yaşamla ilgili saçma kuramından alaycı bir biçimde söz ederek, hiç değilse ona biraz karşılık verebileceği konusunda bir an için kendine güvenen Junior, “Ne acı. Onun teli de çok erken kesilmiş. Bu kızın da müziği henüz gelişmeden sona ermiş demek,” dedi. “Şimdi evrende bir ahenksizlik var, dedektif. Ve bu ahenksizlik titreşimlerinin seni, beni ve hepimizi nasıl etkileyeceğini hiç kimse bilemez.”</span></p>

      <p class="calibre2"><span class="none4">Gülümsememeye ve saygılı bir ciddiyet içinde görünmeye çalışan Junior, ardından Vanadium’a bir göz atmaya cesaret etti, ama bu alaycı konuşmayı duymamış veya duymuş da bunun neden söylendiğini fark etmemiş gibi davranan dedektif, Naomi’nin mezarına bakıyordu.</span></p>

      <p class="calibre2"><span class="none4">Junior tam o anda Vanadium’un gömleğinin sağ manşetinde bir kan lekesi gördü. Elinden de kan damlıyordu.</span></p>
    </div>

    <div class="s1">
      <p class="calibre2"><span class="none4">Beyaz gülün uzun sapındaki dikenler koparılmamış ve Vanadium çiçeği elinde öylesine sıkı tutmuştu ki, keskin dikenler etli av</span><span class="none4">cuna</span> <span class="none4">batmıştı. Ama kendisi bunun farkında değilmiş gibiydi.</span></p>
    </div>

    <div class="s1">
      <p class="calibre2"><span class="none4">Konuşmaların biçimi aniden ciddileştiği için, Junior bu delice olaydan kaçıp kurtulmak istiyordu. Ama sapkın bir büyüye kapılmışçasına, olduğu yerde donup kalmıştı.</span></p>

      <p class="calibre2"><span class="none4">Hâlâ mezarın içine bakan Vanadium, “Bu çok önemli gün,” dedi yavaşça, “korkunç sonuçlara neden olacak gibi görünüyor. Ama aslında her güne benzer bir biçimde, bu günde de şimdilik yalnızca başlangıç var.”</span></p>

      <p class="calibre2"><span class="none4">Naomi’nin güzel tabutu, sert bir ses çıkararak çukurun dibine indi.</span></p>

      <p class="calibre2"><span class="none4">Junior’a göre kesin son buydu.</span></p>

      <p class="calibre2"><span class="none4">“Bu çok önemli gün,” diye mırıldandı dedektif.</span></p>

      <p class="calibre2"><span class="none4">Çıkış yolunu kullanmaya gerek olmadığına karar veren Junior, servis yolundan Suburban’ına doğru ilerledi.</span></p>

      <p class="calibre2"><span class="none4">Duvar saatlerinin sarkaçlarını andıran yağmur bulutları, kendisi mezarlığa geldiğinden bu yana fazla kararmamışlardı, ama şimdi daha kötü görünüyorlardı.</span></p>

      <p class="calibre2"><span class="none4">Arabasına ulaştığında, arkasına dönüp mezara doğru baktı.</span></p>

      <p class="calibre2"><span class="none4">Cenaze levazımatçısıyla yardımcısı vinci sökme işini neredeyse tamamlamak üzereydiler. Ve kısa bir süre sonra da, bir işçi çukuru toprakla kapatacaktı.</span></p>

      <p class="calibre2"><span class="none4">Junior oraya baktığı sırada, Vanadium sağ kolunu açık mezara doğru uzattı. Elinde dikenleri kendisinin kanıyla lekelenmiş olan beyaz gülü tutuyordu. Gonca gül mezara bırakılınca, görünmez olmuştu; açgözlü toprağın içindeki Naomi’nin tabutu üstündeydi şimdi.</span></p>

      <p class="calibre2"> </p>

      <p class="calibre2"><span class="none4">***</span></p>

      <p class="calibre2"> </p>

      <p class="calibre2"><span class="none4">Phimie’nin ve güneşin karanlıkta kaybolduğu bu pazartesi gecesi, Celestina rahip lojmanının yemek odasında annesi ve babasıyla birlikte akşam yemeğine oturdu. Ailenin diğer üyeleri, arkadaşlar ve kilise cemaatinin tümü gitmişlerdi. Evi garip bir sessizlik kaplamıştı. Daha önce bu ev daima sevgiyle ve sıcaklıkla doluydu ve hâlâ da öyleydi, ama Celestina ara sıra ürperiyor ve bunun odadaki hava cereyanından kaynaklanmadığını biliyordu. Bu ev daha önce hiç böylesine boş görünmemişti, ama şimdi evi kaplayan boşluğun nedeni kız kardeşinin kaybıydı.</span></p>
    </div>

    <div class="s1">
      <p class="calibre2"><span class="none4">Celestina ertesi sabah annesiyle birlikte San Francisco’ya dönecekti. Ama babasının bu boşluğa alışması için onu burada bırakmayı da istemiyordu. Yine de, hiç gecikmeden yola çıkmak zorundaydılar. Hafif bir enfeksiyon geçiren bebek, iyileşir iyileşmez hastaneden</span> <span class="none4">çıkarıla</span><span class="none4">caktı. Grace’le rahip geçici bir süre için bebeği evlat edinerek onu gözeteceklerinden ötürü, Celestina’nın da çocuğu büyütme hazırlıklarına girişmesi gerekmekteydi.</span></p>
    </div>

    <div class="s1">
      <p class="calibre2"><span class="none4">Akşam yemeği her zamanki gibi mum ışığında yeniyordu, Celestina’nın ailesi romantikti. Ve aynı zamanda o gecenin yiyeceği basit bir köfte bile olsa, kibar bir akşam yemeğinin çocuklar üzerinde uygar bir etki bıraktığına inanırlardı.</span></p>

      <p class="calibre2"><span class="none4">Onlar içkiyi terk etmiş olan Baptistlerden değildiler, ama yalnızca özel durumlarda şarap içerlerdi. Cenaze törenini izleyen ilk akşam yemeğinde, duaların ve gözyaşlarının bitiminin ardından, aile geleneklerine göre, kaybetmiş oldukları çok sevgili yakınları şerefine kadeh kaldırmaları gerekiyordu. Yalnızca tek bir kadeh şarap. Merlot marka.</span></p>

      <p class="calibre2"><span class="none4">Şu andaki durumda, titrek mum ışığı ne romantik bir hava yaratıyor ne de yalnızca uygar bir atmosfer sağlıyordu; oluşturduğu tek şey saygın bir sessizlikti.</span></p>

      <p class="calibre2"><span class="none4">Celestina’nın babası, dini bir tören yönetirmiş gibi, yavaş ve zarif hareketlerle şişeyi açıp şarabı üç kadehe boşalttı. Ama elleri titriyordu.</span></p>

      <p class="calibre2"><span class="none4">Mum alevinin hafif ışığı uzun ayaklı şarap kadehlerine yansımaktaydı.</span></p>

      <p class="calibre2"><span class="none4">Üçü de yemek masasının bir ucunda toplandılar. Celestina kadehini kaldırınca, koyu mor şarap mum alevinin ışığında yakut kırmızısına dönüşmüştü.</span></p>

      <p class="calibre2"><span class="none4">İlk kez konuşan rahip oldu, ama öylesine hafif bir sesle konuşuyordu ki, dudaklarından dökülen titrek sözcükler, Celestina’nın kulağına ulaşmaktan çok onun beynine ve yüreğine işliyordu. “Artık Tanrı’yla birlikte olan iyi huylu Phimie’nin şerefine.”</span></p>

      <p class="calibre2"><span class="none4">“Benim için as</span><span class="none4">la ölmemiş olan… tatlı Phimie’m</span><span class="none4">in şerefine,” dedi Grace.</span></p>

      <p class="calibre2"><span class="none4">Şimdi konuşma sırası Celestina’ya gelmişti. “Gerçekten yine benimle birlikte olana dek, yaşamımın geri kalan kısmında her an anılarımda kalacak olan Phimie’nin ve… bu çok önemli günün şerefine.”</span></p>

      <p class="calibre2"><span class="none4">“Bu çok önemli günün şerefine,” diye yineledi annesiyle babası.</span></p>

      <p class="calibre2"><span class="none4">Şarabın tadı acıydı, ama Celestina bunun aslında tatlı olduğunu biliyordu. Acı tat kendisinin içindeydi, üzümden kaynaklanmıyordu.</span></p>

      <p class="calibre2"><span class="none4">Kız kardeşini yenilgiye uğratanın kendisi olduğu duygusuna kapılmıştı. Daha fazla ne yapmış olması gerekirdi acaba; işte bunu bilmiyordu, ama daha akıllıca, daha içgüdüsel bir biçimde ve daha dikkatli davranmış olsaydı, bu korkunç kaybın üstesinden gelinebileceğinden emindi.</span></p>

      <p class="calibre2"><span class="none4">Eğer küçük kız kardeşini kurtaramadıysa, bundan böyle başkalarına ne gibi iyiliklerde bulunabilir ve kimler için ne tür umutlara kapılabilirdi ki? Parlaklaşan mum ışığının altında, iyi kalpli annesiyle babasının yüzleri düşlerde görülen meleklerinki gibi parlıyor ve sanki bu yüzler kendisine arka çıkıyorlardı.</span></p>

      <p class="calibre2"><span class="none4">Masanın karşısından</span> <span class="none4">ona doğru uzanan ve elini Celest</span><span class="none4">ina’nın elinin üstüne koyan annesi, “Ben senin neler düşündüğünü biliyorum,” dedi. “Kendini ne kadar yararsız, savunmasız ve küçük düşmüş gördüğünü de biliyorum, ama anımsaman gereken bir şey var…”</span></p>
    </div>

    <div class="s1">
      <p class="calibre2"><span class="none4">Babası da kocaman elini onların elinin üzerine koydu. Ve adının anlamını bir kez daha ispatlayan Grace, Celestina’ya ilerideki bir zamanda çok büyük olasılıkla gerçek huzuru getirecek olan bir tek cümleyi söyledi. “Bartholomew’u anımsa.”</span></p><br class="calibre3" id="calibre_pb_32" />
    </div>
  </div>
</body>
</html>
