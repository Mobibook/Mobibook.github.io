<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="http://calibre-ebook.com" name="generator" />

  <title>unnamed</title>
  <meta content="User" name="author" />
  <meta content="2015-1-7" name="creation-time" />
  <meta content="2015-1-13" name="revision-time" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="s1">
      <p class="calibre2"> </p>
    </div>

    <div class="s1">
      <h1 class="calibre2"><span class="none5">Bölüm</span> <span class="none5">74</span></h1>

      <p class="calibre2"> </p>

      <p class="calibre2"> </p>

      <p class="calibre2"><span class="none4">SON zamanlarda her yere yaya olarak giden Paul Damascus, 12 Ocak Cuma günü öğleden sonra geç saatlerde en sonunda rahip lojmanına da yaya olarak ulaşmıştı.</span></p>

      <p class="calibre2"><span class="none4">Soğuk rüzgâr kilise kulesinin üstündeki çanın bronz oyuğunda tazı gibi koşuşturup durduğu ve çam ağaçlarının ölü iğne yapraklarını dallarından söküp kopardığı sırada, ulurcasına bir ses çıkarıyor ve yürüyüşü hayli engelliyordu. Rehber kitaplar Oregon kıyısının kışın ılıman bir iklime sahip olduğunu iddia etseler bile, millerce önce, Brookings ve Pistol River kasabalarının arasında, Paul bundan sonra yılın bu mevsiminde bu kadar kuzeye yürümemeye karar vermişti.</span></p>

      <p class="calibre2"><span class="none4">Kendisinin bir yabancı olmasına ve habersiz gelmesine karşın, Grace’le Harrison White tarafından sıcak bir dostlukla karşılandı. Kapı eşiğinde, inleyen rüzgârla yarışırcasına sesini yükselten Paul, eğer yeterince çabuk konuşmazsa rahiple karısı sanki onu dinlemeyeceklermiş ve kapıyı onun yüzüne kapatacaklarmış gibi, buraya hangi amaçla geldiğini anlatmaya başladı: “Kendisi öldükten sonra yaşamı diğer sayısız kişilerin yaşamları aracılığıyla uzun süre yankılanacak olan sıra dışı bir kadından size söz etmek için, California, Bright Beach’den buraya dek yürüyerek geldim. Kocası oğullarının doğduğu gece öldü, ama ölmeden önce oğluna Bartholomew adının verilmesini istedi, çünkü “Bu önemli Gün” den çok fazla etkilenmişti. Ve şimdi bu oğlan kör oldu; ben de sizin anneyi biraz olsun rahatlatabileceğinizi umuyorum.” Whitelar</span> <span class="none4">Paul’un</span> <span class="none4">düşündüğünün aksine onu dikkatle dinlemişler, onu önce içeriye ve daha sonra da akşam yemeğine davet etmişler, hatta geceyi konuk odasında g</span><span class="none4">eçirmesi için kendisine ısrar et</span><span class="none4">mişlerdi.</span></p>

      <p class="calibre2"><span class="none4">Rahiple karısı</span> <span class="none4">Paul’un</span> <span class="none4">şimdiye dek karşılaştığı en kibar insanlardı, ama aynı zamanda onun öyküsüyle de fazlasıyla ilgilenmişlerdi. Paul, Agnes Lampion’ın onları etkilemesine hiç şaşırmamıştı, çünkü onun yaşamı açıkça belirgin bir yaşamdı. Ama Paul’u asıl şaşırtan şey, onların kendisinin yaşamıyla da aynı derecede ilgilenmeleri olmuştu. Belki yalnızca kibar davranıyorlardı, ama yine de yaptığı uzun yürüyüşlerin, gördüğü yerlerin ve Perri’yle geçirdiği yaşamın en küçük detaylarını bile öğrenmek istemişlerdi.</span></p>

      <p class="calibre2"><span class="none4">Paul cuma gecesi deliksiz bir uyku uyudu; eczaneden eve gelip Joshua Nunn’la sağlık görevlisini Perri’nin yatağının yanında sessizce dururlarken görmesinden bu yana, hiç böyle rahat bir uyku uyumamıştı. O gece düşünde ne ıssız bölgelerde ne de tuzla veya karla kaplı ovalarda dolaştığını gördü; bedenen, aklen ve ruhen dinlenmiş bir haldeydi.</span></p>

      <p class="calibre2"><span class="none4">Perşembe günü kilise cemaatinden yakın bir arkadaşlarının ölmesine ve bu olayın onları hem üzmesine ve hem de cenaze için yapacakları birçok görevleri olmasına karşın, Harrison’la Grace onu içtenlikle karşılamışlardı.</span></p>

      <p class="calibre2"><span class="none4">Cumartesi sabahı kahvaltı sırasında, “Sanki Cennet’ten yollandınız bize,” dedi Grace Paul’e. “Öykülerinizle, buna en çok gereksinim duyduğumuz bir zamanda bize moral verdiniz.”</span></p>

      <p class="calibre2"><span class="none4">Müteveffanın ailesiyle arkadaşları onu anmak için önce burada rahip lojmanında toplanacaklar ve öğleden sonra saat ikide cenaze töreni yapılacaktı.</span></p>

      <p class="calibre2"><span class="none4">Cumartesi sabahı Grace’e yardım eden Paul, onunla birlikte yemek hazırlığı yapıp, yemek odasındaki büfenin üstüne tabakları, çatal bıçakları ve bardakları yerleştirdi.</span></p>

      <p class="calibre2"><span class="none4">Saat 11:20’de mutfakta büyük bir çikolatalı pastanın üstüne şekerli buzlama sü</span><span class="none4">rerken, rahip de hindistanceviz</span><span class="none4">li pastanın buzlamasını sürmekle meşguldü.</span></p>

      <p class="calibre2"><span class="none4">Telefon çaldığında, bir lavabo dolusu bulaşığı az önce yıkayıp bitirmiş olan Grace, onların buzlamayı doğru sürüp sürmediklerini kontrol ediyor ve bir yandan da ellerini kuruluyordu. Almacı kaldırıp, “Alo”, dediği sırada, evin ön kapısında bir patlama duyuldu.</span></p>

      <p class="calibre2"><span class="none4">Büyük bir boom sesi. Döşemeleri sarsan ve duvarları titreten patlama, sanki aynı anda binlerce yarasa buradan uçmaya başlamış gibi, çan kalaslarını gıcırdattı.</span></p>

      <p class="calibre2"><span class="none4">Grace almacı elinden düşürmüş, buzlama bıçağı da rahibin parmaklarının arasından kaymıştı.</span></p>

      <p class="calibre2"><span class="none4">Kırılan</span> <span class="none4">camlardan, parçalanan tahtalardan ve çatlayan alçılardan çıkan seslerin arasında, Paul bir arabanın motor gürültüsünü ve bunun bangır bangır bağıran kornasını duyduğunda, sarhoş ya da dikkatsiz bir sürücünün son hızla rahip lojmanına çarptığından kuşkulandı.</span></p>

      <p class="calibre2"><span class="none4">O da bu şaşırtıcı ama belirgin sonuca varan Harrison, “Yaralanan birisi olabilir,” dedikten sonra, arkasından onu izleyen Paul’le birlikte mutfaktan çıkıp yemek odasından geçerek, ön tarafa doğru gitti.</span></p>

      <p class="calibre2"><span class="none4">Az öncesine dek burada körfeze bakan bir pencerenin yer aldığı oturma odasının duvarında şimdi güneşli günün göründüğü devasa bir delik açılmıştı. Dışarıdan içeriye taşınmış olan paramparça çalılar, evin ne kadar hasar gördüğünün bir belirtisiydi. Odanın tam ortasında,</span> <span class="none4">ters devrilen kanepeyle kırılan</span> <span class="none4">birkaç eşyanın yanında, kırık yaylarıyla patlak lastiklerinin üzerinde sola doğru yan yatan paramparça bir kırmızı Pontiac vardı. Kırık ön camın bir bölümü içeriye çöküktü ve içine göçen motor kapağının altından beyaz dumanlar yükseliyordu.</span></p>

      <p class="calibre2"><span class="none4">Patlamanın nedenini tahmin etmiş olmalarına karşın, hem Paul ve hem de Harrison tüm bu hasar karşısında şoka uğramışlardı sanki. Arabanın duvara çarptığını anlamışlardı, ama evin bu kadar içine girebileceğini düşünememişlerdi. Binayı böylesine delecek bir hızı Paul hesaplayamıyordu bile; dikkatsizlik ya da alkol bunca hasara neden olur muydu acaba? O sırada arabanın sürücü kapısı açıldı ve kırık bir çay sehpasını omuzlayarak bunu kenara iten bir adam, Pontiac’tan dışarı çıktı.</span></p>

      <p class="calibre2"><span class="none4">Önce yüzünden başlamak gerekirse, adamla ilgili iki garip şey vardı. Başı beyaz sargı bezleriyle sarılıydı ve tıpkı Görünmez Adam filmindeki Claude Rains’e ya da başka bir filmde Lauren Bacall’la yeni bir yaşama başlamak için polisleri yanıltmak amacıyla plastik ameliyat geçiren kaçak mahkûm rolündeki Humprey Bogart’a benziyordu. Sargıların üstünden sarı saçları fırlamıştı. Yüzünde açıkta kalan yerler yalnızca gözleri, burun delikleri ve dudaklarıydı.</span></p>

      <p class="calibre2"><span class="none4">Adamla ilgili ikinci garip şey de elinde tuttuğu tabancaydı.</span></p>

      <p class="calibre2"><span class="none4">Adamın sargılı yüzünün rahipte büyük bir acıma duygusu uyandırdığı belliydi, çünkü kendisini felç eden şoktan kurtulmuş ve silahı fark etmeden adama doğru ilerlemeye başlamıştı. Daha az önce bir ev yıkımı derbisine katılan bir sürücü için hayli çabuk hareket edermiş gibi görünen mumya adam, iki ayağının üstünde hemen dengesini sağlamasının ardından, çabucak Harrison White’a doğru dönüp onun göğsüne iki el ateş etti.</span></p>

      <p class="calibre2"><span class="none4">Grace çığlık atana dek, Paul onun kendilerini oturma odasına dek izlediğini fark etmemişti. Grace, Paul’ü itip onun yanından geçtikten sonra, Harrison yere düşerken kocasına doğru koşmaya başladı.</span></p>

      <p class="calibre2"><span class="none4">Tabancası hâlâ elinde olan adam, sağ kolunu ileriye uzatmış bir halde, yere düşen rahibe yaklaştı.</span></p>

      <p class="calibre2"><span class="none4">Grace White ufak tefekti, ama Paul öyle değildi. Yoksa onun kocasına doğru koşmasını önleyemez ve onu kucaklayıp bir kenara çekemezdi.</span></p>

      <p class="calibre2"><span class="none4">Rahip lojmanı temiz, saygın ve hatta güzel bir evdi, ama buna muhteşem denilemezdi. Scarlett O’Hara’ya uygun geniş merdivenlerden yoksundu. Aksine, bu evin dar merdivenlerine oturma odasının bir köşesindeki kapıdan geçilerek gidiliyordu.</span></p>

      <p class="calibre2"><span class="none4">Paul, Grace’i ölüme doğru koşmaktan son anda kurtardığında, o köşeye çok yakındı. Ne yaptığını kendi de tam olarak fark etmeden, tıpkı Doktor Savage, Saint veya Islıkçı ya da serüvenlerini okuduğu diğer roman kahramanlarından biri gibi çabucak hareket ederek kapıyı hızla açtığını ve kucağında Grace’le birlikte tek uzun merdivenin yarısını tırmanmış olduğunu gördü.</span></p>

      <p class="calibre2"><span class="none4">Arkalarından iki el daha ateş edildiğinde, Paul rahibin artık bu dünyada yaşamadığını anlamıştı.</span></p>

      <p class="calibre2"><span class="none4">Grace de anlamıştı bunu, çünkü onun kollarından kurtulmak için daha önce çabalarken, şimdi acı içinde hareketsiz duruyordu.</span></p>

      <p class="calibre2"><span class="none4">Paul onu üst kat koridorunda yere bıraktığında, Grace yine de kocasına “Harry!” diye bağırdı ve dar merdivenlere doğru bir kez daha atılmaya çalıştı.</span></p>

      <p class="calibre2"><span class="none4">Paul, Grace’i geri çektikten sonra, onu bir gece Önce kendisinin kaldığı konuk odasının açık kapısından içeriye hafifçe iteklerken, “Siz burada kalın ve bekleyin,” dedi.</span></p>

      <p class="calibre2"><span class="none4">Yatağın ayakucunda sedir ağacından bir sandık vardı. Pirinç tutamakları olan, yaklaşık bir buçuk metre uzunluğunda, yarım metre genişliğinde ve belki de bir metre yüksekliğinde bir sandıktı bu.</span></p>

      <p class="calibre2"><span class="none4">Paul bunu yerden kaldırmaya çalıştığı sırada, Grace’in yüz ifadesini görünce, sandığın ağır olduğunu tahmin etti. Ama bundan tam olarak emin değildi, çünkü kendisi de garip bir durumdaydı; adrenalini öylesine yükselmişti ki, Zeus’un en hızlı şimşek okları bile kalbinin atar damarlarına pompaladığı kanın hızıyla yarışamazdı. Sandık oldukça hafifti, boş da olsa imkânsızdı bu, ama öyleydi.</span></p>

      <p class="calibre2"><span class="none4">Konuk odasından nasıl ayrıldığını fark etmeyen Paul, eğilip merdivenlerden aşağıya baktı.</span></p>

      <p class="calibre2"><span class="none4">Oturma odasının harabeliğinden çıkan sargılı adamın hızla soluk alıp verirken dudaklarının çevresinde inip kalkan gazlı bezden anlaşıldığı kadarıyla, onun yüzyıllarca önce ölen bir firavun olmadığı ve tüm uyarıları kulak</span> <span class="none4">ardı ederek kendisinin mezarını kazan düşüncesiz bir arkeologu cezalandırmak için yeniden canlanmadığı belliydi. Yani sonuçta, Garip Öyküler”de yer alan bir serüven anı değildi bu.</span></p>

      <p class="calibre2"><span class="none4">Paul sandığı merdivenden aşağıya fırlattı.</span></p>

      <p class="calibre2"><span class="none4">Bir tabanca atışı sesi. Sedir ağacı sandık bir şarapnel gibi patlamıştı.</span></p>

      <p class="calibre2"><span class="none4">Acıyla bağıran katil, sandıkla yaptığı göğüs göğse çarpışmada yenik düşerek, pirinç tutamakların tangırtısı arasında, sandığın ağırlığıyla yere yuvarlandı. Yine konuk odasına giren Paul, üzerinde duran gece lambasını yere fırlattığı etajeri kucakladı. Ve ardından bir kez daha merdivenlerin başına geldi.</span></p>

      <p class="calibre2"><span class="none4">Alt kattaki katil, sedir ağacı sandığı bir kenara itip ayağa kalkmıştı. Biraz isteksizce de olsa, oturma odasına girip göz</span><span class="none4">den kaybolmadan önce, Tutankamu</span><span class="none4">n sargılarının arasından Paul’e bakarak bir el ateş etti.</span></p>

      <p class="calibre2"><span class="none4">Paul etajeri yere koyup bekledi; eğer sargılı silahşor geri gelmeye cesaret ederse, bunu da aşağıya fırlatmaya hazırdı.</span></p>

      <p class="calibre2"><span class="none4">Alt kattan iki el silah sesi daha duyulduktan bir saniye sonra, rahip lojmanı sanki kıyamet kopmuş gibi büyük bir patlamayla sarsıldı. Gerçek bir patlamaydı bu, sürücüsünün denetiminden çıkan başka bir Pontiac’ın neden olduğu bir sarsıntı değil.</span></p>

      <p class="calibre2"><span class="none4">Aşağıdaki oturma odasından turuncu alevler yükselmeye başladığında, Paul bunların sıcaklığını hissetti ve sıcaklığın hemen ardından merdivenlerden yukarıya doğru yağlı siyah dumanlar yığınları yükselmeye başladı.</span></p>

      <p class="calibre2"><span class="none4">Konuk odası. Grace’i pencereye götür. Sürgüyü aç. Yararı yok. Sürgü ya bozuktu ya da sıkışmıştı. Pencere camları küçücüktü ve pencere tirizlerinin kırılması da çok zordu.</span></p>

      <p class="calibre2"><span class="none4">Grace’i beraberinde çekiştiren Paul, “Soluğunuzu tutun ve çabuk olun,” diye yüreklendirdi onu.</span></p>

      <p class="calibre2"><span class="none4">Boğucu dumanlardan ötürü her yeri kurum kaplamıştı. Yakıcı bir sıcaklık ona yangının merdivenlerin üstüne ulaştığını ve şimdi tehlikeli bir biçimde karanlıkta çöreklendiğini söylüyordu.</span></p>

      <p class="calibre2"><span class="none4">Dumanlar nedeniyle aniden bir tünel kadar karanlıklaşan koridorun sonundan sızan hafif ışıkta, Paul orada evin ön tarafına bakan bir pencere olduğunu gördü.</span></p>

      <p class="calibre2"><span class="none4">Bu pencere kolayca açılmış ve içeriye temiz soğuk havayla birlikte gün ışığı girmişti.</span></p>

      <p class="calibre2"><span class="none4">Dışarıda, alevler sağa sola yayılmaktaydı. Evin ön tarafı yanıyordu.</span></p>

      <p class="calibre2"><span class="none4">Geriye dönmeleri mümkün değildi. Simsiyah dumanların arasında birkaç saniyede kendilerini kaybederler, yere düşerler veya boğularak ya da yanarak ölürlerdi. Ayrıca cereyan oluşturan açık pencere nedeniyle, alevler arkalarından onlara koridorda hemen yetişirdi.</span></p>

      <p class="calibre2"><span class="none4">Grace’in pencereden verandanın damına çıkmasına yardım ederken, “Çabuk, çok çabuk hareket edin,” dedi Paul. Ve kendisi de öksürüp durarak, zehirli kimyasallardan bile acı bir tadı olan balgamı tükürmeye çalıştığı ve aynı zamanda Grace’i izlediği sırada, bir yandan da alev alan gömleğini söndürmeye çalışıyordu.</span></p>

      <p class="calibre2"><span class="none4">Sonbahar kırmızısı rengindeki gür yapraklı sarmaşıkları andıran alevler evden yukarı tırmanmaktaydı. Alevlerin sardığı veranda da tutuşmuştu. Üstüne bastıkları padavra tahtaları için için yanıyordu; üzerinde durdukları dam alevler içindeydi.</span></p>

      <p class="calibre2"><span class="none4">Grace damın kenarına doğru ilerledi. Ama bağıran Paul, onu durdurdu.</span></p>

      <p class="calibre2"><span class="none4">Yerle dam arasındaki yükseklik yalnızca üç metre olmasına karşın, damdan körlemesine atlayarak alevlerin arasına dalarsa, yaşamını büyük riske atmış olurdu. Çimenlere atlaması daha güvenceliydi. Ama eğer beton zemine düşerse, yere çarpma şiddetine göre ya bacağını ya da kürek kemiğini kırardı.</span></p>

      <p class="calibre2"><span class="none4">Grace’i yine kucaklayan Paul, sedir ağacı padavralar alev aldığı ve dam sarsılmaya başladığı sırada, mucizevi bir şekilde koşmaya başladıktan sonra, dumanların arasından aşağıya atladı. Ayakkabı tabanlarının alev almasına ramak kalmıştı.</span></p>

      <p class="calibre2"><span class="none4">Atlarken arkasına doğru eğilmeye çalıştı; Grace’in altına düşmeyi umuyor ve çimenlik yerine betona çarparlarsa, bir yastık görevi yapmayı düşünüyordu. Ama yeterince arkaya eğilmediği belliydi, çünkü çok şaşırmasına karşın, iki ayağının üzerine, kışın soldurduğu çimenlerin ortasına düşmüştü. Geçirdiği şokla dizlerinin üstüne çöktü. Ve sonra, hâlâ kollarında tuttuğu Grace’i, tıpkı narin Perri’yi yatağına yatırdığı gibi, yavaşça yere bıraktı.</span></p>

      <p class="calibre2"><span class="none4">Ardından ayağa fırladı, ya da belki sendeleyerek kalktı, çünkü şimdi bir roman kahramanı mı, yoksa gerçek birisi mi olduğunu kendi bile neredeyse bilmiyordu; hemen olay yerini gözlemeye başladı, sargılı adamı arıyordu. Birkaç komşu çimenliği geçip Grace’e doğru koştular, diğerleri de sokaktan o tarafa doğru yaklaştılar.</span></p>

      <p class="calibre2"><span class="none4">Siren sesleri öylesine yüksekti ki Paul dişlerindeki dolguların titrediğini hissetti ve sert bir fren sesi çıkaran kocaman bir kırmızı itfaiye aracı köşeyi döndü; onu hemen ikincisi izledi. Ama artık çok geçti. Rahip lojmanı tamamen alevler içindeydi. Neyse ki kiliseyi kurtarabileceklerdi.</span></p>
    </div>

    <div class="s1">
      <p class="calibre2"><span class="none4">Adrenalini düşmeye başladığı sırada, bu barışsever din adamını, böylesine iyi kalpli bir adam olan Harrison White’i kimin öldürmek isteyeceğini ancak şimdi merak edebilmişti. Ve ardından, “Bu Önemli Gün”, diye düşünürken, yeni başlangıçların kaçınılmazlığı karşısında ani bir korkuyla titremekten kendini alamadı.</span></p><br class="calibre3" id="calibre_pb_77" />
    </div>
  </div>
</body>
</html>
