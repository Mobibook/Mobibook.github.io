<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="http://calibre-ebook.com" name="generator" />

  <title>unnamed</title>
  <meta content="User" name="author" />
  <meta content="2015-1-7" name="creation-time" />
  <meta content="2015-1-13" name="revision-time" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="s1">
      <p class="calibre2"> </p>
    </div>

    <div class="s1">
      <h1 class="calibre2"><span class="none5">Bölüm</span> <span class="none5">9</span></h1>

      <p class="calibre2"> </p>

      <p class="calibre2"> </p>

      <p class="calibre2"><span class="none4">SANKİ dalgalı sularda bata çıka yüzüyormuş ve bu dünyaya ait olmayan azap verici bir sesle kendisine acımasız sözler söyleniyormuş gibi bir duyguya kapılan Junior Cain, eskiden okumuş olduğu ince karton kapaklı bir fantastik romanda resmini gördüğü, siyah bir nehirde yüzen ve pruvasında, yükselen oyma bir ejderha başı bulunan büyük bir Viking yelkenlisine benzer bir gondolü düşledi. Tabii bu durumda gondolcu bir Viking değil de, yüzü bol bir başlıkla gizlenmiş, siyah cübbeli, uzun boylu bir adamdı; gondolü kürekle hareket ettirmek yerine, kürek biçimindeki insan kemiklerini kullanıyordu. Nehir, gökyüzüne doğru uzanan taş bir tonozun bulunduğu, uzaktaki kıyısında ateşlerin yandığı ve nereden geldiği belirsiz, öfke, ıstırap, korku dolu ve azap verici bir çığlığın yankılandığı yer altındaydı. Ama tabii esas gerçek, bu doğaüstü olaylardan oluşmuyordu. Gözlerini açan Junior, bir ambulansın arkasında yattığını fark etti. Aslında bu ambulansın Naomi’ye tahsis edilmiş olduğu belliydi. Şimdi onun için bir morg aracı yollayacaklardı herhalde.</span></p>

      <p class="calibre2"><span class="none4">Gondolcudan veya şeytandan farklı bir sağlık görevlisi ona eşlik ediyordu. Acı çığlık da sirenin sesiydi.</span></p>

      <p class="calibre2"><span class="none4">Sanki bir iki profesyonel azılı haydut midesine iri yumruklarıyla ya da demir çubuklarla acımasızca vurmuş gibi acı çekiyor ve kalbinin her atışında göğsünde sancı verici bir baskı hissediyordu; boğazı kupkuruydu.</span></p>

      <p class="calibre2"><span class="none4">Burun boşluğuna, bir oksijen tüpüne bağlı ince hortumun iki çatallı ucu yerleştirilmişti. Ciğerlerine dolan tatlı, serin hava çok güzeldi. Ama çıkarıp kurtulduğu kusmuğun tadını hâlâ ağzının içinde hissediyordu; diliyle dişleri de küfle kaplanmış gibiydi. Yine de, en azından artık kusmuyordu.</span></p>

      <p class="calibre2"><span class="none4">Kusmuğu düşündüğü anda, karın kasları, kendisine elektrik akımı verilmiş bir laboratuvar kurbağasınınkiler gibi kasılınca, büyük bir korkuya kapılarak soluk alamamaya başladı.</span></p>

      <p class="calibre2"><span class="none4">“Bana ne oluyor?”</span></p>

      <p class="calibre2"><span class="none4">Hastasının burnundan oksijen tüpüne bağlı hortumunun ucunu çıkaran sağlık görevlisi, onun başını çabucak kaldırdıktan sonra, ağzından akan ince sıvıyı temiz bir havluyla sildi.</span></p>

      <p class="calibre2"><span class="none4">Junior’ın vücudu, beyin ve omurilik salgısının dışındaki her türlü salgıyı dışa vurmuş ve şimdi de kendisini farklı bir biçimde korkutup yine küçük düşürerek, tıpkı daha önce olduğu gibi, ona bir kez daha ihanet etmişti. Bir an için, sarsılıp duran bu ambulansta olmak yerine, Styx*’in sularındaki gondolda olmayı ve çektiği acının sona ermesini istedi.</span></p>

      <p class="calibre2"> </p>

      <p class="calibre2"><span class="none4">* Styx ölüler diyarını kuşatan nehirdir. Ç.N.</span></p>

      <p class="calibre2"> </p>

      <p class="calibre2"><span class="none4">Kasılma nöbeti geçtiğinde ise, iğrenç bir şekilde kirlenen giysilerinden yükselen pis kokuyla titreyerek başını lekeli yastığa yine dayadığı sırada, sapkın bir delilikten ya da parlak, tümdengelimli bir içgüdüden ötürü, çılgınca bir düşünceye kapıldı: “Lanet, kahpenin dölü Naomi, beni o zehirledi!”</span></p>

      <p class="calibre2"><span class="none4">Parmaklarını Junior’ın sağ bileğindeki kol altı atardamara bastıran sağlık görevlisi, onun nabzında ani bir hızlanma hissetmiş olmalıydı. Hem kendisi ve hem de Naomi kuru kayısılarını aynı torbadan almışlar ve torbaya bakmadan bunun içine ellerini uzatmışlardı. Daha doğrusu torbayı sallayarak, kuru kayısıları avuçlarına dökmüşlerdi. Naomi onun hangi kayısıyı aldığını ve kendisinin hangisini yediğini kontrol edememiş olabilirdi. Acaba kendi kendini de mi zehirlemişti? Amacı onu öldürmek ve intihar etmek miydi? Hayır, neşeli, yaşama tutkun, canlı ve dinine bağlı birisi olan Naomi böyle bir şey yapmazdı. O her yeni güne, yüreğindeki güneşin yansıttığı altın renkli bir pusun ardından bakardı.</span></p>

      <p class="calibre2"><span class="none4">Junior bir kez ona kendisine özgü bu sevinç duygusundan söz etmişti. Altın renkli pustan, yürekteki güneşten. Ve onun bu sözleri Naomi’yi çok duygulandırmış, gözleri yaşarmış ve şimdiye dek hiç yaşamadıkları kadar güzel bir cinsel birlikteliği paylaşmışlardı.</span></p>

      <p class="calibre2"><span class="none4">Zehrin, onun peynirli sandviçinde ya da su şişesinde olması daha büyük bir olasılıktı.</span></p>

      <p class="calibre2"><span class="none4">Naomi’nin böyle bir ihanete başvurması düşüncesi karşısında yüreği isyan etti. Tatlı huylu, cömert, dürüst, iyi kalpli Naomi kimseyi öldüremezdi tabii, kaldı ki sevdiği adamı öldürsün.</span></p>

      <p class="calibre2"><span class="none4">Bunu ancak onu sevmemiş olsa yapardı belki.</span></p>

      <p class="calibre2"><span class="none4">Sağlık görevlisi tansiyon aletinin pompasını şişirince. Junior’in kan basıncı, Naomi’nin aşkının bir yalan olabileceği düşüncesiyle birlikte, neredeyse felce neden olabilecek kadar yükseldi.</span></p>

      <p class="calibre2"><span class="none4">Naomi belki de onunla parası için evlenmişti… Hayır, bu yanlış bir sonuçtu. Onun hiç parası yoktu ki.</span></p>

      <p class="calibre2"><span class="none4">Onu sevmişti, tamam. Ona hayrandı. Hatta kendisine karşı olan sevgisini belirtmek için, ona tapmıştı sözcüğünü kullanmak bile yetersizdi. Ama bu ihanet olasılığını şimdi aklına getiren şüpheden kurtulamıyordu. Başkalarından aldığının çok daha fazlasını onlara veren iyi kalpli Naomi, onun belleğinde artık sonsuza dek şüpheli birisi olarak kalacaktı.</span></p>

      <p class="calibre2"><span class="none4">Zaten bir insanın aklının ya da yüreğinin her gizli köşesini gerçekten bilemediğiniz gibi, hiç kimseyi de tam olarak bilemezdiniz aslında. Hiçbir insan mükemmel değildi. Aziz gibi huyları olan ve bencilce davranışlarda bulunmayan birisinin bile, bir kez gerçekleştirdiği veya hiç gerçekleştirmediği, sözü edilmez arzularla dolu, canavar gibi bir yüreği olabilirdi.</span></p>

      <p class="calibre2"><span class="none4">Örneğin, kendisinin başka bir karısını daha öldürmeyeceğinden kesinlikle emindi. Bir de şu vardı; Naomi’yle olan evliliği şimdi en korkunç düşüncelerle lekelendiğine göre, bundan</span> <span class="none4">sonra birlikte evlilik yemini et</span><span class="none4">mek için, birisine karşı nasıl yeterince güven duyabileceğini hayal bile edemiyordu.</span></p>

      <p class="calibre2"><span class="none4">Sağlık görevlisi onun yağ içinde kalan yüzüyle kuruyan dudaklarını soğuk, ıslak bir havluyla sildiği sırada, gözlerini kapattı ve ona minnettarlıkla teslim oldu.</span></p>

      <p class="calibre2"><span class="none4">Belleğinde Naomi’nin güzel yüzü canlanmış ve bir an için bu yüz onu mutlu kılmıştı, ama sonra onun o melek gülüşünde belirgin bir sinsilik ve bir zamanlar sevecen bakan o gözlerinde şimdi kendisini rahatsız eden güvensiz bir pırıltı gördüğünü düşündü.</span></p>

      <p class="calibre2"><span class="none4">Sevgiyle yaklaştığı karısını kaybetmek, kapanma umudu hiç olmayan bir yara gibi, son derece acı vericiydi, ama onun o pırıl pırıl hayalinin şüpheyle lekelenmiş olması çok daha kötüydü. Bunca zaman ona rahatlık ve huzur sağlamış olan Naomi artık yoktu ve şimdi onunla ilgili olarak sürdürebileceği lekesiz anılardan bile yoksundu. Ve her zamanki gibi, onu rahatsız eden şey olay değil, bunun sonraki durumuydu.</span></p>

      <p class="calibre2"><span class="none4">Naomi’nin anısının yok olması öylesine şiddetli, öylesine korkunç bir üzüntüydü ki, buna dayanıp dayanamayacağını merak ediyordu. Çenesinin titrediğini ve ağzının aralandığını hissetti, ama bunun nedeni yeni bir kusma isteği veya acının kendisi olmasa da onun gibi bir duyguydu. Gözleri yaşlarla doldu. Belki sağlık görevlisi ona sakinleştirici bir iğne yapmıştı. Ulurcasına sesler çıkaran ambulans, onun yaşamının bu en önemli gününde sarsıla sarsıla giderken, için için, ama sessizce ağlayan Junior, ardından daldığı düşsüz bir uykuda geçici bir huzur buldu.</span></p>

      <p class="calibre2"><span class="none4">Uyandığında, bir hastane odasının yatağında yatıyordu; vücudunun üst kısmı hafifçe kaldırılmıştı. Aydınlık bile denemeyecek kadar zayıf olan ve yarı kapalı jaluzinin aralıklarından şeritler halinde sızan kül rengi ışık, tek bir pencereden gelmekteydi. Odanın büyük bir kısmı karanlıkta kalıyordu.</span></p>

      <p class="calibre2"><span class="none4">Ağzının içinde, daha önceki gibi iğrenç olmasa da, hâlâ ekşi bir tat vardı. Odada hissedilen antiseptiğin, yer cilasının ve yeni yıkanmış yatak örtülerinin kokusu çok temiz ve sağlıklıydı; vücut salgılarından oluşan hafif bir koku bile duyulmuyordu.</span></p>

      <p class="calibre2"><span class="none4">Aşırı</span> <span class="none4">yorgun ve bitkindi. Sanki üzerinde kilolarca ağırlık varmış gibi sıkıntılıydı. Gözlerini açık tutmak bile onu yoruyordu.</span></p>

      <p class="calibre2"><span class="none4">Yatağın yanında duran demir askıdaki serum şişesinden toplardamarına damla damla akan sıvı, kusma sırasında kaybetmiş olduğu elektrolitlerin yeniden oluşumunu sağlıyor ve büyük olasılıkla kusma önleyici bir ilaç içeriyordu. Dirseğini kıvırmasını ve serumu ileten iğnenin bir kaza sonucu çıkmasını önlemek amacıyla, sağ kolu bir destek tahtasına sıkıca bağlanmıştı.</span></p>

      <p class="calibre2"><span class="none4">Oda iki kişilikti. İkinci yatak boştu.</span></p>

      <p class="calibre2"><span class="none4">Odada yalnız olduğunu düşünen Junior, biraz daha rahat bir pozisyonda yatmak için kıpırdanacak gücü kendinde bulduğunda, bir adamın boğazını temizlediğini duydu. Balgamsı ses yatağın ayak ucunun ilerisinden, odanın sağ köşesinden gelmişti.</span></p>

      <p class="calibre2"><span class="none4">Onu bu loş odada izleyen kişinin kendisine karşı iyi niyet besleyen birisi olamayacağını içgüdüsel olarak biliyordu. Doktorlarla hemşireler hastalarını ışıklar kapalıyken izlemezlerdi.</span></p>

      <p class="calibre2"><span class="none4">Başını oynatmadığı ve herhangi bir ses çıkarmadığı için rahatlamıştı. Uyanık olduğunu belli etmeden önce, durumu mümkün olduğunca kavramak istiyordu.</span></p>

      <p class="calibre2"><span class="none4">Hastane yatağının baş ucu biraz kalkık olduğundan ötürü, hayaletin beklediği köşeyi incelemek için başını yastıktan kaldırmasına gerek yoktu. Serum askısının öte tarafına ve yandaki yatağın ayak ucuna baktıktan sonra, gözlerini ileriye doğru çevirdi.</span></p>

      <p class="calibre2"><span class="none4">Kendisi pencerenin en uzağında ve odanın en karanlık köşesinde yatıyordu, ama söz konusu olan köşe de neredeyse aynı derecede karanlıktı. Gözleri acıyacak kadar uzun bir süre o köşeye baktıktan sonra, en nihayet bir koltuğun belli belirsiz siluetini gördü. Koltukta, Styx Nehri’ndeki cübbeli ve başlıklı gondolcuya benzer birisi vardı.</span></p>

      <p class="calibre2"><span class="none4">Junior rahatsızdı; tüm vücudu ağrıyordu ve ayrıca susamıştı, ama yine de hiç hareket etmeden adamı gözleyip durdu.</span></p>

      <p class="calibre2"><span class="none4">Bir süre sonra, kendisini uyandıran bu duygunun tümüyle psikolojik bir belirti olmadığını fark etti. Karnının üstünde ağır bir şey vardı. Ve bu her neyse soğuk bir şeydi; aslında öyle soğuktu ki, tüm karnını, bunun ürpertisini hemen hissedemeyecek kadar uyuşuk bırakmıştı.</span></p>
    </div>

    <div class="s1">
      <p class="calibre2"><span class="none4">Vücudu titremeye başladı. Koltuktaki adamın dikkati</span><span class="none4">ni</span> <span class="none4">çekmemek için, takırdayan dişlerinin sesi duyulmasın diye, çenelerini birbirine kenetledi.</span></p>
    </div>

    <div class="s1">
      <p class="calibre2"><span class="none4">Gözlerini köşeden hiç ayırmamasına karşın, karnının üstünde ne olduğunu anlamaya çalışmakla meşguldü. Ama bu gizemli gözlemci onu yeterince sinirlendirdiğinden, düşüncelerini her zamanki gibi toparlayamıyor ve titremekten ötürü bir ses çıkarmamak için gösterdiği çaba da düşünme yeteneğini engellemekten öteye gitmiyordu. Karnının üstündeki soğuk nesneyi tanımlayamadıkça, daha fazla korkmaya başlamıştı.</span></p>

      <p class="calibre2"><span class="none4">Pencereden sızan hafif ışık kadar kül rengi olan, birkaç yerde açık yeşile dönüşen, vücudunda onu bir daha canlandırması artık mümkün olmayan yaşam sıcaklığının tümü kaybolan ve şimdi en solgun bir tondan da beyaza dönüşen Naomi’nin buz gibi soğuk cesedini aklından geçiren Junior, neredeyse bir çığlık atacaktı.</span></p>

      <p class="calibre2"><span class="none4">Hayır. Saçmaydı bu. Karnının üstündeki yığıntı Naomi değildi. Yatağını bir cesetle paylaşmıyordu. Böyle bir şey ancak E.G. Çizgi Romanları’nda, eskiden bu mecmuada yayımlanan Yeraltından Masallarda olurdu. Ve koltukta oturan da Naomi değildi; intikam almak için, morgdan onun yanına gelmemişti tabii. Ölüler ne burada ne de başka bir dünyada bir kez daha yaşarlardı. Saçma sapan düşüncelere kapılıyordu. Böylesine cahilce batıl inançlar gerçek olsa bile, bu ziyaretçi, öldürülmüş bir eşin yasayan ölü biçiminde vücut kazanamayacağı kadar sessiz ve sabırlıydı.</span></p>

      <p class="calibre2"><span class="none4">Doğaüstü bir suskunluk değildi bu, çıkarcı bir sessizlik, hayvanlara özgü bir kurnazlıktı; tıpkı avına saldırmak için çalılıklarda gizlenip bekleyen bir panterin mükemmel hareketsizliği ya da bir uyan sesi vermeyecek kadar acımasız bir yılanın kıvrılıp durduğu zamanki gerginliği gibi.</span></p>

      <p class="calibre2"><span class="none4">Junior koltukta oturan adamın kim olduğunu aniden fark etti. Bu hiç kuşkusuz, yüzünde doğum lekesi olan sivil kıyafetli polis memuruydu. Kırlaşmış, fırça gibi kesilmiş saçlar. O basık yüz. Kalın boyun.</span></p>

      <p class="calibre2"><span class="none4">Bir anda Junior’un aklına porto şarabı tonundaki doğum lekesinin ortasında yüzer gibi hareket eden o göz ve bu gözün çarmıha gerilmiş bir adamın kanlı avamdaki çiviye benzer, çelik grisi tonundaki irisi geldi.</span></p>
    </div>

    <div class="s1">
      <p class="calibre2"><span class="none4">Karnının üstünde boylu boyunca duran o korkunç ağırlık daha önce etini ürpertmişti, ama şimdi karanlıkta sessizce oturup kendisini izleyen yüzü doğum lekeli dedektifi düşündükçe, iliklerine dek buz gibi kesildiğini hissediyordu. Ve tehlikeli olacak kadar sabırlı görünen bu adamla birlikte olmaktansa, ölmesine karşın dirilerek ona hakaretlerde bulunan Naomi’yle başa çıkmayı yeğlerdi.</span></p><br class="calibre3" id="calibre_pb_12" />
    </div>
  </div>
</body>
</html>
