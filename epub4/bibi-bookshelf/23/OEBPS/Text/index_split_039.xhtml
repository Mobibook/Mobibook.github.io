<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="http://calibre-ebook.com" name="generator" />

  <title>unnamed</title>
  <meta content="User" name="author" />
  <meta content="2015-1-7" name="creation-time" />
  <meta content="2015-1-13" name="revision-time" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="s1">
      <p class="calibre2"> </p>
    </div>

    <div class="s1">
      <h1 class="calibre2"><span class="none5">Bölüm</span> <span class="none5">36</span></h1>

      <p class="calibre2"> </p>

      <p class="calibre2"> </p>

      <p class="calibre2"><span class="none4">KENDİSİ küçük bir oğlan çocuğuyken, 1930’larda ve 40’larda, radyo skeçleri günlerinde efektörlerin yaptıkları gibi, selefon kâğıdını buruşturarak çıkarılan sert ve yapay alev çıtırtısı sesleri.</span></p>

      <p class="calibre2"><span class="none4">Garajın üstünde yer alan dairesinin ufacık mutfağındaki köşe masasında tek başına oturan Jacob, yeni deste oyun kartlarından ikincisinin ve ardından üçüncüsüyle dördüncüsünün şeffaf selofan kâğıdını yırtıp açtığı sırada, bu seslerden biraz daha çıkardı.</span></p>

      <p class="calibre2"><span class="none4">Trajik yangınlarla ilgili olarak epeyce fazla olay dosyası içeren bir arşive sahipti ve bu olayların çoğu da belleğinde kayıtlıydı. 8 Aralık, 1881’de, Viyana’nın Ring Tiyatrosu’nda çıkan yangında 850 kişi yaşamını yitirmişti. 25 Mayıs, 1887’de, Paris’teki Opera Comique’te 200 kişi ölmüştü. 28 Kasım, 1947’de Jacob o yıl henüz on dört yaşında olmasına karşın, insanlığın kasıtlı ya da kasıtsız olarak kendi kendini acı bir biçimde mahvetme eğilimini daha o zaman bile aklından çıkaramadığı sıralarda Boston’daki Coconut Grove adlı gece kulübünde, geceyi şampanya içip eğlenerek geçirmek isteyen 491 kişinin yaşamı, ya dumandan boğularak ya da diri diri yanarak son bulmuştu.</span></p>

      <p class="calibre2"><span class="none4">Dört deste oyun kartını mukavva kutularından çıkaran Jacob, bunları çiziklerle dolu akçaağaç masanın üstüne, yan yana dizdi.</span></p>

      <p class="calibre2"><span class="none4">“Chicago’daki Iroquois Tiyatrosu 30 Aralık 1903’te yandığı zaman,” dedi yüksek sesle, belleğini yoklayarak, “Bay Mavi Sakal adlı oyunun matinesinde, çoğu kadın ve çocuk olan altı yüz iki kişi can vermiş.”</span></p>

      <p class="calibre2"><span class="none4">Oyun kartlarının standart desteleri makineyle paketlenir ve bunlar gruplarına göre daima aynı sırayı izler. Açacağınız her destenin, şimdiye dek açtığınız ve bundan sonra da açacağınız her deste gibi, tam olarak aynı sırada dizilmiş olacağına güvenebilirsiniz.</span></p>

      <p class="calibre2"><span class="none4">Paketlemenin bu hiç değişmeyen sürekliliği, profesyonel kumarbazlarla el çabukluğu yapan usta sihirbazlara, yani oyun kartı cambazlarına, destedeki her kartın nerede bulunabileceğini bildikleri ve yeni bir desteyi el çabukluğuyla idare edebileceklerine güvendikleri için, ayrıca güçlü bir olanak sağlar. Bir kart cambazı, yetenekli ve becerikli elleriyle kartları öylesine iyi bir biçimde karıştırıyormuş gibi görünebilir ki, en kuşkucu gözlemci bile bu konuda tatmin olur, ama cambaz yine de, destedeki her kartın yerini bilir. Bunun yanı sıra istediği her tür etkiyi sağlamak amacıyla, ustaca bir el hareketi yaparak, kartları arzu ettiği düzene göre yerleştirebilir.</span></p>

      <p class="calibre2"><span class="none4">“6 Temmuz, 1944’te, Ringling Kardeşler ve Barnum-Bailey Sirki’nin büyük çadırında, öğleden sonra saat iki kırkta, altı bin seyirci dünyaca ünlü tel cambazları topluluğu Walledaları izlerken, yangın çıktı. Alev alan çadırın çökmesinin ve yüz altmış sekiz kişinin ölümünün ardından, yangın saat üçte söndü. Bu sırada beş yüz kişi kötü bir şekilde yaralandı, ama kırk aslanla kırk filin de aralarında bulunduğu bin sirk hayvanı hiçbir zarar görmedi.”</span></p>

      <p class="calibre2"><span class="none4">Hayli yetenekli bir kart cambazı olmayı uman birisi için, olağanüstü bir becerikliliğe gerek vardır. Bunun yanı sıra binlerce saat sabırla pratik yaparken, epeyce bıktırıcı bir sıkıntıya katlanmak da eşdeğerde önemlidir. Ayrıca, en usta kart cambazları, sıradan bir insana göre olağan dışı yetenek olarak kabul edilen, derin kapsamlı, karmaşık bir bellek işlevi sergilerler.</span></p>

      <p class="calibre2"><span class="none4">“14 Mayıs, 1845’te, Çin’in Canton kentindeki bir tiyatro yangını bin altı yüz yetmiş kişinin ölümüne neden olmuş. 8 Aralık, 1863’te, Şili’nin Santiago kentindeki La Compana Kilisesi’nde çıkan yangın sonucunda iki bin beş yüz bir kişi ölmüş. 4 Mayıs, 1897’de, Paris’teki bir yardım derneğinin kermesinde çıkan yangında bin elli kişi can vermiş. 30 Haziran, 1900’de, New Jersey’in Hoboken kentindeki liman yangını üç bin yirmi altı kişinin ölümüyle sonuçlanmış.”</span></p>

      <p class="calibre2"><span class="none4">Jacob, mutlak bir yetenekle ve yeterli bir belleksel işlevin çok daha fazlasıyla doğmuştu. Onu işsiz bırakan ve sosyal yaşamında kendisinin herhangi bir eğlenceye katılmasını engelleyen kişilik bozukluğu, kart cambazlığı konusunda başarılı olana dek en zor teknikleri denemesi için gereken boş zamanı ona sağlıyordu. Çünkü çocukluğundan bu yana, kıyamet günüyle ilgili öykülerle düşlere ve tiyatro yangınlarından tüm nükleer savaşlara kadar yeryüzündeki gelmiş geçmiş felaketlere karşı kişisel olarak büyük bir ilgi duyduğundan,</span> <span class="none4">aşırı</span> <span class="none4">bir hayal gücüne ve bunun yanı sıra garip, ama renkli bir entelektüel kültüre sahipti. Bu nedenle, kendisi için, kart cambazlığını öğrenmenin en zor yanı usandırıcı pratikle uğraşmak olmuş, ama kız kardeşi Agnes’a karşı duyduğu sevgi ve hayranlıkla motive olduğundan, cambazlıkta el becerisi de kazanabilmek amacıyla, yıllarca çaba harcamıştı.</span></p>

      <p class="calibre2"><span class="none4">Cuma gecesi birinci desteyi nasıl karıştırdıysa şimdi de dört desteden ilkini aynı şekilde karıştıran Jacob, bunu bir kenara koydu.</span></p>

      <p class="calibre2"><span class="none4">Usta bir kart cambazı olabilmesi için, genç bir yetişmenin bir danışmana gereksinimi vardır.</span></p>

      <p class="calibre2"><span class="none4">Jacob’un danışmanı da Obadiah Sepharad adlı bir adamdı. Obadiah’la, Jacob on sekiz yaşındayken, ayrıksı davranışları o sıralarda bir ara daha kötü bir ruh hastalığı biçiminde yanlış yorumlandığından ötürü, kısa bir süre için bir psikiyatri kliniğine yatırıldığında tanışmışlardı.</span></p>

      <p class="calibre2"><span class="none4">Jacob geri kalan üç desteyi Obadiah’ın ona öğrettiği biçimde karıştırdı.</span></p>

      <p class="calibre2"><span class="none4">Onun kartlarla ilgili bu büyük yeteneğini ne Agnes ne de Edom biliyordu. Obediah’dan öğrendiklerini bir sır gibi saklamış ve kart cambazlığı konusunda kardeşlerini şaşırtma isteğine neredeyse yirmi yıldır karşı koymuştu.</span></p>

      <p class="calibre2"><span class="none4">Çocukluk çağlarını her türlü eğlencenin Tanrı’ya karşı işlenen bir suç olduğuna inanan despot bir babanın katı kurallarıyla engellendiği ve bir hapishane gibi idare edildiği bir evde geçiren üç kardeşin, bu yaşam tarzına tepki olarak gösterdikleri en büyük isyanı gizlice kart oyunları oynamaktı. Babalarının ara sıra titizlikle uyguladığı oda aramalarında bile, bir deste kart onu çabucak saklamak ve saklanan yerde tutmak için yeterince küçüktü.</span></p>

      <p class="calibre2"><span class="none4">Yaşlı adam öldüğü ve evin sahibi Agnes olduğu zaman, üç kardeş, babalarının cenaze töreninin hemen ardından, ilk kez gizlice değil de alenen ve neredeyse özgürlükten sarhoş bir halde, o gün arka bahçede kart oyunu oynamışlardı. En sonunda, Agnes Joey Lampion’a âşık olup onunla evlenince, o da onların bu oyunlarına katılmış ve böylece Jacob’la Edom daha önce hiç tatmadıkları bir aile duygusunun keyfine varmışlardı.</span></p>

      <p class="calibre2"><span class="none4">Jacob bir tek nedenden ötürü kart cambazı olmuştu. Amacı ne bir kumarbaz olmak, ne kart hileleriyle arkadaşlarını şaşırtmak ve ne de gizli bir yeteneğe sahip olmaktı. İstediği şey, eğer Agnes oyunda sık sık yeniliyorsa ya da morale gereksinim duyuyorsa, ona ara sıra kazanma fırsatı vermekti. Ama onu kuşkulandırmamak veya oyunları Edom’la Joey açısından zevksiz kılmamak için, Agnes’ı fazla kazandırmamaya çalışıyor ve sağduyulu davranıyordu. Binlerce saatlik pratikte harcadığı çaba ise, kendisine gelen mükemmel bir elden sonra oyunu kazanan Agnes’ın sevinç içinde gülmesiyle karşılığını buluyordu.</span></p>

      <p class="calibre2"><span class="none4">Eğer Agnes Jacob’ın ona oyunlarda yardım ettiğini anlamış olsaydı, onunla bir daha asla oyun oynamaz ve bu yaptığını da onaylamazdı. İşte bundan ötürü, kart cambazlığı konusundaki büyük yeteneğinin sonsuza dek bir sır olarak saklanması gerekmekteydi.</span></p>

      <p class="calibre2"><span class="none4">Jacob bu konuda kendini pek fazla olmasa da, biraz suçlu hissediyordu. Kız kardeşi şimdiye dek ona çok yardımcı olmuştu, ama o işsiz, takıntılarının esiri ve babasının despotça davranışlarından epeyce etkilenmiş birisiydi ve oyun kartlarıyla yaptığı bu zararsız hile dışında, Agnes için yapabileceği pek fazla bir şey yoktu.</span></p>

      <p class="calibre2"><span class="none4">“20 Eylül, 1902, Alabama, Birmingham’da kilise yangını… yüz on beş ölü. 4 Mart, 1908, Ohio, Collinwood’da okul yangını… yüz yetmiş altı ölü.”</span></p>

      <p class="calibre2"><span class="none4">Dört deste kartı da karıştırmış olan Jacob, iki desteyi ortadan kesip, tıpkı cuma gecesi yaptığı şekilde, önce ilk destenin iki yarısını ve ardından da, ikinci destenin iki yarısını birbiriyle karıştırdı.</span></p>

      <p class="calibre2"><span class="none4">“New York City, 25 Mart, 1911, Triangle Shirtwaist Fabrikası yangını… yüz kırk altı ölü.”</span></p>

      <p class="calibre2"><span class="none4">Cuma akşam yemeğinden sonra, Maria’nın gelecekle ilgili fal bakma yöntemini yeterince dinledikten ve bunun için dört deste karta gerek duyulduğunu, yalnızca her üçüncü kartın açılıp yorumlandığını ve asların özellikle kırmızı asların en değerli kartlar olduğunu öğrendikten sonra, Jacob, Barty için dağıtılabilecek en gözde sekiz kartı diğerlerinin arasına uygun biçimde yerleştirmekten büyük bir mutluluk duymuştu. Joey’in ölümüyle yüreği şimdi demir zincirler kadar ağırlaşan Agnes’ı biraz olsun neşelendirecek küçük bir armağandı bu.</span></p>

      <p class="calibre2"><span class="none4">Önce her şey iyi gitmişti. Agnes, Maria ve Edom şaşkına dönmüşlerdi. Masayı heyecanlı bir merak ve gülümsemeler sarmıştı. Matematiksel açıdan olanaksız görünen bu soluk kesici durumdan, aynı kartların şaşırtıcı bir şekilde art arda açılmasından ötürü, büyülenmiş gibiydiler.</span></p>

      <p class="calibre2"><span class="none4">“23 Nisan, 1940, Mississippi, Natchez’de dans salonu yangını… yüz doksan sekiz ölü. 7 Aralık, 1946, Georgia, Atlanta’da Winecoff oteli yangını… yüz on dokuz ölü.”</span></p>

      <p class="calibre2"><span class="none4">Maria’nın fal baktığı geceden iki gece sonra, şimdi kendi dairesine ait küçük mutfağın masasında oturan Jacob, cuma gecesi büyük evin yemek odasında yapmış olduğu gibi, dört ayrı desteyi bir bütün deste haline getirdi. İşini bitirdikten sonra, devam etmek için duraksayarak, bir süre öylece oturdu ve kart destesine bakıp durdu.</span></p>

      <p class="calibre2"><span class="none4">“5 Nisan, 1949, Illinois, Effingham’daki bir hastane yangınının sonucunda yetmiş yedi ölü.”</span></p>

      <p class="calibre2"><span class="none4">Son cümleyi korku dolu bir ses tonuyla söylemişti; ama bunun on altı yıl önce Effingham’da yer alan korkunç ölümlerle hiçbir ilgisi yoktu.</span></p>

      <p class="calibre2"><span class="none4">İlk kart. Kupa ası.</span></p>

      <p class="calibre2"><span class="none4">İki kartı ekarte et.</span></p>

      <p class="calibre2"><span class="none4">İkinci kart. Kupa ası.</span></p>

      <p class="calibre2"><span class="none4">Jacob dört kupa asıyla dört karo asını önündeki masanın üzerine dizene dek, kartları açmayı sürdürdü. Zaten amacı da daha önce uygun yerlere koyduğu bu kartları sekiz çekişte açmaktı.</span></p>

      <p class="calibre2"><span class="none4">Kart cambazlarının elleri kendilerine güvenir bir biçimde işler, ama Jacob’in elleri, iki kartı ekarte ettiği ve dokuzuncu kartı yavaşça açtığı sırada titriyordu.</span></p>

      <p class="calibre2"><span class="none4">Bu kartın bir sinek dörtlüsü olması gerekmekteydi, bir maça valesi değil.</span></p>

      <p class="calibre2"><span class="none4">Evet, sinek dörtlüsüydü.</span></p>

      <p class="calibre2"><span class="none4">Jacob en son ekarte ettiği iki kartı açtı. Bunların da hiçbirisi maça valesi olmadığı gibi, her ikisi de ne olduklarını tahmin ettiği kartlardı.</span></p>

      <p class="calibre2"><span class="none4">Ardından, destede sinek dörtlüsünü izleyen iki kartı açıp baktı. Bunların da hiçbirisi maça valesi değildi ve her ikisi de aynı şekilde ne olduklarını tahmin ettiği kartlardı.</span></p>

      <p class="calibre2"><span class="none4">Cuma gecesi asların sıralamasını yapan kendisiydi, ama her üç kartta bir aynı dört valenin açılmasını sağlayacak olan sonraki on iki kartın sıralamasını kendisi yapmamıştı. Ve Maria bunları açtıkça, inanılmaz bir şaşkınlıkla onu izlemişti.</span></p>

      <p class="calibre2"><span class="none4">Birleştirilen ve rasgele karıştırılan dört destede art arda dört maça valesi açılması olasılığı ürkütücüydü. Jacob da böyle bir olasılığı değerlendirmek için gerekli bilgiye sahip değildi, ama bu olasılığın astronomik bir rakam olduğunu biliyordu.</span></p>

      <p class="calibre2"><span class="none4">Bir kart cambazı tarafından olağanüstü bir el becerisi ve büyük bir dikkatle hazırlanılarak karıştırılmış olan destede bile dört kez art arda maça valesi açılması gibi herhangi bir olasılık yoktu tabii ki; bu ancak kasıtlı bir sıralama yapılmışsa olurdu ve bu durumda böyle de yapılmamıştı. Bununla ilgili olasılığı değerlendirmek mümkün değildi, çünkü aynı şey bir daha asla olamazdı. Bu tür bir şans unsuru yoktu. Jacob’a göre, o destedeki kartların, tıpkı bir kitabın numaralı sayfaları gibi, önceden hazırlanmış biçimdeki aynı sırayı izlemeleri gerekirdi.</span></p>

      <p class="calibre2"><span class="none4">Cuma gecesi çok şaşırıp üzüldüğü için, fazla uyuyamamıştı ve ne zaman hafifçe uykuya dalsa, düşlerinde çalılıklarla kaplı bir korulukta tek başına olduğunu ve görünmeyen, ama yadsınamayan uğursuz bir varlığın sessizce süzülerek kendisini izlediğini görmüştü. Sarkık dallı ağaçların arasında bazen ay ışığı gibi sıvımsı, soğuk bir biçimde pırıldayan ve bazen de geceden bile siyahlaşarak görünmez olan bu çapulcu, çalılıkların altında sessizce sürünerek, ona acımasızca saldırıp durmuştu. Onu öldürmek amacıyla kendisine doğru her atılışını sezinlediğinde, Jacob uyanmış ve bir kez sanki küçük bebeği uyarırcasına Barty’nin adını söylemiş ve bir kez de dudaklarından iki sözcük dökülmüştü “…maça oğlanı…”</span></p>

      <p class="calibre2"><span class="none4">Cumartesi sabahı da, yürüyerek kentteki bir mağazaya gitmiş ve buradan sekiz deste oyun kartı satın almıştı. Ardından yine yürüyerek eve dönmüş ve tüm günü, bir gece önce yemek masasında yaptığı gibi, kartları tekrar tekrar düzenleyerek geçirmiş, ama dört oğlan hiç art arda görünmemişti.</span></p>

      <p class="calibre2"><span class="none4">Gece yatağa yattığında, o sabah daha yeni olan kartlar yıpranmış bir haldeydi.</span></p>

      <p class="calibre2"><span class="none4">Karanlık koruluğu gördüğü düşlerinde ise, varlık hâlâ oradaydı: Yüzü yoktu ve sessizdi, ama yine acımasız bir saldırganlık içindeydi.</span></p>

      <p class="calibre2"><span class="none4">Pazar sabahı Agnes kiliseden dönünce, Edom’la birlikte ona öğle yemeğine gitmişler ve öğleden sonra boyunca, pazartesi dağıtımı için yedi turta pişirildiği sırada, kendisi de kız kardeşine yardım etmişti.</span></p>

      <p class="calibre2"><span class="none4">Jacob gün boyu dört oğlanı düşünmemeye çalışmış, ama tabii takıntılı birisi olduğundan, tüm çabalarına karşın, bu konuda başarılı olamamıştı.</span></p>

      <p class="calibre2"><span class="none4">Pazar gecesi de işte buradaydı; sanki yeni kartlar büyünün yenilenmesine olanak sağlayabilecekmiş gibi, geri kalan dört yeni desteyi açıyordu.</span></p>

      <p class="calibre2"><span class="none4">Kupa ası, kupa ası, kupa ası, kupa ası.</span></p>

      <p class="calibre2"><span class="none4">“l Aralık, 1958, Illinois, Chicago’daki bir din okulunda çıkan yangın doksan beş kişinin ölümüne neden oldu.”</span></p>

      <p class="calibre2"><span class="none4">Karo ası, karo ası, karo ası, karo ası.</span></p>

      <p class="calibre2"><span class="none4">Sinek dörtlüsü.</span></p>

      <p class="calibre2"><span class="none4">Eğer büyü cuma gecesi art arda açılan valeleri açıklayabilirse, bir tür kara büyü olmalıydı bu. Ve belki kendisi de, dört oğlanın sorumlusu hangi ruhsa, onu bir kez daha çağırmak için çabalamamalıydı.</span></p>

      <p class="calibre2"><span class="none4">“14 Temmuz, 1960, Guatemala, Guatemala City’deki bir akıl hastanesinde çıkan yangın… iki yüz yirmi beş ölü.”</span></p>

      <p class="calibre2"><span class="none4">Sanki felaketten söz etmekle ondan sakınılabilecekmiş gibi bu olayları ezbere söylemek, Jacob’ı genellikle garip bir biçimde rahatlatırdı. Ama cuma gününden beri, bu olağan davranışıyla bile huzur bulamamıştı.</span></p>
    </div>

    <div class="s1">
      <p class="calibre2"><span class="none4">En sonunda kartları isteksizce kutularına yerleştirirken, batıl inançların onu esir aldıklarını ve salıvermeyeceklerini kendi kendine kabul etti. Dünyada bir yerde bir oğlan, canavar bir insan vardı; daha da kötüsü, Maria’ya göre, bu adam şeytanın kendisi kadar korkutucuydu ve bilinmeyen nedenlerden ötürü, bu canavar masum bir bebeğe, küçük Barty’ye zarar vermek istiyordu. Jacob’in anlayamadığı bir hikmetle, kartlar aracılığıyla, oğlanın gelmekte olduğu konusunda uyarılmışlardı. Evet, uyarılmışlardı.</span></p><br class="calibre3" id="calibre_pb_39" />
    </div>
  </div>
</body>
</html>
