<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="http://calibre-ebook.com" name="generator" />

  <title>unnamed</title>
  <meta content="User" name="author" />
  <meta content="2015-1-7" name="creation-time" />
  <meta content="2015-1-13" name="revision-time" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="s1">
      <p class="calibre2"> </p>
    </div>

    <div class="s1">
      <h1 class="calibre2"><span class="none5">Bölüm</span> <span class="none5">67</span></h1>

      <p class="calibre2"> </p>

      <p class="calibre2"> </p>

      <p class="calibre2"><span class="none4">WULFSTAN ekibi pencere yanındaki bir masaya otururken, siyah renkli suyun üzeri, körfez sanki uyanarak doğrulmuş ve üstündeki yığınla örtüyü bir kenara fırlatmış gibi, yavaşça yuvarlanan pamuğumsu sis tabakalarıyla kaplanmıştı.</span></p>

      <p class="calibre2"><span class="none4">Garsona göre, Nolly Nolly’ydi ve Kathleen de Bayan Wulfstan, ama Tom ise, olağan baştan savma kibarlıkla söylenen bir beyefendi değil, saygınlıkla vurgulanan bir beyefendiydi. Garson için bir yabancıydı Tom, ama parçalanmış yüzü kendisine vakur bir görüntü veriyordu; ayrıca saygı hatta güven uyandıran bu yüzde bir duruştan, bir tavırdan ve bir davranıştan oldukça farklı bir nitelik, sözle anlatılamayan bir şey vardı.</span></p>

      <p class="calibre2"><span class="none4">Restoranda herkes martini içiyordu. Hiç kimse tam olarak ayık değildi.</span></p>

      <p class="calibre2"><span class="none4">Tom, Kathleen’in umduğundan daha az huzursuzluk yaratmıştı burada. Diğer müşterilerin dikkatini çekmişti tabii, ama bir iki şaşkınca ya da acıma dolu bakıştan sonra, bu hiç kuşkusuz yapmacık bir davranış da olsa, çoğu kişi ona karşı kayıtsız kalmıştı. Garsonda saygı uyandıran aynı niteliğin, diğer müşterilerin de ona saygı göstermelerini sağladığı belliydi.</span></p>

      <p class="calibre2"><span class="none4">“Benim merak ettiğim şey şu,” dedi Nolly, “eğer siz artık bir kanun adamı değilseniz, hangi sıfatla Cain’in peşinden gideceksiniz?”</span></p>

      <p class="calibre2"><span class="none4">Tom Vanadium bu sorunun birden fazla yanıtı olduğunu söylemek istercesine, bir kaşını yukarıya doğru kaldırdı.</span></p>

      <p class="calibre2"><span class="none4">“Ben sizin kendi kendinize yetki tanıyacak birisi olduğunuzu da düşünmüyorum,” diye ekledi Nolly.</span></p>

      <p class="calibre2"><span class="none4">“Değilim tabii. Ben yalnızca Enoch Cain’in büyük olasılıkla bundan yoksun olarak doğduğu vicdanı olacağım yalnızca.”</span></p>

      <p class="calibre2"><span class="none4">“Bir sıfat taşıyor musunuz yoksa?”</span></p>

      <p class="calibre2"><span class="none4">“Sana yalan söylemeyeceğim.”</span></p>

      <p class="calibre2"><span class="none4">“Demek öyle. Yasal bir sıfat mı bu?”</span></p>

      <p class="calibre2"><span class="none4">Tom yanıt vermedi.</span></p>

      <p class="calibre2"><span class="none4">Nolly içini çekti. “Pekâlâ, onu sadece yakalamak isteseydiniz, bunu kente gelir gelmez yapardınız zaten sanırım.”</span></p>

      <p class="calibre2"><span class="none4">“Ben ne intihar edecek ve ne de herhangi birisinin, hatta Junior Cain gibi solucan kovası bir adamın bile kafasını uçuracak bir insanım. Unutma, sonsuz akıbete inanırım ben.”</span></p>

      <p class="calibre2"><span class="none4">Kathleen, Nolly’ye, “İşte ben de seninle bunun için evlendim,” dedi. “Böyle konuşmaları duyasın diye.”</span></p>

      <p class="calibre2"><span class="none4">“‘Sonsuz akıbet’i mi kastediyorsun?”</span></p>

      <p class="calibre2"><span class="none4">“Hayır, ‘kafa uçurmayı’.”</span></p>

      <p class="calibre2"><span class="none4">Garson öylesine zarif hareket etmekteydi ki, zemin kısmı mantarla kaplı maun tepsinin üstünde duran üç martini, kendisi bunları önce bayana, sonra konuğa ve ardından da konuk ağırlayana servis yaparken, kokteyller sanki uzaklardan süzülüp gelivermişler ve masanın üstüne yerleşmişler gibi görünüyorlardı.</span></p>

      <p class="calibre2"><span class="none4">Garson gidince, Tom, “Suça teşvik konusunda kaygılanma sen,” dedi Nolly’ye. “Eğer ben onun birisine zarar vermesini önlemek için Cain’in canına okumak zorunda kalsam, bir an bile duraksamam. Ama bunun dışında, asla bir yargıç ya da jüri üyesi gibi davranmam.”</span></p>

      <p class="calibre2"><span class="none4">Nolly’yi dürten Kathleen, “‘Canına okumak.’ Harika bir deyim bu,” dedi.</span></p>

      <p class="calibre2"><span class="none4">Nolly kadehini kaldırdı. “Kaba güçle ya da adil bir biçimde sağlanan adaletin şerefine.”</span></p>

      <p class="calibre2"><span class="none4">Kathleen martinisinin tadını çıkarmaya başlamıştı. “Mmmmm… canına okunan bir adamın yüreği kadar soğuk ve şeytanın cüzdanından yeni çıkmış bir yüz dolarlık banknot kadar güzel.”</span></p>

      <p class="calibre2"><span class="none4">Bu benzetme karşısında Tom iki kaşını birden kaldırdı.</span></p>

      <p class="calibre2"><span class="none4">“Kaşarlanmış dedektif öykülerini çok fazla okuyor,” diye yanıtladı Nolly, “ve kendisinin de böyle bir kitap yazacağından söz ediyor son zamanlarda.”</span></p>

      <p class="calibre2"><span class="none4">“Böyle bir kitap yazabileceğime ve bunun satılacağına da iddiasına girerim,” dedi Kathleen. “Yazarlık konusunda diş doktorluğum kadar başarılı olamayabilirim, ama okuduğum kitapların bazılarından daha iyisini yazabilirim.”</span></p>

      <p class="calibre2"><span class="none4">“Aklına koyduğun bir işte, diş doktorluğun kadar başardı olacağın kuşkusuz,” dedi Tom.</span></p>

      <p class="calibre2"><span class="none4">“Evet, kuşkusuz,” diye ona katıldı Nolly, kendi dişlerini göstererek.</span></p>

      <p class="calibre2"><span class="none4">“Tom,” dedi Kathleen, “ben sizin neden polis olduğunuzu biliyorum sanırım. St. Anselmo Yetimhanesi’ndeki… o çocukların öldürülmesiyle ilgili bu.”</span></p>

      <p class="calibre2"><span class="none4">Dedektif evet anlamında başını salladı. “O olaydan sonra da kuşkucu Thomas olarak kaldım.”</span></p>

      <p class="calibre2"><span class="none4">“Tanrı’nın masum insanların acı çekmelerine neden izin verdiğini merak etmiş olmalısınız,” dedi Nolly.</span></p>
    </div>

    <div class="s1">
      <p class="calibre2"><span class="none4">“Tanrı’nın bunu kendisine sorduğundan daha çok aynı şeyi kendime sordum ben. O oğlanların kanları ellerime bulaşmıştı sanki. Benim onları</span> <span class="none4">korumam gerekirdi, ama bunu başarama</span><span class="none4">dım.”</span></p>
    </div>

    <div class="s1">
      <p class="calibre2"><span class="none4">“Yetimhane sorumlusu olmak, için o sıralarda çok gençmişsiniz.”</span></p>

      <p class="calibre2"><span class="none4">“Yirmi üç yaşındaydım. St. Anselmo’nun yatakhane katlarından birinin amiriydim. Yani tüm cinayetlerin yer aldığı katın. Ondan sonra… eğer polis olursam, masumları daha iyi koruyabileceğime karar verdim. Kanun görevlisi olarak çalışmak, dini inançlarım doğrultusunda çalışmanın bana verdiklerinden daha fazlasını verdi bir süre.”</span></p>

      <p class="calibre2"><span class="none4">“İnsan sizi polis olarak düşünürken zorlanmıyor,” dedi Kathleen. ”‘Kafa uçurmak, canına okumak, solucan kovası’ gibi sözcükler, siz konuşurken ağzınızdan dökülüveriyor sanki. Ama sizin aynı zamanda bir rahip olduğunuzu düşünmek hayli zor.”</span></p>

      <p class="calibre2"><span class="none4">“Artık rahip değilim, eskiden öyleydim” diye düzeltti Vanadium. “Yine olabilirim belki. Yirmi yedi yıl önce, kendi isteğimle, Tanrı’ya hizmet olan yeminli rahiplik görevimden bir süreliğine bağışlanmamı rica ettim. O çocuklar öldürüldükten sonra.”</span></p>

      <p class="calibre2"><span class="none4">“Ama rahiplik yaşamını seçmenize neden olan şey neydi? İlahiyat Fakültesi’ne hayli küçük yaştayken kabul edilmiş olmalısınız.”</span></p>

      <p class="calibre2"><span class="none4">“On dört yaşında. Böylesine küçük bir yaşta oraya devam etmesi için, genellikle çocuğunu aile zorlar, ama ailemi zorlayan bendim.”</span></p>

      <p class="calibre2"><span class="none4">Vanadium şimdi körfezi tamamen kaplamış olan beyaz yoğunluğa, bir hayalet ordudan oluşan sis yığınına bakıp durdu; şimdiye dek denizlerde kaybolan tüm gemiciler sanki buraya gelmişler, pencereye dayanmışlardı… görmeyen gözleriyle yine de her şeyi görür gibiydiler.</span></p>

      <p class="calibre2"><span class="none4">“Ben henüz küçücük bir çocukken bile,” diye devam etti Tom, “dünya diğer insanlara ifade ettiğinden çok daha değişik şeyler ifade ederdi bana. Daha akıllı birisi olduğumu kastetmiyorum. Zekâ katsayım normalin biraz üstündeydi belki, ama bununla övünmüyorum. İki kez coğrafyadan bir kez de tarihten kaldım. Hiç kimse beni Einstein’la karıştıramaz. Yalnızca… başkalarının etkilenmediği onlarca karmaşayı ve gizemi hissediyordum; kat kat bir pastanın her biri daha şaşırtıcı olan katlarına benzer o güzelliği. Size bunu ancak bir din adamı gibi konuşarak açıklayabilirim, ama ben küçüklüğümden beri, tuhaf ve belki de anlayışsız olmasına karşın, böylesine büyük bir mucizeyi yaratan Tanrı’ya hizmet etmek istiyordum.”</span></p>

      <p class="calibre2"><span class="none4">Kathleen, dini bir görevin, şimdiye dek böylesine alışılmadık sözcüklerle açıklandığını hiç duymamış ve bir rahibin Tanrı’yı “tuhaf” olarak tanımlamasını duymaktan ötürü gerçekten de çok şaşırmıştı.</span></p>

      <p class="calibre2"><span class="none4">Tom başını pencereden çevirdiği sırada, bakışları karşılaştı. Duman grisi gözler donuklaşmıştı; sanki sisten hayaletler camdan içeriye girmiş ve onları yakalamış gibi. Ama sonra, masanın üstündeki mumun alevi titreştiğinde, hafifçe parlayan ışık bu donukluğu aldı ve Kathleen kendisini etkilemiş olan o eski sıcaklığı ve güzel hüznü bu gözlerde yeniden gördü.</span></p>

      <p class="calibre2"><span class="none4">“Ben Kathleen’den daha az filozof birisiyim,” dedi Nolly, “ve benim asıl merak ettiğim şey, çeyreklikle yaptığınız numaraları nereden öğrendiğiniz. Siz hem bir rahip, hem bir polis… ve hem de amatör bir sihirbaz olmayı nasıl başardınız?”</span></p>

      <p class="calibre2"><span class="none4">“Şey… bir zamanlar bir sihirbaz vardı…”</span></p>

      <p class="calibre2"><span class="none4">Tom masanın üstünde, kendisinin önünde duran, neredeyse bitirilmiş martiniyi işaret etti. Kadehin incecik kenarının üzerinde, orada öylece dengeli bir biçimde, düşmesi olanaksız görünen bir çeyreklik duruyordu.</span></p>

      <p class="calibre2"><span class="none4">“… kendine Fantastik Firavun Kral Obadiah derdi. Gece kulüplerinde sahneye çıkarak, tüm ülkeyi dolaşırdı…”</span></p>

      <p class="calibre2"><span class="none4">Çeyrekliği kadehten alan Tom, bunu sağ avcuna koyup elini yumruk yaptıktan hemen sonra parmaklarını açtığında, avcu boştu.</span></p>

      <p class="calibre2"><span class="none4">“… ve nereye gitse, sahne çalışmaları arasında, bakım evlerinde, sağırlar okullarında ücretsiz gösteriler yapardı…”</span></p>

      <p class="calibre2"><span class="none4">Çeyrekliğin yumruk halindeki bir elden diğerine geçmesi olanaksızsa da, Kathleen’le Nolly büyük bir dikkatle, Tom’un o da yumruk halinde olan sol eline bakmaya başladılar.</span></p>

      <p class="calibre2"><span class="none4">“… ve bu iyi kalpli Firavun, her yıl birkaç kez ne zaman buraya, San Francisco’ya gelse, oğlanları eğlendirmek için St. Anselmo’ya uğrardı…”</span></p>

      <p class="calibre2"><span class="none4">Tom sol elini açmak yerine, sağ eliyle martini kadehini kaldırdı; madeni para kadehin altında, masanın üstünde duruyordu.</span></p>

      <p class="calibre2"><span class="none4">“… ve bana birkaç basit numara öğretmesi için, ben de onu ikna ettim.”</span></p>

      <p class="calibre2"><span class="none4">Tom en sonunda avcunu yukarı doğru tuttuğu sol elini açtığında, bunun içinde iki on sentlik ve bir beş sentlik üç madeni para vardı.</span></p>

      <p class="calibre2"><span class="none4">“Basitmiş, aman ne de basit ya,” dedi Nolly.</span></p>

      <p class="calibre2"><span class="none4">Tom gülümsedi. “Uzun yıllar pratik yaptım tabii.”</span></p>

      <p class="calibre2"><span class="none4">Avcunu kapattıktan sonra, bir bilek hareketiyle, bunları ürkerek geri çekilen Nolly’ye doğru fırlattı. Ama üç madeni paranın bir tanesi bile ne Nolly’ye çarpmış ne havada kaybolmuştu… ve eli de boştu.</span></p>

      <p class="calibre2"><span class="none4">Kathleen, Tom’un kadehini masaya, çeyrekliğin üstüne geri koyduğuna dikkat etmemişti. Tom martininin geri kalanını bitirmek için kadehini kaldırdığında, daha önce çeyrekliğin bulunduğu yerde şimdi iki onluk ve bir beşlik duruyordu.</span></p>

      <p class="calibre2"><span class="none4">Uzun bir süre bunlara bakıp duran Kathleen, “Ben hiçbir polisiye roman yazarının aynı zamanda sihirbaz olan bir rahip dedektifle ilgili bir dizi kitap yazdığını sanmıyorum,” dedi.</span></p>

      <p class="calibre2"><span class="none4">Kendi kadehini kaldıran Nolly, sanki paraların kaybolması onun da efsunculuk gücüne sahip olduğunu kanıtlarmış gibi, kadehini Tom’un kadehinin durduğu yere, masa örtüsünün o kısmına doğru gösterişli bir şekilde uzattıktan sonra, “Bu sihirli karışımdan birer kadeh daha ısmarlayalım mı, ne dersiniz?” diye sordu.</span></p>

      <p class="calibre2"><span class="none4">Herkes aynı fikre katılınca, garsonları ara sıcak olarak Nolly’ye pavurya, Kathleen’e karides ve Tom’a da kalamar getirdiğinde, martini siparişini verdiler.</span></p>

      <p class="calibre2"><span class="none4">İkinci içkiler geldiği sırada, “Biliyor musunuz,” dedi Tom, “buna inanmak zor, ama martininin adını duymayan bazı yerler var.”</span></p>

      <p class="calibre2"><span class="none4">Nolly ürpermiş gibi bir hareket yaptı. “Oregon’un yaban yerleri. O eyalet uygarlaşmadan, oraya gitmeye hiç niyetim yok.”</span></p>

      <p class="calibre2"><span class="none4">“Ama yalnızca Oregon’da değil, San Francisco’da bile böyle bazı yerler var.”</span></p>

      <p class="calibre2"><span class="none4">“Bu kasıp kavurucu yerlerden Tanrı bizi uzak tutsun,” dedi Nolly.</span></p>
    </div>

    <div class="s1">
      <p class="calibre2"><span class="none4">Üçü de kadeh tokuşturdular.</span></p>

      <p class="calibre2"> </p><br class="calibre3" id="calibre_pb_70" />
    </div>
  </div>
</body>
</html>
