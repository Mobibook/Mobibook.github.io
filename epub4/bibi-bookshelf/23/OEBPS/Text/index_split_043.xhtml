<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="http://calibre-ebook.com" name="generator" />

  <title>unnamed</title>
  <meta content="User" name="author" />
  <meta content="2015-1-7" name="creation-time" />
  <meta content="2015-1-13" name="revision-time" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="s1">
      <p class="calibre2"> </p>
    </div>

    <div class="s1">
      <h1 class="calibre2"><span class="none5">Bölüm</span> <span class="none5">40</span></h1>

      <p class="calibre2"> </p>

      <p class="calibre2"> </p>

      <p class="calibre2"><span class="none4">JUNIOR bahçeyle uğraşmayacaktı tabii, ama hâlâ ellerinden çıkarmadığı bahçıvan eldivenleriyle girişin, koridorun ve mutfağın ışıklarını yaktıktan sonra, başına şişeyle vurduğu, yastıkla boğduğu ve tabancayla ateş ettiği hemşirenin yanından dolaşarak, içinde yarı pişmiş güveç rostonun soğumakta olduğu ve ısıtılmayı bekleyen tabakların bulunduğu fırının sağ ve sol düğmelerini açtı. Ardından, daha önce kaynamakta olan bir tencere suyun durduğu ocağın alevini yakıp, Victoria’nın hazırlayarak bir kenara bıraktığı çiğ salçaya iştahla alelacele bir göz attı.</span></p>

      <p class="calibre2"><span class="none4">Eğer Vanadium’u öldürmesinden sonraki durum bu kadar karmaşık olmasaydı, buradaki işini bitirmeden önce, akşam yemeği yemek için biraz mola verebilirdi. Quarry Gölü’nden geriye dönüş neredeyse iki saat sürmüştü, çünkü ne zaman bir arabanın yaklaştığını duysa, ağaçların ya da çalılıkların arasına gizlenmek zorunda kalmıştı. Ve şimdi karnı zil çalıyordu. Ama yemek ne denli iyi hazırlanmış olursa olsun, bundan zevk almak için uygun bir atmosfer gerekliydi ve ona göre, bu kanlı dekor güzel bir yemeği engellerdi. Daha önce masanın üstüne, Victoria’nın önüne, açılmış beşinci bir şişe votka koymuştu. Artık iskemlesinde oturmayan hemşire, sanki bundan önce bir şişe daha bitirmiş gibi, yere devrilmiş, orada yatıyordu.</span></p>

      <p class="calibre2"><span class="none4">Votkanın yarısını cesedin üzerine boşaltan Junior, bunun bir kısmını mutfağın diğer taraflarına ve geri kalanını da yanan ocağın üstüne döktü. Benzin kadar etkili, yanıcı bir madde değildi bu, ama kendisi şişeyi bir tarafa fırlatana dek, alkol ocağın aleviyle birleşmişti bile.</span></p>

      <p class="calibre2"><span class="none4">Ocağın üstünü bir anda saran mavi alevler emaye kaplı ön kısımdan yere yayıldı ve ardından, bunlar sarıya, cesede ulaşan sarı alevler de daha koyu bir renge dönüştü.</span></p>

      <p class="calibre2"><span class="none4">Bu işin kundakçılık olduğunu gizlemeye çalışmak zorunda kalmadığınızda, alevlerle oynamak eğlenceli oluyordu.</span></p>

      <p class="calibre2"><span class="none4">Vanadium’un ölü kadının üstünde duran deri kimlik mahfazası tutuşmuştu. Kimlik kartı yanacaktı, ama polis rozeti eriyecek gibi değildi. Polisler tabancayı da tanımlayabileceklerdi tabii.</span></p>

      <p class="calibre2"><span class="none4">Junior iki keredir kırılmayan şarap şişesini yerden aldı. Ona şans getiren Merlot’u.</span></p>

      <p class="calibre2"><span class="none4">Ardından, yangının yayılmasını izlerken, koridorun kapısına doğru geri geri geri yürüdü. Çok geçmeden evin yangın enkazına dönüşeceğinden emin olana dek orada biraz daha oyalandıktan sonra, en sonunda koridordan hızla uzaklaşarak ön kapıya geldi. Ve batmakta olan ayın son ışıklarının altında gizlice koşuşturup, üç blok ileride park ettiği Suburban’ına gitti. Sokaktan geçen hiçbir araba görmemişti; yolda bahçıvan eldivenlerini çıkardı ve bunları onarılmakta olan bir evin çöplüğüne attı.</span></p>

      <p class="calibre2"><span class="none4">Yangın görüntüsünün gökyüzüne yansıyacak kadar fazlalaşıp fazlalaşmadığını anlamak için, bir kez bile olsun arkasına dönüp bakmamıştı. Çünkü Victoria’nın evinde yaşanan olaylar geçmişte kalmıştı ve onun da tüm bunlarla hiçbir ilgisi yoktu artık. O, ileriyi düşünen, geleceğe yönelik bir adamdı.</span></p>

      <p class="calibre2"><span class="none4">Yarı yolda siren sesleri duyduktan ve yaklaşan ilk yardım araçlarının tepe ışıklarını gördükten sonra, Suburban’ı yolun kenarına çekip, iki itfaiye aracını izleyen bir ambulansın kendi arabasının yanından geçmelerini seyretti.</span></p>

      <p class="calibre2"><span class="none4">Eve vardığında kendini çok iyi hissediyordu: sakin, çabuk düşünmesiyle güçlü hareket etmesinden ötürü gururlu ve tatlı bir biçimde yorgun. Yine cinayet işlemeyi kendisi seçmemişti ki; böyle yapması için onu zorlayan yazgıydı. Ama yine de, yangın kulesinde göstermiş olduğu bu cesaretin geçici bir güç değil de derinlere kök salan bir nitelik olduğunu kanıtlamıştı.</span></p>

      <p class="calibre2"><span class="none4">Victoria Bressler’ın öldürülmesiyle ilgili olarak kendisinden kuşkulanılacağı konusunda korku duymamasına karşın, bu gece Spruce Hills’den ayrılmak niyetindeydi. Böylesine hareketsiz bir kent ona hiçbir gelecek vaat etmiyordu zaten. Onu bekleyen daha geniş bir dünya vardı ve kendisi de bu dünyanın ona sunacağı her türlü olanaktan zevk almaya hak kazanmıştı.</span></p>

      <p class="calibre2"><span class="none4">Ardından, Naomi’nin kişisel eşyalarını, evdeki mobilyaları ve burada bırakmayı yeğleyeceği kendi kişisel eşyalarını tasfiye etmesi için, para canlısı baldızı Kaitlin Hacachak’ı telefonla aradı. Kaitlin her ne kadar eyalet ve kent yetkilileriyle yapılan aile antlaşması sonucunda çeyrek milyon dolarla ödüllendirilmişse de, eğer bu evdeki eşyaların tasfiyesinden yalnızca on papel kâr sağlayacağını düşünse bile, şafak söker sökmez evde olurdu.</span></p>

      <p class="calibre2"><span class="none4">Junior sadece bir tek çanta hazırlamayı ve çoğu giysilerini burada bırakmayı düşünüyordu. Kendisine güzel, yeni giysiler alabilecek kadar parası vardı nasılsa.</span></p>

      <p class="calibre2"><span class="none4">Yatak odasında, yatağın üstündeki bavulu açtığı sırada, çeyrekliği gördü. Etajerin üzerinde duran, tura kısmı üstteki madeni para pırıl pırıl parlıyordu.</span></p>

      <p class="calibre2"><span class="none4">Eğer Junior delirecek kadar zayıf iradeli birisi olsaydı, işte şu anda delirirdi. Bir an aklını oynatacakmış gibi bir duyguya kapılmasına karşın, yavaş ve derin soluklar alması gerektiğini anımsayarak, irade gücüyle kendi kendine çekidüzen vermeye çalıştı. Ve sonra, etajere yaklaşmak için cesaret topladı. Elleri titriyordu. Çeyrekliğin sanal olabileceğini ve parmaklarının arasında kaybolacağını umar gibi olmuştu, ama para gerçekti.</span></p>

      <p class="calibre2"><span class="none4">Mantıklı bir biçimde çabucak düşündüğünde, sağduyusu ona bu paranın akşamüstü sıralarında, kendisi Victoria’nın evine gitmek için buradan ayrıldığında, etajerin üzerine bırakıldığını söylüyordu. Ölümünün acı çektirmekte olduğu adamın elinden olacağını ve yaşamının Victoria’nın evinin mutfağında son bulacağını bilmeyen Vanadium, hemşireyle buluşmaya giderken, buraya uğramış ve yeni kilitlere karşın, içeriye girmeyi başarmıştı herhalde.</span></p>

      <p class="calibre2"><span class="none4">Yaptığı bu durum değerlendirmesinin sonucunda korkusu eğlenceye dönüşen Junior, yavaş yavaş gülümsemeye bile başlayarak, çeyrekliği havaya atıp tuttuktan sonra, bunu cebine koydu. Ama gülümsemesi tam kahkahaya dönüşeceği sırada, korkunç bir şey olmuş ve karnında şiddetli bir guruldamayla birlikte o utanç verici olay başlamıştı.</span></p>

      <p class="calibre2"><span class="none4">Victoria’yla ve dedektifle uğraşmasından bu yana, Junior sükûnetini koruduğu, hatta daha da önemlisi yediği öğle yemeğini geri çıkarmadığı için kendi kendisiyle gurur duymaktaydı. Zavallı Naomi’nin ölümünden sonra yaşadığı sinirsel kusma yinelenmemiş ve iştah yitimine uğramamıştı.</span></p>

      <p class="calibre2"><span class="none4">Şimdi ise başı dertteydi. Daha önce geçirdiğinden farklı bir durumdu bu, ama onun kadar güçlü ve ürkütücüydü. Kusma gereksinimi duymamasına karşın, bağırsaklarını boşaltmak zorunluluğunu hissediyordu.</span></p>

      <p class="calibre2"><span class="none4">Bu olağanüstü duyarlılığıyla lanetlenmiş gibiydi sanki. Victoria’nın ve Vanadium’un trajik ölümlerinden hayli etkilenmiş olmalıydı anlaşılan. İçi burkuluyordu.</span></p>

      <p class="calibre2"><span class="none4">Korku dolu bir çığlık atarak, saniye bile kaybetmeden banyoya koştu. Bir imparatorluğun yükselişini ve çöküşünü görecek kadar uzun bir süre tuvalette oturmuş gibi gelmişti kendisine. Daha sonra, güçsüz ve sarsılmış bir halde bavulunu toplarken, yine tuvalete gitme gereksinimi duydu. Bağırsaklarında hâlâ bir şeylerin olmasına şaşırmıştı.</span></p>

      <p class="calibre2"><span class="none4">Caesar Zedd’in karton kapaklı birkaç kitabını banyoda tuttuğu için, tuvalette geçireceği zaman harcanmış sayılmayacaktı. Bazı derin içgüdüleriyle kendini geliştirme konusundaki en iyi fikirler, Zedd’in parlak sözcüklerle dolu kitaplarını burada yeniden okurken aklına gelmişti. Ama bu durumda, kitabı elinde tutacak gücü olsa bile, dikkatini ona verecek halde değildi. Bağırsaklarını sıkıştıran şiddetli nöbetler, dikkat yeteneğini de yok etmişti.</span></p>

      <p class="calibre2"><span class="none4">Bavulunu ve Zedd’in toplu eserleriyle Ayın Kitabı Kulübü’nden seçtiği kitapları içeren üç kutuyu Suburban’a koyana dek, iki kez daha banyoya koşmak zorunda kaldı. Bacakları titriyor ve sanki göründüğünden de fazla boşaltım yapmış,</span> <span class="none4">özünü bile yitirmiş gibi, kendini</span> <span class="none4">güçsüz ve tüm bedenini bomboş bir halde hissediyordu.</span></p>

      <p class="calibre2"><span class="none4">Bu eziyeti tanımlamak için ishal sözcüğü uygun değildi. Sözcük dağarcığını geliştirmek amacıyla okumuş olduğu kitaplara karşın, bu acıyı ve çektiği ıstırabı tanımlayacak kadar yeterli ve güçlü hiçbir sözcük düşünemiyordu.</span></p>

      <p class="calibre2"><span class="none4">Bu bağırsak spazmları kendisinin Spruce Hills’den ayrılmasını engeller mi diye düşünmeye başladığında, paniğe kapıldı. Aslında, ya bunların sonucunda hastaneye yatması gerekirse ne olurdu acaba?</span></p>

      <p class="calibre2"><span class="none4">Naomi’nin ölümünden sonra onun akut kusma geçirdiğini bilen ve hastalıklardan kuşkulanan bir polis, Victoria’nın öldürülmesi ve Vanadium’un ortadan kaybolmasıyla bu uzun süreli ishal nöbeti arasında bir bağlantı kurabilirdi. Bu tür bir spekülasyona yol açmak istemiyordu.</span></p>

      <p class="calibre2"><span class="none4">Fırsat varken kent dışına çıkmalıydı. Özgürlüğü ve mutluluğu buradan hemen ayrılmasına bağlıydı.</span></p>

      <p class="calibre2"><span class="none4">Son on gün boyunca, zeki, cesur ve olağanüstü yetenekli olduğunu kanıtlamıştı. Sahip olduğu güçleri şimdi her zamankinden daha iyi kullanarak bu sorunu çözmesi gerekiyordu. Öylesine ileriye gitmiş, o kadar çok iş başarmıştı ki, yalnızca biyolojik nedenlerden ötürü yenilgiye uğratılamazdı.</span></p>

      <p class="calibre2"><span class="none4">Vücut su kaybettiğinde ne tür tehlikelerin ortaya çıkacağını bildiği için, bir şişe su içip, Suburban’a yarım galonluk iki şişe Gatorade koydu.</span></p>

      <p class="calibre2"><span class="none4">Ardından bir terleyip bir üşüyerek, titreyerek, dizlerinin bağı çözülmüş, gözleri sulanmış ve kendi kendine acır bir halde, sürücü koltuğunun üstüne plastik bir çöp torbası yaydıktan sonra, Suburban’a bindi, kontak anahtarını çevirdi ve motorun titreşimleri onu yine perişan edecekmiş gibi tehditler savurunca da homurdanmaya başladı.</span></p>

      <p class="calibre2"><span class="none4">Naomi’yle birlikte paylaştıktan mutluluk dolu aşk yuvasından ayrıldığında, yüreğinde hafif, duygusal bir burkulma hissetmişti.</span></p>

      <p class="calibre2"><span class="none4">Arabayı kullanırken, iki eliyle direksiyonu sımsıkı tuttu, çene kasları kasılıncaya dek dişlerini sıktı ve inatçı bir kararlılıkla kendini kontrol altına almaya çalıştı. Yavaş, derin soluklar. Olumlu düşünceler.</span></p>

      <p class="calibre2"><span class="none4">İshal durumu sona ermiş, bitmişti; geçmişin bir parçasıydı bu artık. Junior geçmişte asla yaşamamayı, şimdiki zamanın dertleriyle çok fazla ilgilenmemeyi ve tamamen geleceğe yönelmeyi uzun bir süre önce öğrenmişti. Geleceğin adamıydı o. Ama tam geleceği düşündüğü sırada, geçmiş onu yine bağırsak spazmları şeklinde yakaladı ve henüz üç millik bir mesafe katetmesine karşın, hasta bir köpek gibi sızlanarak, tuvalete gitmek için, bir benzin istasyonunda acilen durdu.</span></p>

      <p class="calibre2"><span class="none4">Ardından, bir başka benzin istasyonunda durmak zorunda kalana dek dört mil daha gittikten sonra, tam bu işin bittiğini düşünürken, daha on dakika bile geçmeden, otoyolun kenarındaki çalılıklarda durması gerekti; bu kez attığı acı dolu çığlıklar çevrede bulunan küçük hayvanları korkutmuş, onların bağrışarak kaçmasına neden olmuştu.</span></p>

      <p class="calibre2"><span class="none4">En sonunda, Spruce Hills’in ancak otuz mil güneyine ulaşabildiğinde, yavaş ve derin solukların, olumlu düşüncelerin, kendine güvenin ve bağırsaklarını boşaltmanın bu korkunç ishali durdurmak için yeterli olmadığını isteksizce de olsa kabullenmesi gerektiğini anladı. Geceyi geçirmek için bir yer bulmak zorundaydı. Burada bir yüzme havuzunun, büyük bir yatağın ya da muhteşem bir kahvaltının gecelik ücrete dâhil olup olmadığına aldırmıyordu bile. Onun için en önemlisi odada bir tuvalet bulunmasıydı.</span></p>

      <p class="calibre2"><span class="none4">Döküntü motelin adı Sleepie Tyme</span> <span class="none4">Inn’di* (anlamı Uyku Zamanı Hanı</span><span class="none4">’dır), ama kır saçlı, kısık gözlü, keskin yüz hatlarına sahip gece görevlisinin motelin sahibi olmadığı belliydi, çünkü dışarıdaki tabelada yazılı bu hoş adı düşünüp bulabilecek bir tipe benzemiyordu. Adamın görüntüsüne ve davranışlarına bakılırsa, İsrail Gizli Servisi’ne yakalanmadan bir adım önde Brezilya’ya kaçan ve şimdi Gregon’da gizlenen eski bir Nazi ölüm kampı komutanı olmalıydı.</span></p>

      <p class="calibre2"><span class="none4">Geçirdiği kramplar nedeniyle perişan olan ve bavulunu taşıyamayacak kadar güçsüz kalan Junior, bunu Suburban’da bıraktı ve odaya yalnızca Gatorade şişelerini götürdü.</span></p>
    </div>

    <div class="s1">
      <p class="calibre2"><span class="none4">Bu gece Cehennem’de geçirilen bir geceye benzeyecekti anlaşılan, ama onun gibi bir Şeytan kendisini ayakta tutacak, elektrolitik açıdan zengin bir içeceği yanına almayı unutmamıştı tabii.</span></p><br class="calibre3" id="calibre_pb_43" />
    </div>
  </div>
</body>
</html>
