<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="http://calibre-ebook.com" name="generator" />

  <title>unnamed</title>
  <meta content="User" name="author" />
  <meta content="2015-1-7" name="creation-time" />
  <meta content="2015-1-13" name="revision-time" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="s1">
      <p class="calibre2"> </p>
    </div>

    <div class="s1">
      <h1 class="calibre2"><span class="none5">Bölüm</span> <span class="none5">37</span></h1>

      <p class="calibre2"> </p>

      <p class="calibre2"> </p>

      <p class="calibre2"><span class="none4">BASIK yüzün üstüne sıvanmış, porto şarabı rengindeki doğum lekesi. Lekenin ortasında, bir üzüm kadar düzgün ve yuvarlak, mor bir gözkapağıyla kapanmış göz.</span></p>

      <p class="calibre2"><span class="none4">Mutfakta yerde yatan Vanadium’un görüntüsü, Junior Cain’e yaşamının en büyük korkusunu vermişti. Sanki kendi derisinin içinde zıplıyor, kalbi küt küt atıyor ve kemiklerinin, korku tünelinde sallanan bir iskeletin kemikleri gibi birbirine vurarak takırdayacaklarını sanıyordu.</span></p>

      <p class="calibre2"><span class="none4">Thomas Vanadium’un bilinçsiz oluşuna, belki ölmesine ve çelik grisi gözlerinin her ikisinin de kapalı olmasına karşın, Junior bu gözlerin, gözkapaklarının arasından kendisini izlediğini biliyordu.</span></p>

      <p class="calibre2"><span class="none4">Az önce biraz delirmişti herhalde. Kısa, geçici bir delilik yaşamış olabileceğini kabulleniyordu.</span></p>

      <p class="calibre2"><span class="none4">Ona vurmadan önce, şamdanı Vanadium’un yüzüne savurduğunu fark etmemiş ve sonra da bunu bir kez daha savurmasını engelleyememişti.</span></p>

      <p class="calibre2"><span class="none4">Yaptığını bildiği bir sonraki şey, açmış olduğunu anımsayamadığı suyu kapatmak için, mutfak lavabosunun yanında durmasıydı. Şimdi temiz olan kanlı şamdanı yıkamış olmalıydı, ama bunu yaptığını da hiç anımsayamıyordu. Ve sanki göz açıp kapayıncaya dek kısa bir süre geçmiş gibi, buraya nasıl geldiğini bilmediği yemek odasındaydı şu anda.</span></p>

      <p class="calibre2"><span class="none4">Şamdan kuruydu. Bu alaşımlı silahı kâğıt bir havluyla tutarak, onu bulduğu biçimde, masanın üstüne yerleştirdi. Ardından, yerdeki mumu alıp şamdana taktı. Yine göz açıp kapayıncaya dek kısa bir sürede oturma odasındaydı. “Erkenden Yalnızlık Çöküyor”un yansında Sinatra’nın sesini kapattı.</span></p>

      <p class="calibre2"><span class="none4">Müzik onun dostuydu; Vanadium’dan ötürü korkuyla çıkan soluklarını bastırıyor, eve normal bir atmosfer havası veriyordu. Ama araç yoluna giren bir araba olursa, onun sesini hemen duyabilmesi için, şimdi sessizliğe gereksinimi vardı. Yine yemek odasına geldi, ama bu kez buraya nasıl geldiğini anımsıyordu: Oturma odasından geçerek camlı vitrinin yekpare alt kapaklarını açtı; aradığını bulamayınca, ardından büfenin içine baktı ve işte orada küçük bir içki deposu vardı. Viski, cin, votka. Bunların arasından dolu bir şişe votka seçti. Ama mutfağa geri dönmek için cesaretini toplayamamıştı. Ölen dedektifin, kendisinin yokluğu sırasında, yattığı yerden kalktığından ve onu beklediğinden kesinlikle emindi.</span></p>

      <p class="calibre2"><span class="none4">Evden kaçıp gitme içgüdüsü neredeyse karşı koyamayacağı kadar fazlaydı.</span></p>

      <p class="calibre2"><span class="none4">Ritmik soluklar. Yavaş ve derin. Yavaş ve derin. Zedd’e göre, sakinleşmenin yolu ciğerleri kullanmaktı.</span></p>

      <p class="calibre2"><span class="none4">Vanadium’un buraya neden gelmiş olduğu ve Victoria’yla aralarında ne tür bir ilişki olabileceği konusunda şimdilik kafa yormuyordu. Bunların tümü bu kötü karmaşanın üstesinden geldikten sonra düşünülecek konulardı.</span></p>

      <p class="calibre2"><span class="none4">En sonunda, yemek odasıyla mutfağı ayıran kapıya doğru yaklaştı ve orada durup etrafı dinledi.</span></p>

      <p class="calibre2"><span class="none4">Şimdi bir</span> <span class="none4">manast</span><span class="none4">ır kadar sessiz olan mutfakta çıt yoktu. Ama tabii, bu polis parmak boğumları boyunca çeyrekliği döndürürken de hiç ses çıkarmamış ve karanlık hastane odasında da bir kedi gibi sessizce hareket etmişti.</span></p>

      <p class="calibre2"><span class="none4">Junior belleğinde düşlediği çeyrekliğin Vanadium’un küt parmaklarının üzerinde önceki çeyrekliklerden daha hızlı hareket edişini canlandırdı, çünkü dedektifin parmak boğumlarının arası şimdi kan içindeydi.</span></p>

      <p class="calibre2"><span class="none4">Korkuyla titreyerek, bir elini kapıya dayadı ve bunu yavaşça itip açtı.</span></p>

      <p class="calibre2"><span class="none4">Manyak dedektif hâlâ öldüğü yerdeydi. Bir elinde kırmızı gül ve diğerinde de armağan kutusu vardı.</span></p>

      <p class="calibre2"><span class="none4">Doğum lekesinin üstünde parlak lekeler oluşmuştu. Yeni ve ürkütücü bir görüntüye bürünen ablak yüz, şimdi daha basıklaşmış ve daha ablaklaşmıştı.</span></p>

      <p class="calibre2"><span class="none4">Zedd’in dediği gibi, yavaş derin soluklar al. Geçmişi ve şimdiyi düşünme, yalnızca geleceği düşün. Neler olduğu önemli değil. Önemli olan bundan sonra olacaklar.</span></p>

      <p class="calibre2"><span class="none4">En kötü olay geride kaldı.</span></p>

      <p class="calibre2"><span class="none4">Onun için sen yoluna devam et. Sonraki durumun iğrençliğine takılıp durma. Kaçak tren gibi ıslık çalmayı sürdür. Ortalığı temizle, etrafı düzenle, çabuk ol.</span></p>

      <p class="calibre2"><span class="none4">Junior küçük mutfak masasına doğru yürürken, kırık şarap kadehinin kalıntıları ayakkabılarının altında çatırdıyordu. Votka şişesini açarak, bunu ölü kadının önündeki masanın üstüne koydu.</span></p>

      <p class="calibre2"><span class="none4">Victoria’nın ölümünü bir kazaymış gibi göstermek için, yerdeki yağ ve açık fırın kapağıyla planlayıp yaratmaya çalıştığı tablo artık uygun değildi. Yeni bir strateji uygulaması gerekiyordu.</span></p>

      <p class="calibre2"><span class="none4">Vanadium’un yaraları, kaza yaraları şeklinde gösterilemeyecek kadar ciddiydi. Bunları zekice bir tablo yaratarak saklamanın bazı yolları olsa bile, Victoria’nın garip bir biçimde düşüp öldüğüne, ardından onun yanına koşan Vanadium’un da aynı biçimde kayıp tepetaklak yuvarlandığına ve aynı öldürücü baş yaralarıyla can verdiğine kimse inanmazdı. Böylesine güçlü bir adi güldürü esintisi, Spruce Hills polisinin bile cinayet kokusu alması demekti.</span></p>

      <p class="calibre2"><span class="none4">Tamam, sorunun bu tarafı bu kadar karanlıksa, onun parlak yanını bul.</span></p>

      <p class="calibre2"><span class="none4">Kendini güçlendirmek için olduğu yerde bir dakika d</span><span class="none4">uran Junior, ölü dedektifin yanın</span><span class="none4">a çömeldi.</span></p>

      <p class="calibre2"><span class="none4">Onun parçalanmış yüzüne bakmıyordu. Çünkü eğer o kapalı gözlere bakmaya cesaret ederse, bu kan çanağı gözler bir anda açılabilir ve onu acımasız bir bakışla çarmıha gererlerdi.</span></p>
    </div>

    <div class="s1">
      <p class="calibre2"><span class="none4">Birçok polis örgütü, her memurunun, izinli olduğunda bi</span><span class="none4">l</span><span class="none4">e ateşli bir silah taşımasını isterdi. Eğer Oregon Eyalet Polisi’nin böyle bir kuralı yoksa da, Vanadium büyük olasılıkla bir silâh taşırdı zaten, çünkü yılan gibi çılgın bir akla sahip olduğundan, asla sıradan bir vatandaşmışçasına davranmazdı; o her zaman için bir polis, acımasız bir mücadeleciydi.</span></p>
    </div>

    <div class="s1">
      <p class="calibre2"><span class="none4">Vanadium’un pantolonunun her iki paçasını elleriyle çabucak yoklayan Junior, bileğe takılı bir tabanca kılıfı bulamamıştı, ama izinli olduğunda kaç polis tabancasını burada saklamayı yeğlerdi ki.</span></p>

      <p class="calibre2"><span class="none4">Gözlerini Vanadium’un yüzünden yine kaçırarak, bu kez onun şişko vücudunun üst kısmını aramaya başladı ve bir omuz kılıfı bulmak umuduyla tüvit spor ceketin iki yanını arkaya doğru kıvırdı.</span></p>

      <p class="calibre2"><span class="none4">Junior tabancalar hakkında fazla bilgi sahibi değildi. Bunların kullanımını ne onaylamış ne de kendine ait bir silahı olmuştu. Ama bu bir tabancaydı işte. Ve emniyeti de açıktı.</span></p>

      <p class="calibre2"><span class="none4">Toplu tabancanın top kısmını açana dek biraz uğraştı. Her birinde pırıl pırıl bir kurşun olan beş hazne.</span></p>

      <p class="calibre2"><span class="none4">Topu yerine yerleştirdikten sonra, ayağa kalktı. Yeni bir plan yapmıştı ve bunu uygulaması için en önemli araç da polisin tabancasıydı. Ama kendisinin bu çevikliği ve cesareti karşısında hayli şaşkındı. Şimdi gerçekten de yeni bir adam, gözüpek bir atılgan olmuştu ve her geçen gün biraz daha güçleniyordu.</span></p>

      <p class="calibre2"><span class="none4">Zedd’e göre, yaşamın amacı insanın özgelişim yapabilmeliydi ve o da bu olağanüstü gücünün öyle hızla farkına varıyordu ki, eğer önderi yaşamış olsaydı, bu durum onu kesinlikle memnun ederdi.</span></p>

      <p class="calibre2"><span class="none4">Victoria’nın iskemlesini masadan biraz uzağa kaydıran Junior, genç kadının yüzünü kendine doğru çevirdikten sonra, vücudunu da başı arkaya eğilmiş ve kolları iki yana sarkmış bir şekle getirdi.</span></p>

      <p class="calibre2"><span class="none4">Victoria, açık ağzı ve yuvalarından fırlamış gözleriyle bile, hem yüz ve hem de vücut biçimi açısından güzelliğini hâlâ koruyordu. Eğer onu aldatma yolunu seçmemiş olsaydı, geleceği çok parlak olabilirdi. Ama özünde önce yüz verip sonra sırt çevirme huyu vardı; aldatıcı birisiydi… vermeyi asla amaçlamadığı şeyler için söz veren bir kadın tipi.</span></p>

      <p class="calibre2"><span class="none4">Bu tür bir davranış insanın kendi özünü keşfetmesini, geliştirmesini ve mükemmelleştirmesini olanaksız kılardı. Çünkü bu yaşamda kendi acılarımızı biz kendimiz yaratırız. Ve iyi ya da kötü, kendi geleceğimizi yaratan da yine bizler oluruz. “Bu yaptığım için üzgünüm,” dedi Junior. Ardından gözlerini kapattı, iki eliyle tabancayı tuttu ve ölü kadına çok yakın mesafeden iki el ateş etti.</span></p>

      <p class="calibre2"><span class="none4">Geri tepme umduğundan da kötüydü. Tabanca neredeyse ellerinden fırlayacaktı.</span></p>

      <p class="calibre2"><span class="none4">Bu iki el ateş sonucunda, mutfak dolaplarının tahta kısımları, buzdolabı ve fırın takır takır sesler çıkarmış ve pencere pervazları kısa bir süre tıngırdayıp durmuştu.</span></p>

      <p class="calibre2"><span class="none4">Junior silah seslerinin dikkat çekeceğini düşünmüyordu, Bu geniş banliyö arazileri ve çok sayıdaki ses boğucu ağaç, en yakındaki komşunun bile herhangi bir gürültü duymasını engellerdi.</span></p>

      <p class="calibre2"><span class="none4">İkinci el ateşle birlikte, ölü kadın iskemlesinden yuvarlandı ve iskemle yan devrildi.</span></p>

      <p class="calibre2"><span class="none4">Junior gözlerini açınca, iki el ateşin yalnızca ikincisinin hedefi vurduğunu gördü. Birincisi bir dolap kapağını ortadan çatlatmıştı; dolabın içindeki tabakların parçalanmış oldukları da kesindi.</span></p>

      <p class="calibre2"><span class="none4">Victoria yerde yüzüstü yatıyordu. Genç hemşire artık eskisi gibi güzel değildi; ölümünde bile koruduğu zarafetinden, belki de erken ölüm katılığı nedeniyle, şimdi artık yoksun kalmıştı.</span></p>

      <p class="calibre2"><span class="none4">Kendi cenaze töreninde güzel görünme hakkını onun elinden aldığından ötürü pişmanlık duyan Junior, “Böyle olduğu için gerçekten de üzgünüm,” dedi, “ama bu bir aşk cinayetiymiş gibi görünmek zorunda.”</span></p>

      <p class="calibre2"><span class="none4">Ardından cesedin üstüne doğru eğilerek, son kez üç el ateş etti. İşini bitirdiğinde, tabancalardan şimdi çok daha fazla iğreniyordu.</span></p>

      <p class="calibre2"><span class="none4">Havayı barut ve rosto yanığı kokusu kaplamıştı.</span></p>

      <p class="calibre2"><span class="none4">Bir kâğıt havluyla tabancayı sildikten sonra, bunu kalbura dönmüş haldeki hemşirenin yanına, yerin üstüne bıraktı.</span></p>

      <p class="calibre2"><span class="none4">Silahı Vanadium’un eline tutuşturmak zahmetine bile katlanmamıştı. Yangın en sonunda söndürüldüğü zaman, görevlilerin kolayca sonuca varmalarını sağlayacak yeterli birkaç yanık ipucu dışında, Bilimsel Araştırma Bölümü’nün etrafta araştırıp bulacağı çok fazla kanıt olmayacaktı zaten.</span></p>

      <p class="calibre2"><span class="none4">İki cinayet ve bir kundakçılık işi. Junior bu gece çok cesur davranıyordu.</span></p>

      <p class="calibre2"><span class="none4">Aslında kötü birisi değildi. Yalnızca iyiye ve kötüye, doğruya ve yanlışa inanmıyordu.</span></p>

      <p class="calibre2"><span class="none4">Ona göre, etkili ve etkisiz hareketler, toplumsal açıdan kabul edilebilen ve edilemeyen davranışlar, verilecek akıllıca ve aptalca kararlar vardı. Ama eğer insan kendi kendini ne kadar çok tanırsa, yaşantısı boyunca yaptığı herhangi bir seçimin, tümüyle nötr bir değer taşıdığını anlamak zorunda kalırdı. Ahlak ilkel bir kavramdı; toplumsal gelişimin ilk evrelerinde yararlı olmuştu belki, buna karşın, modern çağda bir geçerliliği yoktu.</span></p>

      <p class="calibre2"><span class="none4">Bu çılgın kanun adamının araba anahtarlarını ve polis rozetini aramak gibi bazı hareketler de tatsızdı.</span></p>

      <p class="calibre2"><span class="none4">Gözlerini onun parçalanmış yüzünden ve renkleri iki ayrı tondaki gözkapaklarından kaçırmaya devam eden Junior, anahtarları spor ceketin dış cebinde buldu. Kişi tanıtım belgeleri ise iç ceplerden birindeydi; parlak bir polis rozetiyle fotoğraflı bir kimlik içeren deri bir mahfazada.</span></p>

      <p class="calibre2"><span class="none4">Mahfazayı önce şarap şişesiyle başına vurduğu, sonra boğarak öldürdüğü ve ardından da tabancayla ateş ettiği hemşirenin üstüne bıraktı.</span></p>

      <p class="calibre2"><span class="none4">Şimdi de mutfaktan çıkmış, koridoru geçmiş ve merdiven basamaklarını ikişer ikişer çıkarak Victoria’nın yatak odasına gelmişti. Amacı buradan anlamsız bir anı eşyası araklamak değil, yalnızca bir battaniye bulmaktı. Yine mutfağa dönüp battaniyeyi yere, kanlanmış zeminin tek tarafına yaydıktan sonra, Vanadium’u battaniyenin üzerine yuvarladı ve ardından, dedektifi evden sürükleyerek çıkartabilmek için, battaniyenin uçlarını birbirine düğümledi.</span></p>

      <p class="calibre2"><span class="none4">Şişko polis taşınamayacak kadar ağır olduğundan, battaniye yardımcı etkisini göstermişti; onu sürüklemek fikri akıllıcaydı ve ayrıca, tüm bu işlem nötr değerdeydi.</span></p>

      <p class="calibre2"><span class="none4">Müteveffa için ise ne yazık ki sarsıntılı bir yolculuktu bu; koridordan, girişten, girişin eşiğinden geçirilmiş, verandanın merdivenlerinden indirilmiş, çam ağaçlarının gölgeleri ve sarı ayışığıyla beneklenmiş çimenlikte sürüklenip çakıllı araba yoluna getirilmiş, ama yine de hiç şikâyet etmemişti.</span></p>

      <p class="calibre2"><span class="none4">Junior en yakındaki evlerin ışıklarını göremiyordu. Bu binaları ya ağaçlar gizliyordu ya da komşular evde yoktu.</span></p>

      <p class="calibre2"><span class="none4">Vanadium’un resmi polis aracı olmadığı açıkça belli olan arabası, 1961 model mavi bir Studebaker Lark Regal’di. Biçimsiz ve zarafetten yoksun olan bu araba, sanki şişko dedektifin vücuduna göre özel olarak tasarımlanmıştı.</span></p>

      <p class="calibre2"><span class="none4">Junior bagajı açınca, burada duran balık oltası takımlarıyla içi marangoz aletleriyle dolu iki takım çantasından ötürü, ölü bir dedektife hiç yer kalmamış olduğunu gördü. Cesedi bagaja sığdırabilmenin tek yolu, onu önce kesip parçalamaktı. Ama kendisi bir el testeresi ya da bir elektrikli testere kullanamayacak kadar aşırı duygusaldı. Böylesine bir kasaplığı ancak çılgın insanlar yapabilirdi. Junior on altı yaşındayken, yedi yıl önce Wisconsin’de tutuklanan Ed Gein gibi umutsuz deliler. Sapık filminin esin kaynağı olan Ed, insan burunlarıyla ağızlarından döner durur süsler üretmiş, lamba gölgelikleri yapmak ve mobilyaları kaplamak için de insan derileri kullanmıştı. Kullandığı çorba kâseleri ise bir zamanlar bu insanların kafataslarıydı. Kurbanlarının kalplerini ve seçtiği bazı organlarını yer, onların meme uçlarıyla süslediği bir kemer takar ve bazen de, öldürdüğü bir kadının kafatası derisiyle yüz derisinden yaptığı bir maske takarak ayı sığının altında dans ederdi.</span></p>

      <p class="calibre2"><span class="none4">Bu düşüncelerle titreyen Junior, bagajın kapağını kapatıp, ıssız araziyi dikkatle araştırdı. Siyah çamlar dikenli kollarını kömür karası geceye doğru uzatmışlardı; sarı ışıklı ay ise, çevreyi aydınlatmaktan çok bulanıklaştırır gibiydi.</span></p>

      <p class="calibre2"><span class="none4">Junior’ın batıl inançları yoktu. Ne tanrılara, ne şeytanlara ve ne de bunların arasındaki yaratıklara inanırdı. Ama şimdi aklında Gein olduğu için, canavarımsı bir varlığın yakınlarda bir yerde pusuya yattığını hayal etmek ne kadar da kolaydı. Onu dikkatle izleyen ve ona karşı anlaşılamayan bir açlık duyan bir varlıktı bu. İki dünya savaşıyla parçalanmış, Hitler ve Stalin gibi çizmeli adamların iz bırakmış olduğu bir yüzyılda canavarlar artık doğaüstü varlıklar değillerdi, insandı onlar, ama insanlıkları kendilerini vampirlerden ve cehennem zebanilerinden bile ürkütücü yapıyordu.</span></p>

      <p class="calibre2"><span class="none4">Çarpık gereksinimlerle değil de akılcı bir bencillik duygusuyla harekete geçen Junior, en sonunda, dedektifin cesedini ona herhangi bir zarar vermeden Studebaker’ın daracık arka koltuğuna oturtmaya karar verdi.</span></p>

      <p class="calibre2"><span class="none4">Ardından, eve döndü ve oturma odasındaki kahve masasının üstünde duran üç gaz lambasıyla ipek gölgelikli köşe lambasını söndürdü.</span></p>

      <p class="calibre2"><span class="none4">Sonra mutfağa giderek yerdeki kanları alelacele temizledi ve Victoria’nın etrafından dolaşıp, fırının hem alt hem üst düğmesiyle üstünde büyük bir tencere su kaynayan ocağı kapattı.</span></p>

      <p class="calibre2"><span class="none4">Mutfağın, koridorun ve girişin ışıklarını söndürdükten sonra da, şimdi artık karanlık ve sessiz bir hâle dönüşen evin ön kapısını çekip kapadı. Ama burada yapacağı bir işi vardı hâlâ. Thomas Vanadium’un cesedini uygun bir biçimde ortadan kaldırmak bu işin en acil kısmıydı.</span></p>

      <p class="calibre2"><span class="none4">Dışarıda, sanki gökyüzündeki aydan aşağıya doğru esen ani, serin bir rüzgâr çıkmış ve ağaçların kocaman siyah dalları, büyücülerin etekleri gibi hışırdamaya başlamıştı.</span></p>

      <p class="calibre2"><span class="none4">Studebaker’ın direksiyonuna geçen Junior, motoru çalıştırarak araç yolundan çok çimenlik alanda 180 derecelik bir dönüş yaptı ve tam o sırada. Vanadium arka koltukta gürültüyle kıpırdayınca, korku içinde bir çığlık attı.</span></p>
    </div>

    <div class="s1">
      <p class="calibre2"><span class="none4">Ardından frene bastı, vitesi park konumuna getirdi, kapıyı hızla ardına dek açtı, arabadan dışarı fırladı ve baş belası dedektife bakmak için çabucak önüne döndü; gevşek çakıllar ayaklarının altında kalleşçe kayıyordu.</span></p><br class="calibre3" id="calibre_pb_40" />
    </div>
  </div>
</body>
</html>
