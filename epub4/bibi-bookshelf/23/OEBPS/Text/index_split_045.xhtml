<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="http://calibre-ebook.com" name="generator" />

  <title>unnamed</title>
  <meta content="User" name="author" />
  <meta content="2015-1-7" name="creation-time" />
  <meta content="2015-1-13" name="revision-time" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="s1">
      <p class="calibre2"> </p>
    </div>

    <div class="s1">
      <h1 class="calibre2"><span class="none5">Bölüm</span> <span class="none5">42</span></h1>

      <p class="calibre2"> </p>

      <p class="calibre2"> </p>

      <p class="calibre2"><span class="none4">JUNIOR geceyi rezervuarın neredeyse tüm suyunu tüketmekle geçirdiği sırada, uyku perisi bile ona yardımcı olma konusunda yetersiz kalmıştı.</span></p>

      <p class="calibre2"><span class="none4">Şafak sökerken, bağırsak boşaltımı nöbetleri en sonunda geçtiğinde, bu cesur macera adamı kendini bir sokak katili gibi güçsüz ve perişan hissediyordu.</span></p>

      <p class="calibre2"><span class="none4">Nihayet uyuduğunda ise, acil gereksinimi için bir genel tuvalette olduğunu, ama tuvaletteki her bölümün onun rahatlamasını engelleyerek kendisinden intikam almaya kararlı, öldürdüğü o kişilerden biriyle dolu bulunduğunu görmüş ve bu korkulu düşlerle uğraşmıştı.</span></p>

      <p class="calibre2"><span class="none4">Öğleyin uyandığı zaman, uykusuzluktan gözlerini hâlâ açamıyor ve leş gibi pis koktuğunu hissediyordu; ama şimdi kendisini toparlamış durumdaydı ve eve geldiğinde yerinden kaldırıp taşıyamadığı bavulunu hazırlayacak kadar güçlüydü.</span></p>

      <p class="calibre2"><span class="none4">Dışarıya çıktığında, aşağılık bir serserinin gece Suburban’ını kurcalamış olduğunu fark etti. Davuluyla Ayın Kitabı seçmeleri arabada yoktu. Adi herif torpido gözündeki Kleenex mendilleri, sakızları ve nane şekerlerini bile almıştı. Ama asıl şaşılacak olay, hırsızın en değerli şeyi almamış olmasıydı: Caesar Zedd’in ciltli, ilk baskı eserlerinden oluşan koleksiyonu. Kutu açıktı, içindeki kitaplar alelacele karıştırılmıştı, ama tek bir cilt bile eksik değildi.</span></p>

      <p class="calibre2"><span class="none4">Şans eseri, bavuluna ne parasını ne de çek defterini koymuştu. Zedd koleksiyonu da yerli yerinde olduğuna göre, kaybettiği şeyler önemsiz sayılırdı.</span></p>

      <p class="calibre2"><span class="none4">Motelde bir gece daha kalmayı planlayan Junior, büro kısmına gidip ücreti peşin ödedi. Odanın yağ lekeleri içindeki halısından, sigara yanıklarıyla dolu mobilyalarından ve karanlık çökünce etrafta sessizce seğirten hamamböceklerinden hiç hoşlanmamıştı aslında, ama kendini daha iyi hissetmekle birlikte, araba süremeyecek kadar yorgun ve halsizdi.</span></p>

      <p class="calibre2"><span class="none4">Büronun ön masasında yaşlı, kaçak Nazi’yle birlikte, sarı saçları besleme gibi kesilmiş, kaba suratlı, kolları gökyüzünü omuzlarında taşıyan mitolojik kahraman Titan Charles Atlas’ı bile kendisiyle başa çıkmaktan vazgeçirecek kadar güçlü bir kadın vardı. Beş dolarlık banknotu satış makineleri için bozuk parayla değiştirdiği sırada, garip bir İngiliz aksanıyla, hırlarcasına ona bir iki laf etti.</span></p>

      <p class="calibre2"><span class="none4">Junior çok acıkmıştı, ama bağırsaklarına bir lokantada yemek yeme riskini göze alacak kadar güvenemiyordu. Çektiği eziyet geçmiş gibi görünmesine karşın, yemek yediğinde bağırsak sistemi yine bozulabilirdi. Bu nedenle, birkaç peynirli, fıstık ezmeli kraker sandviçle biraz kırmızı yerfıstığı, bir iki çikolata ve CocaCola satın aldı. Sağlıksız bir yemekti bu, ama peynirin, fıstığın ve çikolatanın ortak bir yönü vardı: tümü de bağırsakları tutan yiyeceklerdi.</span></p>

      <p class="calibre2"><span class="none4">Odasına gidince, peklik veren bu hafif yiyecekler ve kent rehberiyle birlikte yatağın üstüne yerleşti. Zedd’in koleksiyonunun yanı sıra rehberi de almış ve hırsız bunu da bırakmıştı.</span></p>

      <p class="calibre2"><span class="none4">Junior rehberdeki yirmi dört bin adı kontrol etmişti zaten, ama hiçbir Bartholomew bulamamış ve ilk adın yerine büyük B yazılı olan tüm adların yanına kırmızı bir işaret koymuştu. Küçük sarı bir kâğıt kaldığı sayfayı gösteriyordu.</span></p>

      <p class="calibre2"><span class="none4">Rehberin sarı kâğıtla işaretli yerini açtığında, sayfaların arasına yerleştirilmiş bir oyun kartı buldu. Üzerinde kırmızı büyük harflerle BARTHOLOMEW yazan bir joker. Ama bu, Naomi’nin cenaze töreni gecesi, yatağın yanındaki etajerin üstüne konmuş olan iki onlukla bir beşliğin altındaki aynı kart değildi. Onu yırtıp atmıştı. Yine de gizemli bir olayla karşı karşıya değildi ki. Tavana zıplayıp orada korkak bir çizgi roman kedisi gibi durmak için hiçbir neden yoktu.</span></p>

      <p class="calibre2"><span class="none4">Alaycı dedektif dün gece Victoria’ya akşam yemeğine gitmeden önce izinsiz olarak kendisinin evine yine girmiş ve etajerin üstüne başka bir çeyreklik koymuştu; bu arada mutfak masasının üzerindeki rehberi gördüğü belliydi. Kırmızı işaretlerin anlamını çıkarmış, bu kartı sayfaların arasına koymuş ve rehberi kapatmış olmalıydı: Sürdürdüğü psikolojik savaşın başka bir küçük saldırısı.</span></p>

      <p class="calibre2"><span class="none4">Junior, Vanadium denen polisin bilincini yitirmesinden sonra, alaşımlı şamdanı onun yüzüne savurmakla yanlış yapmıştı. Bu kahpe dölünü bağlaması ve kendine gelince onu canlı canlı sorgulaması gerekirdi aslında.</span></p>

      <p class="calibre2"><span class="none4">Ona yeterince eziyet ettiğinde, Vanadium kendisine yardımcı bile olabilirdi. Dedektif, uykusunda onun korkuyla ve sürekli olarak Bartholomew adını yinelediğini duyduğunu söylemişti; o da bu adı aklından çıkaramadığı için, onun doğru söylediğine inanıyordu; ama polisin bu düşmanın kim olduğunu bilmediğiyle ilgili iddiasına inanıp inanmadığından emin değildi.</span></p>
    </div>

    <div class="s1">
      <p class="calibre2"><span class="none4">Artık sonsuz uykuya yatmış olan Vanadium, şimdi soğuk nehir yatağının derinliklerinde dinlendiğinden ötürü, onu sorgulamak için zaman çok geçti. Ama, ah, alaşımlı şamdanın o gücü, onun o harika kullanımı ve o tam isabetli vuruşu, dünya kupası beysbol maçlarındaki atışları bile geride bırakmıştı.</span> <span class="none4">Badem Zevki çikolatasını ağzında kıtırdatan Junior, rehberi yine incelemeye başladı; Bartholomew’u bulmak için çok zor bir iş sürdürmekteydi, ama başka da hiçbir seçeneği yoktu.</span></p>
    </div>

    <div class="s1">
      <p class="calibre2"> </p><br class="calibre3" id="calibre_pb_45" />
    </div>
  </div>
</body>
</html>
