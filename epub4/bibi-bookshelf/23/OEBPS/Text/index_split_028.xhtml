<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="http://calibre-ebook.com" name="generator" />

  <title>unnamed</title>
  <meta content="User" name="author" />
  <meta content="2015-1-7" name="creation-time" />
  <meta content="2015-1-13" name="revision-time" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="s1">
      <p class="calibre2"> </p>
    </div>

    <div class="s1">
      <h1 class="calibre2"><span class="none5">Bölüm</span> <span class="none5">25</span></h1>

      <p class="calibre2"> </p>

      <p class="calibre2"> </p>

      <p class="calibre2"><span class="none4">DÜNYAYA henüz geldikleri için burada korkulacak ne kadar çok şey bulunduğunun farkında olmayan yedi yenidoğanın hiçbirisi huzursuzluk çıkarmıyordu.</span></p>

      <p class="calibre2"><span class="none4">Bir hemşireyle bir rahibe, Celestina’yı izleme penceresinin arkasındaki kreşe getirmişlerdi.</span></p>

      <p class="calibre2"><span class="none4">Sakin davranmaya çalışan Celestina, bunu başarmış görünüyordu, çünkü iki kadın da onun ne kadar korktuğunun farkında değildi. Ama o, kendisini bir sopa gibi hissediyordu; eklemleri kaskatı kesilmiş, kasları gerginleşmişti.</span></p>

      <p class="calibre2"><span class="none4">Hemşire bebeği sepet beşiğinden kaldırıp onu rahibeye verdi.</span></p>

      <p class="calibre2"><span class="none4">Bebeği kollarına alan rahibe de, onunla birlikte Celestina’ya doğru dönerek, bu minicik kızı görmesi için, onun sarılı olduğu ince battaniyeyi açtı.</span></p>

      <p class="calibre2"><span class="none4">Soluğunu tutan Celestina, ameliyathanede gördüğü bebekle ilgili şüphesinden şimdi emin olmuştu. Bebeğin teni karamela tonunda açık kahverengiydi.</span></p>

      <p class="calibre2"><span class="none4">Gurur duydukları birçok nesil boyunca, en azından ikinci kuşak kuzenlerde bile, Celestina’nın ailesinin ne anne ne de baba tarafındaki hiç kimsede bu kadar açık renk bir ten yoktu. Ailenin her bireyi, ayrıcalıksız olarak, bu bebekten farklı biçimde, orta ya da koyu, siyahi bir tene sahipti.</span></p>

      <p class="calibre2"><span class="none4">Phimie’ye tecavüz eden adam beyaz birisi olmalıydı.</span></p>

      <p class="calibre2"><span class="none4">Onun tanıdığı birisi. Celestina’nın da tanıdığı birisi olabilirdi bu. Ve bu adam Spruce Hills civarında yaşıyordu, çünkü Phimie onun hâlâ bir tehdit oluşturacağına inanmıştı.</span></p>

      <p class="calibre2"><span class="none4">Celestina’nın dedektifçilik oynamak gibi bir saplantısı yoktu. Bu kahpe dölünün asla izini süremeyeceği gibi, onunla karşılaşmaya da dayanamazdı. Yine de, onu korkutan şey bu çocuğun canavar babası değildi. Korkutucu olan, hastanenin yedinci katındaki boş yataklı odada birkaç dakika önce verdiği karardı.</span></p>

      <p class="calibre2"><span class="none4">Eğer karar vermiş olduğu gibi hareket ederse, ya fikrini değiştirecek ya da kendisini henüz bu sabah belleğinde canlandırdığı alışılmışın dışında bir yaşam tarzına alıştıracaktı.</span></p>

      <p class="calibre2"><span class="none4">Kollarını uzatarak, “Onu kucağıma alabilir miyim?” diye sordu.</span></p>

      <p class="calibre2"><span class="none4">Rahibe hiç duraksamadan, bebeği Celestina’ya uzattı.</span></p>

      <p class="calibre2"><span class="none4">Bu minicik varlık gerçek olamayacak kadar hafif görünüyordu. Yaklaşık üç kilo olmasına karşın, şimdi teyzesinin kollarından havaya uçacak gibiydi.</span></p>

      <p class="calibre2"><span class="none4">Çocuğu ameliyathanede görünce ona karşı duyduğu öfke ve nefreti bir kez daha anımsayan Celestina, bu küçük, esmer yüze bakıp durdu.</span></p>

      <p class="calibre2"><span class="none4">Eğer rahibeyle hemşire Celestina’nın daha önce hissettiği duyguları bilselerdi, onun kreşe girmesine asla izin vermez ve bu yenidoğan konusunda ona asla güvenmezlerdi.</span></p>

      <p class="calibre2"><span class="none4">Şiddetin göstergesi, kız kardeşinin katiliydi bu varlık.</span></p>

      <p class="calibre2"><span class="none4">Celestina bebeğin henüz herhangi bir yere odaklanamayan gözlerinde, onun nefret dolu babasına ait bir kötülük arıyordu.</span></p>

      <p class="calibre2"><span class="none4">Miniğin küçücük elleri şimdi çok zayıftı, ama bir gün güçlenecekti: Bu eller de babasının elleri gibi en sonunda acımasız olacak mıydı? Bu değersiz evlat. Phimie’nin hasta ve kötü ruhlu olarak nitelendirdiği şeytan kılıklı adamın dölü.</span></p>

      <p class="calibre2"><span class="none4">Şimdi ne kadar masum görünüşlü olsa da, ileride başka insanları etkileyecek ne gibi acılara yol açacaktı? İlerideki yıllarda ne tür üzüntülere neden olacaktı? Celestina onu tepeden tırnağa iyice incelemesine karşın, çocukta babasına ait bir kötülük görememişti. Bunun ye</span><span class="none4">rine gördüğü şey, Phimie’nin yeni</span><span class="none4">den doğuşuydu. Ve ayrıca, tehlikede olan bir çocuk görmüştü.</span></p>

      <p class="calibre2"><span class="none4">Spruce Hills’de son derece zalim ve acımasız olabilecek bir tecavüzcü, eğer Phimie haklıysa, kızının varlığını öğrendiğinde çok kötü davranışlarda bulunacak olan bir adam vardı. Eğer sonuçta adına Angel denilecekse, bu çocuk da, tıpkı Kral Herrod’ın fermanına göre katledilen tüm çocuklar gibi, kesin bir tehdit altında yaşayacaktı.</span></p>

      <p class="calibre2"><span class="none4">Bebek minicik eliyle teyzesinin işaret parmağına sarıldı. Eli çok küçük ve güçsüz olmasına karşın, Celestina’nın parmağını şaşırtıcı bir inatçılıkla tutmuştu.</span></p>

      <p class="calibre2"><span class="none4">Yapılması gerekeni yap.</span></p>

      <p class="calibre2"><span class="none4">Yenidoğanı rahibeye veren Celestina, özel bir telefon görüşmesi yapmak için ondan izin istedi.</span></p>

      <p class="calibre2"><span class="none4">Celestina bir kez daha sosyal hizmetlinin bürosundaydı. Dr. Lipscomb, öldükten sonra bir süre yaşama geri döndürülen ve ölümü sırasında öğrendiği özel bilgileri kendisine aktaran Phimie’nin o yaşam değiştirici açıklamasını ifade etmekte zorlandığı sırada, sisle kaplı kenti buradan seyrettiği pencereye şimdi hafif bir yağmur vuruyordu.</span></p>

      <p class="calibre2"><span class="none4">Masada oturan Celestina, yine annesiyle babasına telefon etti. Tüm vücudu istem dışı titriyordu, ama sesi sakindi.</span></p>

      <p class="calibre2"><span class="none4">Her ikisi de onunla aynı hatta konuşan annesi ve babası iki değişik paralel telefon kullanıyorlardı.</span></p>

      <p class="calibre2"><span class="none4">“Bebeği evlat edinmenizi istiyorum.” Onlar herhangi bir tepki veremeden, Celestina konuşmasına alelacele devam etti:</span></p>

      <p class="calibre2"><span class="none4">“Ben daha dört ay boyunca henüz yirmi bir yaşımı doldurmuş olmayacağım ve bebeğin teyzesi olmama karşın, onu evlat edinmem konusunda bana zorluk çıkarabilirler, çünkü ben bekârım. Ama onu siz evlat edinirseniz, kendisini ben büyütürüm. Bunu yapacağıma söz veriyorum. Tüm sorumluluğu üstlenirim. Bundan pişmanlık duyacağım ya da onu size bırakıp sorumluluktan kaçacağım konusunda kaygılanmanıza gerek yok. O benim bundan sonraki yaşamımın odağı olacak. Durumun zor olacağını anlıyorum. Ama bu çocuğu kabul ediyorum. Onu bağrıma basacağım.”</span></p>

      <p class="calibre2"><span class="none4">Celestina, annesiyle babası onunla tartışmaya girecekler diye kaygılanıyor ve verdiği kararın ağır bir sorumluluk taşıdığını bilmesine karşın, bunu onlara şimdi bildirmiş olmaktan korkuyordu. Ama sert bir tepki göstermeyen babası, “Duygusal bir konuşma mı bu, Celie, yoksa yüreğin kadar beynin de mi böyle söylüyor?” diye sordu.</span></p>

      <p class="calibre2"><span class="none4">“Her ikisi de. Hem beynim ve hem yüreğim. Ben bunu çok iyi düşündüm, Baba. Yaşamım boyu hiçbir şeyi düşünmediğim kadar derinlemesine düşündüm bunu.”</span></p>

      <p class="calibre2"><span class="none4">Bu şaşırtıcı kararın içyüzünü olmasa da yaşanan olayla ilgili daha detaylı bilgiler öğrenmek isteyen annesi, “Bize neden her şeyi anlatmıyorsun?” dedi.</span></p>

      <p class="calibre2"><span class="none4">Celestina onlara Nella Lombardi’den ve Phimie’nin yaşama döndürüldükten sonra Dr. Lipscomb’a ilettiği mesajdan söz etti. “Phimie öylesine… özel birisiydi ki. Bebeğiyle de ilgili özel bir şey var.”</span></p>

      <p class="calibre2"><span class="none4">“Çocuğun babasını unutma,” diye uyardı Grace kızını. Ve rahip, “Evet, unutma. Eğer kan çekerse…” diye ekledi.</span></p>

      <p class="calibre2"><span class="none4">“Ama biz buna inanmayız, öyle değil mi, Baba? Biz kan çekeceğine inanmayız. Biz yalnızca ilahi bir güçle, umut dolu bir biçimde yaşamak için doğduğumuza inanırız, öyle değil mi?”</span></p>

      <p class="calibre2"><span class="none4">“Evet,” dedi rahip. “Öyle.”</span></p>

      <p class="calibre2"><span class="none4">Uzaklardan duyulan bir siren sesi acı acı bağırarak, St. Mary’ye doğru yaklaşıyordu. Bir ambulanstı bu. Umutla dolu sokaklarda böyle ölüm ağıtları da vardı daima.</span></p>

      <p class="calibre2"><span class="none4">Üstü yıpranmış çalışma masasından gözlerini ayıran Celestina, başını pencerenin ötesindeki sis beyazı gökyüzüne, gerçeklerden beklentilere doğru çevirdi. Ve ardından, onlara Phimie’nin bebeğe Angel adının verilmesiyle ilgili isteğinden söz etti. “Ben o sırada, onun geçirdiği felç nedeniyle açık seçik düşünemediğini varsaymıştım. Eğer bebek evlat edinilecek olursa, onun adını kendisini evlat edinen anneyle babanın koyması gerekirdi. Ama sanırım Phimie onu benim evlat edinmek isteyeceğimi anlamıştı… ya da bunu her</span> <span class="none4">nasıl</span><span class="none4">sa biliyordu. Yani, böyle yapmak zorunda olduğumu.”</span></p>

      <p class="calibre2"><span class="none4">“Celie,” dedi annesi, “seninle gurur duyuyorum. Bunu yapmak istediğin için de seni daha çok seviyorum. Ama okul çalışmalarınla işini ve bebeğin bakımını bir arada nasıl yürütebilirsin?”</span></p>

      <p class="calibre2"><span class="none4">Celestina’nın annesiyle babası zengin insanlar değildiler. Babasının kilisesi küçük ve mütevazıydı.</span></p>

      <p class="calibre2"><span class="none4">Resim akademisinin taksitlerini zar zor karşılamayı başarmalarına karşın, Celestina stüdyo olarak da kullandığı apartman dairesiyle diğer gereksinimleri için gerekli olan parayı kazanmak amacıyla, bayan garson olarak çalışıyordu.</span></p>

      <p class="calibre2"><span class="none4">“Gelecek yılın ilkbaharında mezun olmak zorunda değilim. Daha az ders alır ve bir sonraki ilkbaharda mezun olurum. Çok zor bir şey değil bu.”</span></p>

      <p class="calibre2"><span class="none4">“Ah, Celie…”</span></p>

      <p class="calibre2"><span class="none4">Celestina hiç duraksamadan konuşuyordu: “Ben çalıştığım yerin en iyi bayan garsonlarından biriyim ve bu nedenle onlardan yalnızca akşam yemeği vardiyasında çalışmamı istersem, bu işi alırım. Akşam yemeği bahşişleri daha iyidir. Ve tek bir vardiyada, dört buçuk beş saat süreyle çalışırsam, düzenli bir programım olur.”</span></p>

      <p class="calibre2"><span class="none4">“Peki, o zaman bebeğe kim bakacak?”</span></p>

      <p class="calibre2"><span class="none4">“Bebek bakıcıları. Arkadaşlar, arkadaşların akrabaları. Güvenebileceğim kişiler. Kazancım yalnızca akşam yemeklerinden alacağım bahşişler bile olsa, bebek bakıcılarının parasını ödeyebilirim.”</span></p>

      <p class="calibre2"><span class="none4">“Onu babanla benim yetiştirmemiz daha iyi olur.”</span></p>

      <p class="calibre2"><span class="none4">“Hayır, Anne. Bu iş yürümez. Bunun yürümeyeceğini sen de biliyorsun.”</span></p>

      <p class="calibre2"><span class="none4">“Benim cemaatimi küçümsediğinden eminim, Celestina,” dedi rahip. “Ama onlar bu konuda bir skandal yaratmazlar. Tam aksine, bize yüreklerini açarlar.”</span></p>

      <p class="calibre2"><span class="none4">“Konu bu değil, Baba. Önceki gün hepimiz bir aradayken, Phimie’nin bu adamdan nasıl korktuğunu anımsıyorsun sanırım. O yalnızca kendisi için değil… bebek için de korkuyordu.”</span></p>

      <p class="calibre2"><span class="none4">Bebeği burada doğurmayacağım. Eğer o adam kendisinden bir çocuğum olduğunu fark ederse, daha da delirecek. Böyle olacağını biliyorum.</span></p>

      <p class="calibre2"><span class="none4">“O adam küçük bir çocuğa zarar veremez,” dedi annesi. “Bunu yapmak için hiçbir nedeni yok.”</span></p>

      <p class="calibre2"><span class="none4">“Eğer adam deliyse ve kötü ruhluysa, bir nedene gereksinim duymaz. Phimie onun bebeği öldüreceğine inanmıştı sanırım. Ve bu adamın kim olduğunu bilmediğimize göre, Phimie’nin içgüdülerine güvenmek zorundayız.”</span></p>

      <p class="calibre2"><span class="none4">“Eğer o adam öylesine canavarsa ve bebeği öğrenirse,” diye kaygılandı annesi, ” sen belki San Francisco’da bile güvencede olmayacaksın.”</span></p>

      <p class="calibre2"><span class="none4">“O bunu asla bilmeyecek. Bunu asla bilmeyeceğinden emin olmamız gerekir.”</span></p>

      <p class="calibre2"><span class="none4">Annesiyle babası susmuşlar, düşünüyorlardı.</span></p>

      <p class="calibre2"><span class="none4">Celestina, oturduğu çalışma masasının bir köşesinde duran, sosyal hizmetlinin ve ailesinin çerçeveli fotoğrafını eline aldı. Bir karı kocayla kızları ve oğulları. Dişlerine tel takılmış olan kız, utangaç bir biçimde gülümsüyordu. Oğlan ise afacan görünüşlüydü.</span></p>

      <p class="calibre2"><span class="none4">Celestina bu fotoğrafta sözcüklerin de ötesinde bir cesaret görmüştü. Bu düzensiz dünyada bir aile yaratmak bir inanç olduğu kadar, tüm olasılıklara karşı bir geleceğin varlığı konusunda tutuşulan bir bahis ve sevginin sürekliliğiydi; ayrıca insan yüreğiyle tüm felaketlere ve hatta zamana karşı bir zafer kazanılabilirdi.</span></p>

      <p class="calibre2"><span class="none4">“Grace,” dedi rahip, “sen ne yapmak istiyorsun?”</span></p>

      <p class="calibre2"><span class="none4">“Kendini zora koşuyorsun, Celie,” diye uyardı annesi.</span></p>

      <p class="calibre2"><span class="none4">“Biliyorum.”</span></p>

      <p class="calibre2"><span class="none4">“Hayatım, kardeşini seven birisi olmak güzel bir şey, ama bununla şehit olmak arasında dünya kadar fark var.”</span></p>

      <p class="calibre2"><span class="none4">“Ben Phimie’nin bebeğini kucağıma aldım, Anne. Onu kollarımda tuttum. O sırada hissettiğim şey yalnızca duygusallık değildi.”</span></p>

      <p class="calibre2"><span class="none4">“Kendinden çok emin görünüyorsun.”</span></p>

      <p class="calibre2"><span class="none4">“Celestina üç yaşından beri ne zaman kendinden emin olmadı ki?” diye sordu babası sevecenlikle.</span></p>

      <p class="calibre2"><span class="none4">“Ben bu bebeğin vasisi olmaya kararlıyım,” dedi Celestina, “onu güvencede tutmak için. Özel birisi o. Ama ben hiç de bencil bir şehit değilim. Bu düşünceyle bile içimde bir sevinç var. Korkuyorum tabii ki. Aman Tanrım, korkuyor muyum? Ama aynı zamanda seviniyorum.”</span></p>

      <p class="calibre2"><span class="none4">“Beynin ve yüreğinle mi?” diye sordu babası yine.</span></p>

      <p class="calibre2"><span class="none4">“Her ikisiyle de,” dedi Celestina.</span></p>

      <p class="calibre2"><span class="none4">“Benim ısrar ettiğim konu,” diye önerdi annesi, “sen bebek bakımını öğrenene dek, bu işin organize edilmesi için bizim sana yardımcı olmamız amacıyla, başlangıçta birkaç ay için buraya gelmen.” Ve sonuçta anlaşmışlardı. Hâlâ iskemlede oturmasına karşın, Celestina sanki derin bir çukurdan atlıyormuş gibi, eski yaşamından yeni yaşamına, geçmişten geleceğe geçtiğini hissediyordu.</span></p>

      <p class="calibre2"><span class="none4">Bir bebek yetiştirmek için hazırlıklı değilse de, bilmesi gerekenleri öğrenecekti.</span></p>

      <p class="calibre2"><span class="none4">Ataları köleliğe tahammül etmişler ve bu yükü nesiller boyu omuzlarında taşımışlardı, ama kendisi şimdi özgürdü. Bu çocuk için yapacağı fedakârlıklar, atalarının zorlu geçmişi düşünülecek olursa, fedakârlık adı altında nitelendirilemezdi bile. Onların yaşadıkları zorluklarla karşılaştırıldığında, bu kolay bir görevdi; ataları onun bu görevden kaçması için onca zorluğa katlanmamışlardı.</span></p>
    </div>

    <div class="s1">
      <p class="calibre2"><span class="none4">Bir onur ve aile kavramıydı bu. Bir yaşam tarzıydı ve herkes, öyle ya da böyle, ciddi bir zorunluluğun gölgesinde yaşam sürdürürdü. Ve ayrıca, kendisi, eğer o canavar baba bir gün Angel için gelirse, onunla başa çıkmaya hazırlıklı değildi. O adam gelecekti. Bunu biliyordu. Her şeyde olduğu gibi, yaşadıkları bu olaylarda da, Celestina White karmaşık ve gizemli bir örneğin varlığını sezinlemişti; bir ressam gözüyle bu örnek, babanın gelmesini gerektiren bir simetriydi. Şimdilik bu iğrenç adamla başa çıkmaya hazır değildi, ama o gelene dek, hazırlıklı olacaktı.</span></p><br class="calibre3" id="calibre_pb_28" />
    </div>
  </div>
</body>
</html>
