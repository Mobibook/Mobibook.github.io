<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="http://calibre-ebook.com" name="generator" />

  <title>unnamed</title>
  <meta content="User" name="author" />
  <meta content="2015-1-7" name="creation-time" />
  <meta content="2015-1-13" name="revision-time" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="s1">
      <p class="calibre2"> </p>
    </div>

    <div class="s1">
      <h1 class="calibre2"><span class="none5">Bölüm</span> <span class="none5">75</span></h1>

      <p class="calibre2"> </p>

      <p class="calibre2"> </p>

      <p class="calibre2"><span class="none4">SIMON Magusson tarafından sağlanan cömert ödeme karşılığında, rahat bir otelde üç odalık bir süit ayırtılmıştı. Bir oda Tom Vanadium için, bir oda da Celestina’yla Angel için.</span></p>

      <p class="calibre2"><span class="none4">Süitin üç geceliğine ayırtılması nedeniyle, Tom ancak geç saatlerde kendi odasında kalmayı ve birlikte paylaşılan oturma odasında daha fazla zaman geçirmeyi düşünüyordu.</span></p>

      <p class="calibre2"><span class="none4">Cumartesi sabahı saat on birde, St. Mary’den dönüp otele yerleşir yerleşmez, Celestina’nın, komşusu Rena Moller’dan kendisine göndermesini rica ettiği giysileri ve tuvalet eşyasını içeren bavulları getirecek olan SFPD görevlisini bekliyorlardı. Beklerken, üçü birlikte oturma odasındaki servis masasında geç bir kahvaltı da sayılabilecek erken bir öğle yemeği yediler.</span></p>

      <p class="calibre2"><span class="none4">Bundan sonraki iki gün de tüm yemeklerini süitte yiyeceklerdi. Cain büyük olasılıkla San Francisco’dan ayrılmıştı. Henüz kaçmamışsa bile, onu yakalamanın zor olduğu büyük bir kentti burası. Yine de, kendini bundan böyle bir koruyucu olarak gören Tom Vanadium’un, herhangi bir riske girmeye artık hiç tahammülü yoktu, çünkü benzersiz Bay Cain kendisinin bir benzersizlik ustası olduğunu kanıtlamıştı.</span></p>

      <p class="calibre2"><span class="none4">Tom bu katilin doğaüstü güçlere sahip olduğuna inanmıyordu. Enoch Cain her şeyi önceden gören ve bilen birisi değildi. Daha önce kendisinin de Celestina’ya söylediği gibi, kötülük ve aptallık birlikte yer alır ve bunun sonucunda kibir doğardı. Düşündüğünün yarısı kadar bile akıllı olmayan, doğruyla yanlışı birbirinden ayıramayan, pişmanlık duygusundan yoksun kibirli bir adam bazen öylesine şaşırtıcı bir umursamazlık içinde davranırdı ki, bu ona büyük bir güç sağlardı. Böyle bir insan her şeyi yapabilir, yalnızca deli birisinin aldırmayacağı riskleri göze alır ve rakipleri onun ne yapacağını önceden asla bilemezlerdi; böylece o da herkesi şaşırtan davranışlarda bulunurdu. Ayrıca, eğer hayvanlara özgü bir tür önsezi olan kurnazlığa da sahipse, insandan daha farklı bir yaratık olurdu. Sanki Enoch Cain şeytanın ta kendisiymiş gibi, sanki her sinek, her böcek ve her fare bu katile göz ve kulak sağlarmış gibi, sanki sıradan önlemler onu engelleyemezmiş gibi, sağduyusu Tom’a bir strateji uygulamasını söylemişti.</span></p>

      <p class="calibre2"><span class="none4">Dikkatle sürdürdüğü stratejinin yanı sıra Tom son zamanlarda suçluluk kavramı üzerinde de çok düşünmüştü; ama Cain’in suçluluğunu değil, kendisininkini. Ve Cain’in düşünde söz ettiği bir addan yararlanıp, bunu sürdürdüğü psikolojik savaşta kullanarak, sonuçta katilin Bartholomew takıntısının mimarı olmuştu veya mimarı değil de en azından bunun yardımcı çizimcisi miydi yoksa? Eğer Tom onu bu yola hiç itmemiş olsaydı, Cain Celestina’yla Angel’dan uzak durur muydu acaba?</span></p>

      <p class="calibre2"><span class="none4">Eş katili kötü bir adamdı ve kendisinin davranışlarını etkileyen güçler göz önüne alınmasa bile, şu ya da bu şekilde, kötülüğünü mutlaka sürdürecekti. Eğer Naomi’yi yangın kulesinde öldürmeseydi, eline bir fırsat geçtiğinde onu başka bir yerde öldürecekti. Eğer kurban Victoria olmasaydı, onun yerine başka bir kadın ölecekti. Eğer Cain, Bartholomew adlı birisinin kendisinin ölümüne neden olacağı şeklinde garip bir takıntıya kapılmasaydı, boş yüreğini onu yine Celestina’ya götürecek olan aynı derecede garip bir takıntıyla dolduracaktı ve bu takıntı Celestina’ya zarar vermese bile, başka birisine zarar verecekti.</span></p>

      <p class="calibre2"><span class="none4">Tom yalnızca iyi niyetle hareket etmemiş, ama aynı zamanda Tanrı’nın ona verdiği, kendisinin de yaşam boyu geliştirdiği zekâsını ve muhakeme gücünü kullanmıştı. Yalnızca iyi niyet, Cehennem’e giden yolu oluşturan kaldırım taşlarıydı; ama bu iyi niyet eğer kendisininki gibi deneyimli bir akılcılıkla birleşirse, kuşkulu ve önyargılı davranmayı sağlayabilirdi. Tom daha önceden saptanması gereken olayların eğer böyle yapılmazsa felaketle sonuçlanacaklarını biliyordu, ama bu olayları önceden saptayamadığımıza göre, bunlardan sorumlu tutulamayacağımızı düşünüyordu.</span></p>

      <p class="calibre2"><span class="none4">Koyu kremalı böğürtlen, üzümlü kurabiye ve tarçınlı tereyağından oluşan kahvaltının verdiği rahatlığa karşın, yine de bu konuyu uzun uzun irdeleyip durdu. Daha iyi dünyalarda yaşayan daha akıllı Tom Vanadiumlar, Enoch Cain’i mahkeme koridorlarında süründürmek için, bundan daha az acı verici olaylarla sonuçlanan taktikler seçerlerdi. Ama kendisi o Tom Vanadiumlardan biri değildi ki. Sakat kalan ve yaşam mücadelesi veren bu Tom’du yalnızca; ayrıca, daha iyi bir adam olduğunu kanıtlayacak başka bir yerde bu kadar rahat olamazdı.</span></p>

      <p class="calibre2"><span class="none4">Üzerine iki şişkin yastık konmuş olan bir iskemlede oturan Angel, arasında söğüş et ve salata olan üç katlı sandviçinden bir lokma kopardığı sırada, “Jambon nereden elde ediliyor?” diye sordu.</span></p>

      <p class="calibre2"><span class="none4">Uykusuz ve yoğun olaylarla dolu geçen geceden sonra kendini çok yorgun hisseden Celestina, “Sen bunun nereden elde edildiğini biliyorsun,” dedi esneyerek.</span></p>

      <p class="calibre2"><span class="none4">“Evet, ama bakalım o biliyor mu acaba!” diye açıkladı küçük kız.</span></p>

      <p class="calibre2"><span class="none4">Sakinleştiricinin etkisiyle hastaneden otele gelene dek uyumaya devam eden ve az önce uyanan Angel, masumiyetini hâlâ koruyan her çocuk gibi, eski neşesine hemen kavuşuvermişti. Wally’nin ne kadar ciddi bir durumda olduğunun farkında değildi tabii, ama Cain’in saldırısını annesinin yatağının izlerken çok korkmuş olsa bile, büyük bir sarsıntı geçirmiş gibi de görünmüyordu.</span></p>

      <p class="calibre2"><span class="none4">“Siz jambonun nereden elde edildiğini biliyor musunuz?” diye sordu Tom’a yine.</span></p>

      <p class="calibre2"><span class="none4">“Süpermarketten alını</span><span class="none4">yor,” dedi Tom.</span></p>

      <p class="calibre2"><span class="none4">“Supermarket nereden alıyor?”</span></p>

      <p class="calibre2"><span class="none4">“Çiftçilerden.”</span></p>

      <p class="calibre2"><span class="none4">“Çiftçiler nereden alıyorlar?”</span></p>

      <p class="calibre2"><span class="none4">“Onlar bunu jambon asmalarında yetiştiriyorlar:”</span></p>

      <p class="calibre2"><span class="none4">Küçük kız kıkırdadı. “Siz böyle olduğunu mu düşünüyorsunuz?”</span></p>

      <p class="calibre2"><span class="none4">“Ben oraları gördüm,” diye güvence verdi ona Tom. “Jambon asmalarıyla dolu bir tarladan daha güzel bir şeyi asla koklayamazsın, canım.”</span></p>

      <p class="calibre2"><span class="none4">“Saçma,” diye yanıtladı Angel.</span></p>

      <p class="calibre2"><span class="none4">“Pekâlâ, sen jambonun nereden elde edildiğini düşünüyorsun?”</span></p>

      <p class="calibre2"><span class="none4">“Domuzlardan!”</span></p>

      <p class="calibre2"><span class="none4">“Gerçekten mi? Gerçekten de böyle mi düşünüyorsun?” diye sordu Tom, o tekdüze olan ve bazen daha mükemmel olmasını istediği, ama söylediği her şeyi yavanlaştıran ses tonuyla. “Böylesine lezzetli bir yiyeceğin şişko, pis kokulu, kirli, homurtulu yaşlı bir domuzdan elde edilebileceğini mi düşünüyorsun?”</span></p>

      <p class="calibre2"><span class="none4">Kaşlarını çatan Angel, jambonun kaynağıyla ilgili olarak bildiği her şeyi yeniden değerlendirerek, parmaklarının arasında didiklediği küçük bir parça lezzetli eti incelemeye başladı.</span></p>

      <p class="calibre2"><span class="none4">“Jambonun domuzlardan elde edildiğini sana kim söyledi?” diye sordu Tom.</span></p>

      <p class="calibre2"><span class="none4">“Annem.”</span></p>

      <p class="calibre2"><span class="none4">“Aa. Tabii, annen asla yalan söylemez.”</span></p>

      <p class="calibre2"><span class="none4">“Evet,” dedi Angel, annesine kuşkuyla bakarak, “ama bazen şaka yapar.”</span></p>

      <p class="calibre2"><span class="none4">Celestina dalgın bir biçimde gülümsedi. Bir saat önce otele geldiklerinden beri, Spruce Hills’de olan annesiyle babasına şimdi mi telefon etmesi yoksa onlara artık bir nişanlısı olduğunu, bu nişanlının vurulduğunu ve neredeyse ölme tehlikesi geçirdiğini, ama durumunun kritikten ciddiye döndüğünü söylemek için öğleden sonrayı mı beklemesi konusunda karar vermeye çalışıyordu. Tom’a da açıkladığı gibi, Cain’le ilgili haberlerle onları yalnızca kaygılandırmakla kalmayacak, kendisinin iki kat yaşında beyaz bir adamla evleneceğini bildirerek, ikisini de hayli şaşırtacaktı. “Annemle babam önyargılı değildirler, ama uygun olan ve olmayan durumlar konusunda kesin düşünceleri olduğu da bir gerçek.” Bu durum White ailesine göre hiç uygun değildi. Ayrıca ölen bir Baptist dostları için cenaze hazırlıkları yapıyorlardı ve Celestina kişisel deneyimlerinden, onların yoğun bir gün geçireceklerini biliyordu. Ama yine de kahvaltısını didikleyip durduktan sonra, saat on biri on geçe onları aramaya karar verdi.</span></p>

      <p class="calibre2"><span class="none4">Ardından, kanepeye oturup telefonu kucağına koydu; numarayı çevirmek için cesaret toplamaya çalıştığı sırada, “Sizin yüzünüze ne oldu?” diye sordu Angel, Tom’a.</span></p>

      <p class="calibre2"><span class="none4">“Angel!” diye çıkıştı annesi odanın karşısından. “Saygısızlık bu.”</span></p>

      <p class="calibre2"><span class="none4">“Biliyorum. Ama sormadan nasıl öğrenebilirim?”</span></p>

      <p class="calibre2"><span class="none4">“Her şeyi öğrenmen gerekmez.”</span></p>

      <p class="calibre2"><span class="none4">“Gerekir,” diye karşı çıktı Angel.</span></p>

      <p class="calibre2"><span class="none4">“Beni bir gergedan ezdi,” diye açıkladı Tom.</span></p>

      <p class="calibre2"><span class="none4">Angel gözlerini kırpıştırarak ona baktı. “O büyük, çirkin hayvan mı?”</span></p>

      <p class="calibre2"><span class="none4">“Evet, öyle.”</span></p>

      <p class="calibre2"><span class="none4">“Kötü bakışlı gözleriyle, burnunun üstünde boynuz gibi bir şey olan hayvan mı yani?”</span></p>

      <p class="calibre2"><span class="none4">“Kesinlikle o hayvan.”</span></p>

      <p class="calibre2"><span class="none4">Angel yüzünü buruşturdu. “Ben gergedanuşları sevmem.”</span></p>

      <p class="calibre2"><span class="none4">“Ben de öyle.”</span></p>

      <p class="calibre2"><span class="none4">“Sizi neden ezdi?”</span></p>

      <p class="calibre2"><span class="none4">“Çünkü onun yoluna çıktım.”</span></p>

      <p class="calibre2"><span class="none4">“Neden onun yoluna çıktınız?”</span></p>

      <p class="calibre2"><span class="none4">“Çünkü etrafıma bakmadan caddenin karşı</span><span class="none4">sı</span><span class="none4">na geçiyordum.”</span></p>

      <p class="calibre2"><span class="none4">“Bana yalnız başıma caddeden geçmem için izin verilmiyor.”</span></p>

      <p class="calibre2"><span class="none4">“Şimdi bunun nedenini anladın mı?” diye sordu Tom.</span></p>

      <p class="calibre2"><span class="none4">“Üzülüyor musunuz?”</span></p>

      <p class="calibre2"><span class="none4">“Neden üzüleyim?”</span></p>

      <p class="calibre2"><span class="none4">“Yüzünüz inek tepmiş gibi görünüyor diye.”</span></p>

      <p class="calibre2"><span class="none4">“Aman Tanrım,” dedi Celestina kızgınlıkla.</span></p>

      <p class="calibre2"><span class="none4">“Sorun değil,” diye güvence verdi ona Tom. Ve ardından, “Hayır, üzülmüyorum,” dedi Angel’a. “Neden üzülmediğimi biliyor musun?”</span></p>

      <p class="calibre2"><span class="none4">“Neden?”</span></p>

      <p class="calibre2"><span class="none4">“Bunu görüyor musun?” Servis masasının üstündeki karabiberliği Angel’ın önüne koyan Tom, tuzluğu elinde gizledi.</span></p>

      <p class="calibre2"><span class="none4">“Karabiberlik,” dedi Angel.</span></p>

      <p class="calibre2"><span class="none4">“Ama bunun ben olduğumu varsayalım, tamam mı? İşte ben buradayım, sağıma ve soluma bakmadan kaldırımdan iniyorum…”</span></p>

      <p class="calibre2"><span class="none4">Tom, karabiberliği bu sanki dünya umurunda değilmişçesine yürüyen birisiymiş gibi, masa örtüsünün üstünde bir öne bir arkaya sallayarak hareket ettirdi.</span></p>

      <p class="calibre2"><span class="none4">“… ve paat! gergedan beni eziyor ve özür dilemek için bile durmuyor…”</span></p>

      <p class="calibre2"><span class="none4">Ardından, karabiberliği yan yatıran Tom, homurdanarak bunu yine düzgün bir şekilde masaya koydu.</span></p>

      <p class="calibre2"><span class="none4">“… ve caddede ayağa kalktığımda, giysilerimin berbat olduğunu görüyor, yüzümü de bu halde buluyorum.”</span></p>

      <p class="calibre2"><span class="none4">“Öyleyse dava açmalısınız.”</span></p>

      <p class="calibre2"><span class="none4">“Evet, açmalıyım,” diye ona katıldı Tom, “ama sorun şu…” Tam o sırada, avcunda gizlediği tuzluğu bir sihirbaz ustalığıyla ortaya çıkarıp bunu karabiberliğin yanına koydu. “Bu da benim.”</span></p>

      <p class="calibre2"><span class="none4">“Hayır, siz busunuz,” dedi Angel, bir parmağıyla karabiberliği tıklatarak.</span></p>

      <p class="calibre2"><span class="none4">“İşte bak, görüyor musun, yaptığımız tüm zor seçimlerle ilgili olan komik şey şu: Eğer biz gerçekten de büyük ve yanlış bir seçim yaparsak, yani eğer gerçekten korkunç bir yanlışlık yaparsak, doğru yolda ilerlememiz için bize başka bir şans daha tanınır. Ben sağıma ve soluma bakmadan kaldırımdan aptalca indiğim anda, her iki tarafa baktığım ve gergedanın geldiğini gördüğüm başka bir dünya yarattım. Ve böylece…”</span></p>

      <p class="calibre2"><span class="none4">Bir elinde tuzluğu diğerinde de karabiberliği tutan Tom, önce her ikisini biraz yan yatırdıktan sonra, bunları birbirlerine doğru paralel bir biçimde hareket ettirdi.</span></p>

      <p class="calibre2"><span class="none4">“… bu Tom’un şimdi gergedana benzer bir yüzü olmasına karşın, diğer Tom’un kendi dünyasında sıradan bir yüzü var. O zavallı Tom, yüzü öyle sıradan ki.”</span></p>

      <p class="calibre2"><span class="none4">Tuzluğu incelemek için öne doğru eğilen Angel, “Onun dünyası nerede?” diye sordu.</span></p>

      <p class="calibre2"><span class="none4">“Bizim dünyamızla birlikte, tam burada. Ama biz onu göremiyoruz.”</span></p>

      <p class="calibre2"><span class="none4">Angel odanın etrafına bakındı. “Alice Harikalar Ülkesinde”ki sürekli gülümseyen kedi gibi görünmez birisi mi o?”</span></p>

      <p class="calibre2"><span class="none4">“Onun tüm dünyası bizimki kadar gerçek, ama biz o dünyayı göremiyoruz ve o dünyadaki insanlar da bizi göremiyorlar. İyi bir yaşam sürmek ve doğru olanı yapmak için, bir sürü şansa sahip olduğumuz milyonlarca dünya var burada, tümü de aynı yerde.” Ama tabii Enoch Cain gibi insanlar, ancak iki kötülükten birini seçmenin dışında, doğrunun ve yanlışın arasında asla bir seçim yapamazlar ve kendileri için umutsuzlukla dolu onlarca dünya yaratırlarken, başkaları için de acı dolu bir o kadar dünya daha yaratmış olurlardı.</span></p>

      <p class="calibre2"><span class="none4">“İşte,” dedi Tom, “benim neden üzülmediğimi şimdi anladın mı?”</span></p>

      <p class="calibre2"><span class="none4">Angel bakışlarını tuzluktan Tom’un yüzüne çevirdikten ve bir süre bu yüzdeki yara izlerini inceledikten sonra, “Hayır,” diye yanıtladı.</span></p>

      <p class="calibre2"><span class="none4">“Ben üzülmüyorum,” dedi Tom, “çünkü bu dünyada yüzümün böyle olmasına karşın, başka bir dünyada bir ben daha olduğunu biliyorum… aslında, başka dünyalarda yüzü böyle olmayan daha bir sürü Tom Vanadium’un olduğunu yani… ben oralarda gayet iyiyim, teşekkür ederim.”</span></p>

      <p class="calibre2"><span class="none4">Onun söylediklerini bir kez daha düşünen küçük kız, “Ben üzülürdüm,” dedi. “Siz köpekleri sever misiniz?”</span></p>

      <p class="calibre2"><span class="none4">“Köpekleri kim sevmez?”</span></p>

      <p class="calibre2"><span class="none4">“Ben bir köpek yavrusu istiyorum. Sizin hiç köpek yavrunuz oldu mu?”</span></p>

      <p class="calibre2"><span class="none4">“Küçük bir çocukken.”</span></p>

      <p class="calibre2"><span class="none4">Hâlâ kanepede oturan Celestina, en sonunda annesiyle babasının Spruce Hills’deki telefonlarının numarasını çevirecek cesareti kendinde bulmuştu.</span></p>

      <p class="calibre2"><span class="none4">“Siz köpeklerin konuşabildiklerini düşünüyor musunuz?” diye sordu Angel.</span></p>

      <p class="calibre2"><span class="none4">“Biliyor musun,” dedi Tom, “bunu aslında hiç düşünmemiştim.”</span></p>

      <p class="calibre2"><span class="none4">“Ben televizyonda bir atın konuştuğunu gördüm.”</span></p>

      <p class="calibre2"><span class="none4">“Pekâlâ, eğer at konuşursa, köpek neden konuşmasın?”</span></p>

      <p class="calibre2"><span class="none4">“Ben de öyle düşünüyorum.”</span></p>

      <p class="calibre2"><span class="none4">Hat bağlandığında, Celestina, “Merhaba Anne, benim,” dedi.</span></p>

      <p class="calibre2"><span class="none4">“Kedilere ne dersiniz?” diye sordu Angel.</span></p>

      <p class="calibre2"><span class="none4">“Köpekler konuşursa, kediler neden konuşmasın?”</span></p>

      <p class="calibre2"><span class="none4">Celestina’nın sesinden kaygılandığı belliydi, “Orada neler oluyor, Anne?” diye sordu.</span></p>

      <p class="calibre2"><span class="none4">“Ben de öyle düşünüyorum,” dedi Angel.</span></p>

      <p class="calibre2"><span class="none4">Tom iskemleyi geri itip ayağa kalkarak, Celestina’nın yanına gitti.</span></p>

      <p class="calibre2"><span class="none4">Kanepeden fırlayan Celestina, “Anne, orada mısın,” diye sorduktan sonra, Tom’a doğru döndü; yüzü bembeyazdı.</span></p>

      <p class="calibre2"><span class="none4">“Ben konuşan bir köpek istiyorum,” dedi Angel.</span></p>

      <p class="calibre2"><span class="none4">Tom, Celestina’ya doğru uzandığı sırada, “Ateş ediliyor,” dedi genç kadın. “Silah sesleri var.” Celestina bir eliyle almacı tutuyor ve diğer eliyle de, sanki bu uyanmak istediği bir kâbusmuş gibi, saçlarını çekiştiriyordu. “O adam Oregon’da.”</span></p>
    </div>

    <div class="s1">
      <p class="calibre2"><span class="none4">Eşsiz Bay Cain. Şaşırtıcı sihirbaz. Benzersizlik ustası.</span></p><br class="calibre3" id="calibre_pb_78" />
    </div>
  </div>
</body>
</html>
