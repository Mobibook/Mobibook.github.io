<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="http://calibre-ebook.com" name="generator" />

  <title>unnamed</title>
  <meta content="User" name="author" />
  <meta content="2015-1-7" name="creation-time" />
  <meta content="2015-1-13" name="revision-time" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="s1">
      <p class="calibre2"> </p>
    </div>

    <div class="s1">
      <h1 class="calibre2"><span class="none5">Bölüm</span> <span class="none5">66</span></h1>

      <p class="calibre2"> </p>

      <p class="calibre2"> </p>

      <p class="calibre2"><span class="none4">SANAT anlayışından yoksun onlarca insanın arasında, onlara uygun bu kasvetli mekânda dolaşan Junior Cain, görüntüsü iğrenç olan, ama insanı rahatlatan bir tek… yalnızca bir tek!… tablo aramasına, gerçek sanatın ve bunun yarattığı üzüntüyle iğrençliğin o berbat, duygusal özlemine kapılmasına ve bu duygu karmaşasını biraz olsun yansıtan bir tabloya rastlasa ondan kesinlikle etkilenecek olmasına karşın, etrafta sadece neşe ve umut temalarının işlendiği tablolarla, bunlardan ikram edilen kanepelere, kanepelerden soğuk ocak gecesine dek her şeyi beğenir görünen insanların bulunduğunu görüyor ve belki de son on yıldır nükleer imhanın kaçınılmazlığını bir gün olsun bile düşünmeyen, üstün entelektüeller olamayacak kadar fazla gülümseyen bunca kişinin arasında kendini daha da yalnız ve Gaza’da zincirlenmiş kör Samson’dan bile daha fazla tehdit altındaymış gibi hissediyordu.</span></p>

      <p class="calibre2"><span class="none4">Galeriye girmeyi amaçlamamıştı aslında. Tıpkı onunki gibi, sabah başına gelen kötü olayı anımsamayacak kadar değişken bir bilince sahip birisinin dışında, sıradan bir gezintiye çıkan hiç kimse bu sergiyi gezmeyi düşünmezdi; gerçi içeriye girse bile, kolayca tanınacak ya da anımsanacak birisi değildi. Ama yine de, eğer Celestina White’ın küçük Bartholomew’u ve belki de ressamın kendisi daha sonra öldürüldüğünde, resepsiyona katılan birisi olarak tanımlanma riskini üstlenmek akılsızca gibi görünmüştü ona. Paranoya içinde olmaya alışık polisler, bu olayla diğer cinayetlerin arasındaki bir bağlantıdan kuşkulanabilirler ve böyle bir durum da onların her konuğu bulup sorgulamalarına yol açardı. Ayrıca, kendisi Galeri Greenbaum’un müşteri listesinde yer almadığı gibi, bu sergiye katılmak için davetiyesi de yoktu. Onun resepsiyonlara katıldığı lüks galerilerde, davetiyesiz hiç kimse içeriye giremezdi. Ve elinizde gerçek bir davetiye olsa bile, eğer saygınlık testini geçmezseniz içeriye girmenize karşı çıkılırdı. Saygınlık kriteri en gözde dans kulüpleri için uygulanan yöntemin aynısıydı ve aslında en yenilikçi galerilerin kapılarını kontrol eden fedailer de bu kulüplerde çalışan kişilerdi.</span></p>

      <p class="calibre2"><span class="none4">Galeri Greenbaum’un kapısı aniden açıldığı ve bir görevli onu içeriye davet ettiği sırada, Junior büyük vitrinin önünde dolaşıp duruyor ve Celestina White’ın oradan geçen yayalar tarafından hayranlıkla izlenen iki tablosunu inceliyordu. Galeriye girmek için ne davetiye ne de saygınlık testi gerekmişti; kapıda bir tek fedai bile yoktu. Böylesine kolay bir ulaşım, bu serginin gerçek sanatla ilgisi olmadığının bir kanıtıydı.</span></p>

      <p class="calibre2"><span class="none4">Tedbiri elden bırakan Junior, tıpkı operasever bir entelektüelin on yılda bir halk müziği konserine gitmesi gibi, aynı amaçla içeri girdi: Kendi zevkinin üstünlüğünü doğrulamak ve kültür yoksunu bu insanların müziğiyle eğlenmek için. Bazıları buna gecekondu mahallesinde dolaşmak diyebilirlerdi.</span></p>

      <p class="calibre2"><span class="none4">İlgi odağı olan Celestina White’ın çevresi sürekli olarak insanlarla doluydu; şampanyaları yuvarlayıp kanepeleri tıkman ve daha az paraları olsa, ancak kadife kumaş üzerine yapılan tabloları satın alabilecek zevkte insanlarla. Ama adil olmak gerekirse, Celestina o sıra dışı güzelliğiyle, gerçek ressamların bulunduğu bir toplulukta bile ilgi odağı olabilirdi. Junior’ın bu genç kadını iyice tanımadan ve onu da öldürmeden, Seraphim’in piç oğluna ulaşma şansı pek yoktu; ama eğer şansı yaver gider de Bartholomew’u haklayabilirse, Celestina bunu kimin yaptığını anlamadan, onun da kız kardeşi kadar çapkın olup olmadığını ve kendisine gönül arkadaşlığı yapıp yapmayacağını keşfetmek için bir fırsat yakalayabilirdi.</span></p>

      <p class="calibre2"><span class="none4">Sergiyi bir kez daha turladıktan sonra, nefretten titrediğini belli etmemeye çalışarak, Celestina White’i duyabileceği, ama onu özel bir ilgiyle dinliyormuş gibi görünmeyeceği bir yere ilerleyip, genç kadına doğru yaklaştı.</span></p>

      <p class="calibre2"><span class="none4">Ardından, onun serginin adı konusunda yaptığı açıklamayı duydu; bu ad, üç yıldan fazla bir süre önce ülke çapında yayımlanan haftalık bir radyo programında babasının verdiği bir vaazdan esinlenilerek konulmuştu. Dini bir program değildi bu aslında, yaşamın anlamını araştırmayla ilgiliydi ve genellikle çağdaş filozoflarla yapılan söyleşilerin yer aldığı, onların konuşmalarından kesitler sunulan bir programdı, ama din adamları da ara sıra buna katılırdı. Celestina’nın babasının vaazı, yirmi yıldır süre gelen bu programda dinleyicilerin şimdiye dek olmadığı kadar büyük beğenisini kazanmış ve üç hafta sonra da, yoğun istek üzerine bir kez daha yayımlanmıştı.</span></p>

      <p class="calibre2"><span class="none4">Serginin adını galerinin broşüründe ilk gördüğü zaman bunun oluşturduğu çağrışımı anımsayan Junior, teybe kaydedilen ilk müsvedde şeklindeki vaazın, kendisinin Seraphim’le yaşadığı arzu dolu geceye eşlik eden o “garip” müzik olduğundan emindi şimdi. Radyo dinleyicilerini derinden etkileyen bu vaazın yalnızca ana temasını değil, bunun bir tek sözcüğünü bile anımsamıyordu, ama onun duygusuz ya da felsefi yorumlardan etkilenmeyen birisi olduğu anlamına gelmezdi bu. Seraphim’in genç bedeninin erotik güzelliğine kendini öylesine kaptırmıştı ki, eğer o sırada, Zedd’in kendisi yatağın kenarında otursa ve o her zamanki parlak zekâsıyla manevi kavramlarla ilgili konuları tartışsa, bunların da bir tek sözcüğünü anımsamazdı.</span></p>

      <p class="calibre2"><span class="none4">Rahip White’ın gelişigüzel vaazları, büyük olasılıkla tıpkı kızının tabloları gibi, vıcık vıcık duygusallık ve mantıksız bir iyimserlik içerdiğinden radyo programının adını öğrenmek ya da bu vaazın bir metnini istemek amacıyla oraya bir mektup yazmak için hiç acelesi yoktu.</span></p>

      <p class="calibre2"><span class="none4">Konuklardan birinin rahibin kızın</span><span class="none4">a Bartholomew’un adını belirttiğini yarı duyduğu sırada, kanepelerin nerede servis yapıldığını araştırmaya gitmek üzereydi. Kulağına yalnızca bu ad çarpmış ve diğer konuşmaları duymamıştı.</span></p>

      <p class="calibre2"><span class="none4">“Aa, evet, her gün,” diye yanıtladı Celestina, “Bartholomew’dan esinlenerek ürettiğim bir dizi eserimin üzerinde çalışıyorum şu sıralarda.”</span></p>

      <p class="calibre2"><span class="none4">Sözü edilen eserlerin, piç oğlanın iç bayıltacak kadar duygusal tabloları olduğundan hiç kuşku yoktu; inanılmaz derecede büyük, duru bakışlı gözleriyle, kedi ve köpek yavrularıyla birlikte şirin bir biçimde poz veren çocuğun bu resimleri, galeri duvarlarını süslemek yerine ucuz takvimlere basılmak için daha uygun olmalıydı ve bunlar şeker hastalarının sağlığını bozacak kadar tehlikeliydiler herhalde… insanının içini bayılttıklarına göre. Ama Junior yine de, Bartholomew adını duyduğu ve Celestina’nın söz ettiği oğlanın Bartholomewların Bartholomew’u olan, anımsayamadığı düşündeki baş belası varlık, servetini ve geleceğini tehdit eden ve yok edilmesi gereken çocuk olduğunu anladığı zaman, heyecana kapılmışta.</span></p>

      <p class="calibre2"><span class="none4">Konuşmaları daha iyi duymak için o tarafa doğru yaklaşırken, kendisine bakıp duran birisini fark etti. Ve kendisi de başını kaldırıp, kış günü açlık çeken bir kargadan bile daha zayıf görünen, otuzlu yaşlarda bir adamın arık yüzüne ve onun kuşlar gibi keskin bakışlı gözlerine baktı.</span></p>

      <p class="calibre2"><span class="none4">Etraftaki konuklarla birlikte, adamla aralarında bir buçuk metrelik bir mesafe vardı. Ama onunla burada yalnız olsalar ve aralarında bir adımlık mesafe de olsa, bu yabancının bakışı Junior’ı bundan daha az rahatsız edemezdi. Daha da paniklediği sırada, onun yabancı birisi olmadığını fark etti. Bu yüz ona tanıdık görünüyor ve adamın kim olduğunu tam anımsayamamakla birlikte, kendisini daha önce de huzursuz bir ortamda görmüş olduğu duygusuna kapılıyordu.</span></p>

      <p class="calibre2"><span class="none4">Kuşa benzer başını sinirli bir tikle hareket ettiren ve dikkatli bakışlarını Junior’dan ayıran adam, gevezelik eden kalabalığa karışarak, bir tombul martı sürüsünün arasında ilerleyen narin bir kum çulluğu gibi, gözden kayboldu. Ama tam arkasını dönerken, Junior onun London Fog yağmurluğunun altına ne giydiğini görmüştü. Yağmurluğun Mapalarının arasından uçları yukarı kalkık sivri yakalı beyaz bir gömlek, siyah bir papyon ve bir smokininkine benzeyen siyah saten klâpalar görünüyordu.</span></p>

      <p class="calibre2"><span class="none4">Junior’ın belleğinde hayalet bir piyanonun tuşlarından yayılan bir nağme yankılandı: “Bana Bakacak Birisi.” Şahin gözlü adam, Junior’ın San Francisco’da geçirdiği ilk gece ve sonra iki kez daha akşam yemeği yemiş olduğu, o şık otel salonundaki piyanistti.</span></p>

      <p class="calibre2"><span class="none4">Birbirleriyle hiç konuşmadıkları ve kendisinin son üç yıldır o bar salonuna giden binlerce müşteriden yalnızca biri olmasına karşın, garip ve hatta sıra dışı görünmekle birlikte, müzisyenin onu tanıdığı belliydi.</span></p>

      <p class="calibre2"><span class="none4">İşin daha da garibi, birbirlerine tümüyle yabancı olmaları gerekirken, piyanist onu yoğun bir ilgiyle izlemişti. Ve böyle yaparken yakalanınca, şaşırarak hemen oradan uzaklaşmış ve daha fazla bir iletişim kurmaktan kaçınmıştı.</span></p>

      <p class="calibre2"><span class="none4">Junior bu sergide herhangi birisi tarafından tanınacağını hiç düşünmemişti. İlk planına sadık kalıp, galeriyi arabasını park ettiği yerden izlemediği için pişmandı şimdi.</span></p>

      <p class="calibre2"><span class="none4">Müzisyenin bu davranışının bir açıklaması olmalıydı. Kalabalığın arasına karışan Junior, az sonra adamı, gerçek sanat uzmanı olan birisinin bunu parça parça kesme isteğine karşı koyamayacağı kadar berbat güzellikteki bir tablonun karşısında gördü.</span></p>

      <p class="calibre2"><span class="none4">“Müziğinizin hayranıyım ben,” dedi Junior.</span></p>

      <p class="calibre2"><span class="none4">Aniden ürken piyanist, ona bakmak için arkasına döndü ve ardından, kendi kişisel mekânı sanki derinden istilâ edilmiş gibi, bir adım geriledi. “Aa, öyle mi, teşekkürler, çok naziksiniz. İşimi çok seviyorum, anlarsınız ya, öylesine eğlenceli ki, buna iş demek doğru olmaz. Ben altı yaşından beri piyano çalarım, ama ders almak zorunda kaldığı için yakınan o çocuklardan biri olmadım asla. Yine de bu işten yeterince para kazandığım söylenemez.”</span></p>

      <p class="calibre2"><span class="none4">Bu geveze ya her zaman böylesine kafa ütülüyordu ya da Junior özellikle böyle bir kuşkuya kapılmıştı.</span></p>

      <p class="calibre2"><span class="none4">Müzisyene doğru bir adım daha atıp onu sıkıştırarak, “Sergi hakkında ne düşünüyorsunuz?” diye sordu.</span></p>

      <p class="calibre2"><span class="none4">Doğal davranmaya çalışan, ama güvenini yitirdiği belli olan kalem gibi ince adam, yine bir adım geriledi. “Tablolar güzel, harika, çok etkilendim. Ressamın bir arkadaşıyım ben, anlarsınız ya. Benim kiracılarımdan biriydi o, üniversitenin ilk yıllarına devam ederken, ben onun ev sahibiydim, toyluk dönemi günlerinde, bebekten önce, stüdyo olarak da kullandığı o güzel küçük dairede oturduğu sıralarda. Hoş bir kızdır, onun ünlü birisi olacağından daima emindim, ilk eserlerini ürettiği zamanlarda bile belliydi bu. Benim dört kez sahne almam gerekiyor her akşam, bu gece bir arkadaşım iki kez benim yerime çıkacak; buraya gelmek zorundaydım, çünkü bunu kaçıramazdım.”</span></p>

      <p class="calibre2"><span class="none4">Kötü haber. Başka bir konuk tarafından daha tanınmak Junior’ı cinayetle bağlantısı olduğu konusunda ileride tehlikeye sokardı; Celestina White’ın kişisel bir yakın arkadaşı tarafından</span> <span class="none4">tanınmış olmak ise bundan da köt</span><span class="none4">üydü. Piyanistin salonun karşısından ona neden öyle dikkatli baktığı şimdi anlaşılıyordu.</span></p>

      <p class="calibre2"><span class="none4">Adama doğru ilerleyerek onu biraz daha sıkıştıran Junior, “Otelin bar salonuna pek uğramadığım için, beni tanımanıza şaşırdım,” dedi.</span></p>

      <p class="calibre2"><span class="none4">Müzisyenin ikna yeteneği hiç yoktu anlaşılan. Bir tavuğunkilere benzer fıldır fıldır gözleriyle önce en yakın tabloya, sonra diğer konuklara ve döşemeye, ardından da Junior’dan başka her yere baktığı sırada, sol yanağında bir sinir seğirdi. “Şey, ben insan yüzlerini anımsama konusunda çok iyiyimdir, anlarsınız ya, yüzleri hiç unutmam, nedendir bilmem, Tanrı bilir bunu, ama belleğim başka şeylere kapalıdır.”</span></p>

      <p class="calibre2"><span class="none4">Elini uzatan ve piyanisti yakından izleyen Junior, “Benim adım Richard Gammoner,” dedi.</span></p>

      <p class="calibre2"><span class="none4">Müzisyen şaşkınlıktan faltaşı gibi açılan gözleriyle bir an ona baktı. Gammoner’ın sahte bir ad olduğunu biliyordu anlaşılan. Onun gerçek kimliğinin farkındaydı demek.</span></p>

      <p class="calibre2"><span class="none4">“Sizin adınızı otelin bar salonundaki afişten anımsamam gerekir,” dedi Junior, “ama siz yüzler konusunda ne kadar iyiyseniz, ben de adlar</span> <span class="none4">konusunda o kadar köt</span><span class="none4">üyüm.”</span></p>

      <p class="calibre2"><span class="none4">Bir an duraksayan fildişi suratlı tikçi, onunla el sıkıştı. “Ben… aa. Ben de Ned Gnathic. Herkes bana Neddy der.”</span></p>

      <p class="calibre2"><span class="none4">Neddy iki kısa hareketli, çabucak geçiştirilen bir tokalaşmayı yeğliyordu belli ki, ama Junior tokalaşma bittikten sonra da onun elini tutmaya devam etti. Müzisyenin parmak boğumlarını ezmiyor, böyle kaba bir davranışta bulunmuyor, yine de bu eli nazik bir biçimde, ama sımsıkı tutuyordu. Amacı adamı şaşırtmak ve sonra da heyecanlandırmaktı; kişisel mekânında sıkıştırılmaktan ötürü gösterdiği belirgin hoşnutsuzlukla avantaj sağlayarak Neddy’yi konuşturmak ve salonun karşısından kendisine neden öyle dikkatli bakmış olduğunu ona söyletmek niyetindeydi.</span></p>

      <p class="calibre2"><span class="none4">“Ben de piyano çalmayı öğrenmek istemişimdir daima,” diye belirtti, “ama anladığım kadarıyla, buna daha genç yaşta başlamak gerekiyor aslında.”</span></p>

      <p class="calibre2"><span class="none4">“Aa, hayır, hiçbir zaman geç değildir.”</span></p>

      <p class="calibre2"><span class="none4">Tokalaşma bittiğinde buna neşeyle devam eden Junior’ın davranışı karşısında şaşırdığı belli olan vıdı vıdıcı Neddy, ne elini çekmek gibi kaba bir harekette bulunmak ne de en ufak bir olay yaratmak istiyordu, ama gülümseyen ve hayli sosyal davranırmış gibi görünen Junior ise, onun elini bir türlü bırakmıyordu. Neddy, eli Junior’ın elinde öylece bekleyip durdu; daha önce piyanonun tuşları kadar beyaz olan yüzünü şimdi yakasındaki kırmızı güle pek uyum sağlamayan hafif bir pembelik kaplamıştı.</span></p>

      <p class="calibre2"><span class="none4">“Siz ders veriyor musunuz?” diye sordu Junior.</span></p>

      <p class="calibre2"><span class="none4">“Ben mi, aa, şey, vermiyorum aslında.”</span></p>

      <p class="calibre2"><span class="none4">“Para önemli değil. İstediğiniz ücreti karşılayabilirim. Ayrıca, çalışkan bir öğrenci olurum.”</span></p>

      <p class="calibre2"><span class="none4">“Öyle olacağınızdan eminim, evet, ama korkarım benim öğretecek sabrım yok, sanatçıyım ben, öğretmen değilim. Yine de, size iyi bir öğretmenin adını verebilirim.”</span></p>

      <p class="calibre2"><span class="none4">Neddy’nin yüzü şimdi hayli pembeleşmişse de, Junior onun elini hâlâ bırakmamış ve adamı sıkıştırmaya devam ettiği sırada, yüzünü müzisyeninkine biraz daha yaklaştırmıştı. “Eğer bana bir öğretmen önerirseniz, emin ellerde olacağımdan hiç kuşkum yok, ama ben yine de sizden ders almak istiyorum, Neddy. Bunu aslında bir kez daha düşünmenizi…”</span></p>

      <p class="calibre2"><span class="none4">Sabrı tükenen piyanist, elini Junior’ın elinden çekti. Ardından, ilgi odağı olduklarından emin bir halde, sinirli sinirli çevresine bakındı, ama tabii resepsiyona katılan konuklar ya o saçma sapan konuşmalarına dalmışlar ya da kendilerini aşırı duygusal tablolara kaptırmışlardı; hiç kimse bu sessiz dramın farkında değildi.</span></p>

      <p class="calibre2"><span class="none4">Yüzü öfkeden kıpkırmızı olan ve neredeyse fısıltıyla konuşan Neddy, “Üzgünüm, ama siz beni tamamen yanlış anladınız,” dedi. “Ben Renee ve sizin gibi değilim.”</span></p>

      <p class="calibre2"><span class="none4">Junior bir an Renee’nin kim olduğunu anlayamamıştı. İsteksizce geçmişi düşündükten sonra, o acı anıyı anımsadı: Chanel tayyörlü muhteşem travestiyi, büyük servet sahibi mirasçı adamı ya da kadını.</span></p>

      <p class="calibre2"><span class="none4">“Ben bunun yanlış oluşuyla ilgili bir şey söylemiyorum, anlarsınız ya,” diye fısıldadı Neddy öfkeyle, yine de sanki onun gönlünü alırcasına, “ama ben eşcinsel değilim ve size piyano ya da başka bir şey öğretmek beni hiç ilgilendirmiyor. Ayrıca, Renee’nin sizin hakkınızda anlattığı öykülerden sonra, onun arkadaşlarından birinin size yaklaşacağını neden düşündüğünüzü… hayal bile edemiyorum Sizin yardıma gereksiniminiz var. Renee neyse odur, ama kötü bir insan değildir, cömert ve tatlı birisidir. Dövülmeyi, hakarete uğramayı… ve ona yaptığınız o korkunç şeylerin hiçbirisini hak etmez. Özür dilerim.”</span></p>

      <p class="calibre2"><span class="none4">Kendince haklı bir öfkeye kapılan Neddy, London Fog yağmurluğunu savurarak, Junior’a arkasını döndü ve bir şeyler atıştırarak çene çalan kalabalığa karıştı.</span></p>

      <p class="calibre2"><span class="none4">Sanki yüz kızarması bir virüsle bulaşırmış gibi, Junior’ın yüzüne de piyanistinkine benzer bir kırmızılık yayılmıştı.</span></p>

      <p class="calibre2"><span class="none4">Renee Vivi otelde yaşadığına göre, kişisel seçimleri için kokteyl salonunu kullanıyordu herhalde. Ve doğal olarak, bu salonda çalışanlar onu tanıyor, kendisiyle dost oluyorlardı. Zengin mirasçıya lüks dairesinde eşlik eden her adamı anımsamaları da olağandı. Ama işin kötüsü, Renee denen bu kin dolu kötü niyetli kahpe dölü, Neddy’le, barmenle veya kendisini dinleyen herhangi birisiyle paylaştığı uygun bir gecede, onunla ilgili iğrenç öyküler uydurmuştu. Salon görevlileri Junior’ın tehlikeli bir sadist olduğuna inanıyorlardı şimdi. Renee, onu vücut salgılarına karşı dejenere bir ilgi göstermekten cinsel organının bozuk olmasına kadar bir sürü şeyle suçlayarak, daha başka korkunç öyküler de uydurmuştu hiç kuşkusuz.</span></p>

      <p class="calibre2"><span class="none4">Harika. Aa, mükemmel. Ve böylece, Celestina’nın bir arkadaşı olan Neddy, kötü bir sadist olmakla ün yapan Junior’ın, bu resepsiyona sahte bir adla katıldığını biliyordu demek ve eğer Junior dünyanın en aşağılık insanları ve hatta ergin bir çift cinsiyetlinin manyak, değişime uğramış çocuğu tarafından bile sakınılacak birisiymiş gibi, gerçekten de böylesine aşırı zevk düşkünü adi bir cinsel sapık olarak düşünülüyorsa, o zaman bir cinayet işlediği de düşünülebilirdi.</span></p>

      <p class="calibre2"><span class="none4">Bartholomew’un ve… veya Celestina’nın ölümünü duyan Neddy, on iki belki de on dört saniye içinde polise telefon edecek ve onları kendisine yöneltecekti.</span></p>

      <p class="calibre2"><span class="none4">Göze batmamaya çalışan Junior, büyük ön salonun karşı tarafına giden müzisyeni izledi, ama saçma sapan konuşup duran burjuva takımını kendisine siper alıp onların etrafından dolaşarak.</span></p>

      <p class="calibre2"><span class="none4">Neddy akasına bakmaya bile tenezzül etmiyordu. En sonunda, spor ceketinin yakasındaki isimlikten galeri görevlisi olduğunu tahmin ettiği genç bir adamı durdurduktan sonra, ikisi baş başa verip konuşmaya başladılar ve ardından, kavisli bir girişten geçen müzisyen, ikinci bir sergi salonuna girdi.</span></p>

      <p class="calibre2"><span class="none4">Neddy’nin neler söylediğini merak eden</span> <span class="none4">Junior, galeri görevlisinin yanın</span><span class="none4">a yaklaştı. “Affedersiniz, uzun süredir bu kalabalıkta arkadaşımı arıyordum, sonra sizinle konuştuğunu gördüm… London Fog yağmurluklu, smokinli bey… ve şimdi onu yine kaybettim. Size buradan ayrılacağını söylemedi, değil mi? Beni arabasıyla eve o götürecekti de.”</span></p>

      <p class="calibre2"><span class="none4">Sanat yoksunu hindi beyinli onlarca insanın çıkardığı glugluların arasında, duyulması için sesini yükselten genç adam, “Hayır, efendim,” dedi. “O bey bana erkekler tuvaletinin nerede olduğunu sordu yalnızca.”</span></p>

      <p class="calibre2"><span class="none4">“Peki, tuvalet nerede?”</span></p>

      <p class="calibre2"><span class="none4">“İkinci salonun arkasında, solda bir koridor var. Tuvaletler bunun sonunda, büroların ilerisinde.”</span></p>

      <p class="calibre2"><span class="none4">Junior üç büroyu geçip erkekler tuvaletini bulana dek, Neddy burasını işgal etmişti bile. Kapının kilitli olması, tuvaletin tek kişilik oluşu anlamına geliyordu.</span></p>

      <p class="calibre2"><span class="none4">Junior kapının kasasına dayandı.</span></p>

      <p class="calibre2"><span class="none4">Koridorda kimse yoktu. Sonra, büroların birinden bir kadın çıktı ve ona bakmadan salona doğru yürüdü.</span></p>

      <p class="calibre2"><span class="none4">9 mm’lik tabanca, Junior’ın deri paltosunun altında, omuzluk kılıfın içinde duruyordu. Ama susturucu tabancaya takılı değildi; paltonun iç ceplerinden birindeydi bu. Sol tarafında rahat duramayacak kadar uzun olan namlu, susturucu buna takıldığında kılıfın dışına taşacaktı herhalde.</span></p>

      <p class="calibre2"><span class="none4">Susturucuyu burada, kendisinin görülebileceği bir yer olan koridorda silaha takarak riske atılmak istemiyordu. Ayrıca Neddy’nin kanıyla lekelenecek giysileri sorun yaratabilirdi. Olay sonrası durum hem iğrençti ve hem de hayli suç unsuru taşıyordu. Aynı nedenden ötürü, bıçak kullanmaktan da kaçınıyordu.</span></p>

      <p class="calibre2"><span class="none4">Tuvaletin sifonu çekildi.</span></p>

      <p class="calibre2"><span class="none4">Son iki gündür, Junior sadece tüketilmesi gerekli yiyecekleri yemiş ve bugün akşamüstü de yeterli dozda sakinleştirici almıştı.</span></p>

      <p class="calibre2"><span class="none4">Kapının arkasından, lavaboda akan suyun sesi duyuldu. Neddy ellerini yıkıyordu.</span></p>

      <p class="calibre2"><span class="none4">Kapının menteşeleri dışta değildi. Kapı içeriye doğru açılıyordu.</span></p>

      <p class="calibre2"><span class="none4">Suyun kapanmasının ardından, Junior kâğıt havluluğun gıcırtısını duydu.</span></p>

      <p class="calibre2"><span class="none4">Koridorda kimse yoktu.</span></p>

      <p class="calibre2"><span class="none4">Zamanlama çok önemliydi.</span></p>

      <p class="calibre2"><span class="none4">Az önceki gibi kapı kasasına dayanmıyordu artık. İki eliyle kapıya yaslandı. Ve kilidin açılırken çıkardığı sesi duyduğunda, hızla tuvalete girdi.</span></p>

      <p class="calibre2"><span class="none4">Hışırdayan yağmurluğu bacaklarına dolanan Neddy, bir anda tökezleyip dengesini kaybetmiş ve çok da korkmuştu.</span></p>

      <p class="calibre2"><span class="none4">Bağırmasına fırsat kalmadan, piyanisti tuvaletle lavabonun arasına sıkıştıran Junior, onu neredeyse soluksuz kalacak ve rezervuardaki tüm suyun çalkalandığı duyulabilecek kadar sert bir biçimde duvara çarptı.</span></p>

      <p class="calibre2"><span class="none4">Arkalarındaki kapı bu arada otomatik olarak kapanmıştı, ama kilit devreye girmediği için, her an içeriye birisi girebilirdi.</span></p>

      <p class="calibre2"><span class="none4">Neddy müzik yeteneğinin tümüne sahipti, ama Junior da güçlü kaslara. Duvara mıhlanan ve boğazı Junior’ın hain ellerinde olan Neddy’nin, klavyede eller notalar üzerinde kaydırılarak çalınan bir müzik parçasını icra edebilmesi için bir mucizeye gereksinimi vardı.</span></p>

      <p class="calibre2"><span class="none4">Güvercinler kadar beyaz elleri, sanki yağmurluğunun yenlerinden kaçmaya çalışır gibi kanat çırparak, sanki o bir müzisyen değil de bir sihirbazmış gibi, havaya doğru uçtu.</span></p>

      <p class="calibre2"><span class="none4">Boğma eylemini acımasızca sürdüren Junior, onun bakışlarıyla karşılaşmamak için başını yana çevirdikten sonra, Neddy’nin apış arasını tekmeleyerek, onun son çırpınışlarını da yok etti.</span></p>

      <p class="calibre2"><span class="none4">Ölmek üzere olan güvercin eller, Junior’ın kollarından aşağıya doğru kanat çırparak onun deri paltosunu çekiştirdi ve en sonunda Neddy’nin iki yanında can verdi.</span></p>

      <p class="calibre2"><span class="none4">Ardından, keskin bakışları sönükleşti ve pembe dili, yarısı yenmiş bir solucan gibi, ağzından dışarı sarktı.</span></p>

      <p class="calibre2"><span class="none4">Junior, duvardan aşağıya kayan Neddy’yi bıraktıktan sonra, kapıyı kilitlemeye gitti. Sürgüye uzandığı sırada, kapının ardına dek açılacağını ve mezarından kalkan ölü Vanadium’u karşısında göreceğini düşündü aniden. Hayalet görünürlerde yoktu tabii, ama bu karmaşanın ortasında böylesine olağanüstü bir karşılaşmanın yalnızca düşüncesiyle bile sarsılmıştı.</span></p>

      <p class="calibre2"><span class="none4">Kapıdan lavaboya kadar olan mesafede paltosunun cebindeki plastik ilaç şişesini sinir içinde ararken, kendisini sakinleştirmeye çalıştı. Yavaş derin soluklar. Olan oldu. Gelecekte yaşa sen. Hareket geç, tepki verme. Odaklan. Olayın parlak yanına bak. Ama henüz ne kusmayı ne de doku harabiyetini önleyici bir ilaç almıştı, çünkü maksimum korunmayı sağlamak için, bu tür ilaçları ancak şiddetli durumlar ortaya çıktığında kullanmak istiyordu. Yani bunu Celestina’yı galeriden eve dek izledikten ve Bartholomew’un inini bulduğundan emin olduktan sonra yapmak niyetindeydi aslında.</span></p>

      <p class="calibre2"><span class="none4">Elleri, şişenin kapağını açamayacak kadar çok titriyordu şimdi. Çoğu insandan daha duyarlı ve böylesine duygu yüklü olduğu için gurur duyuyordu, ama duygusallık bazen lanetlenmek demekti.</span></p>

      <p class="calibre2"><span class="none4">Kapağı en nihayet açılan şişede, sarı ve mavi renkli kapsüller vardı. Geri kalanları yere dökmeden her renkten</span> <span class="none4">bir tane ilacı sol elinin avcun</span><span class="none4">a yerleştirmeyi başarmıştı.</span></p>

      <p class="calibre2"><span class="none4">Arayışının sonu yakındı, çok yakın; doğru Bartholomew neredeyse bir mermi atımı uzaklıktaydı. Neddy’ye böylesine kızmasının nedeni, bu işi büyük olasılıkla berbat edeceği içindi.</span></p>

      <p class="calibre2"><span class="none4">Şişenin kapağını kapattıktan ve bunu cebine koyduktan sonra, ölü adamı tekmeledi, ardından onu bir kez daha tekmeleyip, yüzüne tükürdü.</span></p>

      <p class="calibre2"><span class="none4">Yavaş derin soluklar. Odaklan.</span></p>

      <p class="calibre2"><span class="none4">Bu olayın parlak yanı belki de müzisyenin pantolonuna işememesi ya da ölürken can çekiştiği sırada altına dışkılamamasıydı. Diğer ölüm biçimlerine oranla daha yavaş süre gelen boğaz sıkılması sonucu boğulmalarda, kurban bazen tüm vücut fonksiyonlarını yitirirdi. Bunu Ayın Kitabı Kulübü’nden aldığı araştırmacı ve güvenilir bir yazarın romanında okumuştu. Endora Welty’nin kitabı değildi galiba. Norman Mailer’ınkiydi belki de. Her neyse, erkekler tuvaleti bir çiçekçi dükkânı kadar hoş kokmuyorsa da, kötü bir kokusu da yoktu. Yine de olayın parlak yanı eğer buysa, amaç şimdi sözcük oyunu yapmak değilse bile, fena halde çişli bir parlak yandı bu, çünkü bir cesetle birlikte hâlâ erkekler tuvaletindeydi ve yaşamının sonuna dek burada kalıp rezervuar suyuyla ve kâğıt havlularla beslenemezdi, ama bulunması için cesedi burada bırakamazdı da, çünkü resepsiyon sona ermeden ve Celestina’yı evine dek izleme fırsatını elde etmeden önce, polisler galeriye doluşurlardı.</span></p>

      <p class="calibre2"><span class="none4">Diğer düşünce ise şuydu: Genç galeri görevlisi Junior’ın kendisine Neddy nerede diye sorduğunu ve onu bulmak için erkekler tuvaletine doğru gittiğini anımsayacaktı. Junior’ın tanımını da yapacaktı tabii; bir sanat uzmanı olduğu ve bu nedenle görselliğe yönlendiği için de büyük olasılıkla iyi bir tanımlama yapacaktı; sonuçta polis ressamın çizdiği resim Picasso tarzı bir kübik görüntü ya da bulanık bir empresyonist eskiz olmak yeri ne, tıpkı Norman Rockwell’in belirginlik yansıtan o tabloları gibi, canlı ve gerçekçi detaylarla dolu bir portre olacaktı.</span></p>

      <p class="calibre2"><span class="none4">Olayın parlak yanını içtenlikle arayan Junior, bunun karanlık yanını keşfetmişti sadece.</span></p>

      <p class="calibre2"><span class="none4">Midesi bulanmaya ve kafa derisi kaşınmaya başladığında, paniğe kapıldı; hem şiddetli sinirsel bir kan kusması geçireceğinden hem de ciddi bir kurdeşen dökeceğinden ve aynı zamanda altına dışkılayacağından emindi. Kapsülleri ağzına attı, ama bunları yutacak kadar tükürük salgılayamadığı için, musluğu açıp eline su doldurarak içmek zorunda kalınca, ceketiyle süveterini sırılsıklam ıslattığını fark etti.</span></p>
    </div>

    <div class="s1">
      <p class="calibre2"><span class="none4">Ardından, lavabonun üstündeki aynaya baktığında gördüğü şey, böyle olmak için çok çalıştığı özgelişimli ve kendinden emin bir adam yerine, bir akıl hastanesine yatırılmadan önce kokain ve ilaç bağımlısı olan annesinin en kö</span><span class="none4">t</span><span class="none4">ü krizlerinden biri sırasında ondan kaçıp saklanan, yüzü korkudan bembeyaz olmuş, gözleri faltaşı gibi açılmış küçük bir oğlan çocuğuydu. Sanki bir zaman girdabına kapılarak o nefret dolu geçmişe sürüklendiğini hissederken, nice zorlukla kazandığı yeteneklerinin</span> <span class="none4">kendisini terk et</span><span class="none4">mekte olduğunu hissediyordu. Oysa öylesine büyük ve hiç hak etmediği güçlüklerle uğraşmak zorunda kalmıştı ki: samanlıkta iğne arayarak Bartholomew’u bulmuş, kurdeşen dökmüş, kan kusmuş ve ishal olmuş, sol ayak başparmağını kaybetmiş, sevgili karısını yitirmiş, bir gönül arkadaşından yoksun olarak bu soğuk ve acımasız dünyada dolaşıp durmuş, travestiler tarafından aşağılanmış, kin dolu ruhlar tarafından işkence görmüş, meditasyonun keyfini çıkaramayacak kadar duygusallaşmış, Zedd de ölüp gitmiş, şu ya da bu nedenden ötürü hapse girme tehlikesi geçirmiş ve ne iğne oyasında ne de sekste huzur bulabilmişti.</span></p>
    </div>

    <div class="s1">
      <p class="calibre2"><span class="none4">Junior yaşamında bir şeye gereksinim duyuyordu, onsuz asla tamamlanamayacağı, ama elde edemediği bir öğeye, gönül arkadaşından, Almanca ya da Fransızcadan, karateden daha başka bir şeye ve anımsayabildiği kadarıyla, bu gizemli özdeği, bu anlaşılmaz nesneyi, bu yeteneği, bu zamazingoyu, bu zımbırtıyı, bu aldatmacayı, bu gücü veya kişiyi, bu içgüdüyü arayıp duruyordu, ama esas sorun ne aradığını bilmemesiydi ve çoğu kez bunu bulduğunu sandığında bulmadığını anlıyordu, sonuçta eğer bulursa, bunu bir kenara fırlatıp atabilirdi de, çünkü aslında o zaman, bunun çocukluğundan beri aradığı zamazingo ya da zımbırtı olduğunu fark etmeyecekti.</span></p>

      <p class="calibre2"><span class="none4">Zedd özüne acıma duygusunu savunur, ama eğer insan bunu öfkeye karşı bir tramplen olarak kullanabilirse, çünkü tıpkı nefret gibi öfke de, uygun biçimde yönlendirildiğinde sağlıklı bir duygu olabilir. Öfke sizi asla tahmin edemeyeceğiniz başarıların doruklarına çıkarır; basit bir öfke bile, alaycı kahpe döllerine karşı kendinizi kanıtlamanız, başarılarınızı onların yüzl</span><span class="none4">erine vurmanız için size yardımcı</span> <span class="none4">olur. Öfke ve nefret, adlarını tarihe yazan ve her birisi gençliğinde kendi yöntemiyle özüne acıyarak zarar gören, Hitler’den Stalin’e, Mao’ya kadar tüm büyük siyasi liderlerin doğal içgüdüsü olmuştur.</span></p>

      <p class="calibre2"><span class="none4">Buhar yerine özüne acıma duygusuyla kaplı olması gereken aynaya bakıp duran Junior Cain, öfkesini arayıp buldu. Zehirli bir çıngıraklı yılanınki kadar ağılı olan kara ve acı bir öfkeydi bu; ve yüreği bunu kolayca gazaba dönüştürüyordu.</span></p>
    </div>

    <div class="s1">
      <p class="calibre2"><span class="none4">Gittikçe şiddetlenen bu hiddet sayesinde umutsuzluğundan kurtulduğu sırada, aynadan başını çevirip, bir kez daha daha olayın parlak yanını aramaya başladı. Belki de tuvaletin penceresiydi bu.</span></p><br class="calibre3" id="calibre_pb_69" />
    </div>
  </div>
</body>
</html>
