<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="http://calibre-ebook.com" name="generator" />

  <title>unnamed</title>
  <meta content="User" name="author" />
  <meta content="2015-1-7" name="creation-time" />
  <meta content="2015-1-13" name="revision-time" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="s1">
      <p class="calibre2"> </p>
    </div>

    <div class="s1">
      <h1 class="calibre2"><span class="none5">Bölüm</span> <span class="none5">21</span></h1>

      <p class="calibre2"> </p>

      <p class="calibre2"> </p>

      <p class="calibre2"><span class="none4">GÜNEŞ sisin ve bulutların ardında kaybolduğunda, gri gökyüzü önce gümüşümsü bir çisiyle kaplanmış ve sonra şiddetli bir sağanak başlamıştı.</span></p>

      <p class="calibre2"><span class="none4">St. Mary’nin sosyal hizmetlileri hastaneye çok erken saatlerde gelmedikleri için onlardan birinin bürosunda kalan Celestina, buradan annesiyle babasını arayıp onlara o korkunç haberi verdi. Ve ardından da, bir cenaze kaldırıcısını arayarak, Phimie’nin cenazesinin hastane morgunun buzluğundan alınması, bunun ilaçlanması ve Oregon uçağına teslim edilmesi için adamla bir anlaşma yaptı.</span></p>

      <p class="calibre2"><span class="none4">Annesiyle babası acı acı ağlamışlardı, ama Celestina sükunetini kaybetmemişti. Kız kardeşinin cenazesiyle birlikte San Francisco’dan ayrılmadan önce yapacağı çok iş ve vereceği çok karar vardı. En sonunda tüm görevlerini yerine getirdiğinde, şimdi yaşayamadığı acıyı ve kaybı ancak o zaman yaşayacaktı. Phimie’nin kuzey bölgesi mezarlığına yapacağı bu son yolculukta onun hak ettiği saygınlığın yitirilmemesi gerekiyordu.</span></p>

      <p class="calibre2"><span class="none4">Celestina’nın telefon görüşmeleri bittiğinde, Dr. Lipscomb onunla konuşmaya geldi.</span></p>

      <p class="calibre2"><span class="none4">Ameliyathane giysilerini çıkarmış ve gri yün bir pantolonla beyaz bir gömlek ve mavi kaşmir bir süveter giymişti. Ciddi yüzüyle, yoğun bir tempo içinde mesleğini sürdüren bir doğum uzmanından çok, ölümün kaçınılmazlığı üzerinde kafa yoran bir felsefe profesörüne benziyordu, Celestina masanın arkasında oturduğu iskemleden kalkmaya çalışırken, doktor ona oturması için işaret etti.</span></p>

      <p class="calibre2"><span class="none4">Ardından da, pencerenin yanına gidip sokağa bakmaya başladı; profili Celestina’ya dönüktü ve sessizliğini koruduğu sırada, daha önce belirttiği “olağanüstü bir şey”i açıklamak için sözcükler aradığı belliydi.</span></p>

      <p class="calibre2"><span class="none4">Camda pırıl pırıl parlayan yağmur damlaları aşağıya doğru süzülüyor ve bunların yansımalarıyla sanki doktorun ince uzun yüzünde de acı verici gözyaşları akıyormuş gibi bir görüntü oluşuyordu. Ve en sonunda konuştuğu zaman, sessiz, ama derin ve gerçek bir üzüntü sesini yumuşatmıştı: “Bundan üç yıl önce, 1 Mart’ta, karımla her ikisi de yedi yaşında olan ikiz oğullarım Danny ve Harry, karımın New York’ta yaşayan annesiyle babasına yaptıkları bir ziyaretten eve dönüyorlardı. Ve bindikleri uçak, kalktıktan kısa bir süre sonra… yere çakıldı.”</span></p>

      <p class="calibre2"><span class="none4">Bir tek ölümle böylesine yaralanmış olan Celestina, tüm ailesini yitiren Lipscomb’un bu acıya nasıl dayanabildiğini düşünemiyordu bile. Yüreğini bir sızı kaplamış ve boğazına bir yumru düğümlenmişti. “American Airlines uçağı mıydı bu…” dedi fısıltıyla.</span></p>

      <p class="calibre2"><span class="none4">Doktor evet anlamında başını salladı.</span></p>

      <p class="calibre2"><span class="none4">Haftalardır yağan yağmurdan sonraki ilk güneşli günde, 707 no’lu bu uçak garip bir biçimde, Queens’de Jamaica Körfezi’ne düşerek parçalanmış ve içinde bulunan herkes ölmüştü. Ve şimdi 1965 yılında bile, ülke tarihinin en kötü sivil havacılık felaketi olma durumunu hâlâ korumasının nedeni o sıralarda televizyonların gündeminde sürekli olarak yer almasıydı ve kendisi o yıl kıtanın diğer kesiminde olmasına karşın, bu olay belleğine kazınan bir yara gibiydi.</span></p>

      <p class="calibre2"><span class="none4">Yüzü hâlâ pencereye dönük olan doktor, “Bayan White,” diye konuşmayı sürdürdü, “siz bu sabah ameliyathaneye gelmeden kısa bir süre önce, kız kardeşiniz masada öldü. Biz henüz bebeği doğurtmamıştık ve beyin zedelenmesini zamanında önlemek için belki de onu sezaryenle bile doğurtamayacaktık ve bu nedenle hem anne hem d</span><span class="none4">e çocuk açısından, Phimie’yi yaş</span><span class="none4">ama geri döndürmek ve çocuğu alana dek annenin vücudundaki kan dolaşımını sağlamak amacıyla çok büyük bir çaba harcadık” Konunun aniden değişmesi ve uçak kazasından Phimie’ye dönmesi Celestina’yı şaşırtmıştı.</span></p>

      <p class="calibre2"><span class="none4">Lipscomb bakışlarını sokaktan yağmurlu gökyüzüne doğru çevirdi. “Phimie aramızdan uzun süreli ayrılmadı, belki bir dakikalık ya da bir dakika on saniyelik bir ayrılıştı bu ve yeniden aramıza döndüğünde, durumundan, kalp durmasının, geçirdiği yoğun beyin kanamasının yanında büyük olasılıkla ikinci planda kalmış olduğu anlaşılıyordu. Vücut düzeni bozuktu, sağ tarafına felç inmişti… Sizin de gördüğünüz gibi, yüz kasları çalışmıyordu. Önceleri konuşması da anlaşılmıyordu, ama sonra garip bir şey oldu…”</span></p>

      <p class="calibre2"><span class="none4">Aslında Phimie’nin konuşması daha sonra anlaşılmaz olmuştu, yani bebeğin doğumunun ardından, kızına Angel adını vermek istediğini söylemeye çalıştığı sırada.</span></p>

      <p class="calibre2"><span class="none4">Dr. Lipscomb’un sesindeki etkin, ama tanımlanması güç bir tonlama, Celestina’yı oturduğu iskemleden yavaşça ayağa kaldırdı. Belki bir meraktı bu. Ya da korku. Veya saygı. Belki de üçü.</span></p>

      <p class="calibre2"><span class="none4">“Bir an,” diye sözlerine devam etti Lipscomb, “kardeşinizin sesi netleşti ve dil sürçmesi olmadı. Başını yastıktan kaldırdıktan sonra, gözlerini benim gözlerime dikti; tamamen kendindeydi. Bakışları öylesine… yoğundu ki. ‘Rowena sizi seviyor’ dedi bana.”</span></p>

      <p class="calibre2"><span class="none4">Doktorun bundan sonra ne söyleyeceğinden kesinlikle emin olan Celestina, iliklerine dek korkuyla ürperdi.</span></p>

      <p class="calibre2"><span class="none4">Onun bu önsezisini ispatlar gibi konuşan doktor, “Rowena benim karımdı,” diye devam etti.</span></p>

      <p class="calibre2"><span class="none4">Sanki bu rüzgârsız günle öbür dünya arasında bir kapı aralanmış gibi, tam o sırada çıkan hafif bir esintiyle pencerelere yağmur vurmaya başlamıştı, Lipscomb, Celestina’ya doğru döndü. “Kız kardeşiniz yine yarı koma durumuna geçmeden önce, “Beezil ve Feezil onunla birlikte güvencedeler” dedi; bu size bir anlam ifade etmeyebilir, ama benim için öyle değil.”</span></p>

      <p class="calibre2"><span class="none4">Celestina ondan bir açıklama bekliyordu. “Bunlar Rowena’nın oğlanlara onlar bebekken taktığı şirinlik simgesi adlardı. Bu özel ve uydurma adları yalnızca o kullanırdı, çünkü oğlanların iki şirin küçük cine benzediklerini ve cin adları taşımaları gerektiğini söylerdi.” “Phimie’nin bunları bilmesi olanaksız.” “Hayır, bilemez tabii. Zaten Rowena da, ikizler bir yaşına gelince, bu adları kullanmamaya başladı. Bunları yalnızca ikimiz kullanmıştık. Aramızdaki özel bir şakaydı. Oğlanlar bile anımsamazlardı.”</span></p>

      <p class="calibre2"><span class="none4">Doktorun şüpheyle kısılmış gözlerinde, yine de bu olağan üstü duruma inanmak istermişçesine, hüzünlü bir özlem oluşmuştu. Ama o, mantık ve kararlı bir akılcılıkla mesleğini sürdüren bir tıp ve bilim adamıydı. Kısacası, bu olgular aracılığıyla mutlu ve iyi bir yaşam sürmeyi amaçlayan bir insan olarak, mantığın ve akılcılığın bu maddi dünyayı ve insan yaşamını tanımlamak için yetersiz kaldığını kolayca kabullenecek birisi değildi. Celestina ise, akılcılığı aşan bu deneyimi öylece kabullenmeye ondan daha hazırlıklıydı. Genç kız karmaşayla düzensizliği öven veya karamsarlıkla umutsuzluktan esinlenen o ressamlardan biri değildi. Nereye baksa bir düzen, bir amaç, zarif bir tasarım ve az ya da çok bir güzellik görürdü. Gizemliliği de yalnızca hayaletlerin dolaştığı söylenen eski evlerde veya Lipscomb’un sözünü ettiği garip olaylarda değil, bir ağacın dallarının biçiminde, bir köpeğin tenis topuyla yaptığı coşkulu bir oyunda, fır dönerek uçuşan kar tanelerinde sezinlerdi. Ona göre bu doğal dünyadaki her gizemli görüntü ışıkla karanlık, maddeyle enerji ve zamanla yer kavramları kadar temel bir öğeydi.</span></p>

      <p class="calibre2"><span class="none4">“Kız kardeşinizin daha başka… ilginç yetenekleri var mıydı?” diye sordu Lipscomb.</span></p>

      <p class="calibre2"><span class="none4">“Buna benzer herhangi bir yeteneği yoktu.”</span></p>

      <p class="calibre2"><span class="none4">“Kart oyunlarında şanslı mıydı?”</span></p>

      <p class="calibre2"><span class="none4">“Benden daha şanslı değildi.”</span></p>

      <p class="calibre2"><span class="none4">“Peki, önsezileri var mıydı?”</span></p>

      <p class="calibre2"><span class="none4">“Hayır.”</span></p>

      <p class="calibre2"><span class="none4">“Ya altıncı duyu yeteneği…”</span></p>

      <p class="calibre2"><span class="none4">“Hiç yoktu.”</span></p>

      <p class="calibre2"><span class="none4">“… bazı kavramlar bir gün bilimsel olarak gerçekleşebilir.”</span></p>

      <p class="calibre2"><span class="none4">“Ölümden sonra yaşam kavramından da farklı kavramlar mı?”</span></p>

      <p class="calibre2"><span class="none4">Doktorun tüm benliğini bir umut duygusu sarmıştı, ama bunu belli etmeye korkuyordu.</span></p>

      <p class="calibre2"><span class="none4">“Phimie insanın aklından geçenleri okuyan birisi değildi. Bilimkurgudur bu, Dr. Lipscomb,” dedi Celestina.</span></p>

      <p class="calibre2"><span class="none4">Ona bakan doktor, hiçbir tepki vermiyordu.</span></p>

      <p class="calibre2"><span class="none4">“Phimie sizin düşüncelerinizi okuyup, Rowena adını çıkarmadı. Ya da Beezil’ın veya Feezil’ın adını.”</span></p>

      <p class="calibre2"><span class="none4">Celestina’nın gözlerindeki kararlı bakışlardan sanki korkmuş gibi olan doktor, başını çevirip yine pencereye dönmüştü.</span></p>

      <p class="calibre2"><span class="none4">Genç kız onun yanın</span><span class="none4">a gitti. “Phimie’nin kalbi ilk kez durduktan sonraki bir dakikada, o burada, St. Mary’de değildi, öyle mi? Bedeni buradaydı, evet, ve hâlâ da burada, ama Phimie burada değildi.”</span></p>

      <p class="calibre2"><span class="none4">Dr. Lipscomb daha önce ameliyat maskesiyle kapattığı ağzını ve burnunu şimdi elleriyle kapatmıştı; sanki onu sonsuza dek değiştirecek olan bir düşünceyi soluyarak içine çekmekten korkuyor gibiydi.</span></p>

      <p class="calibre2"><span class="none4">“Eğer Phimie burada değildiyse,” dedi Celestina, “ve sonra geri geldiyse, o bir dakika boyunca bir yerdeydi, öyle değil</span> <span class="none4">mi?”</span></p>

      <p class="calibre2"><span class="none4">Pencereden bakınca bir yağmur ve sis perdesinin ardından gözüken büyükkent, Stonehenge’den* (Stonehenge, İngiltere’nin Wiltshire kentindeki Salisbury Plain bölgesinde yer alan ve megalitik direklerle üst eşiklerden oluşan, tarih öncesine ait büyük bir taş anıttır.) bile daha gizemli görünüyordu; tıpkı düşlerimizdeki bilinmeyen her</span><span class="none4">hangi bir kent gi</span><span class="none4">bi.</span></p>

      <p class="calibre2"><span class="none4">Doktor, ona maske görevi yapan ellerinin arkasından, sanki sayısız keskin, kıvrık dikenlerle dolu tohum kabuğuna benzer bir acı yüreğine saplanmış ve o da bunu çekip çıkarıyormuş gibi, tiz bir ses çıkardı.</span></p>

      <p class="calibre2"><span class="none4">Kendini garip ve huzursuz hisseden Celestina, duraksadı. Ve ardından, belirsizliğe kapıldığında her zaman yaptığı gibi, böyle bir durumda annesinin ne yapacağını sordu kendi kendine. Olağanüstü bir insan olan Grace, ne gerekiyorsa onu yapar, karşısındakini rahatlatmak için en doğru olanı söyler ve en kötü olaydan bile bir mutluluk payı çıkarırdı. Ama çoğu kez hiçbir şey söylemeye gerek kalmazdı, çünkü insan kendini o anda çok yalnız hissettiği için birisinin desteğine gereksinim duyardı.</span></p>

      <p class="calibre2"><span class="none4">Celestina sağ elini doktorun omzuna koydu. Ve kendisine dokunur dokunmaz, onun gerginliğinden kurtulduğunu fark etti. Ellerini yüzünden çeken Lipscomb, Celestina’ya doğru döndü; şimdi korkudan değil, rahatladığından titriyordu.</span></p>

      <p class="calibre2"><span class="none4">Konuşmaya çalıştı, ama bunu başaramayınca Celestina bu kez ona sarıldı.</span></p>

      <p class="calibre2"><span class="none4">Genç kız henüz yirmi bir yaşındaydı, doktor ise en azından onun iki katı yaşında, ama küçük bir çocuk gibi Celestina’ya sarılmış ve o da bir anne gibi onu rahatlatmıştı.</span></p>

      <p class="calibre2"> </p><br class="calibre3" id="calibre_pb_24" />
    </div>
  </div>
</body>
</html>
