<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="http://calibre-ebook.com" name="generator" />

  <title>unnamed</title>
  <meta content="User" name="author" />
  <meta content="2015-1-7" name="creation-time" />
  <meta content="2015-1-13" name="revision-time" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="s1">
      <p class="calibre2"> </p>
    </div>

    <div class="s1">
      <h1 class="calibre2"><span class="none5">Bölüm</span> <span class="none5">34</span></h1>

      <p class="calibre2"> </p>

      <p class="calibre2"> </p>

      <p class="calibre2"><span class="none4">ANİDEN ve sert bir biçimde, büyük bir gürültüyle yere düşen genç kadın, dengesini kaybettiği sırada o doğal zarafetini korumuşsa da, düştükten sonra bundan eser bile kalmamıştı.</span></p>

      <p class="calibre2"><span class="none4">Victoria Bressler şimdi küçük girişin zemininde yatıyordu; sol kolu sanki tavana el sallar gibi başının ilerisine uzanmış, avcu açık bir halde duruyor, sağ kolu da sol memesini avuçlar bir şekilde üst bedenini kavrıyordu. Bacağının biri düz olarak uzanmış, diğeri ise neredeyse cilveli bir biçimde yukarı doğru kıvrılmıştı. Eğer çıplak olsa ve burada yatmak yerine buruşuk sonbahar yapraklarıyla ya da bir otlağın çimenleriyle kaplı dekorlu bir zeminde yatsaydı, Playboy’un ön kapağı için mükemmel bir poz oluştururdu.</span></p>

      <p class="calibre2"><span class="none4">Junior, Victoria’ya yaptığı ani saldırıdan çok, şişenin kırılmamış olmasına şaşırmıştı. Sonuçta, yangın kulesinde verdiği karardan bu yana artık yeni bir adamdı; gerekeni yapan, işini bilir bir erkek. Ama şişe camdı ve bunu büyük bir güçle savurmuştu; şişeyi onun alnına, bir polo topuna çarparak çatlayan polo sopasının ses çıkaracağı kadar sert bir biçimde, tüm gücüyle, onu bir anda kendinden geçirecek ve hatta belki de onu öldürecek kadar hızla vurmuştu, ama Merlot yine de içmeye hazır bir halde duruyordu.</span></p>

      <p class="calibre2"><span class="none4">Evin içine girip kapıyı yavaşça kapattıktan sonra, şişeyi inceledi. Camın özellikle alt kısmı, şişenin dibinin tümü olmasa da büyük bir düzlüğün ve derin bir girintinin bulunduğu yan tarafı, kalındı. Bu şekil, şişenin gücüne yardımcı olmuştu. Ve sonuçta, ona bu alt kısmın üçte biriyle vurduğu için, şişe sağlam kalmıştı.</span></p>

      <p class="calibre2"><span class="none4">Victoria’nın alnının ortasındaki pembe bir nokta, vurma izinin işaretiydi. Ve çok geçmeden çirkin bir morluğa dönüşecekti. Ama kafatası çökmüş gibi görünmüyordu.</span></p>

      <p class="calibre2"><span class="none4">Başı da yüreği kadar sert olan Victoria ciddi bir beyin travması geçilmemiş, yalnızca biraz sarsılmıştı.</span></p>

      <p class="calibre2"><span class="none4">Oturma odasındaki stereo pikaptan Sinatra’nın “Çok İyi Bir Yıldı” adlı şarkısı duyuluyordu.</span></p>

      <p class="calibre2"><span class="none4">Duruma bakılırsa, hemşire evde yalnızdı, ama sesini müziği bastıracak kadar yükselten Junior, “Merhaba? Burada kimse yok mu?” diye bağırdı.</span></p>

      <p class="calibre2"><span class="none4">Hiç kimsenin yanıt vermemesine karşın, küçük evi yine de çabucak araştırdı.</span></p>

      <p class="calibre2"><span class="none4">Oturma odasının bir köşesinde duran ve ucu fırfırlı ipek kumaştan bir gölgeliği olan lambadan ufak tüy kanatlı, altın renkli bir ışık yayılıyor, kahve masasının üstündeki üç dekoratif cam gazyağı lambasının alevleri pırıl pırıl parlıyordu.</span></p>

      <p class="calibre2"><span class="none4">Mutfaktaki fırından lezzetli bir koku yükselmekteydi. Ocağın kısık ateşinin üzerinde büyük bir tencere ve bunun yanında da, su kaynama noktasına geldiğinde eklenecek olan salça duruyordu.</span></p>

      <p class="calibre2"><span class="none4">Yemek odası. Masanın bir ucuna yerleştirilmiş iki kişilik servis. Şarap bardakları. Mumları henüz yakılmamış, kurşun ve kalay alaşımlı iki tane grimsi şamdan.</span></p>

      <p class="calibre2"><span class="none4">Junior bu resmi şimdi gözünün önünde canlandırabiliyordu. Hem de bir Kodak fotoğraf makinesiyle çekilmiş kadar net bir biçimde. Victoria’nın birisiyle ilişkisi vardı ve hastanede onunla ilgilenmesinin nedeni bir heyecan arayışı içinde olduğundan değil de, karşısındaki erkeği cinsel açıdan tahrik etmekten hoşlanan birisi olduğu içindi. Yani Victoria, bir erkeğin ersuyunu salgılattırmanın komik olduğunu düşünen ve sonra da onu bu salgının içinde öylece bırakan o kadınlardan birisiydi. Ayrıca, ikiyüzlü bir fahişeydi de. Onunla ilgileniyor gibi davrandıktan, onu tahrik ettikten sonra, kaçıp gitmiş ve sanki bu baştan çıkarma işine başlayan o imiş gibi, onun hakkında dedikodu yapmıştı. Daha da kötüsü, kendisinin önemli birisi olduğunu hissettirmek için, mutlaka renkli bir biçimde süslediği bu çarpık öyküsünü polise anlatmıştı.</span></p>

      <p class="calibre2"><span class="none4">Aşağı katta küçük bir banyo. Üst katta iki yatak odasıyla büyük bir banyo. Tümünde de hiç kimse yoktu.</span></p>

      <p class="calibre2"><span class="none4">Junior yine girişe geldi. Victoria yattığı yerde kıpırdamamıştı bile.</span></p>
    </div>

    <div class="s1">
      <p class="calibre2"><span class="none4">Onun yanına</span> <span class="none4">çömelerek, iki parmağını genç kadının boynuna, şahdamarına bastırdı. Nabzı belki düzensizdi, ama güçlüydü.</span></p>
    </div>

    <div class="s1">
      <p class="calibre2"><span class="none4">Bu hemşirenin nasıl nefret dolu birisi olduğunu şimdi anlamasına karşın, yine de ona karşı güçlü bir istek duyuyordu. Ama o, kendinde olmayan bir kadından yararlanacak bir erkek değildi tabii. Ayrıca, Victoria’nın az sonra buraya gelecek olan bir konuk beklediği de belliydi.</span></p>

      <p class="calibre2"><span class="none4">Zili</span> <span class="none4">çalanın Junior olduğunu fark et</span><span class="none4">meden önce, kapıyı açarken, “Erken geldin, arabanın sesini duymadım”, demişti.</span></p>

      <p class="calibre2"><span class="none4">Yan camları perdeli ön kapıya giden Junior, perdelerden birini aralayıp dışarısını gözetledi.</span></p>

      <p class="calibre2"><span class="none4">Parça parça ipliksi sarkıntılarından arınmış olan ay, sanki mumyalanmış gibiydi. Kabarcıklı yüzünden yansıyan pırıl pırıl bir ışık çam dallarını, bahçeyi, araç yolunu aydınlatıyordu. Ama görünürde hiçbir araba yoktu.</span></p>

      <p class="calibre2"><span class="none4">Junior oturma odasındaki kanepeden bir süs yastığı alıp, bunu girişe götürdü.</span></p>

      <p class="calibre2"><span class="none4">“Buz kaşığıyla yaptığınız o iğrenç cilve konusunda sizi polise şikâyet ettim ben.”</span></p>

      <p class="calibre2"><span class="none4">Junior, Victoria’nın resmi bir şikâyette bulunmak amacıyla polisi telefonla aramadığını düşünüyordu. Thomas Vanadium onunla ilgili herhangi bir söylenti duymak için kulak kabartmaya hazır bir halde gece gündüz her saat hastanede dolaşırken, ve o bu durumda karısının katili adi bir adam olarak görünürken, ona kara çalmak için kendine göre başka bir yöntem kullanmasına gerek yoktu ki.</span></p>

      <p class="calibre2"><span class="none4">Victoria hiç kuşkusuz doğrudan doğruya manyak dedektifle konuşmuştu. Rezil uydurmalarını başka bir polis memuruna söylemiş olsa bile, Vanadium bunları öğrenir ve onun bu iğrenç laflarını duymak için onu hemen arayıp bulurdu; daha sonra da, sanki Junior onun memelerini mıncıklamış ve kendi dilini onun boğazından aşağıya sokmaya çalışmış gibi, bu öyküyü böylesine abartarak anlatırdı.</span></p>

      <p class="calibre2"><span class="none4">Şimdi de, eğer Victoria, Vanadium’a kendisinin onun kapısına elinde kırmızı bir gül ve bir şişe Merlot’la geldiğini ve bunu bir birliktelik yaşamak amacıyla yaptığını söylerse, kaçık dedektifin yine onun peşine düşeceği kesindi. Vanadium, hemşirenin buz kaşığı işini yanlış yorumlamış olduğunu düşünebilirdi, ama bu geceki girişim yanlış yorumlanan bir davranış olarak düşünülemezdi ve mücadeleci polis, Tanrı’nın belası o enayi, artık onun peşini asla bırakmazdı.</span></p>

      <p class="calibre2"><span class="none4">Victoria inledi, ama kıpırdamıyordu.</span></p>

      <p class="calibre2"><span class="none4">Hemşirelerin iyilik melekleri olmaları gerekirdi. Buna karşın, o kendisine hiçbir iyilikte bulunmamıştı. Bir melek olmadığı kesindi.</span></p>

      <p class="calibre2"><span class="none4">Victoria’nın yanına çömelen Junior, süs yastığını onun o güzel yüzüne koydu, ardından da, Frank Sinatra “Merhaba, Genç Âşıklar”ı söyleyip bitirene ve “Tümü ya da Hiçbirisi”nin belki de yarısını söyleyene dek, yastığı onun yüzüne sımsıkı bastırıp durdu.</span></p>

      <p class="calibre2"><span class="none4">Victoria’nın şahdamarını kontrol ettikten ve nabzının atmadığından emin olduktan sonra, oturma odasındaki kanepeye döndü, küçük yastığı puflattı ve onu tıpkı bulduğu şekilde yerine bıraktı.</span></p>

      <p class="calibre2"><span class="none4">Püskürürcesine kusma gereksinimi duymuyordu. Yine de, tamamen duyarsız olduğu söylenemezdi. Ama bu kadını yalnızca bir kez görmüştü. Tatlı Naomi’yle yaşadığı duygusallığı onunla yaşamamıştı ki.</span></p>

      <p class="calibre2"><span class="none4">Tümüyle duygusuz birisi değildi tabii. Kendisinin ve hemşirenin birlikte yaşayabilmiş olacakları aşkı düşününce, yüreğini acı bir üzüntü kapladı. Ama tahrik oyununu oynamak ve kendisiyle böylesine alay etmek, onun seçimiydi.</span></p>

      <p class="calibre2"><span class="none4">Junior, Victoria’yı yerden kaldırmaya çalıştığında, ona karşı hissetmiş olduğu cinsel istek cazibesini kaybetmişti artık. Şimdi üzerine ölüm ağırlığı çökmüş olan genç kadın, umduğundan da ağırdı.</span></p>

      <p class="calibre2"><span class="none4">Mutfağa gelince, onu kahvaltı masasının iskemlelerinden birine oturttu ve öne doğru devrilen cesede bir süre dokunmadı. Victoria kollarını kavuşturmuş, başı kollarının üstünde yana doğru dönmüş bir şekilde dururken, dinlenir gibi görünüyordu.</span></p>

      <p class="calibre2"><span class="none4">Kalbi hızla çarpan, ama kendi kendine güçle aklın sakin bir kafadan çıktığını anımsatan Junior, küçük mutfağın ortasında ayakta durarak, burasını her açıdan incelemek amacıyla kendi çevresinde yavaş yavaş döndü.</span></p>

      <p class="calibre2"><span class="none4">Ölen Victoria’nın konuğu yolda olduğu için, dakikalar bile önemliydi. Ama cinayeti bir ev kazası gibi gösterecek küçük tabloyu sahnelemek ne kadar sürerse sürsün, detaylara dikkat etmek de o kadar gerekliydi.</span></p>

      <p class="calibre2"><span class="none4">Ne yazık ki, Caesar Zedd nasıl cinayet işleneceği ve bunun sonuçlarının üstesinden nasıl gelineceği konusunda kişiye yardımcı olacak bir kitap yazmamıştı ve tıpkı daha önce olduğu gibi, Junior şimdi de tek başınaydı.</span></p>

      <p class="calibre2"><span class="none4">Hızla harekete geçerek, işe koyuldu.</span></p>

      <p class="calibre2"><span class="none4">Önce, duvara monte edilmiş olan havluluktan iki parça kâğıt havlu yırttı ve bunların her birini sanki iğreti iki eldivenmiş gibi, ellerinde tuttu. Parmak izi bırakmamaya kararlıydı.</span></p>

      <p class="calibre2"><span class="none4">İki raflı fırının üst rafında akşam yemeği pişiyordu. Alt rafın düğmesini ısınma ayarına getirdikten sonra, fırının kapağını açtı.</span></p>

      <p class="calibre2"><span class="none4">Ardından, yemek odasına gidip masaya yerleştirilmiş olan iki tabağı alarak, mutfağa getirdi ve sanki Victoria fırını tabak ısıtıcısı olarak kullanıyormuş gibi, bunları alt rafa koydu.</span></p>

      <p class="calibre2"><span class="none4">Fırının kapağını açık bırakmıştı.</span></p>

      <p class="calibre2"><span class="none4">Buzdolabında, saydam plastik kapaklı bir kutuda saklanan tereyağını buldu. Kutuyu fırının sol tarafındaki lavabonun yanında duran kesm</span><span class="none4">e tahtasının üstüne koydu ve kut</span><span class="none4">unun kapağını açtı.</span></p>

      <p class="calibre2"><span class="none4">Tezgâhın üzerinde, tahtanın yanında bir bıçak duruyordu. Bunu kullanarak, sarı renkli koyu tereyağının bir ucundan, her biri yaklaşık bir buçuk santim kalınlığında, kalıp biçiminde dört parça kesti.</span></p>

      <p class="calibre2"><span class="none4">Parçaların üçünü kutunun içinde bırakıp, dördüncü parçayı muşamba kaplı zeminin üstüne dikkatle yerleştirdi.</span></p>

      <p class="calibre2"><span class="none4">Kâğıt havlular yağ lekesi olmuştu. Bunları buruşturup çöp tenekesine attı. Amacı, Victoria’nın sağ ayakkabısının tabanına yağ parçasını sürmek ve sanki genç kadın buna basarak kayıp fırına doğru düşmüş gibi, yerde uzun bir iz bırakmaktı.</span></p>

      <p class="calibre2"><span class="none4">En sonunda da iki eliyle onun başını tutacak ve alnını şişenin tam isabet ettiği yere gelecek bir biçimde, çok sert bir şekilde, açık duran fırın kapağının köşesine çarpacaktı. Yine de, Oregon Eyalet Polisi Bilimsel Araştırma Bölümü’nün, kendisinin yarattığı bu trajik senaryodan kuşkulanması için en azından bir neden bulunabileceğini düşünüyordu. Çünkü polisin olay yerinde ne kadar ileri bir teknoloji kullandığını bilmediği gibi, adli tıp konusunda da çok fazla bir bilgisi yoktu. Elinden gelenin en iyisini yapmaya çalışıyordu yalnızca.</span></p>

      <p class="calibre2"><span class="none4">Spruce Hills Polis Departmanı, tam kapasiteli bir Bilimsel Araştırma Bölümü’ne sahip olamayacak kadar küçüktü. Ve eğer kendisinin oluşturduğu tablo onlara yeterince ikna edici görünürse, bu ölümü beklenmedik bir kaza olarak kabul edebilir ve teknik yardım için eyalet polisine hiç başvurmayabilirlerdi. Ama eğer eyalet polisi işin içine karışırsa ve hatta bu ölümün bir kazaymış gibi sahnelendiğini anlarsa, büyük olasılıkla Victoria’nın akşam yemeği konuğunu suçlu bulacaklardı.</span></p>

      <p class="calibre2"><span class="none4">Genç kadının ayakkabısını yağa bastırmak ve başını fırın kapağının köşesine çarpmaktan başka yapacak hiçbir işi kalmamıştı.</span></p>

      <p class="calibre2"><span class="none4">Araç yolunda ilerleyen arabanın sesini duyduğunda, cesedi iskemleden kaldırmak üzereydi. Eğer stereo pikap tam o anda başka bir plâğa geçiyor olmasaydı, motorun sesini böylesine belirgin bir şekilde ve erken bir zamanda duyamazdı.</span></p>

      <p class="calibre2"><span class="none4">Cesede istediği biçimi verebilmesi için, zaman kalmamıştı.</span></p>

      <p class="calibre2"><span class="none4">Heyecan art arda geliyordu. Hareketli bir adam olarak sürdürdüğü bu yeni yaşam hiç can sıkıcı değildi.</span></p>

      <p class="calibre2"><span class="none4">Caesar Zedd’in de dediği gibi, zor günlerde büyük fırsatlar doğardı ve siz bunları göremeseniz bile, her olayın daima bir parlak yanı olurdu tabii.</span></p>

      <p class="calibre2"><span class="none4">Mutfaktan alelacele çıkan ve koridoru geçen Junior, ön kapıya geldi. Ayak parmaklarının ucunda bir dansçı gibi hareket ederek, sessizce koşuyordu. Birçok kadını ona çeken şeylerden biri de bu doğal, atletik zarafetiydi.</span></p>

      <p class="calibre2"><span class="none4">Bir aşkın şimdi üzücü simgeleri olarak görünen ve bundan böyle bir anlam taşımayan kırmızı gülle şarap şişesi, girişteki yerin üzerinde duruyordu. Ceset burada değilken, şiddetten eser yoktu.</span></p>
    </div>

    <div class="s1">
      <p class="calibre2"><span class="none4">Sinatra “Seninle Görüşeceğiz”i söylediği sırada, Junior gonca gülle Merlot’un kenarından dolaşıp, kapının yan pencerelerinden birinin perdesini beş santim kadar aralayarak, dikkatle dışarısını gözetledi. Üstü kapalı bir araba çakıllı araç yoluna girmiş ve evin sağ tarafında, neredeyse onun göremeyeceği bir yerde durmuştu. Junior dışarıya bakarken, arabanın farları söndürüldü ve motor stop edildi. Ardından, sürücü kapısı açıldı ve arabadan bir adam indi; ürkütücü ay ışığında karanlık bir gölge halindeydi. Akşam yemeği konuğuydu bu.</span></p><br class="calibre3" id="calibre_pb_37" />
    </div>
  </div>
</body>
</html>
