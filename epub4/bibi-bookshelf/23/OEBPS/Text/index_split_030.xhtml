<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="http://calibre-ebook.com" name="generator" />

  <title>unnamed</title>
  <meta content="User" name="author" />
  <meta content="2015-1-7" name="creation-time" />
  <meta content="2015-1-13" name="revision-time" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="s1">
      <p class="calibre2"> </p>
    </div>

    <div class="s1">
      <h1 class="calibre2"><span class="none5">Bölüm</span> <span class="none5">27</span></h1>

      <p class="calibre2"> </p>

      <p class="calibre2"> </p>

      <p class="calibre2"><span class="none4">BRIGHT BEACH’IN tek cenaze levazımatçısı olan Walter Panglo, ölü gömmenin dışında, bahçesinde çiçek yetiştirmekten hoşlanan, yumuşak huylu, nazik bir adamdı. Bu bahçedeki ödül kazanacak kadar güzel güllerden yaptığı kocaman buketleri hastalara, âşık gençlere, doğum gününü kutlayan okul kütüphanecisine ve kendisine karşı saygı gösteren yazmanlara verirdi.</span></p>

      <p class="calibre2"><span class="none4">Karısı Dorothea da kocasına tapardı, ama bu sevgisi onun seksen yaşındaki annesini eve kabul etmesi ve bu yaşlı bayana karşı sanki o bir düşes ya da bir azizeymiş gibi davranmasından kaynaklanmıyordu. Panglo yoksullara karşı da aynı cömertlikle davranır ve onlardan cenaze işlemleri için gereken paranın çok azını talep ederdi.</span></p>

      <p class="calibre2"><span class="none4">Edom’ın ikiz erkek kardeşi Jacob Isaacson, Panglo hakkında hiçbir olumsuz yargıya sahip değilse de, ona güvenmiyordu. Eğer cenaze levazımatçısı ölülerin altın dişlerini sökerken ve onların kalçalarındaki şeytani sembolleri oyarken yakalanmış olsaydı, Jacob, “Doğrudur bu,” derdi. Ve ayrıca eğer Panglo hastalıklı kadavralardan aldığı şişeler dolusu kanı saklayıp sonra da bir gün kent sokaklarında koşarak bu kanları hiçbir şeyden şüphelenmeyen insanların yüzlerine fırlatmış olsaydı, Jacob’un kılı bile kıpırdamazdı.</span></p>

      <p class="calibre2"><span class="none4">Jacob, Agnes’la Edom’ın dışında hiç kimseye güvenmezdi. Yıllar süren dikkatli gözlemlerden sonra, Joey Lampion’a da güvenmişti. Ama Joey ölmüştü ve cesedi de Panglo Cenaze Evi’nin ilaçlama odasındaydı. Ama Jacob şu anda bu odanın çok uzağında duruyordu ve sağ birisi olarak oraya asla adım atmak niyetinde değildi. Walter Panglo’nun eşliğinde, cenaze merasimi hazırlığı odasında duran tabutlardan hangisini seçeceğine karar vermekle meşguldü.</span></p>

      <p class="calibre2"><span class="none4">Jacob, Joey için en pahalı tabutu istiyordu; ama Joey gibi alçakgönüllü ve sağduyulu bir adam bunu onaylamazdı. Bu nedenle Jacob çok pahalı olmayan güzel, ama sade bir tabut seçti.</span></p>

      <p class="calibre2"><span class="none4">Sevdiği ve hayran olduğu Joe</span><span class="none4">y</span> <span class="none4">Lampion kadar genç bir adamın cenaze töreni hazırlığını yapmaktan ötürü üzüntü duyan Panglo, her tabut seçiminde, bu ölüme inanamadığını belirtmek için duraksıyor ve Jacob’dan çok kendini rahatlatıcı sözcükler mırıldanıyordu. En sonunda seçilen tabutun üstüne elini koyarak, “İnanılmaz bir trafik kazası; hem de oğlunun doğduğu günde,” dedi. “Ne kadar üzücü bir olay. Çok üzücü.”</span></p>

      <p class="calibre2"><span class="none4">“Böylesine inanılmaz bir olay değil bu,” diye belirtti Jacob. “Otomobil kazalarında her yıl kırk beş bin kişi ölüyor. Arabalar ulaşım aracı değildir. Ölüm makineleri bunlar. Kazalardan sağ kurtulan on binlerce kişi de sakat kalıyor.”</span></p>

      <p class="calibre2"><span class="none4">Doğanın kötülüğünden korkan Edom’ın aksine, Jacob gerçek kıyametin insan eliyle olacağına inanıyordu.</span></p>

      <p class="calibre2"><span class="none4">“Trenler de güvenli değil. ‘60 yılındaki Bakersfield kazasına bakın. San Francisco’dan yola çıkan Santa Fe Chief, benzin bidonları yüklü bir kamyona çarptı. Nehir gibi akan alevlerin arasında on yedi kişi öldü.”</span></p>

      <p class="calibre2"><span class="none4">Jacob insanların kalın sopalarla, bıçaklarla, tabancalarla, bombalarla, çıplak elleriyle neler yapabileceklerinden korkardı, ama öldürme amacıyla üretilmeyen ve yaşam değerini yükseltmek amacıyla imal edilen uygarlık aracı aletler, makineler ve araç gereçler onun aklını daha çok kurcalardı.</span></p>

      <p class="calibre2"><span class="none4">”‘57‘de Londra’da iki tren çarpıştığında, elli kişi öldü. Ve İngiltere’de de ‘52 yılında yüz on iki kişi paramparça oldu.”</span></p>

      <p class="calibre2"><span class="none4">Panglo kaşlarını çattı, “Haklısın, korkunç, çok korkunç kazalar oluyor, ama benim anlamadığım şey, trenler neden…”</span></p>

      <p class="calibre2"><span class="none4">“Tümü aynı. Arabalar, trenler, gemiler, tümü de aynı,” diye ısrar etti Jacob. ” Toya Maru’yu anımsıyor musunuz? Bu Japon feribotu ‘54 Eylülü’nde alabora oldu. Bin yüz altmış sekiz kişi öldü. Daha da kötüsü, ‘48’de Manchuria’da, ulu Tanrım, bir Çin şilebinin kazan dairesinde bir patlama oldu ve altı bin kişi öldü. Bir gemideki altı bin kişi!”</span></p>

      <p class="calibre2"><span class="none4">Bu konuşmaları izleyen bir saat boyunca, Walter Panglo, cenaze merasiminin planlanması konusunda Jacob’a bilgi vermeye çalıştığı sırada, Jacob da ona sayısız uçak, gemi, ve tren kazalarından, kömür madeni felaketlerinden, baraj çökmelerinden, otel ve gece kulübü yangınlarından, boru hattı, petrol kuyusu ve cephanelik patlamalarından söz edip durdu…</span></p>

      <p class="calibre2"><span class="none4">Cenaze töreni ve defin işlemleriyle ilgili tüm detaylarda anlaştıktan sonra, Walter Panglo’nun sol yanağında bir tik oluşmuştu. Gözleri faltaşı gibi açılmış ve sanki çok korkmuş gibi, iki dudağı şaşkınlıktan birbirine kenetlenmişti. Elleri terden yapış yapış olmalıydı, çünkü bunları durmaksızın elbisesinin üstüne sürüp kurulamaya çalışıyordu.</span></p>

      <p class="calibre2"><span class="none4">Cenaze levazımatçısının bu huzursuzluğunun farkına varan Jacob, Panglo’ya karşı hissettiği güvensizliğinin böylece kanıtlanmış olduğundan emindi artık. Bu tikli, yer cücesine benzer adamın gizleyecek bir şeyi vardı herhalde. Suçluluktan kaynaklanan sinirliliği anlamak için, Jacob’ın polis olmasına gerek yoktu.</span></p>

      <p class="calibre2"><span class="none4">Panglo kendisini cenaze evinin ön kapısına götürdüğü sırada, Jacob ona doğru sokuldu. “Joe</span><span class="none4">y</span> <span class="none4">Lampion’ın altın dişleri yoktu.”</span></p>

      <p class="calibre2"><span class="none4">Panglo şaşırmış görünüyordu. Ama belki de sahte bir davranıştı bu.</span></p>

      <p class="calibre2"><span class="none4">Ufak tefek cenaze levazımatçısı, müteveffanın dişleri konusunda fikir belirtmek yerine, Jacob’ı rahatlatıcı birkaç sözcük söyledi ve kendisini daha da rahatlatmak için, elini onun omzuna koydu; ama Jacob bu dokunuştan rahatsız olmuştu.</span></p>

      <p class="calibre2"><span class="none4">Aklı karışan Panglo, bu kez ona sağ elini uzatınca, “Üzgünüm, kusura bakmayın, ama ben hiç kimseyle el sıkışmam,” dedi Jacob.</span></p>

      <p class="calibre2"><span class="none4">Onun amacını anlamamasına karşın, elini indiren Panglo, “Pekâlâ, tabii, anlıyorum,” diye yanıtladı.</span></p>

      <p class="calibre2"><span class="none4">“Son zamanlarda insanların elleriyle neler yapabileceklerini asla bilemezsiniz,” diye açıkladı Jacob. “Sokağın sonunda oturan o saygın banker, otuz kadını paramparça doğrayıp evinin arka bahçesine gömmüş olabilir. Ve kapı komşumuz olan o hoş dindar bayan da kendisini terk etmeye çalışan sevgilisinin çürüyen cesediyle aynı yatakta uyuyor olabilir ya da zevk için işkence yaparak öldürdüğü anaokulu çocuklarının parmak kemiklerinden mücevherler üretebilir.”</span></p>

      <p class="calibre2"><span class="none4">Panglo onun kendini güvende hissetmesi için, her iki elini de pantolonunun ceplerine soktu.</span></p>

      <p class="calibre2"><span class="none4">“Bende böyle olaylarla ilgili yüzlerce dosya var,” dedi Jacob, “ve daha kötüleriyle ilgili. Eğer ilginizi çekerse, bunların bazılarının kopyalarını size verebilirim.”</span></p>

      <p class="calibre2"><span class="none4">“Çok düşüncelisin,” diye kekeledi Panglo, “ama benim okumaya ayıracak çok az zamanım var, çok az zamanım.”</span></p>

      <p class="calibre2"><span class="none4">Joey’in cesedini bu garip, sinirli cenaze levazımatçısıyla birlikte bırakma konusunda isteksiz olan Jacob, yine de Victoria tarzı cenaze evinin verandasını geçip, arkasına bile dönüp bakmadan buradan ayrıldıktan sonra, özellikle kavşaklardaki trafiğe dikkat ederek, eve kadar olan bir millik yolu yürüdü.</span></p>

      <p class="calibre2"><span class="none4">Büyük garajın üstündeki dairesine bir dizi dış merdivenle ulaşılıyordu. Daire iki odayla bölünmüştü. Birincisi bir oturma odasıyla bir köşesinde iki kişilik bir yemek masası bulunan küçük bir mutfağın karışımıydı. Bunun yanında da içinde bir banyo olan küçük bir yatak odası vardı.</span></p>

      <p class="calibre2"><span class="none4">Her iki odanın duvarlarına kitap raflarıyla dosya dolapları yerleştirilmişti. Jacob burada sayısız kazaların, insanların neden olduğu felaketlerin, seri katillerin ve içki âlemlerinde cinayet işleyen katillerin olay dosyalarını saklıyordu: kasıtlı ya da kasıtsız olarak işledikleri suçlarla insanlığı alçaltan kişilerle ilgili yadsınamaz kanıtlardı bunlar.</span></p>

      <p class="calibre2"><span class="none4">Çok düzenli tuttuğu yatak odasında, Jacob ayakkabılarını çıkardı ve yatağa uzanarak, gözlerini tavana dikti; kendini yararsız biri gibi hissediyordu.</span></p>

      <p class="calibre2"><span class="none4">Agnes dul kalmış ve Bartholomew babasız doğmuştu.</span></p>

      <p class="calibre2"><span class="none4">Çok fazlaydı bu, çok fazla.</span></p>

      <p class="calibre2"><span class="none4">Jacob, Agnes hastaneden eve döndüğünde onun yüzüne bakmaya nasıl dayanacağını bilemiyordu. Kız kardeşinin gözlerindeki üzüntünün, sanki kendisinin kalbine bir bıçak saplanmış gibi, onu öldüreceği kesindi.</span></p>

      <p class="calibre2"><span class="none4">Agnes’ın yaşam boyu sürdürdüğü iyimserliğiyle onun bunca zor yıllara karşı mucizevi bir şekilde elden burkmadığı neşesi bile, bu olayın üstesinden asla gelemeyecekti. Ve o, artık ne kendisi ve ne de Edom için bir umut simgesi olabilecekti. Bundan sonraki gelecek onlar için karmaşık ve sürekli bir umutsuzluktu artık. Belki de şans eseri, şimdi gökyüzünden bir uçak düşer ve onu şu anda yok ederdi.</span></p>

      <p class="calibre2"><span class="none4">En yakın tren yoluna çok uzak oldukları için, raydan çıkan bir trenin garajı parçalamasını ummak mantıksız olurdu. Ama olumlu bir durum vardı; oturduğu daire gazla ısıtılıyordu. Bir sızıntı, bir kıvılcım, bir patlama olursa, o zaman zavallı Agnes’ı böylesine üzüntülü görmek zorunda kalmazdı.</span></p>

      <p class="calibre2"><span class="none4">Bir süre sonra, yukarıdan bir uçak düşmeyince yataktan kalkan Jacob, mutfağa gidip Agnes’ın en gözde imalatlarından birini yapmak için bir miktar hamur hazırladı. Hindistan ceviziyle kabuklu cevizli ve çikolatalı kurabiye pişirecekti.</span></p>

      <p class="calibre2"><span class="none4">Hiçbir amacı olmadan yaşadığı bu dünyada kendini tümüyle yararsız birisi olarak görürdü, ama pastacılık yeteneği çok iyiydi.</span>.<span class="none4">. Dünyaca ünlü bir pasta uzmanından herhangi bir tarif alabilir ve bunu daha da geliştirebilirdi.</span></p>
    </div>

    <div class="s1">
      <p class="calibre2"><span class="none4">Kurabiye pişirirken dünya ona daha tehlikesiz bir yermiş gibi görünürdü. Ve bazen de kek yaptığı sırada, korku duygusunu unuturdu. Belki de şimdi gaz fırını yüzüne patlayabilir ve en sonunda onu huzura kavuştururdu, ama böyle olmasa bile, en azından Agnes için kurabiye pişirmiş olacaktı.</span></p><br class="calibre3" id="calibre_pb_30" />
    </div>
  </div>
</body>
</html>
