<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="http://calibre-ebook.com" name="generator" />

  <title>unnamed</title>
  <meta content="User" name="author" />
  <meta content="2015-1-7" name="creation-time" />
  <meta content="2015-1-13" name="revision-time" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="s1">
      <p class="calibre2"> </p>
    </div>

    <div class="s1">
      <h1 class="calibre2"><span class="none5">Bölüm</span> <span class="none5">46</span></h1>

      <p class="calibre2"> </p>

      <p class="calibre2"> </p>

      <p class="calibre2"><span class="none4">“BANA NED DEYİN” lakaplı Ned Gnathic, bir flüt kadar ince yapılı bir adamdı ve sanki kafasının iç kısmında, düşüncelerinden oluşan baskı kafatasının içinde nahoş bir müziğe dönüşmeden önce bunun çıkıp gideceği, flüt delikleri bulunuyordu. Sesi daima yumuşak ve ahenkliydi, ama çoğu kez allegro biçiminde canlı ve hızlı, bazen de pretissimo şeklinde çok hızlı konuşurdu; ses tonu sıcak olmasına karşın, Neddy maksimum tempoyla konuştuğu sırada, böylesine bir şey olabilirmiş gibi, bu ses, Bolero’yu melercesine çalan gaydalardan çıkan sesler kadar kulak tırmalardı.</span></p>

      <p class="calibre2"><span class="none4">Neddy’nin mesleği, geçimini bu parayla karşılamak zorunda olmamasına karşın, kokteyl salonlarında piyano çalmaktı. San Francisco’nun güzel bir mahallesinde kendisine dört katlı bir ev miras kaldığı gibi, bunun yanı sıra eğer savurganlık yapmazsa, gereksinimlerini yeterince karşılayabilecek, vesayet altına alınmış bir paranın gelirine de sahipti. Ama aynı zamanda, haftanın beş gecesi Nob Hill’deki büyük, eski otellerden birinin şık bir salonunda çalışıyor ve burada kalan turistlerle kent dışından gelen işadamlarına, insanın özü yerine cinsel tercihlerine değer verildiği bir yaşta hâlâ inatla romantizme inanmaya devam eden zengin eşcinsellere ve dikkatle planlanmış erişkinliklerinin muhteşem olduğunu kanıtlamak için arı gibi çalışan, karşı cinsle ilgili bekâr çiftlere, onlar içkilerini yudumlarken, piyanoda çok hoş şarkılar çalıyordu.</span></p>

      <p class="calibre2"><span class="none4">Neddy evin geniş dördüncü katının tamamını kullanmaktaydı. Üçüncü ve ikinci katların her biri ise iki apartman dairesine, zemin kat da dört stüdyo ünitesine bölünmüş ve bunların tümünü kiraya vermişti.</span></p>

      <p class="calibre2"><span class="none4">Saat dördü biraz geçe, siyah bir smokin, önü pilili beyaz bir gömlek giymiş ve siyah bir papyonla ceketinin yaka deliğine kırmızı bir gonca gül takmış olan Neddy, işte burada, Celestina White’in stüdyo dairesinin şimdi açık duran kapısının tam iç kısmında ayakta dikilmiş duruyor ve onun kira sözleşmesini açıkça feshetmek istemesi ve genç kızın buradan taşınmak zorunda olmasının nedenleri konusunda can sıkıcı detaylarla dolu açıklamalar yapıyordu. Kendisine göre, bunun nedeni bu binada ondan başka çocuk olmayan Angel’dı; aslında nadiren ağladığı hâlde onun sürekli ağlayıp durmasından, henüz bir çıngırağı sallayacak kadar güçlü olmadığı halde oynadığı gürültülü oyunlardan ve daha tek başına sepet beşiğinden çıkamadığı halde kendi kendine duvarın yanına giderek buraya bir çekicin kalın ucuyla vurması şeklinde eve verebileceği zararlardan söz etmekteydi.</span></p>

      <p class="calibre2"><span class="none4">Celestina onunla mantıklı konuşamadığı gibi, bu arada burada kalan ve en fırtınalı durumlarda da sükûnetini koruyan annesi Grace bile, Neddy Gnathic’in bir süredir tamamen yüksek perdeden çıkan o kadife yumuşaklığındaki sesini bir an olsun sakinleştiremiyordu. Neddy bebeğin varlığını beş gün önce öğrenmişti ve o günden beri de, tıpkı hortuma dönüşmeye niyetlenen tropikal bir rüzgâr gibi, gümbür gümbür esiyordu.</span></p>

      <p class="calibre2"><span class="none4">Son zamanlarda, San Francisco’da kiralık evlerden çok kiracı olması nedeniyle, böyle bir yer bulmak zordu. Ve tıpkı beş gündür süre geldiği şekilde, Celestina şimdi de, kendi bütçesine uygun bir daire bulması için en azından otuz güne ve mümkünse Şubat’ın sonuna dek zamana gereksinimi olduğunu açıklamaya çalışıyordu. Çünkü gün boyu Güzel Sanatlar Akademisi’ndeki derslerine devam ediyor, haftanın altı gecesi de garsonluk işini sürdürüyordu ve geçici bir süre için bile olsa, küçük Angel’ın bakımını tümüyle annesi Grace’e bırakamazdı. Ama Celestina soluk almak için duraksadığında, Neddy yine konuşuyor, aslında duraksamadığı zamanlarda da onunla birlikte konuşuyor, yalnızca kadife gibi yumuşak kendi sesini duyuyor ve sanki Mısır firavunlarının piramitlerini aşındıran o kum fırtınaları gibi, onlardan da hızlı bir biçimde, genç kızı yıpratarak konuşmayı iki yönlü idare etmekten büyük zevk alıyordu. Uzun boylu bir adam onun arkasına yaklaşıp açık duran kapının eşiğinden içeriye adım attığı ve nezaketle bir kez “Affedersiniz” dedikten sonra bunu ikinci ve üçüncü kez yinelediği sırada, hâlâ konuşmaya devam eden Neddy, ardından, konuk bir elini onun omuzuna koyup kendisini yavaşça kenara iterek içeriye girdiğinde, Lourdes’daki* (Fransa’nın güneybatısında yer alan Lourdes, türbeleriyle ünlü bir kenttir) türbelerin birinde mucizevi bir şekilde ansızın şifa bulmuşçasına sustu.</span></p>

      <p class="calibre2"><span class="none4">Dr. Walter Lipscomb piyanistinkilerden daha uzun ve daha zarif parmaklara, ayrıca, bir orkestrayı idare etmek için havaya kaldıracağı batona bile gerek duymayan ve dikkatleri yalnızca oradaki varlığıyla idare eden büyük bir orkestra şefinin görüntüsüne sahipti. Bir otorite ve özgüven abidesi gibi duran Lipscomb, şimdi sakinleşen Nedy’ye, “Ben bu çocuğun doktoruyum,” dedi. “Bu kız normal kilonun altında doğdu ve kulak enfeksiyonu tedavisi nedeniyle bir süre hastanede kaldı. Sesinizden anladığım kadarıyla, sizde yirmi dört saat içinde ortaya çıkacak olan bronşit başlangıcı var; bu durumda, bebeğin virütik bir hastalık kapması tehlikesinin sorumluluğunu yüklenmek istemeyeceğinizden eminim.”</span></p>

      <p class="calibre2"><span class="none4">Sanki yüzüne bir tokat yemiş gibi gözlerini kırpıp duran Neddy, “Ama benim elimdeki geçerli kira kontratı…” diye konuşmaya çabaladı.</span></p>

      <p class="calibre2"><span class="none4">Lipscomb, suç işleyen bir oğlan çocuğuna onun kulağını çekerek kendisine iyi bir ders vermek üzere olan sert bir okul müdürü gibi, başını piyaniste doğru hafifçe eğdi. “Bayan White ve bebek bu sıkıntıları hafta sonuna dek atlatmış olacaklar… tabii siz hiç durmaksızın çene çalarak onları rahatsız etmekte ısrarlı davranmazsanız; ve kendilerini taciz ettiğiniz her dakika, onların buradan ayrılışlarını bir gün daha uzatacaktır.”</span></p>

      <p class="calibre2"><span class="none4">Dr. Lipscomb’un dolambaçlı bir biçimde konuşan piyanist kadar yumuşak bir ses tonuyla konuşmasına ve zayıf yapılı yüzünün hiçbir öfke ifadesi yansıtmamasına karşın, Neddy Gnathie onun yanından geri geri uzaklaşarak kapı eşiğine gelmiş ve koridora çıkmıştı.</span></p>

      <p class="calibre2"><span class="none4">“İyi günler, bayım,” diyen doktor, kapıyı Neddy’nin yüzüne kapattı; bunu yaparken büyük olasılıkla kapı onun burnuna çarpmış ve yakasına takılı gül de hırpalanmış olmalıydı.</span></p>

      <p class="calibre2"><span class="none4">Angel, Grace’in az önce onun orada bezini değiştirdiği, açılır kapanır kanepede yatıyordu.</span></p>

      <p class="calibre2"><span class="none4">Lipscomb tertemiz bebeği kucağına alırken, Grace ona, “Başardığınız şey, bir rahip eşinin tahammül edilmesi olanaksız bir kilise müdavimiyle başa çıkması kadar etkileyiciydi… ve, ah, keşke biz de bazen böyle davranabilsek,” dedi.</span></p>

      <p class="calibre2"><span class="none4">Angel’ı kucağında hoplattığı sırada, “Sizin işiniz benimkinden daha zor,” dedi Lipscomb da Grace’e. “Bundan hiç kuşkum yok.”</span></p>

      <p class="calibre2"><span class="none4">Lipscomb’un buraya gelmesine şaşıran Celestina ise, Neddy’nin çektiği nutuklardan ötürü hâlâ beyni uyuşuk bir hâldeydi. “Sizin geleceğinizi bilmiyordum, Doktor.”</span></p>

      <p class="calibre2"><span class="none4">“Tam mahallenizde olduğumu fark edene dek, bunu ben de bilmiyordum. Annenizle Angel’ın burada olacaklarını düşündüm ve sizin de burada olabileceğinizi umdum. Ama eğer sizleri rahatsız ediyorsam…”</span></p>

      <p class="calibre2"><span class="none4">“Hayır, hayır. Benim yalnızca bilmediğim…” “Doktorluğu bırakacağımı söylemek için geldim ben.” Yüzünde kaygılı bir ifade oluşan Grace, “Bebeğin doktorluğunu mu?” diye sordu.</span></p>

      <p class="calibre2"><span class="none4">Lipscomb, Angel’ı kocaman ellerinin arasında sımsıkı tuttuğu ve ona gülümsediği sırada, “Hayır, hayır, Bayan White, bu bebek bana sağlıklı bir genç kız gibi görünüyor. Onun doktor tedavisine gereksinimi yok,” dedi.</span></p>

      <p class="calibre2"><span class="none4">Sanki Tanrı’nın kendi ellerindeymiş gibi duran Angel, iri, yuvarlak gözleriyle doktora şaşkın şaşkın bakıyordu.</span></p>

      <p class="calibre2"><span class="none4">“Yani demek istediğim,” diye devam etti Dr. Lipscomb, “Yıllardır emek harcadığım işimi bırakıyor ve doktorluk mesleğime son veriyorum.”</span></p>

      <p class="calibre2"><span class="none4">“Buna son mu veriyorsunuz?” diye sordu Celestina. “Ama hâlâ gençsiniz.”</span></p>

      <p class="calibre2"><span class="none4">Şaşırtıcı iş bırakma açıklamasına karşı yeğlenen bir tepki olacakmış ve sanki bu Rahip Eşleri İçin Görgü Kitabı’ndan öğrenilen bir soruymuş gibi, “Biraz çay ve bir parça kurabiye ister misiniz?” diye sordu Grace kibarca.</span></p>

      <p class="calibre2"><span class="none4">“Aslında şampanyayla kutlanacak bir olay bu, Bayan White,” dedi Lipscomb, “tabii eğer içkiye karşı değilseniz.”</span></p>

      <p class="calibre2"><span class="none4">“Bazı Baptistler içkiye karşıdır, Doktor, ama biz zındık azınlıktanız. Ama yalnızca soğutulmamış bir şişe Chardonnay şampanyamız var.”</span></p>

      <p class="calibre2"><span class="none4">“Kentin en iyi Ermeni lokantasından sadece iki buçuk blok uzaklıktayız. Eğer izin verirseniz, ben hemen oraya gidip soğuk, köpüklü bir şampanyayla erken bir akşam yemeği için gerekli olan birkaç yiyecek alabilirim.”</span></p>

      <p class="calibre2"><span class="none4">“Konuğumuz olmasaydınız, biz de dünden artakalan köftelerimizi yemeye mahkûm olacaktık.”</span></p>

      <p class="calibre2"><span class="none4">“Eğer siz meşgul değilseniz tabii,” dedi Lipscomb, Celestina’ya.</span></p>

      <p class="calibre2"><span class="none4">“O bu gece izinli,” diye yanıtladı Grace.</span></p>

      <p class="calibre2"><span class="none4">“Doktorluğa son veriyorsunuz demek, öyle mi?” diye sordu Celestina yine; onun bu açıklaması ve neşeli tavrı karşısında şaşırmıştı.</span></p>

      <p class="calibre2"><span class="none4">“Benim mesleğimin sona erişini ve sizin taşınmanızı… kutlamamız gerekiyor.”</span></p>

      <p class="calibre2"><span class="none4">Onların bu binadan çıkacakları konusunda doktorun Neddy’e verdiği güvenceyi aniden anımsayan Celestina, “Ama bizim gidecek hiçbir yerimiz yok ki,” dedi.</span></p>

      <p class="calibre2"><span class="none4">Lipscomb, Angel’ı Grace’e verirken, “Benim yatırım yapmak amacıyla satın almış olduğum birkaç dairem var; bunların birisi iki yatak odalı ve şimdilik boş,” diye yanıtladı.</span></p>

      <p class="calibre2"><span class="none4">Celestina hayır anlamında başını iki yana salladı. “Ben yalnızca stüdyo şeklinde bir dairenin, küçük bir yerin kirasını karşılayabilirim.”</span></p>

      <p class="calibre2"><span class="none4">“Buraya ne kadar ödüyorsanız, oraya da ödeyeceğiniz miktar aynısı olur,” dedi Lipscomb.</span></p>

      <p class="calibre2"><span class="none4">Celestina’yla annesi anlamlı bir biçimde birbirlerine baktılar.</span></p>

      <p class="calibre2"><span class="none4">Doktor bu bakışmayı görmüş, bunun anlamını kavramış ve uzun, solgun yüzü utanç duygusuyla pembeleşmişti. “Siz oldukça güzel bir kızsınız, Celestina ve erkekler konusunda dikkatli olmayı öğrendiğinizden eminim, ama benim de tamamen dürüst bir niyetim olduğuna yemin ederim.”</span></p>

      <p class="calibre2"><span class="none4">“Aa, ben sizin kötü bir niyetiniz olduğunu düşünmedim…”</span></p>

      <p class="calibre2"><span class="none4">“Evet, düşündünüz ve size böyle düşünmenizi öğreten şey, hiç kuşkusuz ki tamamen yaşadığınız deneyimden kaynaklanıyor. Ama ben kırk yedi yaşındayım, siz ise yirmi…”</span></p>

      <p class="calibre2"><span class="none4">“Neredeyse yirmi bir.”</span></p>

      <p class="calibre2"><span class="none4">“… ayrıca, biz farklı dünyaların insanlarıyız ve buna saygı duyuyorum. Size ve o harika ailenize de öyle… bunun yanı sıra özgüveninize ve kararlılığınıza da. Bunu yapmak istememin nedeni, size borçlu olduğum için yalnızca.”</span></p>

      <p class="calibre2"><span class="none4">“Bana neden borçlu olasınız?”</span></p>

      <p class="calibre2"><span class="none4">“Şey, ben aslında Phimie’ye borçluyum. Onun doğum masasındaki iki ölümü arasında bana söylediği ve benim yaşamımı değiştiren sözlerinden ötürü.”</span></p>

      <p class="calibre2"><span class="none4">Kendisinin açık seçik bir şekilde konuşmasını engelleyen felç durumunun etkilerini kısa süreliğine baskı altında tutan Phimie, Rowena sizi seviyor, demişti ona. Beezil’le Feezil de onunla birlikte güvencedeler. Ona bu yaşamın ötesinde kendisini bekledikleri yerden, kaybettiği karısıyla çocuklarından gelen mesajlardı bunlar.</span></p>

      <p class="calibre2"><span class="none4">Hiçbir art niyet gütmeyen Lipscomb, sanki yalvarır gibi, genç kızın ellerini kendi ellerinin içine aldı. “Bir doğum uzmanı olarak, yıllar boyu, bu dünyaya yeni yaşamlar kazandırdım, ama ben yaşamın ne olduğunu bilmiyormuşum, onun anlamını kavramamışım, hatta</span> <span class="none4">bir anlamı olduğunu bile fark et</span><span class="none4">memişim demek. Rowena, Harry ve Danny o uçakla birlikte düşüp ölmeden önce, ben zaten… bomboş birisiymişim aslında. Onları kaybett</span><span class="none4">ikten sonra, bu boşluktan da köt</span><span class="none4">ü bir durum yaşadım. Ruhen ölmüştüm ben, Celestina. Phimie bana umut verdi. Ona olan borcumu ödeyemem, ama eğer bana izin verirseniz, onun kızı ve sizin için bir şeyler yapabilirim.”</span></p>

      <p class="calibre2"><span class="none4">Lipscomb’un elleri titrediği gibi, Celestina’nın elleri de onun ellerinin içinde titreyip duruyordu.</span></p>

      <p class="calibre2"><span class="none4">Genç kız onun bu cömertliğini hemen kabul etmeyince, “Ben tüm yaşamım boyunca, yalnızca geçirdiğim günümü yaşamaya çalıştım. Önce yaşantımı sürdürebilmek için. Sonra başarıya ulaşmak, kazanç sağlamak için. Evler, antika eşyalar satın aldım, yatırımlar yaptım. Bunların hiçbirisi yanlış değildi. Ama içimdeki boşluğu dolduramadılar. Belki bir gün doktorluğa geri dönerim. Ama koşuşturmaca gerektiren bir meslek bu ve ben şimdi huzur, sükûnet, düşünecek zaman istiyorum. Söylediklerimi anlayabiliyor musunuz?”</span></p>

      <p class="calibre2"><span class="none4">“Bu söylenenleri anlamak için yetiştirildim ben,” dedi Celestina ve odanın karşı tarafına baktığında, sözlerinin annesini de etkilemiş olduğunu gördü.</span></p>

      <p class="calibre2"><span class="none4">“Sizin yarın buradan taşınmanızı sağlayabiliriz,” diye önerdi Lipscomb.</span></p>

      <p class="calibre2"><span class="none4">“Yarın ve çarşamba günü derslerim var, ama perşembe günü hiç dersim yok.”</span></p>

      <p class="calibre2"><span class="none4">Normal kira rayicinin yalnızca üçte birini alacağı için sevindiği açıkça belli olan doktor, “Öyleyse perşembe,” dedi.</span></p>

      <p class="calibre2"><span class="none4">“Teşekkür ederim, Dr. Lipscomb. Ben sizin her ayki kaybınızın ne olduğunu izleyeceğim ve bu parayı bir gün size geri ödeyeceğim.”</span></p>

      <p class="calibre2"><span class="none4">“Zamanı gelince bunu konuşuruz. Ayrıca… lütfen bana Wally deyin.”</span></p>

      <p class="calibre2"><span class="none4">Doktorun uzun, dar yüzü, tıpkı bir cenaze kaldırıcısınınkine benzeyen ve sözü bile edilemeyecek kadar acı dolu bir ifade yansıtan yüzü, Wally adına yakışan bir yüz değildi. Çünkü Wally deyince, insan çilli, kırmızı yüzlü, tombul yanaklı ve güleç, neşeli birisiyle karşılaşacağını sanırdı.</span></p>

      <p class="calibre2"><span class="none4">Doktorun önce olduğundan şimdi daha canlı bakan yeşil gözlerinde aniden böyle bir Wally gören Celestina, hiç duraksamadan, “Tamam; Wally,” dedi.</span></p>
    </div>

    <div class="s1">
      <p class="calibre2"><span class="none4">Lipscomb’un bir süre sonra getirdiği büyük torbadan şampanya ve ardından da Ermenilere özgü hazır yemeklerle dolu iki alışveriş torbası çıkmıştı. Şiş börek, mujadereh, tavuklu ve pirinçli biryan, yalancı dolma, kuzu etli ve pirinçli enginar, koruk mantı, ve daha bir sürü şey. Grace’in okuduğu bir Baptist şükran duasından sonra, Wally’le White ailesinin üyesi üç kadın ve orada ruhen var olan dördüncüsü, üstü formika kaplı masanın çevresine oturup yemek yedikleri, güldükleri, sanat, şifacılık, bebek bakımı ve geçmişle gelecek hakkında konuştukları sırada, smokinli Neddy Gnathic de, Nob Hill’deki otellerden birinin şık bir salonunda, siyah vernikli bir piyanonun başına oturmuş, elmas kadar parlak nağmeler döktürüyordu.</span></p><br class="calibre3" id="calibre_pb_49" />
    </div>
  </div>
</body>
</html>
