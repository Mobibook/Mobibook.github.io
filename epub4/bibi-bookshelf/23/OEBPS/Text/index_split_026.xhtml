<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="http://calibre-ebook.com" name="generator" />

  <title>unnamed</title>
  <meta content="User" name="author" />
  <meta content="2015-1-7" name="creation-time" />
  <meta content="2015-1-13" name="revision-time" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="s1">
      <p class="calibre2"> </p>
    </div>

    <div class="s1">
      <h1 class="calibre2"><span class="none5">Bölüm</span> <span class="none5">23</span></h1>

      <p class="calibre2"> </p>

      <p class="calibre2"> </p>

      <p class="calibre2"><span class="none4">CELESTINA, Phimie’nin küçücük dolapta ve etajerde kalan eşyalarını toplamak için, 724 no’lu odaya dönmüştü.</span></p>

      <p class="calibre2"><span class="none4">Kız kardeşinin giysilerini katlayarak bavula yerleştirmeye çalışırken, elleri titriyordu. Böylesine kolay bir iş nasıl da zorlaşmıştı; giysiler sanki ellerinde canlanıyor, parmaklarının arasından kayıyor ve onları bir türlü düzenleyemiyordu. En sonunda, giysilerin düzgün bir biçimde konması için hiçbir neden olmadığını fark edince, buruşmalarına aldırmadan bunları bavulun içine öylece tıkıştırıverdi.</span></p>

      <p class="calibre2"><span class="none4">Tam bavulun kilitlerini kapattığı ve kapıya doğru döndüğü sırada, odaya üstü havlular ve yatak çarşaflarıyla dolu tekerlekli bir araba iten bir hastabakıcı girdi.</span></p>

      <p class="calibre2"><span class="none4">Celestina sabaha karşı buraya geldiğinde, ikinci yatağın çarşaflarını değiştirmekte olan kadındı bu. Şimdi birinci yatağı düzenlemek için gelmişti.</span></p>

      <p class="calibre2"><span class="none4">“Kız kardeşinize çok üzüldüm,” dedi hastabakıcı.</span></p>

      <p class="calibre2"><span class="none4">“Teşekkür ederim.”</span></p>

      <p class="calibre2"><span class="none4">“Öyle tatlı bir kızdı ki.”</span></p>

      <p class="calibre2"><span class="none4">Hastabakıcının bu nezaketine yanıt veremeyen Celestina, başını sallamakla yetindi. Bazen nezaket de insanı avuntu kadar duygulandırabiliyordu.</span></p>

      <p class="calibre2"><span class="none4">“Bayan Lombardı hangi odaya götürüldü?” diye sordu Celestina. “Buradan ayrılmadan önce… onu görmek isterim.” “Aa, bilmiyor muydunuz? Üzgünüm, ama o da gitti.” “Gitti mi?” dedi Celestina, ama hastabakıcının ne demek istediğini anlamıştı.</span></p>

      <p class="calibre2"><span class="none4">Gerçekten de, bilinçaltı bir düşünceyle, bu sabah 4:15’te kendisine gelen telefondan beri, Nella’nın bu dünyadan gittiğini biliyordu. Yaşlı kadın söylemesi gerekenleri bitirdikten sonra, hatta garip bir sessizlik olmuş ve bir tek cızırtı ya da tıkırtı bile duyulmamıştı; telefonda asla olamayacak bir şeydi bu.</span></p>

      <p class="calibre2"><span class="none4">“Bayan Lombardi dün gece öldü,” dedi hastabakıcı.</span></p>

      <p class="calibre2"><span class="none4">“Ne zaman öldüğünü biliyor musunuz? Yani ölüm saatini?”</span></p>

      <p class="calibre2"><span class="none4">“Gece yarısından birkaç dakika sonra.” “Emin misiniz? Saatten demek istiyorum.” “Ben göreve az önce gelmiştim. Bugün on sekiz saatlik vardiyada çalışıyorum. Kadıncağız hiç uyanmadan, koma hâlinde öldü.</span></p>

      <p class="calibre2"><span class="none4">Celestina’nın aklından, 4:15’te yer alan telefon konuşması ve Phimie’den söz eden yaşlı kadının titrek ses</span><span class="none4">i geçiyordu: “Hemen buraya gel.”</span></p>

      <p class="calibre2">“Ne?”</p>

      <p class="calibre2">“Hemen buraya gel. Çabuk gel.”</p>

      <p class="calibre2">“Siz kimsiniz?”</p>

      <p class="calibre2"><span class="none4">“Nella Lombardi.</span> <span class="none4">Hemen gel. Kız kardeşin çok geçmeden ölecek.”</span></p>

      <p class="calibre2"><span class="none4">Eğer bu telefon gerçekten de Bayan Lombardi’den geldiyse, onu ölümünden dört saat sonra aramıştı. Ama eğer kendisine telefon eden yaşlı kadın değilse, onun kişiliğine kim bürünmüştü? Ve bunu neden yapmıştı?</span></p>

      <p class="calibre2"><span class="none4">Celestina aldığı telefondan yirmi dakika sonra hastaneye geldiğinde Rahibe Josephina şaşkınlığını şöyle ifade etmişti: “Size ulaştıklarından haberim yoktu. On dakika önce doğuma başladılar.”</span></p>

      <p class="calibre2"><span class="none4">Nella Lombardi’nin telefonu, Phimie’nin eklamptik kasılmalarının başlamasından ve onun alelacele ameliyathaneye alınmasından önce gelmişti:</span></p>

      <p class="calibre2"><span class="none4">“Kız kardeşin çok geçmeden ölecek.”</span></p>

      <p class="calibre2"><span class="none4">“Siz iyi misiniz, canım?” diye sordu hastabakıcı.</span></p>

      <p class="calibre2"><span class="none4">Zorlukla yutkunan Celestina, evet anlamında başını salladı. Phimie öldüğünde, yüreğini bir acı kaplamış ve annesinin yaşamı karşılığında doğan çocuğa karşı içinde büyük bir kin duymuştu; kendisine özgü duygular değildi bunlar; ama ne olduklarını anlayamıyordu. Dr. Lipscomb’un anlattığı olayla Nella’nın telefonu bu kinlenmenin bir</span> <span class="none4">panzehri</span><span class="none4">, öfkesinin merhemi olmuşsa da, onu şaşkına çevirmişti. “Evet, teşekkür ederim,” dedi hastabakıcıya. “Ben kendimi toparlarım.”</span></p>

      <p class="calibre2"><span class="none4">Ardından, bavulu alıp 724 no’lu odadan ayrıldı.</span></p>

      <p class="calibre2"><span class="none4">Koridora çıkınca durdu. Ve bir soluna bir de sağına baktı; nereye gideceğini bilmiyordu.</span></p>

      <p class="calibre2"><span class="none4">Artık bu güzel dünyada yaşamayan Nella Lombardi, iki kız kardeşin birbirine elveda demesi için onları zamanında bir araya getirmek amacıyla öbür dünyadan geri mi gelmişti? Ve ameliyat ekibinin gerçekleştirdiği yeniden canlandırma işlemiyle yaşama geri dönen Phimie, Lipscomb’a ilettiği kendi şaşırtıcı mesajıyla Nella’ya olan nezaket borcunu mu ödemişti yoksa? Celestina çocukluğundan beri yaşamın anlamına güven duyacak bir biçimde yüreklendirildiğinden ötürü, Dr. Lipscomb’un ameliyathanede yaşadığı ve kendisine anlattığı olayı onunla hemen paylaşmıştı. Ama ne gariptir ki, şimdi bu iki mucizeyi tam olarak anlamakta zorlanıyordu.</span></p>

      <p class="calibre2"><span class="none4">Bu iki olağanüstü olayın bundan sonraki saatlerden başlayarak yaşamının geri kalanını şekillendireceğini bilmesine karşın, şimdi ne yapması gerektiğini açık seçik düşünemiyordu. Şaşkınlığından ötürü aklı ve yüreği karmakarışıktı; ayrıca mantığıyla inancı ve arzularıyla görevleri bir çatışma içindeydi. Bu ters tepkileri birbirleriyle bağdaştırmadan, kararsızlığını yenmesi mümkün değildi.</span></p>

      <p class="calibre2"><span class="none4">Boş yataklı bir odaya gelinceye dek, koridorda yürüdü. Ve ardından, ışıkları açmadan odaya girdi, bavulu yere koydu ve pencerenin yanındaki bir iskemleye oturdu.</span></p>

      <p class="calibre2"><span class="none4">Henüz sabah olmasına karşın, sis ve yağmur St. Mary’yi aydınlatacak gün ışığını engellemekteydi. Hava pusluydu.</span></p>

      <p class="calibre2"><span class="none4">Karanlıkta oturarak, içi de hava gibi kararmış bir halde, ellerini inceledi.</span></p>

      <p class="calibre2"><span class="none4">En sonunda, bundan sonraki çok önemli saatlerde nasıl bir yol izlemesi gerektiğini ona söyleyecek olan ışık, içinde canlanmıştı. Ne yapmak zorunda olduğunu biliyordu artık, ama bunu yapacak güçte olup olmadığından emin değildi.</span></p>

      <p class="calibre2"><span class="none4">Elleri ince ve uzun parmakları da zarifti. Bir ressamın elleriydi bunlar. Güçlü eller değildiler.</span></p>

      <p class="calibre2"><span class="none4">Kendini yaratıcı bir insan olarak görürdü; olduğunu hiçbir zaman düşünmezdi. Yine de yapacağı iş için büyük bir güce gereksinimi vardı.</span></p>
    </div>

    <div class="s1">
      <p class="calibre2"><span class="none4">Gitme vakti gelmişti. Yapılacak işin yapılma zamanıydı. Ama oturduğu iskemleden kalkamıyordu. Yapılması gerekeni yap. Celestina hareket edemeyecek kadar çok korkuyordu.</span></p><br class="calibre3" id="calibre_pb_26" />
    </div>
  </div>
</body>
</html>
