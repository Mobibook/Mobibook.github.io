<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="http://calibre-ebook.com" name="generator" />

  <title>unnamed</title>
  <meta content="User" name="author" />
  <meta content="2015-1-7" name="creation-time" />
  <meta content="2015-1-13" name="revision-time" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="s1">
      <p class="calibre2"> </p>
    </div>

    <div class="s1">
      <p class="calibre2"><span class="none5">Bölüm</span> <span class="none5">53</span></p>

      <p class="calibre2"> </p>

      <p class="calibre2"> </p>

      <p class="calibre2"><span class="none4">KIRMIZI puanlı beyaz bir şemsiyenin altında, North Beach’in sıradan sokaklarında yürüyen Nolly, kendini aptal gibi hissediyordu. Ama yine de bu şemsiye onun ıslanmasını önlemekteydi; ayrıca Noll’ye göre, pratik seçimler görüntüden ve tarzdan daima daha önemliydi.</span></p>

      <p class="calibre2"><span class="none4">Unutkan bir müşteri bu şemsiyeyi altı ay önce büroda bırakmıştı. Yoksa Nolly’nin hiç şemsiyesi olmayacaktı.</span></p>

      <p class="calibre2"><span class="none4">Nolly oldukça iyi bir dedektifti, ama günlük yaşamın ayrıntıları düşünülecek olursa, olmayı istediği kadar düzenli birisi değildi. Delinmiş çoraplarının onarılması için onları bir kenara ayırmayı asla anımsamazdı ve bir zamanlar, en sonunda yenisini almayı akıl ettiği kurşun delikli bir şapkayı neredeyse bir yıl boyunca takıp durmuştu.</span></p>

      <p class="calibre2"><span class="none4">Bugünlerde erkekler pek şapka takmıyordu. Ama Nolly gençlik yıllarından beri, tepesi düz ve yuvarlak model bir şapka takmaktan hoşlanıyordu. San Francisco çoğunlukla serin olurdu ve Nolly’nin saçları da erken yaşlarda dökülmeye başlamıştı.</span></p>

      <p class="calibre2"><span class="none4">Eski şapkasındaki deliği oluşturan kurşun, iğrenç bir nişancı olan aşağılık, hain bir polis tarafından atılmıştı. Adam aslında onu kasığından vurmayı amaçlıyordu.</span></p>

      <p class="calibre2"><span class="none4">On yıl önce olmuştu bu olay ve kendisine ilk ve son kez ateş edilmişti. Bir özel dedektifin gerçek işinin televizyonda ve kitaplarda yer alan o şahane işlerle hiçbir benzerliği yoktu. Cansıkıcı tekdüzelikle dolu, düşük riskli bir işti bu; tabii eğer ilgileneceğiniz olayları akıllıca seçtiğiniz sürece… yani Enoch Cain gibi müşterilerden uzak durduğunuzda.</span></p>

      <p class="calibre2"><span class="none4">Kendi bürosunun bulunduğu sokaktan dört blok ilerideki daha kaliteli bir sokağa gelen Nolly, Tollman Binası’ndan içeriye girdi. 1930’larda inşa edilen bu bina Art Deco* (Art Deco, 1920’lerde ve 1930’larda Avrupa ve Amerika’da çok popüler olan bir resimleme ve süsleme tarzıdır) tarzındaydı. Binanın genel bölümlerinin yer döşemeleri traverten şeklindeydi ve lobinin duvarlarından biri de makine devrini yansıtan WPA çağına* (WPA çağı, 1935</span>-<span class="none4">43 yılları arasında ülke çapında yaşanan işsizliği azaltmak amacıyla kamusal iş alanlarının desteklenmiş olduğu bir süreçtir) ait bir duvar kağıdıyla kaplıydı.</span></p>

      <p class="calibre2"><span class="none4">Dr. Klerkle’ın dördüncü kattaki süitinin hol kapısı aralıktı. Çalışma saatleri bittiği için, küçük bekleme odasında hiç kimse yoktu.</span></p>

      <p class="calibre2"><span class="none4">Süitin hol kısmına üç mütevazı oda açılıyordu. Bunların ikisi tam donanımlı diş tedavisi ünitelerini ve üçüncüsü de sekreteriyle doktorun sıkışık bir halde paylaştıkları ofis bölümünü içermekteydi.</span></p>

      <p class="calibre2"><span class="none4">Eğer Kathleen Klerkle bir erkek olsaydı, kentin daha iyi bir kesiminde daha yeni bir binanın daha büyük bir bölümünü kullanmayı yeğlerdi. Ama o, mesleğinde kadınlığını engelleyici bir önyargıya sahip olduğu için, Nolly’nin şimdiye dek tanıdığı erkek diş doktorlarının tümünden daha fazla hastalarının rahatını düşünüyor ve onlara karşı daha nazik ve saygılı davranıyordu.</span></p>

      <p class="calibre2"><span class="none4">Nolly yağmurluğuyla şapkasını holdeki vestiyere astığı sırada, Kathleen Klerkle da buna bitişik iki tedavi odasının ilkinin girişinde hemen görünüverdi.</span></p>

      <p class="calibre2"><span class="none4">“Acı çekmeye hazır mısın?”</span></p>

      <p class="calibre2"><span class="none4">“Ben insan olarak doğdum, öyle değil mi?”</span></p>

      <p class="calibre2"><span class="none4">Nolly korkusuzca dişçi koltuğuna yerleşti.</span></p>

      <p class="calibre2"><span class="none4">“Bu işi yalnızca çok az bir Novacin’le yapabilirim,” dedi Kathleen, “Böylece ağzının uyuşukluğu akşam yemeğine dek geçer.”</span></p>

      <p class="calibre2"><span class="none4">“Böylesine tarihi bir anın bir parçası olmak nasıl bir duygu sence?”</span></p>

      <p class="calibre2"><span class="none4">“Atlantik’i uçağıyla geçerek Fransa’ya inen Lindbergh’in duygusuyla bile karşılaştırılamayacak bir şey bu.”</span></p>

      <p class="calibre2"><span class="none4">Nolly’nin sol alt çenesindeki ikinci ön dişin geçici kaplamasını çıkaran Kathleen, bunu o sabah diş laboratuvarından gelen porselen kaplamayla değiştirdi.</span></p>

      <p class="calibre2"><span class="none4">Kathleen çalışırken onun ellerini izlemek Nolly’nin hoşuna giderdi. Erişkin bir genç kızınkine benzer, ince, zarif ellerdi bunlar.</span></p>

      <p class="calibre2"><span class="none4">Nolly onun yüzünü de beğenirdi. Kathleen hiç makyaj yapmaz ve kahverengi saçlarını arkada bir topuz biçiminde toplardı. Bazı kişiler onun fare gibi, gösterişsiz olduğunu söyleyebilirlerdi, ama Nolly’nin onun gösterişsizliğiyle ilgili olarak gördüğü tek iki şey Kathleen’in burnunun ilginç kıvrımıyla yüzünün o kesin şirinliğiydi.</span></p>

      <p class="calibre2"><span class="none4">İşini bitiren Kathleen, yeni diş kaplamasının zevkini çıkarması için, Noll’ye bir ayna verdi.</span></p>

      <p class="calibre2"><span class="none4">Beş yıllık bir diş tedavisinden sonra, Nolly’nin sabrını tüketmeden, doğanın ona çok kötü bir şekilde verdiği dişleri kendisine olağanüstü bir gülümseme sağlayan mükemmel bir biçime dönüştürmüştü. Ve bu son kaplama, yapılan yenilemenin bitimiydi.</span></p>

      <p class="calibre2"><span class="none4">Ardından, Kathleen topuzunu çözdü, saçlarını fırçaladı ve Nolly onu dışarıya, en çok sevdikleri yere akşam yemeğine götürdü; lüks bir salon tarzında dekore edilen bu lokantanın Tanrı masasına uygun bir körfez manzarası vardı. Buraya öylesine sık gelirlerdi ki hem kendilerine servis yapan garson ve hem de şef garson onlara isimleriyle hitap ederlerdi.</span></p>

      <p class="calibre2"><span class="none4">Nolly herkese göre her yerde daima “Nolly”ydi; ama Kathleen burada “Bayan Wulfstan” olurdu.</span></p>

      <p class="calibre2"><span class="none4">Martini ısmarladılar ve Kathleen mönüyü dikkatle okuduğu sırada, kocasına ne yiyeceklerini sorunca, “İstiridyeye ne dersin?” diye önerdi Nolly.</span></p>

      <p class="calibre2"><span class="none4">“Evet, buna gereksinimim var.” Kathleen gülümserken, hiç de fareye benzemiyordu.</span></p>

      <p class="calibre2"><span class="none4">Buzlu martinilerinin tadını çıkardıklarında, Kathleen ona müşterisini sordu. “Bu iş kapandı artık,” dedi Nolly. “Onu bir daha görmeyeceğim.”</span></p>

      <p class="calibre2"><span class="none4">Seraphim White’ın bebeğiyle ilgili kayıtlar yasal koruma altında değildi aslında, çünkü çocuğun vesayetini ailesi üstlenmişti.</span></p>

      <p class="calibre2"><span class="none4">“Bu adam gerçeği öğrenirse ne olur?” diye kaygılandı Kathleen.</span></p>

      <p class="calibre2"><span class="none4">“Benim yetersiz bir dedektif olduğumu düşünür yalnızca. Ve eğer artakalan beş yüz papelini geri istemek için yine gelirse, bunu da ona iade ederim.”</span></p>

      <p class="calibre2"><span class="none4">Masanın üstünde duran kehribar renkli kâsede bir mum parlıyordu. Ama Kathleen’in yüzü mumdan daha parlaktı.</span></p>

      <p class="calibre2"><span class="none4">Nolly’yle Kathleen bir balo salonunda yapılan fokstrot ve swing dansı yarışmasında, her ikisinin de bir eşe gereksinimi olduğunda karşılaşıp tanışmışlardı. Nolly Kathleen’le tanışmadan önce, beş yıldır dans dersleri almaya başlamıştı.</span></p>

      <p class="calibre2"><span class="none4">“O kılbaz adam bu bebeği neden bulmak istediğini söyledi mi en sonunda?” diye sordu Kathleen.</span></p>

      <p class="calibre2"><span class="none4">“Hayır. Ama ister kendisinin hoşuna gitsin ister gitmesin, çocuğu bulmaması daha iyi.”</span></p>

      <p class="calibre2"><span class="none4">“Çocuğun bir oğlan olduğundan neden bu kadar emin?”</span></p>

      <p class="calibre2"><span class="none4">“Bilmem. Ama ona bunun aksini söylemedim. Çocukla ilgili ne kadar az şey bilirse, o kadar iyi. Nasıl bir amaç güttüğünü anlayamadım, ama eğer bu adamın ayak izlerinin peşinden gidersen, çift toynaklı bir iz aramak zorundasın.”</span></p>

      <p class="calibre2"><span class="none4">“Dikkatli ol, Sherlock.”</span></p>

      <p class="calibre2"><span class="none4">“O adam beni korkutmuyor,” dedi Nolly.</span></p>

      <p class="calibre2"><span class="none4">“Seni hiç kimse korkutmaz. Ama iyi bir şapka, pek ucuz değil.”</span></p>

      <p class="calibre2"><span class="none4">“Katolik Aile Hizmetleri’nden bilgi çalmam için bana on bin papel teklif etti.”</span></p>

      <p class="calibre2"><span class="none4">“Peki, sen de ona bu iş için geçerli ücretinin yirmi bin olduğunu mu söyledin?”</span></p>

      <p class="calibre2"><span class="none4">Gece geç saatlerde, eve dönüp yatağa girdikten ve Nolly istiridyelerin değerini kanıtladıktan sonra, el ele tutuşarak bir süre öylece yatıp durdular. Bu karşılıklı sessizliğin ardından, “Gizemli bir durum söz konusu,” dedi Nolly.</span></p>

      <p class="calibre2"><span class="none4">“Nedir o?”</span></p>

      <p class="calibre2"><span class="none4">“Senin benimle olan birlikteliğinin nedeni.”</span></p>

      <p class="calibre2"><span class="none4">“İyilik, nezaket, alçakgönüllülük ve güçlülük.”</span></p>

      <p class="calibre2"><span class="none4">“Yeterli mi bunlar?”</span></p>

      <p class="calibre2"><span class="none4">“Şapşal adam.”</span></p>

      <p class="calibre2"><span class="none4">“Cain bir film yıldızına benziyor.”</span></p>

      <p class="calibre2"><span class="none4">“Onun güzel dişleri var mı?” diye sordu Kathleen.</span></p>

      <p class="calibre2"><span class="none4">“İyi. Ama mükemmel değil.”</span></p>
    </div>

    <div class="s1">
      <p class="calibre2"><span class="none4">“Öyleyse öp beni, Bay Mükemmel.”</span></p><br class="calibre3" id="calibre_pb_56" />
    </div>
  </div>
</body>
</html>
