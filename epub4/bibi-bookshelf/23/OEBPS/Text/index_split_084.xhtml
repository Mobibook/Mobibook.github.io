<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="http://calibre-ebook.com" name="generator" />

  <title>unnamed</title>
  <meta content="User" name="author" />
  <meta content="2015-1-7" name="creation-time" />
  <meta content="2015-1-13" name="revision-time" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="s1">
      <p class="calibre2"> </p>
    </div>

    <div class="s1">
      <h1 class="calibre2"><span class="none5">Bölüm</span> <span class="none5">81</span></h1>

      <p class="calibre2"> </p>

      <p class="calibre2"> </p>

      <p class="calibre2"><span class="none4">SOL eliyle tırabzanı, sağ elinde de bunu savurmaya hazır bir halde bıçağı tutan Tom Vanadium, arkasından Cain’in gelmediğinden emin olmak için iki kez geriye göz atarak, merdivenleri dikkatle, ama çabucak tırmandı.</span></p>

      <p class="calibre2"><span class="none4">Koridoru geçip odasına geldikten ve hemen içeri girdikten sonra, dolap kapısının beş santim kadar aralık durduğunu fark etti.</span></p>

      <p class="calibre2"><span class="none4">Etajerin yanına gidene dek, tabancayı çekmecede bulamayacağını düşünüyordu, ama oradaydı. Dolu bir halde.</span></p>

      <p class="calibre2"><span class="none4">Elindeki bıçağı bırakıp tabancayı aldı.</span></p>

      <p class="calibre2"><span class="none4">Din eğitimi almasından bu yana neredeyse otuz yılın ardından, yitirilen saf duygulardan ve onlarca deneyimden sonra, Tom Vanadium bir insanı öldürmeye hazırlanıyordu. Ama yine de, eğer Cain’i zararsız bir hale getirme şansına sahip olursa ve onu sadece yaralama fırsatı bulabilirse, onun ne başına ne kalbine ateş edecek, ne bir jüri üyesi ne bir cellat ve ne de Tanrı rolü oynayacak, onu kirli ruhundan arındıracak olan cezayı vermesi için Cain’i Tanrı’ya havale edecekti.</span></p>

      <p class="calibre2"><span class="none4">Tom yukarı kattaki her odayı, her dolabı, her mobilyanın arkasını, her banyoyu ve</span> <span class="none4">Paul’un</span> <span class="none4">kullandığı her yeri aradı. Cain hiçbir yerde yoktu.</span></p>

      <p class="calibre2"><span class="none4">Ardından çabucak, sessizce, bazen soluğunu tutup diğer bir soluğu ve lastik tabanlı ayakkabıların çıkaracağı en hafif bir gıcırtıyı dinledi; sert toynakların tıkırtılarını ya da kükürtlü bir esintinin hışırtısını duysa bile hiç “şaşırmayacaktı. Sonra yine mutfağa gidip parlak çeyrekliğin durduğu kahvaltı masasının çevresinde dolaştı. Cain hiçbir yerde yoktu.</span></p>

      <p class="calibre2"><span class="none4">Öfke dolu bu iki ayın sonunda belki de sinirleri bozulmuş, hayal görmeye başlamış ve her şeyden kuşkulanır olmuştu.</span></p>

      <p class="calibre2"><span class="none4">Enoch Cain’den kendisi de bu kadar çok acı çekmemiş olsa, böyle davranmazdı belki. Sahte bir panikti bu, ama düşmanını çok iyi tanıdığı için, ara sıra tetikte olmaktan hiçbir zarar gelmezdi.</span></p>

      <p class="calibre2"><span class="none4">Tabancayı gazetenin üstüne koyup iskemlesine oturduktan sonra, kahve fincanını eline aldı. Evi öylesine hızlı bir şekilde aramıştı ki, kahve hâlâ sıcaktı.</span></p>

      <p class="calibre2"><span class="none4">Fincanı sağ elinde tutan Tom, çeyrekliği masadan alarak bunu sol elinin parmak boğumları üstünde yuvarlamaya başladı. Sonuçta</span> <span class="none4">Paul’un</span> <span class="none4">çeyrekliğiydi bu. Paniğe kapılacak ne vardı ki.</span></p>

      <p class="calibre2"><span class="none4">Yakışıklı olduğu kadar çevik de olan Junior, kıvrak ve kedi gibi yumuşak hareketlerle yatak odasının kapısına geldikten sonra, pervaza dayandı.</span></p>

      <p class="calibre2"> </p>

      <p class="calibre2"><span class="none4">***</span></p>

      <p class="calibre2"> </p>

      <p class="calibre2"><span class="none4">Odanın karşısında, pencerenin yanındaki koltuğun kenarında oturan küçük kız, onun geldiğinin farkında değildi. Sırtı duvar girintisine dönüktü ve dizlerini karnına doğru çekmişti. Kucağındaki kocaman resim defterine renkli kalemlerle bir şeyler çiziyordu.</span></p>

      <p class="calibre2"><span class="none4">Kızın oturduğu koltuğun yanındaki pencereden, dışarıdaki devasa meşe ağacının tıpkı bir kara kedi beşiği şeklini alan siyah dalları ve rüzgârda hafifçe titreyen yaprakları görünüyordu; Junior Cain’in neler yapabileceği korkusuyla doğa da titrer gibiydi sanki.</span></p>

      <p class="calibre2"><span class="none4">Ağaç, Junior’a gerçekten de ilham vermişti. Kızı vurduktan sonra pencereyi açar ve onun cesedini meşe ağacına fırlatırdı. Celestina da onu orada dalların arasında çarmıha gerili olarak bulurdu artık.</span></p>

      <p class="calibre2"><span class="none4">Junior’ın kızı, onun baş belası, onun çilesi, çıban oluşturan vudu büyüsünün yaratıcısı Baptist’in torunu…</span></p>

      <p class="calibre2"><span class="none4">Bir cerrah, yüzündeki elli dört çıbanı neşterle aldıktan, bunlardan otuz bir tanesinin kabuklarını temizledikten ve kafa derisinde oluşmaya başlayan yeni on iki çıbanı da almak için başını tıraş ettikten sonra, stafilokok enfeksiyonuna karşı önlem olarak üç gün hastanede yatan Junior, dünyaya Warbucks Baba gibi kel bir halde ve kalıcı yara izleriyle geri döndüğünde, son olayları öğrenmek amacıyla Reno’nun kütüphanesine gitmişti.</span></p>

      <p class="calibre2"><span class="none4">Rahip White cinayeti, özellikle Batı Kıyısı’nda yayımlanan gazetelerde olmak üzere, ülkenin tüm gazetelerinde yer alıyordu, çünkü bu işin içine hem ırk ayırımı sorunu ve hem de bir rahip lojmanının kundaklanması karışmıştı.</span></p>

      <p class="calibre2"><span class="none4">Polis esas şüpheli olarak Junior’ın adını vermekteydi ve gazete haberlerine bir de fotoğrafı eklenmişti. Kendisinden “yakışıklı”, “çarpıcı”, “film yıldızı kadar hoş” diye söz ediliyor, San Francisco’nun yenilikçi sanat toplumunda ünlü birisi olduğu belirtiliyordu. Sklent’in ondan “karizmatik birisi, derin bir düşünür, duyarlı sanat zevkine sahip bir adam… Öylesine akıllı ki bu cinayetten kolayca sıyrılabilir,” diye bahsetmesi Junior’ı hayli heyecanlandırmıştı. “Benim tablolarıma konu olan ve yeni bir dünya görüşü oluşturan kişiler,” diye devam ediyordu Sklent, “onun gibi insanlar işte.”</span></p>

      <p class="calibre2"><span class="none4">Junior bu açıklamaları sevinçle karşılamıştı, ama fotoğrafının tüm ülke gazetelerinde yer almasının bedelini sanatseverliğiyle bile ödeyemezdi. Neyse ki kel kafası ve çopur yüzüyle, yetkililerin aradığı Enoch Cain’e hiç benzemiyordu artık. Ve kilisenin din görevlileri, yüzündeki sargıların değişik bir gizlenme biçimi olduğuna inanıyorlardı. Hatta bir psikolog, bu sargıların bilinçaltı duyulan suçluluğun ve utancın bir ifadesi olduğunu söylemişti. Evet, doğru.</span></p>

      <p class="calibre2"><span class="none4">Çin’de Maymun Yılı olan 1968, Junior için Estetik Ameliyat Yılı’ydı. Cildinin yeniden düzelmesi ve eskisi gibi öpülesi olması için, yüz derisinin soyulacağı bir tedavi yaptıracaktı. Ve bu işlem yapılırken, yüz hatlarının değişmesi için de bir ameliyat gerekecekti. Akıllıca bir yöntem olacaktı bu. Mükemmelliği adsızlığa değişmek istemezdi. Saçları uzadığı ve belki de boyandığı zaman, ameliyat sonrası görünümün, tıpkı eski görünümü gibi, kadınları cezbedeceğinden emin olmalıydı.</span></p>

      <p class="calibre2"><span class="none4">Gazetelere göre, polis onu Naomi’nin, Victoria Bressler’ın ve Celestina’yla bağlantısı olan Ned Gnathic’in cinayetleriyle de suçluyor, ayrıca, aslında Ichabod olduğu belli olan Dr. Walter Lipscomb’u öldürmeye teşebbüsten, Grace White’i öldürmeye teşebbüsten, Celestina’yla kızı Angel’ı öldürmek amacıyla onlara saldırıda bulunmaktan ve Oregon, Eugene’de çaldığı anteni tilki kuyruklu Pontiac’ın sahibi Lenora Kickmule’a saldırıda bulunmaktan ötürü de aranıyordu.</span></p>

      <p class="calibre2"><span class="none4">Junior’ın kütüphaneye gitmesinin asıl nedeni, Harrison White’in kesinlikle öldüğünden emin olmak içindi. Adama dört kez ateş etmişti. Çalıntı Pontiac’ın benzin deposuna iki kurşun sıkmak, rahip lojmanını mahvetmeye yetmişti ve bu arada rahibin de yanıp kül olması gerekirdi. Ama kara büyüyle uğraşırken, asla fazla tedbirli olamazdınız ki.</span></p>

      <p class="calibre2"><span class="none4">Gazete haberlerinden edindiği bilgiler sonucunda, lanet saçan büyücü rahibin kesinlikle öldüğünden emin olduktan sonra, Junior şaşırtıcı dört bilgi sahibi daha olmuştu. Bunların üçü kendisi için büyük önem taşıyordu.</span></p>

      <p class="calibre2"><span class="none4">Birincisi, Victoria Bressler’ın onun kurbanlarından biri olarak belirtilmesiydi; oysa kendisinin bildiği kadarıyla, yetkililerin bu cinayetten Vanadium’u sorumlu tutmaları için, hâlâ birçok nedenleri vardı.</span></p>

      <p class="calibre2"><span class="none4">İkincisi, Thomas Vanadium’un adından hiç söz edilmemesiydi. Cesedi gölde bulunmamıştı demek ki. Yine de, Bressler cinayeti konusunda şüphelinin o olması gerekirdi. Ama eğer yeni kanıtlar onu şüpheli listesinden çıkarmışsa, o zaman da ortadan kaybolmasından söz edilmeli ve kendisine Utanmaz Katil veya Sargılı Kasap sıfatları verilen Junior’ın başka bir olası kurbanı olarak belirtilmeliydi.</span></p>

      <p class="calibre2"><span class="none4">Üçüncüsü, Celestina’nın bir kızı olmasıydı. Onun Bartholomew adında bir oğlu yoktu. Seraphim’in bebeği kızdı. Ve adı da Angel’dı. Bu durum Junior’ı şaşırttığı kadar, onun aklını da karıştırmıştı.</span></p>

      <p class="calibre2"><span class="none4">Bressler’dan söz ediliyor, ama Vanadium’dan hiç söz edilmiyordu. Angel adında bir kız vardı. Yanlışlık olmalıydı bunda. Garip bir durumdu bu.</span></p>

      <p class="calibre2"><span class="none4">Dördüncüsü ve sonuncusu da, Kickmule’un doğru bir soyadı oluşuydu. Bu bilgi kendisi için hiçbir önem taşımıyorsa da, eğer Gammoner ve Pinchbeck kimlikleri konusunda bir terslik olursa ve yeni bir ad altında sahte bir kimliğe gerek duyarsa, Eric Kickmule’u kullanacaktı. Veya belki Wolfgang Kickmule’u. Hiç kimse Kickmule* (“katır tekmesi” anlamına gelir) adlı birisiyle başa çıkamazdı.</span></p>

      <p class="calibre2"><span class="none4">Seraphim’in bir kızı oluşuyla ilgili rahatsızlık verici konuyu konuşmak için, Junior San Francisco’ya dönmeyi ve gerçeği Nolly Wulfstan’dan öğrenmeye karar vermişti önce. Ama sonra, kendisine Wulfstan’ı öneren adamın, ona Thomas Vanadium’un ortadan kaybolduğunu ve polislerin Victoria Bressler’ın katili olarak ondan şüphelendiklerini söyleyen adam olduğunu anımsamıştı. Ve böylece Harrison White olayının yatışması ve bunun üzerinden biraz zaman geçmesi için iki ay bekleyen Junior, Pinchbeck kimliği altında, kel kafası ve çopur yüzüyle, San Francisco yerine Spruce Hills’e dönmüş ve orada bir gece konaklamıştı. Ardından, arabayla Spruce Hills’den Eugene’e gitmiş, özel bir uçakla Eugene’den Orange County Havaalanı’na uçmuş ve buradakilere sürpriz yapmak için, çalıntı bir ‘68 Oldsmobile 442 Hurst’le, Orange County’den Bright Beach’e gelmişti. Yanında yeni aldığı susturuculu 9 mm’lik bir tabanca, yeterince kurşun, üç keskin bıçak, bir polis tabancası ve bir de piknik buzluğuyla, dün gece geç saatlerden beri buradaydı.</span></p>

      <p class="calibre2"><span class="none4">Damascus’un evine sessizce girmiş ve geceyi orada geçirmişti.</span></p>

      <p class="calibre2"><span class="none4">Vanadium’u uyurken öldürebilirdi, ama onunla küçük bir psikolojik savaş sürdürmeden, iki küçük çocuk gözünün önünde ölürken o aşağılık kahpe dölünü canlı bırakıp ona acı çektirmemek hiç de zevkli olmazdı. Ayrıca, Vanadium’u öldürmekte isteksizdi, bu kez gerçekten de böyleydi, çünkü dedektifin pis uyuz maymun ruhu yine peşinden acımasızca koşacak ve ona hiç huzur vermeyecek diye korkuyordu açıkçası.</span></p>

      <p class="calibre2"><span class="none4">İki küçük çocuğun yakıcı diken hayaletleri ise onu kesinlikle ilgilendirmiyordu. En kötü olasılıkla tatarcık hayaletler olurdu bunlar.</span></p>

      <p class="calibre2"><span class="none4">Damascus sabah evden erken ayrılmıştı, Vanadium aşağıya inmeden önce ve böylece, Junior amacını rahatça gerçekleştirebilmişti. Manyak polis tıraş olup duş yapmayı bitirene dek, onun odasını kontrol etmek için, sessizce yukarıya çıkmıştı. Orada bulacağını tahmin ettiği üç yerin ikincisinde tabancayı bulmuş, onunla işini bitirmiş ve silahı aynen bulduğu şekilde etajerin çekmecesine geri koymuştu. Vanadium’la koridorda karşılaşmamak için de hemen aşağı kata dönmüştü. Ardından, çeyreklikle piknik buzluğunu koyacak uygun bir yer aramış ve tam o sırada, insan azmanı Vanadium merdivenlerden inmeye başlamıştı. Sonra onun çalışma odasında yaptığı yarım saatlik telefon konuşmalarının bitmesini beklemiş, Vanadium mutfağa girince evden çıkmış ve sonuçta oradaki tüm işlerini tamamlamıştı. Ardından, buraya gelmişti.</span></p>

      <p class="calibre2"><span class="none4">Pencerenin yanında oturan Angel, baştan aşağı beyazlar içindeydi. Beyaz lastik ayakkabılar ve beyaz çoraplar. Beyaz pantolon. Beyaz tişört. Saçlarına da iki beyaz kurdele takmış. Tam adı gibi görünmesi için, yalnızca iki beyaz kanada gereksinimi vardı. Junior bu kanatları ona verecekti tabii; pencereden meşe ağacına doğru kısa bir seyahat.</span></p>

      <p class="calibre2"><span class="none4">“Siz konuşan kitabı dinlemeye mi geldiniz?” diye sordu küçük kız.</span></p>

      <p class="calibre2"><span class="none4">Resim defterinden başını kaldırıp bakmamıştı. Junior onun kendisini görmediğini düşünmesine karşın, uzun süredir kapının önünde durduğunu fark etmişti demek.</span></p>

      <p class="calibre2"><span class="none4">Yatak odasına girdiği sırada, “Hangi kitabı?” dedi Angel’a.</span></p>

      <p class="calibre2"><span class="none4">“Şu anda deli bir doktordan söz edeni.”</span></p>

      <p class="calibre2"><span class="none4">Kızın yüz hatları tamamen annesine benziyordu. Junior’la hiçbir ilgisi yoktu. Döllenmesiz çoğalmayla yalnızca Seraphim’den üremediğini kanıtlayan tek gerçek, esmer cildiydi.</span></p>

      <p class="calibre2"><span class="none4">Hâlâ resim yapmaya devam eden küçük kız, “Ben deli doktoru anlatan bu kitabı hiç sevmedim,” dedi. “Keşke tatile çıkan tavşancıklarla ya da araba sürmeyi öğrenen bir kurbağanın serüvenleriyle ilgili bir kitap olsaydı.”</span></p>

      <p class="calibre2"><span class="none4">“Annen nerede bu sabah?” diye sordu Junior, çünkü her iki çocuğa ulaşmaya çalışırken, evde bir büyükten daha fazla kişiyle karşılaşacağını düşünmüştü. Ama Lipscombların evinde kimse olmadığı gibi, şansı yaver gitmiş, oğlanla kızı bu evde bir arada bulmuştu; ikisinin dışında burada yalnızca bir tek kişi vardı.</span></p>

      <p class="calibre2"><span class="none4">“Arabayla turta dağıtıyor,” dedi Angel. “Sizin adınız nedir?”</span></p>

      <p class="calibre2"><span class="none4">“Wolfgang Kickmule.”</span></p>

      <p class="calibre2"><span class="none4">“Aptalca bir ad bu.”</span></p>

      <p class="calibre2"><span class="none4">“Hiç de aptalca değil.”</span></p>

      <p class="calibre2"><span class="none4">“Benim adım da Pixie Lee.”</span></p>

      <p class="calibre2"><span class="none4">Pencerenin yanındaki koltuğa giden Junior, Angel’a bakıp durdu. “Bunun doğru olduğuna inanmıyorum.”</span></p>

      <p class="calibre2"><span class="none4">“Doğrudan daha doğru,” diye ısrar etti Angel.</span></p>

      <p class="calibre2"><span class="none4">“Senin adın Pixie Lee değil, küçük yalancı.”</span></p>

      <p class="calibre2"><span class="none4">“Pekâlâ, ama Velveeta Peyniri olmadığı da kesin. Bana kaba davranmayın lütfen.”</span></p>

      <p class="calibre2"> </p>

      <p class="calibre2"><span class="none4">***</span></p>

      <p class="calibre2"> </p>

      <p class="calibre2"><span class="none4">Çeşit çeşit meyveli gazozlar, Barty’nin hatasız bir seçim yapması için, daima aynı düzende yerleştirilirlerdi. Angel’a portakallı gazoz ve kendine de karışık meyveli gazoz aldıktan sonra, buzdolabının kapısını kapattı.</span></p>

      <p class="calibre2"><span class="none4">Mutfaktan çıkarken, arka bahçeden gelen hafif bir yasemin kokusu duydu. Ne komik, yasemin kokusu burada, evin içindeydi. İki adım sonra da bir cereyan hissetti.</span></p>

      <p class="calibre2"><span class="none4">Bir an durup aklından hesap yaparak döndü ve arka kapıya doğru yürüdü. Kapı yarı açıktı.</span></p>

      <p class="calibre2"><span class="none4">Farelerle onca tozdan ötürü, Lampionların evindeki kapılar ne aralık bırakılır ne de bu kadar açık dururdu.</span></p>

      <p class="calibre2"><span class="none4">Bir eliyle kapı pervazını tutan Barty, eşikte durup etrafı dinledi. Kuşlar ötüyor, yapraklar hafifçe hışırdıyordu. Verandada kimse yoktu.</span></p>

      <p class="calibre2"><span class="none4">Ses çıkarmamaya çalışsa bile, herkes daima birtakım sesler çıkarırdı.</span></p>

      <p class="calibre2"><span class="none4">“Jacob Dayı?”</span></p>

      <p class="calibre2"><span class="none4">Yanıt yoktu.</span></p>

      <p class="calibre2"><span class="none4">Kapıyı omzuyla itip kapattıktan sonra, elinde gazozlarla mutfaktan çıkıp yürümeye başladı. Ardından, oturma odasının girişinde durarak, “Jacob Dayı?” diye seslendi.</span></p>

      <p class="calibre2"><span class="none4">Ne bir yanıt vardı ne de herhangi bir ses. Dayısı burada değildi.</span></p>

      <p class="calibre2"><span class="none4">Jacob’ın garajın üstündeki kendi dairesine alelacele gittiği belliydi; içeriye farelerin ya da tozların doluşacağını hiç düşünmemiş ve arka kapıyı kapatmamıştı.</span></p>

      <p class="calibre2"> </p>

      <p class="calibre2"><span class="none4">***</span></p>

      <p class="calibre2"> </p>

      <p class="calibre2"><span class="none4">“Sen benim başıma bir sürü dert açtın, biliyor musun,” dedi Junior. Gece boyunca, içindeki o güzel öfkesini hayli geliştirerek, bu kızın yosma annesi yüzünden çektiği onca sıkıntıyı düşünüp durmuştu ve bunların tümünü bu minicik kahpe dölünde açıkça görüyordu. “Bir sürü dert.”</span></p>

      <p class="calibre2"><span class="none4">“Köpekler hakkında ne düşünüyorsunuz siz? “</span></p>

      <p class="calibre2"><span class="none4">“Sen orada ne resmi yapıyorsun öyle?” diye sordu Junior.</span></p>

      <p class="calibre2"><span class="none4">“Konuşurlar mı yoksa konuşmazlar mı?”</span></p>

      <p class="calibre2"><span class="none4">“Ben sana ne resmi yaptığını sordum?”</span></p>

      <p class="calibre2"><span class="none4">“Bu sabah gördüğüm bir şeyin resmini.”</span></p>

      <p class="calibre2"><span class="none4">Hâlâ Angel’ın karşısı</span><span class="none4">nda duran Junior, resim defterini</span> <span class="none4">onun elinden çekip alarak, küçük kızın yaptığı resmi incelemeye başladı. “Sen bunu nerede gördün?”</span></p>

      <p class="calibre2"><span class="none4">Angel ona bakmıyordu; tıpkı annesiyle rahip lojmanında sevişirken onun da kendisine bakmadığı gibi. Ardından, Angel kırmızı bir kalemi kalemtıraşla açmaya başladı; kalemi açarken talaşların yere dökülmemesi için, teneke bir kutu kullanıyordu. “Burada gördüm.”</span></p>

      <p class="calibre2"><span class="none4">Junior resim defterini yere fırlattı. “Boktan bir resim bu.”</span></p>

      <p class="calibre2"><span class="none4">“Biz bu evde pislik sözcüğünü kullanırız.”</span></p>

      <p class="calibre2"><span class="none4">Garipti bu çocuk. Onu huzursuz ediyordu. Baştan aşağı beyanlar içinde, konuşan kitaplarla, konuşan köpeklerle ve annesinin arabayla turta dağıtmasıyla ilgili anlaşılmaz laflar söylüyor ve küçük bir kıza göre hayli garip bir resim yapıyordu.</span></p>

      <p class="calibre2"><span class="none4">“Benim yüzüme bak, Angel.”</span></p>

      <p class="calibre2"><span class="none4">Angel kırmızı kalemi açıp duruyordu.</span></p>

      <p class="calibre2"><span class="none4">“Sana benim yüzüme bak dedim.”</span></p>

      <p class="calibre2"><span class="none4">Junior onun eline vurduğunda, kalemtıraşla kalem pencereye çarpıp koltuktaki yastıkların üstüne düştü.</span></p>

      <p class="calibre2"><span class="none4">Angel ona bakmamakta ısrar edince, Junior küçük kızın çenesini tutup başını arkaya doğru eğdi.</span></p>

      <p class="calibre2"><span class="none4">Angel’ın gözlerinde onu tanıdığını ifade eden korku dolu bir ifade vardı.</span></p>

      <p class="calibre2"><span class="none4">Şaşıran Junior, “Sen beni tanıyorsun, öyle değil mi?” diye sordu.</span></p>

      <p class="calibre2"><span class="none4">Angel yanıt vermedi.</span></p>

      <p class="calibre2"><span class="none4">“Beni tanıyorsun, diye ısrar etti Junior. “Evet, tanıyorsun. Söyle bakalım ben kimim, Pixie Lee.”</span></p>

      <p class="calibre2"><span class="none4">Angel bir an duraksadıktan sonra, “Siz umacısınız,” dedi, “ama sizi gördüğüm zaman, aslında sizin orada olmanız gereken yerde, yatağın altında saklanıyordum ben.”</span></p>

      <p class="calibre2"><span class="none4">“Beni nasıl tanıdın peki? Saçsız halimle, bu yüzümle?”</span></p>

      <p class="calibre2"><span class="none4">“Ben görürüm.”</span></p>

      <p class="calibre2"><span class="none4">Küçük kızın çenesini onun canını acıtacak kadar sıkan Junior, “Neyi görürsün?” diye sordu.</span></p>

      <p class="calibre2"><span class="none4">Çenesi sımsıkı tutulan Angel’ın ağzı çarpılmıştı; sesi bir garip çıkıyordu: “Sizi her halinizle görürüm ben.”</span></p>

      <p class="calibre2"> </p>

      <p class="calibre2"><span class="none4">***</span></p>

      <p class="calibre2"> </p>

      <p class="calibre2"><span class="none4">Cain’in burada olabileceği düşüncesiyle korkuya kapılan Tom, gazete artık ilgisini çekmeyecek kadar sinirliydi. Daha önce harika bir tadı olan sert koyu kahve bile şimdi acıydı.</span></p>

      <p class="calibre2"><span class="none4">Fincanı lavaboya götürüp kahveyi gidere döktükten sonra, köşede duran buzluğu gördü. Şimdiye dek buna hiç dikkat etmemişti. İçine bira şişeleri koyulan ve pikniklere götürülen, orta boy, plastik, ısı geçirmez bir buzluktu bu.</span></p>

      <p class="calibre2"><span class="none4">Paul’un</span> <span class="none4">turta dağıtımına giderken almayı unuttuğu bir şey olmalıydı. Ama buzluğun kapağı gerektiği şekilde sıkı kapatılmamıştı. Bir kenarından ince kıvrım kıvrım bir buhar sızıntısı yükseliyordu. Sanki bir şey yanarmış gibi.</span></p>

      <p class="calibre2"><span class="none4">Buzluğun yanına gidince, bunun buhar olmadığını gördü. Bu şey her neyse çabucak uçup gitmişti. Elinde bir soğukluk hissetti. Kuru buzların soğukluğunu.</span></p>

      <p class="calibre2"><span class="none4">Tom kapağı açtı. İçinde bira şişeleri olması gereken buzlukta bir baş vardı. Simon Magusson’ın kesik başı buzların üstünde arka üstü yatıyordu; ağzı sanki mahkemede sorgulama yapan savcıya karşı çıkarmış gibi açıktı.</span></p>

      <p class="calibre2"><span class="none4">Dehşete, iğrentiye kapılmak için zaman yoktu. Her saniye değerliydi şimdi ve geçen her dakika başka bir yaşama mal olabilirdi.</span></p>

      <p class="calibre2"><span class="none4">Tom polisi aramak için telefona gitti. Ama çevir sesi duyulmuyordu. Uğraşmak boşunaydı. Hat kesikti.</span></p>

      <p class="calibre2"><span class="none4">Komşular evde olmayabilirlerdi. Ayrıca, kapıyı çalıp beklemek, telefonu kullanabilir miyim diye sormak, numaraları çevirmek… büyük zaman kaybı olurdu.</span></p>

      <p class="calibre2"><span class="none4">Düşün, düşün. Lampionların evine arabayla gitmek üç dakika sürerdi. Kırmızı ışıklarda durmayıp köşeleri hızla dönerse belki iki dakika.</span></p>

      <p class="calibre2"><span class="none4">Tom masadan tabancasını ve anahtarlıktan arabanın anahtarlarını aldı.</span></p>

      <p class="calibre2"><span class="none4">Ardından, kapıyı neredeyse bunun pencere camları kırılacak kadar hızla çekip kapattıktan sonra, verandaya çıktı; dışarıda hava, insanın midesine bir yumruk gibi otururcasına güzeldi. Parlak mavi gökyüzü, ölümü akla getirmeyecek kadar harika görünüyordu, ama yine de etrafta ölüm kokusu vardı; doğum ve ölüm, ilk ve son gibi kavramlar burada toplanmıştı sanki. Acımasız bir güzellikte olan bu gün, ölümün aşılamayacağı kadar sert geçeceğe benziyordu.</span></p>

      <p class="calibre2"><span class="none4">Araba araç yolundaydı. Ama tıpkı telefon gibi, o da çalışmıyordu.</span></p>

      <p class="calibre2"><span class="none4">Tanrım, bana yardım et. Benden bu yardımı esirgeme, yalnızca bunu esirgeme, sonra beni yönlendireceğin yolu izlerim. Bundan böyle senin emir kulun olurum, ama lütfen, lütfen BANA O DELİ, KAHROLASI KAHPE DÖLÜNÜ VER!</span></p>

      <p class="calibre2"><span class="none4">Arabayla üç dakika, kırmızı ışıklarda durmazsa belki iki dakika. Ama arabayla gideceği mesafeyi koşabilirdi. Gücünü tam olarak yitirmemişti. Eskisi gibi değildi tabii. Yine de, komadan çıkıp rehabilitasyon tedavisi gördükten sonra, Cain’in onu Quarry Gölü’nün dibine yollamasından önceki kadar kilolu değildi.</span></p>

      <p class="calibre2"> </p>

      <p class="calibre2"><span class="none4">***</span></p>

      <p class="calibre2"> </p>

      <p class="calibre2"><span class="none4">Sizi her halinizle görürüm ben.</span></p>

      <p class="calibre2"><span class="none4">Bu kız garipti hiç kuşkusuz ve Junior şimdi, Celestina’nın Galeri Greenbaum’daki sergisinin önünde hissettiği duygunun aynısına kapıldığını fark ediyordu; Neddy Gnathic’i çöp kamyonuna attıktan sonra geçitten ayrıldığında, kol saatine bakmak isteyip de bileğinin boş olduğunu gördüğü zamanki duyguya. Burada da bir şey eksikti, ama bu yalnızca bir Rolex değildi, bir nesne değildi, bir içgüdüydü, derin anlamı olan bir gerçek.</span></p>

      <p class="calibre2"><span class="none4">Angel’ın çenesini bırakınca, küçük kız ondan mümkün olduğunca uzaklaşarak, koltuğun köşesine büzüldü. Gözlerindeki bilgiç bakışlar sıradan bir çocuğun bakışları değildi, çocuk bakışları bile değildi. Ve kendisi bunu hayal etmiyordu. Korku doluydu bu bakışlar, ama bir savunma da içeriyor ve bu bilgiç bakışlarla, Angel sanki onun ta içini okuyordu; çünkü onunla ilgili şeyleri başka türlü bilmesi imkânsızdı.</span></p>

      <p class="calibre2"><span class="none4">Ceketinin cebinden susturucuyu çıkaran Junior, omuzluğundan tabancasını alıp susturucuyu buna takmaya çalıştı. Ama ilk denemesi başarısızdı, çünkü elleri titremeye başlamıştı.</span></p>

      <p class="calibre2"><span class="none4">O anda aklına Sklent geldi; bunun nedeni kızın defterine yaptığı resimdi. Sklent’in de katıldığı o Noel partisi… Yalnızca birkaç ay önceydi bu, ama sanki üzerinden yaşam boyu kadar uzun bir süre geçmiş gibiydi. Tanrı’ya gerek duymadan sürdürülen ölüm sonrası yaşamla ilgili varsayım. Yakıcı dikene benzer ruhlar. Bazıları inatçı bir halde etrafta dolaşır. Bazıları yok olur. Diğerleri reenkarnasyon geçirir.</span></p>

      <p class="calibre2"><span class="none4">Değerli karısı, bu kız doğmadan yalnızca birkaç saat önce, yangın kulesinden düşüp ölmüştü. Onun ruhunu taşıyan bu kız doğmadan önce.</span></p>

      <p class="calibre2"><span class="none4">Junior, Seraphim’in mezarının yer aldığı tepeliğin aşağısında, Naomi’nin mezarı başında durmasını anımsadı; orada dururken, tepelikteki mezara bir siyahinin gömüldüğünü biliyordu sadece… onun kendisinin eski sevgilisi olduğundan haberi yoktu ve sonra da, yağmurların zaman içerisinde, çürüyen bu siyahi cesedin özsularını tepeliğin altında kalan Naomi’nin mezarına taşıyacağını düşünmüştü. O sırada kurduğu bu bağlantı yarı kehanet gibi bir şeydi, ama şimdi, az önce hissettiği duyguyla daha değişik düşünüyordu; ölü Naomi’yle ölü Seraphim arasında çok daha tehlikeli başka bir bağlantı da var mıydı acaba? Susturucu uygun bir biçimde tabancaya yerleşince, küçük kıza doğru eğilip onun gözlerinin içine bakan Junior, “Orada mısın, Naomi? ” diye fısıldadı.</span></p>

      <p class="calibre2"> </p>

      <p class="calibre2"><span class="none4">***</span></p>

      <p class="calibre2"> </p>

      <p class="calibre2"><span class="none4">Merdivenlerin üst kısmına yakın bir yerde, Barty yatak odasından gelen sesler duyduğunu düşündü. Hafif ve belli belirsiz sesler. Bunları dinlemek için durduğunda, sesler yok olmuştu ya da bu sesleri yalnızca hayal etmişti belki.</span></p>

      <p class="calibre2"><span class="none4">Angel konuşan kitabı dinliyor olabilird</span><span class="none4">i tabii. Veya oyuncak bebeklerini</span> <span class="none4">alt katta bırakmasına karşın, Barty dönene dek, Bayan Pixie ve Bayan Velveeta’yla bir güzel muhabbet ederek zaman geçiriyor olabilirdi. Başka bebekler için başka sesleri vardı Angel’ın ve Smelly adlı el kuklası için de ayrı bir sesi.</span></p>

      <p class="calibre2"><span class="none4">Üç yaşını bitiren ve dördüncü yaşını süren Barty, Angel kadar neşeli ve hayal gücü fazla olan hiç kimseyle karşılaşmamıştı şimdiye dek. İleride onunla evlenmeyi düşünüyordu, ama belki en çok yirmi yıl içinde.</span></p>

      <p class="calibre2"><span class="none4">Dâhiler bile üç yaşında evlenmezlerdi.</span></p>

      <p class="calibre2"><span class="none4">Bu arada, evlilik planları yapana dek, portakallı gazozla karışık meyveli gazoz içmek ve Dr. Jekyll ve Bay Hyde’ı dinlemek için zamanları vardı nasıl olsa.</span></p>

      <p class="calibre2"><span class="none4">Merdivenlerin en üstüne gelen Barty, odasına doğru yürümeye başladı.</span></p>

      <p class="calibre2"> </p>

      <p class="calibre2"><span class="none4">***</span></p>

      <p class="calibre2"> </p>

      <p class="calibre2"><span class="none4">İki yıllık rehabilitasyondan sonra, Tom sağlığına tamamen kavuşmuştu; modern tıbbın ve insan iradesinin bir mucizesiydi bu. Ama şimdi sanki tüm vücudu iplerle sarılmış ve zamkla ya da seloteyple yapıştırılmış gibiydi. Kollarıyla bacaklarını hızla hareket ettirirken, sekiz aylık komanın her ayını, onarılan kaslarında ve kalsiyum yüklenerek güçlendirilen kemiklerinde hissediyordu.</span></p>

      <p class="calibre2"><span class="none4">Dua edip durduğu sırada, beton kaldırımda soluk soluğa koşmaya devam etti; ama bu arada, parlak mor renkli tomurcuklarla dolu tropikal ağaçlara ve defnelere tüneyen kuşları ürkütmüş, korkuttuğu bir ağaç faresi yol üstündeki Zümrüdüanka palmiyelerinden birinin gövdesine şimşek hızıyla tırmanmış, rastladığı birkaç kişi hemen kenara çekilmiş, arabalarla kamyonların ve gergedanların gelip gelmediğine bakmadan kavşaklarda karşıdan karşıya geçerken, ciyak ciyak fren sesleri duyulmuştu.</span></p>

      <p class="calibre2"><span class="none4">Tom şimdi olanca gücüyle koşarken, Bright Beach’in sokaklarında değil de, kat amiri olarak görev yaptığı St. Anselmo Yetimhanesi’nin yatakhane koridorunda koştuğunu düşünüyordu. Geçmişe, o korkunç geceye geri dönmüştü. O gece onu bir ses uyandırmıştı. Hafif bir çığlık. Bunun düşünden artakalan bir ses olduğunu düşünmesine karşın, yatağından kalkmış, bir el feneri alıp oğlanlara bakmaya gitmişti. Düşük vatlı lambalar loş koridoru zar zor aydınlatıyordu. Odalar karanlıktı; yangında açılmamakta direnen kilitler tehlike yaratabileceği için, buna bir önlem olarak, kurallara göre kapılar aralık bırakılırdı. Durup etrafı dinlemişti. Hiçbir ses yoktu. Sonra ilk odaya girmişti… Dünyadaki Cehennem’e. Deli gücüne sahip bir erişkin tarafından kolayca ve sessizce öldürülen iki küçük oğlan çocuğu. El fenerinin ışığında görünen ölü gözler, parçalanmış yüzler, kanlar. Başka bir oda, el fenerinin oynaşan ışığının aydınlattığı katliam burada daha da kötüydü. Sonra koridora çıkmış ve gölgelerin arasında hareket eden birisini görmüştü. El fenerinin ışığı Josef Krepp’i aydınlatıyordu. Son altı aydır St. Anselmo’da bekçi olarak çalışan sessiz, yumuşak başlı Josef Krepp, bu süre boyunca hiçbir sorun yaratmamıştı; sicili tertemizdi. Ama şimdi burada, geçmişin koridorunu aydınlatan el fenerinin ışığında sırıtarak hoplayıp zıplayan Josef Krepp, boynuna üzerinden kanlar damlayan bir anı kolyesi takmıştı.</span></p>

      <p class="calibre2"><span class="none4">Josef Krepp’in idamından yıllar sonra, şimdiki zamanda, yarım blok ötede Lipssombların evi vardı. Onun az ilerisinde de Lampionların evi.</span></p>

      <p class="calibre2"><span class="none4">O sırada Tom’un yanında beliren bir tekir kedi, koşarak oradan uzaklaşmaya başladı. Kediler büyücülerin dostlarıydı. Bu kedi ona şans mı getirecekti acaba, yoksa şanssızlık mı?</span></p>

      <p class="calibre2"><span class="none4">İşte Tom en sonunda Turtacı Bayan’ın evine ulaşmıştı; savaş alanındaydı artık.</span></p>

      <p class="calibre2"> </p>

      <p class="calibre2"><span class="none4">***</span></p>

      <p class="calibre2"> </p>

      <p class="calibre2"><span class="none4">Küçük kızın ruhunu yansıtan gözlerinin içine bakan Junior, “Orada mısın, Naomi?” diye fısıldadı yine.</span></p>

      <p class="calibre2"><span class="none4">Angel’ın yanıt vermemesine karşın, bu suskunluğu bir itiraf ya da bir yadsıma şeklinde kabullenmişçesine ikna olmuş gibiydi. Kızın korku dolu gözleriyle titreyen ağzı da onu ikna ediyordu sanki. Naomi onunla birlikte olmak için geri dönmüştü ve bir bakıma Seraphim de geri dönmüş sayılırdı, çünkü bu kız Seraphim’in etindendi, onun ölümünden doğmuştu.</span></p>

      <p class="calibre2"><span class="none4">Junior gururunun okşandığını hissediyordu, gerçekten de öyleydi. Kadınlar ona doyamıyorlardı. Yaşamı boyunca böyle olmuştu. Kadınların hiçbirisi onu kibarca bırakmazlardı. İstenen, gereksinim duyulan, hayran kalınan, tapılan bir erkekti o. Kadınlar istenmediklerini anlayıp gitmek yerine, onu sürekli ararlar ve kendisi onlara ilişkilerinin bittiğini söylemesine karşın, ona notlar ve armağanlar göndermekte ısrar ederlerdi. Junior, ne bu iki kadının öldükten sonra onun için geri dönmelerine ne de öldürdüğü bu kadınların Öbür Dünya’dan ona geri dönecek bir yol bulmalarına şaşırmıştı; onların kalplerinde bir kötülük ya da bir intikam hırsı yoktu ki… Onlar sadece yine onunla birlikte olmak, onu ellerinde tutmak ve ona karşı görevlerini sürdürmek istiyorlardı. Ama böylesine arzulanmak çok hoşuna gitse de, Naomi’yle Seraphim’e karşı hiçbir romantik duygu beslemiyordu artık. Onlar geçmişte kalmışlardı ve o da geçmişten nefret ediyordu; eğer onu yalnız bırakmazlarsa, gelecekte yaşamayı asla başaramayacaktı.</span></p>

      <p class="calibre2"><span class="none4">Silahın namlusunu küçük kızın alnına dayadıktan sonra, “Naomi, Seraphim, siz olağanüstü sevgililerdiniz, ama gerçekçi olmanız gerekir,” dedi. “Hiçbir şekilde birlikte yaşam sürdüremeyiz artık.”</span></p>

      <p class="calibre2"><span class="none4">“Hey, kim var orada?” diye sordu kör oğlan; Junior onu neredeyse unutmuştu.</span></p>

      <p class="calibre2"><span class="none4">Korkudan sinen küçük kıza arkasını döndükten sonra, iki elinde birer gazozla odaya girmiş olan küçük oğlanı incelemeye başladı. Yapay gözler ve bunların bakışları inandırıcıydı, ama bu garip kızın bilgiç bakışları kadar onu fazla rahatsız etmemişti.</span></p>

      <p class="calibre2"><span class="none4">Junior tabancayı küçük oğlana doğrulttu. “Simon senin adının Bartholomew olduğunu söyledi.”</span></p>

      <p class="calibre2"><span class="none4">“Simon kim?”</span></p>

      <p class="calibre2"><span class="none4">“Sen bana çok korkutucuymuş gibi görünmedin, kör oğlan.”</span></p>

      <p class="calibre2"><span class="none4">Çocuk yanıt vermedi.</span></p>

      <p class="calibre2"><span class="none4">“Senin adın Bartholomew mu?”</span></p>

      <p class="calibre2"><span class="none4">“Evet.”</span></p>

      <p class="calibre2"><span class="none4">Ona doğru iki adım atan Junior, tabancayı onun yüzüne dayadı. “Bir cüce kadar küçük olan, yürümesini beceremeyen kör bir oğlandan neden korkmam gerekir ki?”</span></p>

      <p class="calibre2"><span class="none4">“Ben yürümeyi beceriyorum. Eskisi gibi olmasa da,” dedi Bartholomew. Sonra küçük kıza, “Sen iyi misin, Angel?” diye sordu.</span></p>

      <p class="calibre2"><span class="none4">“İshal olacağım sanırım,” dedi Angel.</span></p>

      <p class="calibre2"><span class="none4">“Yürümesini beceremeyen kör bir oğlandan neden korkmam gerekir ki?” diye sordu Junior yine. Ama bu kez, sözcükler ağzından değişik bir ses tonuyla çıkmıştı, çünkü bu çocukta da bilgiç bir tavır olduğunu hissetmişti aniden; yapay gözlerinden bu pek belli olmuyorsa da, küçük kızla aynı niteliği taşıyordu.</span></p>

      <p class="calibre2"><span class="none4">“Çünkü ben bir dâhiyim,” diyen Bartholomew, karışık meyveli gazozu ona fırlattı.</span></p>
    </div>

    <div class="s1">
      <p class="calibre2"><span class="none4">Başını eğmeye fırsat bulamadan sert bir şekil</span><span class="none4">de yüzüne çarpan teneke kutu</span><span class="none4">, Junior’ın burnunu kırmıştı.</span></p>
    </div>

    <div class="s1">
      <p class="calibre2"><span class="none4">Öfkeden deliren Junior, iki el ateş etti.</span></p>

      <p class="calibre2"> </p>

      <p class="calibre2"><span class="none4">***</span></p>

      <p class="calibre2"> </p>

      <p class="calibre2"><span class="none4">Oturma odasının kavisli girişinden geçen Tom, okuma lambasının altındaki koltukta oturan Jacob’u gördü; Jacob sanki kitap okurken uyuyakalmış gibi, kamburumsu bir haldeydi. Üzerindeki kan kırmızısı iş önlüğü, yalnızca uyumadığının bir kanıtıydı.</span></p>

      <p class="calibre2"><span class="none4">Tom ikinci kattan gelen sesleri duyunca, merdivenleri ikişer ikişer çıkmaya başladı. Bir erkek ve bir oğlan çocuğu sesi. Barty ve Cain. Koridorda önce sola döndükten sonra, sağdaki odayı fark etti.</span></p>

      <p class="calibre2"><span class="none4">Standart polis kurallarına dikkat edecek zamanı olmadığından, odanın kapısına doğru hızla koşup içeri girdiği sırada, Barty’nin, tıraşlı kafası ve çopur yüzüyle büyük bir değişime uğramış olan Enoch Cain’e bir teneke kutu gazoz fırlattığını gördü.</span></p>

      <p class="calibre2"><span class="none4">Küçük oğlan kut</span><span class="none4">uyu fırlatırken yere düşüp yana doğru yuvarlandığı için, Tom’un dizlerinin birkaç santim ilerisine, kapının çerçevesine saplanan kurşunlar ona isabet etmemişti.</span></p>

      <p class="calibre2"><span class="none4">Tabancasını Cain’e doğrultan Tom, iki el ateş etti, ama tabanca kurşun sıkmıyordu.</span></p>

      <p class="calibre2"><span class="none4">“Tabancanın tetiği tutukluk yaptı zannet sen,” dedi Cain. Gülümsemesi zehir saçar gibiydi. “Onu bu hale ben getirdim. O aptalca oyunlarının sonuçlarını görmek için, buraya zamanında geleceğini biliyordum.”</span></p>

      <p class="calibre2"><span class="none4">Cain kendi tabancasını Barty’ye doğru çevirdi, ama Tom’un silahını doldurmaya çalıştığını fark edince, ona bir kez ateş etti. Tabancadan çıkan kurşun insanı sakat bırakır, belki de öldürürdü, ama tam o sırada, pencerenin yanındaki koltuktan fırlayan Angel, Cain’in arkasına yaklaşıp onu öylesine sert bir biçimde itekledi ki, kurşun hedefinden saptığı gibi, katil de olduğu yerde bir an tökezledi ve ardından, sanki buhar olup uçuverdi.</span></p>

      <p class="calibre2"><span class="none4">Gitmişti.</span></p>

      <p class="calibre2"><span class="none4">Bir delikte, bir yarıkta, Tom’un çeyrekliklerini fırlattığı yerlere benzer, ama onlardan daha büyük bir boşlukta kaybolmuştu.</span></p>

      <p class="calibre2"><span class="none4">Barty bunu göremiyordu, ama her nasılsa ne olduğunu biliyordu. “Yaşaaa, Angel.”</span></p>

      <p class="calibre2"><span class="none4">“Onu bizim olmadığımız bir yere gönderdim,” diye açıkladı küçük kız. “Kaba bir adamdı.”</span></p>

      <p class="calibre2"><span class="none4">Tom şaşkınlıktan donup kalmış gibiydi. “Yani… bunu yapabileceğini ne zaman öğrendin sen?”</span></p>

      <p class="calibre2"><span class="none4">“Tam şimdi.” Angel kayıtsız görünmeye çalışıyorsa da, titriyordu. “Ama yine yapabileceğimden emin değilim.”</span></p>

      <p class="calibre2"><span class="none4">“Bundan emin olana dek… dikkatli davran.”</span></p>

      <p class="calibre2"><span class="none4">“Tamam.”</span></p>

      <p class="calibre2"><span class="none4">“O geri gelecek mi?”</span></p>

      <p class="calibre2"><span class="none4">Angel hayır anlamında başını iki yana salladı. “Geri dönüş yolu yok.” Ardından, yerde duran resim defterini işaret etti. “Ben onu oraya ittim.”</span></p>

      <p class="calibre2"><span class="none4">Tom küçük kızın yapmış olduğu resme baktı… Onun yaşındaki bir çocuğa göre oldukça iyiydi, kaba bir tarzda yapılmıştı, ama detaylar inandırıcıydı… ve eğer insan derisinin hareket edebileceği söylenmiş olsaydı, Tom’un derisi ait olduğu yere yerleşmeden önce, tüm vücudunun çevresinde iki üç kez dolaşırdı. “Bunlar nedir?”</span></p>

      <p class="calibre2"><span class="none4">“Büyük böcekler,” dedi Angel.</span></p>

      <p class="calibre2"><span class="none4">“Hem de bir sürü.”</span></p>

      <p class="calibre2"><span class="none4">“Evet. Orası kötü bir yer.”</span></p>

      <p class="calibre2"><span class="none4">Ayağa kalkan Barty, “Hey, Angel?” diye seslendi.</span></p>

      <p class="calibre2"><span class="none4">“Evet?”</span></p>

      <p class="calibre2"><span class="none4">“Domuzu sen kendin fırlattın.”</span></p>

      <p class="calibre2"><span class="none4">“Öyle yaptım sanırım.”</span></p>

      <p class="calibre2"><span class="none4">Tom titriyordu; ne Junior Cain’le ve uçan kurşunlarla ne de Josef Krepp’le ve onun iğrenç anı kolyesiyle bir ilgisi vardı bunun; sonra, resim defterini kapatıp onu koltuğun üstüne koydu. Ardından, pencereyi açtı; içeriye, meltemde oynaşan meşe yapraklarının hışırtısı dolmuştu.</span></p>
    </div>

    <div class="s1">
      <p class="calibre2"><span class="none4">Biraz sonra, Angel’la Barty’yi kucağına aldı ve onları odadan çıkarıp merdivenlerden aşağıya indirerek evin dışına, büyük ağacın altındaki arka bahçeye götürdü; ikisi de burada polislerin gelmesini bekleyecekler ve hükümet tabibi Jacob’un cesedini ön kapıdan çıkarırken onu görmeyeceklerdi. Uydurdukları öykü şuydu: Tom, Barty’nin odasına girdiği sırada, Cain’in tabancası tutukluk yapmış ve yumruk yumruğa dövüşemeyecek kadar korkak olan Utanmaz Katil açık pencereden kaçmıştı. Ondan kimsenin şüphelenmeyeceği bir dünyaya gitmiş olmalıydı. Öykünün son kısmı doğruydu. Cain bu dünyada değildi artık. Ve gitmiş olduğu dünyada kolay kurbanlar bulamayacaktı. Çocukları ağacın altında bırakan Tom, polise telefon etmek için eve döndü. Kol saatine göre, bu önemli günün sabahında saat 9:05’ti.</span></p><br class="calibre3" id="calibre_pb_84" />
    </div>
  </div>
</body>
</html>
