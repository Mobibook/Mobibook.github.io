<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="http://calibre-ebook.com" name="generator" />

  <title>unnamed</title>
  <meta content="User" name="author" />
  <meta content="2015-1-7" name="creation-time" />
  <meta content="2015-1-13" name="revision-time" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="s1">
      <p class="calibre2"> </p>
    </div>

    <div class="s1">
      <h1 class="calibre2"><span class="none5">Bölüm</span> <span class="none5">32</span></h1>

      <p class="calibre2"> </p>

      <p class="calibre2"> </p>

      <p class="calibre2"><span class="none4">ÖLÜM tazminatı. Çok sevgili bir eşin ve doğmamış bir bebeğin çürümekte olan etlerinin bir servete dönüşmesi, tıpkı kurşunu altına çevirme düşleri kuran bir simyacıyı utandıracak kadar başarıya ulaşmıştı.</span></p>

      <p class="calibre2"><span class="none4">Salı günü, Naomi’nin cenaze töreninin ardından daha yirmi dört saat bile geçmeden, eyaleti ve kenti temsil eden Knacker, Hisscus ve Nork, Junior’ın avukatı ve yaslı Hackacha</span><span class="none4">k kabilesinin hukuk danışmanıyla</span> <span class="none4">ön görüşmeler yaptılar. Yine kaliteli takım kıyafetler giymiş olan üçlü grup, hatalı bir ölüm ilamı çıkarılmasını önleyecek bir anlaşmaya varmak için, daha önce olduğu gibi uzlaştırıcı, duyarlı ve istekli davranıyorlardı.</span></p>

      <p class="calibre2"><span class="none4">Aslında, davacı avukatları, Nork’un, Hisscus’ın ve Knacker’ın bir anlaşmaya varma konusunda çok istekli olduklarını hissettiklerinden ötürü, bu üçlünün uzlaşma önerileri karşısında şüpheye düşmüşlerdi. Doğal olarak, eyalet güzel, genç bir kadının ve onun doğmamış bebeğinin ölümünü içeren bir iddiaya karşı savunma yapmak istemiyordu, ama böylesine mantıklı bir durum olsa bile, bu adamların böylesine erken bir zamanda anlaşmaya varmak istemeleri, onların içinde bulundukları durumun göründüğünden de kötü olduğu anlamına geliyordu.</span></p>

      <p class="calibre2"><span class="none4">Junior’ın avukatı Simon Magusson, eyaletin ve kentin, yangın kulesi ve orman hizmetleri binalarıyla ilgili olarak tek ya da buna ek ne tür gözetimsel sorumlulukları olduğunu belirten bakım tutanaklarının ve bu konu hakkında öneriler içeren raporların kendilerine de gösterilmesi için ısrar ediyordu. Hatalı bir ölüm ilamı çıkarılsa da, yargılamadan önce normalde uygulanan açıklama sürecinde bu bilgiler zaten açığa çıkacaktı ve bakım tutanaklarıyla konu hakkındaki öneriler içeren raporlar kamuya ait kayıtlar olduğundan ötürü, Hisscus, Knacker ve Nork istenilen bu evrakların sağlanmasında anlaştılar.</span></p>

      <p class="calibre2"><span class="none4">Bu arada, avukatlar salı öğleden sonra buluştukları sırada, işinden izin alan Junior, evinin kilitlerini değiştirtmek için, telefonla bir çilingir çağırdı. Bir polis olarak, Vanadium’un, yeni cıvataları da eskileri kadar kolayca yerinden çıkaracak bir tabancası olabileceğini düşündüğünden, kilitlere ek olarak ön ve arka kapıların iç kısımlarına dışarıdan açılamayacak sürgüler taktırdı.</span></p>

      <p class="calibre2"><span class="none4">İş bitince, çilingire nakit para ödedi; bu para, Vanadium’un etajerin üstüne bırakmış olduğu iki onlukla bir beşliği de içeriyordu.</span></p>

      <p class="calibre2"><span class="none4">Bir anlaşmaya varma konusundaki isteğini doğrulayacak kadar hızlı çalışan eyalet, yangın kulesiyle ilgili tutanaklarla raporları çarşamba günü avukata ulaştırdı. Bunlara göre, bakımı yapılacak yerler için ayrılan ödeneğin belirli bir bölümü bürokratlar tarafından başka kullanımlar için harcanmıştı. Ve sorumlu bakım yetkilisi bu belirli kule hakkında üç yıldır yıllık raporlar vermiş ve raporlarında esaslı bir onarım için acil ödenek istemişti; yalnızca sert bir dille yazılmakla kalmayan ve üstüne acildir damgası vurulan üçüncü belge ise, Naomi’nin kuleden düşmesinden on bir ay önce yetkililere sunulmuştu.</span></p>

      <p class="calibre2"><span class="none4">Simon Magusson’ın maun tahta kaplamalı bürosunda oturan ve bu dosyanın içeriğini okuyan Junior, şaşırıp kaldı. “Ben de ölebilirdim.”</span></p>

      <p class="calibre2"><span class="none4">“İkinizin birlikte o parmaklıktan düşmemeniz bir mucize,” diye onun fikrine katıldı avukat.</span></p>

      <p class="calibre2"><span class="none4">Devasa bir çalışma masasında oturan Magusson, ufak tefek bir adamdı. Başı vücuduna göre fazla büyük görünmekle birlikte, kulakları bir çift gümüş dolar kadar küçüktü. Şirretlik ve öfke dolu bir arzu duygusu yansıtan iri, fırlak gözleri, ona sanki bir gün boyunca oturduğu ziyafet masasından kalktıktan bir dakika sonra yine acıkacak birisiymiş gibi bir ifade veriyordu. Ucu yukarıya doğru fazla kalkık olan bir düğme burun, bir orangutana rakip olacak kadar uzun bir üst dudak ve hayli açık duran bir ağız, her kadını mutlaka itecek olan bu portreyi tamamlamaktaydı; ama jüri üyelerinin sempatisini kazanmak için bu bakışları kullanırken bile, böylesine bir çirkinlikle lanetlendiğinden ötürü dünyaya kızgın olan ve bu kızgınlığı mahkeme salonunda bir arena boğasının enerjisine ve acımasızlığına dönüştürecek bir avukat istediğiniz zaman, sizin hukuk danışmanınız da Simon Magusson olurdu.</span></p>

      <p class="calibre2"><span class="none4">Raporu hâlâ sayfa sayfa inceleyen ve öfkesi gittikçe artan Junior, “Onarım gereken tek yer yalnızca çürük parmaklık değilmiş,” dedi. “Merdivenler de güvensizmiş.”</span></p>

      <p class="calibre2"><span class="none4">“Sevindirici, öyle değil mi?”</span></p>

      <p class="calibre2"><span class="none4">“Kuleyi taşıyan dört kolondan birinin temel bağlantısında çok tehlikeli bir çatlak oluşmuş…”</span></p>

      <p class="calibre2"><span class="none4">“Ne hoş.”</span></p>

      <p class="calibre2"><span class="none4">“… ve gözlem platformunun alt kemerleri de sallanıyormuş. Biz üstünde dururken, tüm platform çökebilirdi!”</span></p>

      <p class="calibre2"><span class="none4">Devasa çalışma masasının arkasından Magusson’in bir gulyabanininkine benzer kıkırtısı duyuldu. “Ve bir uyarı işareti koymak zahmetine bile katlanmamışlar. Aslında, orada hâlâ bir işaret var, ama bu, yürüyüşçüleri gözlem platformundan izlenecek manzaraya davet eden bir işaret.”</span></p>

      <p class="calibre2"><span class="none4">“Ben de ölebilirdim,” diye yineledi Junior; ama bunu fark ettiğinde öylesine ani bir korkuya kapılmıştı ki, midesi buz gibi donmuş ve elleriyle ayakları bir süre hissizleşmişti.</span></p>

      <p class="calibre2"><span class="none4">“Bu rapor bize müthiş bir tazminat sağlayacak,” dedi avukat. “Ve daha da iyi haberler var. Kent ve eyalet yetkilileri, Naomi’nin ölümüyle ilgili olarak açılan davanın kapanmasına karar verdiler. Bu olay, şimdi resmi olarak bir kaza.”</span></p>

      <p class="calibre2"><span class="none4">Junior’ın elleriyle ayakları canlanmaya başlamıştı.</span></p>

      <p class="calibre2"><span class="none4">“Dava açıldığından ve tek şüpheli de siz olduğunuzdan ötürü,” diye d</span><span class="none4">evam etti avukat, “mahkeme kararı</span> <span class="none4">olmadan size tazminat verme konusunda önce anlaşamadılar. Ama sonra, eğer sonuçta karınızı sizin öldürdüğünüzü kanıtlayamazlarsa, jüriye hatalı bir ölüm ilamı gittiğinde, daha da kötü bir duruma düşeceklerinden korktular.”</span></p>

      <p class="calibre2"><span class="none4">“Neden?”</span></p>

      <p class="calibre2"><span class="none4">“Birincisi şu: Jüri üyeleri, yetkililerin aslında sizden hiçbir zaman şüphelenmedikleri, ama kulenin bakımsızlığıyla ilgili kendi kusurlarını gizlemek amacıyla siz cinayet işlemişsiniz gibi paravan bir durum yaratmaya çalıştıkları şeklinde bir sonuca varabilecekleri için. Zaten şimdiye dek, polislerin çoğu da sizin masum olduğunuza inanıyor.”</span></p>

      <p class="calibre2"><span class="none4">“Gerçekten mi? Ne kadar sevindirici,” dedi Junior içtenlikle.</span></p>

      <p class="calibre2"><span class="none4">‘Tebrikler, Bay Cain. Bu konuda çok şansınız varmış.”</span></p>

      <p class="calibre2"><span class="none4">Magusson’ın yüzünü oldukça rahatsızlık verici bulduğu için ona bakmaktan kaçınmasına ve bu adamın acı ve hırs ifadesiyle dolu fırlak gözlerinin kâbusları anımsatmasına karşın, Junior yine de bakışlarını yarı hissiz ellerinden avukatına çevirdi.</span></p>

      <p class="calibre2"><span class="none4">“Şans mı? Ben karımı kaybettim. Ve doğmamış bebeğimi.”</span></p>

      <p class="calibre2"><span class="none4">“Ama şimdi kayıplarınız uygun bir biçimde telafi edilecek.”</span></p>

      <p class="calibre2"><span class="none4">Devasa çalışma masasının arkasında oturan fırlak gözlü kurbağa, pis pis sırıtıyordu.</span></p>

      <p class="calibre2"><span class="none4">Kule hakkındaki rapor Junior’ı can kaygısına düşürmüş ve tüm benliğini korku, incinme ve kendine acıma gibi duygular kaplamıştı. Sesi güceniklik iç</span><span class="none4">inde titriyordu: “Benim Naomi’mi</span><span class="none4">n başına gelenin bir kaza olduğunu siz de biliyorsunuz, Bay Magusson, öyle değil mi? Bana inanıyorsunuz, değil mi? Çünkü anlamadığım şu… benim böyle bir şey yapabileceğimi dü</span><span class="none4">şünen birisiyle… nasıl çalışırım</span> <span class="none4">bilmem.”</span></p>

      <p class="calibre2"><span class="none4">Bürosundaki mobilyaların orantılarına hiç uymayan bu kavruk hayvan, deri kaplı kocaman müdür koltuğuna tünemiş bir böcek görüntüsündeydi sanki, ama koltuk da onu öğle yemeğinde yemek için yutmaya hazırlanan bir sinekkapanın ağzına benziyordu.</span></p>

      <p class="calibre2"><span class="none4">Magusson, Junior’ın sorusuna yanıt vermeden önce uzun bir sessizlik süre gelmiş ve ardından gelen yanıt ise gereğinden fazla bir açıklama olmuştu.</span></p>

      <p class="calibre2"><span class="none4">“İster ağır ceza konusunda ister diğer hukuk konularında uzman olsun, savunma avukatı tıpkı bir aktör gibidir, Bay Cain. Eğer karşısındakini ikna etmek zorundaysa, rolünü inanarak oynamalı ve savunduğu kişinin gerçekleri söylediğini varsaymalıdır. Kendileri açısından en iyi olası sonucu elde edip başarıya ulaşabilmek için, ben de müvekkillerimin masumiyetine daima inanırım.”</span></p>

      <p class="calibre2"><span class="none4">Junior kendisinin dışında Magusson’ın hiçbir müvekkili olmadığından şüpheleniyordu. Avukatı motive eden şey paranın dolgunluğuydu, adalet değil.</span></p>

      <p class="calibre2"><span class="none4">Doğrusunu söylemek gerekirse, Junior bu yarık ağızlı yer cücesini hemen o anda azletmeyi düşünüyordu, ama ardından Magusson, “Dedektif Vanadium tarafından rahatsız edilmenize gerek kalmadı artık,” dedi.</span></p>

      <p class="calibre2"><span class="none4">Junior şaşırmıştı. “Siz onu tanıyor musunuz?”</span></p>

      <p class="calibre2"><span class="none4">“Vanadium’u herkes tanır. Bir mücadelecidir o; gerçeği ve adaleti Amerikan tarzında, başına buyruk bir halde uygulamaya çalışır. Mesleğini kutsal gören bir enayidir. Ama dava kapandığına göre, bundan böyle sizi rahatsız etme yetkisine sahip değil.”</span></p>

      <p class="calibre2"><span class="none4">“Onun yetkiye gereksinimi olduğundan emin değilim ben,” dedi Junior huzursuz bir biçimde.</span></p>

      <p class="calibre2"><span class="none4">“Pekâlâ, eğer sizi yine rahatsız ederse, bana haber verin yeter.”</span></p>

      <p class="calibre2"><span class="none4">“Böyle bir adamın polis rozeti taşımasına neden izin veriyorlar acaba?” diye sordu Junior. “Hem saldırgan ve hem de mesleğine hiç yakışmayan bir insan.”</span></p>

      <p class="calibre2"><span class="none4">“Ama başarılı birisidir. Ona verilen olayların çoğunu çözümler.”</span></p>

      <p class="calibre2"><span class="none4">Oysa Junior, diğer çoğu polisin Vanadium’u güçsüz bir ağır top, bir düzenbaz, dışlanmış birisi olarak değerlendirdiğini düşünmüştü. Bu zıt düşünce belki doğruydu… ve eğer öyleyse, eğer ona kendisiyle rütbece denk meslektaşları tarafından hayli değer veriliyorsa, Vanadium, Junior’ın düşündüğünden çok daha tehlikeli bir adamdı demek.</span></p>

      <p class="calibre2"><span class="none4">“Eğer bu adam sizi bir kez daha rahatsız ederse, onun gırtlağını sıktırmamı ister misiniz?”</span></p>

      <p class="calibre2"><span class="none4">Junior, Magusson’ı hangi nedenle azletmeyi düşündüğünü şimdi anımsamıyordu bile. Yaptığı hatalara karşın, bu avukat oldukça yetenekli birisiydi.</span></p>

      <p class="calibre2"><span class="none4">“Yarın iş saatinin bitimine dek,” dedi avukat, “Size ödenecek tazminatın miktarı konusunda bir anlaşmaya varacağımızı umuyorum.”</span></p>

      <p class="calibre2"><span class="none4">Perşembe günü geç saatlerde, Hisscus, Nork ve Knacker’la yapılan dokuz saatlik bir toplantı sonucunda, Hackachak konseyiyle de anlaşan Magusson, gerçekten de mantıklı bir uzlaşmaya varmıştı. Kız kardeşinin kaybı karşılığında, Kaitlin Hackachak 250,000 dolar alacaktı. Ciddi duygusal acılarının karşılığı olarak, Sheena’yla Rudy’nin alacağı miktar da 900,000 dolardı; bu paranın onlara Las Vegas’ta epeyce tedavi sağlayacağı kesindi. Junior ise 4,250,000 dolar alacaktı. Magusson’a verilecek olan ücret, eğer anlaşma dava öncesinde sağlanırsa, yüzde yirmi, ama eğer bu anlaşma mahkeme işlemlerinin sonrasına kalırsa, yüzde kırktı ve bunun sonucunda Junior’ın eline 3,400,000 dolar geçecekti. Davacılara ödenecek olan tazminatın tümü vergilerin dışındaki net miktardı.</span></p>

      <p class="calibre2"><span class="none4">Cuma sabahı, Junior fizik tedavi hastanesindeki fizyoterapistlik görevinden istifa etti. Yaşamının geri kalan kısmını faizler ve arta kalan parayla iyi bir biçimde geçireceğini umuyordu, çünkü zevkleri mütevazıydı.</span></p>

      <p class="calibre2"><span class="none4">Bulutsuz günde ve mevsim dışı ılık havada, zafer coşkusuyla dolu olarak, arabasını yetmiş mil kuzeye doğru sürdü. Dik tepelerden aşağıdaki şahane manzaraya dek uzanan yaprak dökmeyen sıra sıra ağaçların arasından geçtiği yol boyunca da, dikiz aynasından trafiği kontrol ediyordu. Ama onu izleyen hiç kimse yoktu.</span></p>

      <p class="calibre2"><span class="none4">Kocaman çam ağaçlarıyla çevrili olan ve Pasifik’in şahane manzarasına bakan bir lokantada öğle yemeği yemek için durdu.</span></p>

      <p class="calibre2"><span class="none4">Ona servis yapan bayan garson şirin bir şeydi. Davranışlarına bakılırsa, kendisiyle resmen flört etmişti ve Junior da eğer isterse, onu elde edebileceğini biliyordu.</span></p>

      <p class="calibre2"><span class="none4">Aslında istemişti tabii, ama içgüdüsü daha bir süre için tedbirli davranmak zorunda olduğu konusunda kendisini uyarmaktaydı.</span></p>

      <p class="calibre2"><span class="none4">Thomas Vanadium’u pazartesi gününden bu yana, mezarlıktaki törenden sonra, hiç görmemişti ve Vanadium da aynı gece onun yatağının yanına yirmi beş senti bıraktığından bu yana, başka hiçbir numara yapmamıştı.</span></p>

      <p class="calibre2"><span class="none4">Kabadayı dedektif tarafından rahatsız edilmeden geçirilen yaklaşık dört gün. Ama onunla ilgili konularda Junior tedbirli ve sağduyulu olmayı öğrenmişti.</span></p>

      <p class="calibre2"><span class="none4">Artık işe dönmesi gerekmediği için, Öğle yemeğinden sonra oyalandı. Aslında, cinsellik kadar heyecan verici olan ve içinde gittikçe gelişen bir özgürlük duygusuyla dolup taşıyordu.</span></p>

      <p class="calibre2"><span class="none4">Eğer ömür boyu sürebilecek boş zamanları maddi açıdan karşılayacak bir durumdaysanız, yaşam bunu çalışarak harcamayacak kadar kısaydı.</span></p>

      <p class="calibre2"><span class="none4">Spruce Hills’e geri döndüğünde, akşam karanlığı çökmüştü. Tıpkı bir inciye benzeyen ve gitgide büyüyen ay, yığınla ağacın arasında gizemli bir biçimde ışıldayan kentin üzerinde yüzermişçesine duruyor, ama kent sanki gerçek bir kentmiş gibi değil de, fenerlerle kamp ateşlerinin hafifçe parlayan kehribar renkli ışıklarında toplanmış olan sayısız Çingene gruplarının yer aldığı bir düşler ülkesiymiş gibi, pırpır ederek ve titreyerek parıldıyordu.</span></p>

      <p class="calibre2"><span class="none4">Hafta başındaki günlerden birinde, Junior, Thomas Vanadium’un numarasını telefon rehberinde aramıştı. Bu numarayı bulacağını pek ummuyordu, ama yanılmıştı. Numaradan daha çok bulmak istediği şey ise adresti ve o da rehberde yazılıydı.</span></p>

      <p class="calibre2"><span class="none4">Şimdi de dedektifin evini aramaya cesaret etmişti.</span></p>

      <p class="calibre2"><span class="none4">Mütevazı evlerin oluşturduğu bakımlı mahallede yer alan Vanadium’un evi, tıpkı çevresindeki diğer evler gibi sadeydi: belirgin bir mimari özelliği olmayan, tek katlı, dikdörtgen bir kutu. Yan duvarları beyaz alüminyumla kaplı olan evin yeşil</span> <span class="none4">panjurları</span> <span class="none4">ve bitişiğinde de iki arabalık bir garajı vardı. Sokağın iki yanına sıralanan yaprak döker siyah meşe ağaçlarının tümü, yılın bu mevsiminde çıplaktı; budaklı dalların her biri aya doğru pençe gibi uzanıyordu.</span></p>

      <p class="calibre2"><span class="none4">Vanadium’un bahçesindeki büyük ağaçlar da çıplak olduklarından ötürü, evin görüntüsünü engellemiyorlardı. Arka kısım karanlıktı, ama öndeki iki camdan yumuşak bir ışık sızıyordu.</span></p>

      <p class="calibre2"><span class="none4">Junior evin önünden geçtiği sırada yavaşlamamış, bloğu dolaşıp yine evin önünden geçmişti.</span></p>

      <p class="calibre2"><span class="none4">Ne aradığını bilmiyordu. Değişiklik olsun diye, kendisi gözetim yapma yetkisine sahipmiş gibi bir duyguya kapılmıştı yalnızca.</span></p>

      <p class="calibre2"><span class="none4">Yaklaşık on beş dakika sonra, kendi evinde mutfak masasına oturmuş, yine telefon rehberine bakıyordu. Rehber yalnızca Spruce Hills’deki değil, eyaletin tümündeki belki yetmiş ya da seksen bin telefon numarasını içermekteydi.</span></p>

      <p class="calibre2"><span class="none4">Rehberin her sayfasında çoğunun adresleri ekli kişi adlarıyla onların telefon numaraları yazılı olan dört sütun vardı. Her sütunda yaklaşık yüz ad listelenmişti, yani bir sayfada dört yüz ad bulunuyordu.</span></p>

      <p class="calibre2"><span class="none4">Her sütuna göz gezdirmek için bir cetvel kullanan Junior, soyadlarını atlayarak Bartholomew adını aradı. Tüm eyalette Bartholomew soyadlı birisinin olup olmadığını öğrenmek amacıyla daha önce bir araştırma yapmıştı; bu rehberde yer alan kişilerden hiç kimsenin soyadı Bartholomew değildi.</span></p>

      <p class="calibre2"><span class="none4">Bazı listelerde ilk adlar yerine yalnızca adların baş harfleri yazılıydı. Bu nedenle, ne zaman bir B harfine rastlasa, ince uçlu kırmızı bir tükenmez kalemle bunun yanına bir kontrol işareti koyuyordu.</span></p>

      <p class="calibre2"><span class="none4">Bu ilk adların çoğu Bob veya Bill olarak süre gelecekti. Belki birkaç Bradley ya da Bernard diye. Belki de Barbara veya Brenda şeklinde. Ve en sonunda, tüm rehberi araştırıp başarılı olamazsa, listedeki her kırmızı kontrol işaretli kişiye telefon edecek ve Bartholomew’la görüşmek istediğini söyleyecekti. Birkaç yüz telefon konuşması demekti bu hiç kuşkusuz. Bazıları uzun mesafe konuşmalar olacaktı, ama bunların ücretini karşılayabilirdi.</span></p>

      <p class="calibre2"><span class="none4">Başı ağrımadan önce, bir oturuşta beş sayfayı araştırabiliyordu. Bu araştırmaya geçen salı günü başlamış ve her güne iki oturum koymuştu. Günde dört bin ad araştırıyordu. Bu gecenin sayfalarını bitirdiğinde, toplam on altı bin ad araştırmış olacaktı.</span></p>

      <p class="calibre2"><span class="none4">Yorucu bir işti bu ve olumlu bir sonuç vermeyebilirdi. Yine de bir yerden başlaması gerekiyordu ve en mantıklı başlangıç noktası telefon rehberiydi.</span></p>

      <p class="calibre2"><span class="none4">Bartholomew annesi ve babasıyla birlikte yaşayan bir delikanlı ya da ailesinin bakımına muhtaç bir erişkin olabilirdi; eğer öyleyse, bu araştırmadan aydınlatıcı bir sonuç çıkmazdı, çünkü telefon onun üstüne kayıtlı olmazdı. Veya belki bu adam ilk adından nefret eden, bunu resmi evraklar dışında kullanmayan ve ikinci adını kullanmayı yeğleyen birisiydi.</span></p>

      <p class="calibre2"><span class="none4">Eğer rehber kendisine yardımcı olmazsa, Junior’ın bundan sonra yapacağı iş eyalet mahkemesindeki nüfus müdürlüğü bürosuna gitmek ve gerekirse, bu yüzyılın başından itibaren tutulan doğum kayıtlarına dek tüm dosyaları incelemekti. Bartholomew bu eyalette doğmamış ya da buraya çocukken veya erişkinliğinde taşınmış olabilirdi tabii. Eğer bir mülk sahibiyse, adı tapu kayıtlarında görünürdü. Ama mülk sahibi olsun ya da olmasın, her iki yılda bir vatandaşlık görevini yaptıysa, o zaman da adı seçmen kütüklerinde olurdu.</span></p>

      <p class="calibre2"><span class="none4">Junior’ın artık bir işi olmamasına karşın, şimdi bir görevi vardı.</span></p>

      <p class="calibre2"><span class="none4">Cumartesi ve pazar günü, rehberin başına oturduğu sürelerin arasında, manyak polisin artık onu izlemediği varsayımının doğruluğunu kontrol etmek isteyen Junior, kent içinde bir dizi zevkli araba gezintisi yaptı. Simon Magusson’ın haklı olduğu belliydi. Dava kapanmıştı.</span></p>

      <p class="calibre2"><span class="none4">Bu arada, herkesin ondan beklediği gibi üzgün bir görünüş sergileyerek, her geceyi evde tek başına geçirmiş ve pazar gününe dek, hastaneden taburcu olduğundan bu yana, sekiz gecedir yalnız olarak uyumuştu. Ama birçok kadının arzu ettiği gibi, cinsel açıdan güçlü, genç bir adamdı ve yaşam da kısaydı. Zavallı Naomi; kendisinin belleğinden daha hâlâ silinmeyen onun o güzel yüzüyle korku dolu bakışları, yaşamın sonunun ne kadar çabuk gelebileceğini sürekli olarak anımsatan bir simgeydi. Hiç kimsenin yarın yaşayacağı konusunda garantisi yoktu. Günü yaşamak gerekirdi.</span></p>

      <p class="calibre2"><span class="none4">Caesar Zedd günü yalnızca yaşamayı değil, onu bütünüyle yiyip bitirmeyi öneriyordu. Günü çiğneyin, günle beslenin, günü tümüyle yutun. Günün bir ziyafet gibi tadını çıkarın, diyordu Zedd, bir ziyafet gibi ve yaşama ağız tadıyla hatta oburlukla yaklaşın, çünkü bazı kısıtlamalarla karşı karşıya kalan bir insan, kaçınılmaz bir kıtlıkla karşılaştığında, dağarcığında kalması gereken anılardan yoksun olur.</span></p>
    </div>

    <div class="s1">
      <p class="calibre2"><span class="none4">Zedd’in felsefesine derinden bağlılık, patlayacak kadar yükselen erkeklik hormonları, can sıkıntısı, kendi kendine acıma ve bir kez daha harekete geçerek riski göze alan bir erkek olma arzusu gibi faktörlerden etkilenmiş olan Junior’a, pazar gecesi içgüdüsü her bir kulağının arkasına Hai Karate marka parfümden biraz sürmesini ve gönlünü eğlendirmeye gitmesini söyledi. Ve o da bu sese uyarak, yan</span><span class="none4">ın</span><span class="none4">a tek bir kırmızı gül ve bir şişe Merlot marka şarap alıp, gün batanından kısa bir süre sonra, Victoria Bressler’ın evine doğru arabasıyla yola koyuldu.</span></p>
    </div>

    <div class="s1">
      <p class="calibre2"><span class="none4">Genç kadının evde olduğundan emin olmak için, kendi evinden ayrılmadan önce, ona telefon e</span><span class="none4">t</span><span class="none4">mişti. Victoria hastanede hafta sonu vardiyalarına kalmıyordu; ama belki bu gece dışarı çıkmış olabilirdi. Telefona yanı</span><span class="none4">t verdiğinde, onun baştan çıkarıcı</span> <span class="none4">sesini tanıyan Junior, “Yanlış numara,” diye mırıldanmıştı şeytanca.</span></p>
    </div>

    <div class="s1">
      <p class="calibre2"><span class="none4">Her zaman romantik biri olduğundan, onu şaşırtmak istiyordu. Bak! Çiçek, şarap ve ben. Hastanede birbirlerine karşı duydukları elektriklenmeden bu yana, Victoria onun özlemini çekiyor, ama birkaç haftadan önce kendisini ziyarete geleceğini ummuyordu. Ama o, genç kadının yüzünün sevinçle aydınlandığını görmek için sabırsızlanmaktaydı.</span></p>

      <p class="calibre2"><span class="none4">Geçen hafta boyunca, bu hemşireyle ilgili bulabildiğince bilgi araştırıp durmuştu. Otuz yaşında olan Victoria, kocasından boşanmıştı, çocuğu yoktu ve yalnız yaşıyordu.</span></p>

      <p class="calibre2"><span class="none4">Onun yaşını öğrendiğinde şaşırmıştı. Bu kadar yaşı büyük birisi gibi görünmüyordu. İster otuz olsun ister olmasın, yine de olağanüstü çekici bir kadındı.</span></p>

      <p class="calibre2"><span class="none4">Gençlerin savunmasızlığı onu büyülediğinden ötürü, Junior kendisinden yaşça büyük bir kadınla şimdiye dek yatmamıştı. Ama bu durum ona ilginç geliyordu. Victoria’nın repertuvarında, bunları bilemeyecek kadar deneyimsiz olan genç kadınlarınkinden daha fazla numara olmalıydı.</span></p>

      <p class="calibre2"><span class="none4">O şimdi yalnızca, henüz yirmi üç yaşındaki aygır gibi erkeğin dikkatini çekmiş olmaktan Victoria’nın ne kadar hoşlanacağını ve ona nasıl minnettar kalacağını düşlüyordu. Ardından, genç kadının bu minnettarlığını ifade edebileceği tüm yöntemleri düşündüğünde ise, bu gece Suburban’ın direksiyonunun arkasında kendisi ve erkekliği için ancak yeterli bir yer kalacağına karar verdi.</span></p>

      <p class="calibre2"><span class="none4">Arzusunun ivediliğine karşın, arabayı sürerken izlenip izlenmediğini anlamak amacıyla, iki kez gerisin geriye döndükten sonra, Victoria’nın evine girmek için dolambaçlı bir yol kullandı. Ama eğer izlenseydi, peşindeki kişi hayalet bir arabayı kullanan görünmez bir adam olurdu. Yine de, bu günü yaşadığı sırada bile ya da bu durumda bu gece dikkatli olması gerektiğinden, arabasını gideceği evin bulunduğu sokaktan kısa bir mesafe öteye, buna paralel bir sokağa park etti. Ve ardından, son üç bloğu yürüdü.</span></p>

      <p class="calibre2"><span class="none4">Yapraklarını dökmeyen ağaçların ve uzaktaki denizin hafif tuzlu kokusuyla kaplı ocak havası serindi. Kirli bulutların parça parça ipliksi sarkıntılarının arasından onu merakla izleyen sarı ay, hain bir göz gibi ışıldıyordu.</span></p>

      <p class="calibre2"><span class="none4">Victoria, Spruce Hills’in kuzeydoğu bölgesinde, sokakların kentin dar yollarına dönüştüğü bir kesimde yaşamaktaydı. Buradaki evler, kent merkezine daha yakın olan evlere göre taşra tarzında tasarımlanmışlar ve daha büyük, fazla manzarası olmayan arsalara, sokakların uzağına inşa edilmişlerdi.</span></p>

      <p class="calibre2"><span class="none4">Junior’ın kısa yürüyüşü sırasında sona eren kaldırım, çakıllı bir yola açılıyordu. Çevrede ne bir yaya vardı ne de oradan geçen bir araç.</span></p>

      <p class="calibre2"><span class="none4">Kentin bu en uzak ucunda, kaldırımları aydınlatan tek bir sokak lambası bile yoktu. Yalnızca ay ışığıyla yolunu bulacağı için, bir rastlantı sonucunda pencereden dışarı göz atan birisi olsa da tanınması olanaksızdı. Ama eğer dikkatli olmaz ve dul Cain’le seksi hemşire hakkında bir dedikodu yayılırsa, dava kapanmış bile olsa, Vanadium bu olayın peşini bırakmazdı. İçindeki bilinmeyen şeytanlarca yönetilen polis, hasta ve nefret dolu bir adamdı. Şimdilik üst büro yetkilileri tarafından belki dizginlenmiş olsa da, en ufak bir dedikodu onun dosyayı yeniden açması için yeterli bir neden olurdu ve bunu üstlerine bilgi vermeden yapacağı da kesindi.</span></p>

      <p class="calibre2"><span class="none4">Victoria’nın evi dışı ahşap kaplı, dik bir damı olan, dar, iki katlı bir binaydı. Olağanüstü çıkıntı yapan hayli büyük bir çift çatı penceresi, ön verandanın üzerine doğru sarkmıştı. Bu ev sanki buraya değil de, işçi sınıfının yaşadığı, sıra sıra evlerden oluşan kasvetli bir doğu kenti mahallesine aitti.</span></p>

      <p class="calibre2"><span class="none4">Alt kattaki pencereler altın renkli bir ışıkla parlıyordu. Victoria’yla birlikte oturma odasındaki kanepede oturacaklar ve birbirlerini tanımaya çalışırlarken, şarap yudumlayacaklardı. Genç kadın kendisine Vicky denmesini isteyebilir ve belki o da ona Eenie’yi kullanmasını söyleyebilirdi, yani kendisi Enoch’dan hoşlanmadığı için, Naomi’nin sevecenlik simgesi olarak takmış olduğu adı. Kısa bir süre sonra, iki yaramaz çocuk gibi, kanepenin üstünde birbirlerine sarılıp öpüşeceklerdi. Junior Victoria’yı orada soyacak, lambanın ışığında kaymak gibi parlayan o düzgün, pürüzsüz tenini okşayacak ve sonra da onu çıplak olarak yukarı kattaki karanlık yatak odasına çıkaracaktı. Daha yeni cilaladığı mokasen ayakkabıları hırpalanmasın diye çakıllı araba yolunda yürümekten kaçınan Junior, bir meşe ağacı kadar büyüyerek kendini Noel için yararsız kılan ve ay ışığını geçirmeyen dallarıyla kocaman duran çam ağacının altındaki çimenlikten geçip, eve doğru yaklaşmaya başladı.</span></p>

      <p class="calibre2"><span class="none4">Victoria’nın bir konuğu olabilirdi. Belki bir akraba ya da bir kız arkadaş. Ama bir erkek değil. Hayır. Erkeğinin kim olduğunu biliyordu o; kendisinin kollarına atılmak ve on gün önce hastanede kaşık ve buzla başlayan ilişkilerinin tadını çıkarmak için fırsat kolladığından ötürü, başka bir erkeği beklemezdi.</span></p>

      <p class="calibre2"><span class="none4">Zaten birisini ağırlasaydı, bu konuğun arabası araç yolunda park edilmiş olurdu.</span></p>

      <p class="calibre2"><span class="none4">Junior eve tam olarak yaklaşmadan önce, Victoria’nın orada yalnız olduğundan emin olmak için, evin çevresinde sessizce dolaşmayı ve pencerelerden içeri bir göz atmayı düşündü. Ama eğer Victoria onu görürse, bu sürprizi bozulacaktı.</span></p>

      <p class="calibre2"><span class="none4">Yaşamdaki hiçbir şey risksiz değildi, bu nedenle verandanın merdivenlerini çıkıp zili çalmadan önce, orada yalnızca bir an duraksadı.</span></p>

      <p class="calibre2"><span class="none4">İçeriden müzik sesi geliyordu. Yüksek tempolu bir parçaydı bu. Büyük olasılıkla swing. Ezgiyi pek tanımlayamamıştı.</span></p>

      <p class="calibre2"><span class="none4">Junior tam zili bir kez daha çalacağı sırada, kapı içe doğru hızla açıldı ve Victoria, Sinatra’nın o neşeli şarkısı “Şekerim Sokakta Yürürken’in eşliğinde, “Erken geldin, arabanın sesini duymadım…” dedi. Ama kapıyı açarken konuştuğu için, eşiğe adımını atıp da karşısında kimin durduğunu görünce, cümlenin ortasında sustu.</span></p>

      <p class="calibre2"><span class="none4">Şaşırmış bir haldeydi, tamam, yine de yüz ifadesi Junior’ın belleğinde canlandırdığından çok farklıydı. Bu ifade ne hoş bir şaşkınlık belirtiyor ne de en ufak bir gülümseme içeriyordu. Hatta bir an için, kaşlarını çatar gibi olmuştu. Ama sonra Junior bunun bir kaş çatış olamayacağını fark etti. Bastırılmış bir arzu ifadesi olmalıydı bu.</span></p>

      <p class="calibre2"><span class="none4">Terzi elinden çıkmış siyah pantolonu ve üst bedenini sımsıkı kavrayan elma yeşili pamuklu süveteriyle, Victoria Bressler şu anda tam bir dişilik simgesiydi; tıpkı Junior’ın, onun vücudunun bol hemşire üniforması altında nasıl olabileceğini hayal ettiği gibi. V yakalı süveter göğüs yarığının yalnızca küçük bir kısmını açıkta bırakıyorsa da, genç kadının göğüslerinin şahane olduğu belliydi; kesinlikle sıra dışı bir güzellikti bu.</span></p>

      <p class="calibre2"><span class="none4">“Ne istiyorsunuz?” diye sordu Victoria.</span></p>

      <p class="calibre2"><span class="none4">Sesi tekdüze ve biraz sertti. Başka bir erkek bu ses tonunu isteksizlik, sabırsızlık ve hatta sessiz bir öfke biçiminde yorumlayabilirdi. Ama Junior onun kendisiyle şakalaştığını biliyordu. Tatlı bir oyun oynuyor olmalıydı, çünkü şeytanca parlayan mavi menevişli gözleri iri iri açılmıştı.</span></p>

      <p class="calibre2"><span class="none4">Junior ona elindeki tek gülü uzattı. “Sizin için. Gerçi layık değil ama… hiçbir çiçek size layık olamaz zaten.”</span></p>

      <p class="calibre2"><span class="none4">Onu reddetmekte hâlâ ısrarlı görünen Victoria, güle dokunmadı. “Siz benim ne tür bir kadın olduğumu düşünüyorsunuz?”</span></p>

      <p class="calibre2"><span class="none4">Baştan çıkarma sanatıyla ilgili bir sürü kitap okuduğundan, tam ve doğru olarak ne söyleyeceğini bildiği için sevinen Junior, “Ender bulunan bir tür,” diye yanıtladı. Ama Victoria bu yanıta karşılık yüzünü buruşturdu ve ardından, “Buz kaşığıyla yaptığınız o iğrenç cilve konusunda sizi polise şikâyet ettim ben,” dedi.</span></p>
    </div>

    <div class="s1">
      <p class="calibre2"><span class="none4">Junior ona yine gülü uzattıktan ve dikkatini dağıtmak için bunu ısrarlı bir biçimde onun eline tutuşturmaya çalıştıktan sonra, Merlot marka şarap şişesini aniden havaya kaldırdı ve Sinatra şarkıdaki şeker sözcüğünü vurguladığı sırada, şişe Victoria’nın alnının tam ortasına indi.</span></p><br class="calibre3" id="calibre_pb_35" />
    </div>
  </div>
</body>
</html>
