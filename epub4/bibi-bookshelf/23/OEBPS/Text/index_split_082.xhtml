<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="http://calibre-ebook.com" name="generator" />

  <title>unnamed</title>
  <meta content="User" name="author" />
  <meta content="2015-1-7" name="creation-time" />
  <meta content="2015-1-13" name="revision-time" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="s1">
      <p class="calibre2"> </p>
    </div>

    <div class="s1">
      <h1 class="calibre2"><span class="none5">Bölüm</span> <span class="none5">79</span></h1>

      <p class="calibre2"> </p>

      <p class="calibre2"> </p>

      <p class="calibre2"><span class="none4">BİR sonraki hafta salı</span> <span class="none4">günü öğleden sonra, Bright Beach’de gökyüzü cadı kazanma benzer simsiyah bulutlarla kaplanmıştı; martılar buradan alelacele yuvalarına kaçışıyorlar ve yaklaşan fırtınanın ıslak gölgeleri, sanki bu cadı kazanında semender gözü, kurbağa bacağı, yarasa tüyü, köpek dili olarak toplanıyorlardı.</span></p>

      <p class="calibre2"><span class="none4">San Francisco’dan uçakla güneye, Orange County Havaalanı’na gelen ve oradan da kiralık bir arabayla kıyı şeridi boyunca daha güneye giden Tom Vanadium, üç emanetini buraya getiren Paul’den bir hafta sonra, onunla aynı rotayı izleyerek, Wally Lipscomb’u Lampionların evine getirdi.</span></p>

      <p class="calibre2"><span class="none4">Wally’nin üç kurşunla vurulmasının üzerinden on bir gün geçmişti. Kollarında hâlâ hafif bir güçsüzlük vardı; daha çabuk yoruluyor, kaslarındaki sertlikten yakınıyor ve yaralı bacağına fazla ağırlık vermemek için, bir baston kullanıyordu. Kendisine gerekli olan ilaç tedavisiyle fizik rehabilitasyonun geri kalan kısmı San Francisco yerine Bright Beach’de sürdürülebilecek ve Wally, mart ayına dek normale dönebilecekti; normalin tanımı</span> <span class="none4">vücudundaki derin yaralar ve alın</span><span class="none4">an dalağından geride kalan boşluktu tabii.</span></p>

      <p class="calibre2"><span class="none4">Onları ön kapıda karşılayan Celestina, Wally’ye sarıldı. Tom’un yakaladığı bastonunu bir yana fırlatan Wally, Celestina’nın bu kucaklayışına öylesine büyük bir coşkuyla yanıt vermiş ve onu öylesine heyecanla öpmüştü ki, kollarındaki güçsüzlüğün bir sorun yaratmadığı anlaşılmıştı sonuçta.</span></p>

      <p class="calibre2"><span class="none4">Tom da sert bir kucaklayış ve kız kardeşçe bir öpücükle bu karşılamadan nasibini almıştı ve bunlar için minnettardı. Sağlığına kavuşurken sürdürdüğü uzun uğraşta ve kendisinin adalet görevi diye adlandırdığı intikam görevi sırasında, bir insan avcısı olarak çok uzun süredir yalnız yaşıyordu. Celestina’yla Grace’i ve Angel’ı korurken kentte geçirdiği birkaç gün ve ardından Wally’yle geçirdiği bir hafta boyunca, kendisini bu ailenin bir parçası gibi hissetmişti; yalnızca arkadaşlardan oluşan bir aile olsa da, Tom için hiç fark etmezdi ve bu duyguya ne kadar gereksinim duyduğunu anladığında çok şaşırmıştı. “Herkes sizi bekliyor,” dedi Celestina. Tom geçen hafta burada bir şey olduğunu biliyordu; Celestina bu gelişmeden telefonda söz etmiş, ama bunu tartışmak istememişti. Lampionların yemek odasına dek ona ve Wally’ye eşlik ederken, Tom orada neyle karşılaşacağını bilmiyordu, ama kendisini bekleyen sahneyi hayal etseydi bile, bunun bir ruh çağırma seansı olduğunu düşünemezdi.</span></p>

      <p class="calibre2"><span class="none4">İlk görünüşte bu bir seansa benziyordu. Bomboş yemek masasının çevresinde sekiz kişi toplanmıştı. Masada ne bir yiyecek, ne bir içecek ne de bir orta süsü vardı. Herkes, biraz korku ve biraz umutla, onlara açıklamalar yapacak olan medyumun gelmesini sinirli bir şekilde bekler gibiydi.</span></p>

      <p class="calibre2"><span class="none4">Tom bu sekiz kişiden yalnızca üçünü tanıyordu. Grace White’i, Angel’ı ve Paul Damascus’u. Diğerleri Celestina tarafından çabucak tanıştırıldı. Ev sahipleri Agnes Lampion. Agnes’ın ağabeyleri Edom ve Jacob Isaacson. Agnes’ın en yakın arkadaşı Maria Gonzalez. Ve Barty.</span></p>

      <p class="calibre2"><span class="none4">Telefonda, kendisine bu oğlandan söz edilmişti. Enoch Cain’in garip takıntısını bilmelerine karşın, yaşamlarına giren bir Bartholomew bulmuş olmaları tuhaf bir durumsa da, Tom eş katilinin bu çocuğu hiçbir şekilde tanımadığı konusunda Celestina’yla aynı fikri paylaşıyordu… Dolayısıyla, ondan korkmaları için mantıklı hiçbir neden yoktu. Düşündükleri tek şey, çocuğun adına ilham veren ve belki de Cain’in aklına suç tohumları serpmiş olan Harrison White’in vaazıydı.</span></p>

      <p class="calibre2"><span class="none4">“Tom, Wally, bu alelacele tanışma için özür dilerim,” dedi Agnes. “Akşam yemeğinden sonra, birbirimizi tanımak için yeterince zamanımız olacak. Ama buradaki herkes bir haftadır sizin anlatacaklarınızı bekliyor, Tom. Bir dakika daha bekleyecek sabrımız kalmadı.”</span></p>

      <p class="calibre2"><span class="none4">“Benim anlatacaklarımı mı?”</span></p>

      <p class="calibre2"><span class="none4">Celestina, Tom’a masanın başına, Agnes’ın karşısına oturmasını işaret etti. Wally, Tom’un solundaki boş iskemleye oturduğu sırada, Celestina da büfenin üzerinde duran tuzlukla karabiberliği alarak, onun sağındaki iskemleye oturmadan önce, bunları Tom’un önüne koydu.</span></p>

      <p class="calibre2"><span class="none4">Masanın diğer başında oturan Agnes, “İlk önce, Tom,” dedi, “hepimiz gergedanı ve diğer sizi öğrenmek istiyoruz.”</span></p>

      <p class="calibre2"><span class="none4">Tom duraksadı, çünkü Celestina’ya San Francisco’da sınırlı birkaç açıklama yapana dek, kendisinin bu özel algılama yeteneğinden, İlahiyat Fakültesi’ndeki iki danışman rahip dışında başka hiç kimseye söz etmemişti. Önce, sanki buna bir kesinlik getirecek yetkili birilerine değil de, rahip olmayan kişilere bir itirafta bulunuyormuş gibi, bu konuyu yabancılarla konuşmaktan ötürü bir huzursuzluk duydu, ama bu gizli yeteneği hakkında konuştukça, kuşkularından kurtulduğunu ve yaptığı açıklamaların sanki havadan söz edermişçesine doğallaştığını hissediyordu.</span></p>

      <p class="calibre2"><span class="none4">Tom, on gün önce Angel’a ‘yüzüm için neden üzülmüyorum’ açıklamasında yaptığı gibi, tuzlukla karabiberliği masanın üstünde yürüttü.</span></p>

      <p class="calibre2"><span class="none4">En sonunda, tuzluk Tom’la karabiberlik Tom kendi değişik ama birbirine paralel dünyalarında yan yana dururlarken, “Bilim kurgu gibi,” dedi Maria.</span></p>

      <p class="calibre2"><span class="none4">“Bilim bu. Kuantum mekaniği.* (Kuantum, fizikte değişmez niceliğe, enerjinin sabit parçalar halinde yol aldığına ait bir kuramdır) Bir fizik kuramı…” Ama kuram demekle, yalnızca çılgın varsayımları kastetmiyorum.</span></p>

      <p class="calibre2"><span class="none4">Kuantum mekaniği işleyen bir kuramdır. Televizyonun icadı bununla bağlantılıdır. Kuantum kuramına bağlı olan teknoloji, bu yüzyılın bitiminden önce, belki de 80’li yıllara dek, evlerimizde kullanacağımız güçlü ve ucuz bilgisayarlar, bir evrak çantası ya da bir para cüzdanı veya bir kol saati kadar küçük bilgisayarlar sağlayacaktır bize ve bunlar, bugün kullandığımız dev bilgisayarlardan çok daha fazla ve hızlı veriler ulaştıracaktır. Belki de bir posta pulu kadar küçük bilgisayarlar geliştirilecektir. Her yere taşınabilir telsiz telefonlar üretilecektir. Ve sonuçta, büyük bir güce sahip tek moleküllü bilgisayarların geliştirilmesi bile mümkün olacaktır; aslında, tüm toplum tahmin edemeyeceğimiz kadar ileri bir düzeye gelecektir.”</span></p>

      <p class="calibre2"><span class="none4">Tom ardından, kendisine inanıyorlar mı diye, ona şaşkınlıkla bakan seyircilerini izledi.</span></p>

      <p class="calibre2"><span class="none4">“Kaygılanmayın,” dedi Celestina, “geçen hafta gördüklerimizden sonra, size hâlâ inanıyoruz.”</span></p>

      <p class="calibre2"><span class="none4">Barty bile dikkatle dinliyormuş gibiydi, ama Angel boyama kitabındaki bir resmi mum boyalarla boyuyor ve kendi kendine yavaşça bir şarkı mırıldanıyordu.</span></p>

      <p class="calibre2"><span class="none4">Tom küçük kızın dünyayla ilgili gerçek karmaşayı sezgisel olarak algıladığına inanmaktaydı, ama yalnızca üç yaşında olan Angel, sonuçta onun bu sezgisini destekleyen bilimsel kuramı ne anlamaya ne de bunu özümsemeye hazırdı.</span></p>

      <p class="calibre2"><span class="none4">“Tamam… Pekâlâ… Cizvitler yalnızca ilahiyat konusunda değil, aynı zamanda onları ilgilendiren başka konularda da öğrenim görmeye yönlendirilirler. Fizik konusu benim büyük ilgimi çekmişti.”</span></p>

      <p class="calibre2"><span class="none4">Kendisinin ona San Francisco’da anlattıklarını anımsayan Celestina, “Çocukluğunuzdan beri farkında olduğunuz belirli bir yeteneğinizden ötürü,” dedi Tom’a.</span></p>

      <p class="calibre2"><span class="none4">“Evet. Bunu sonraları daha fazla fark ettim. Ama fizikle ilgilenmiş olmam beni bir fizikçi yapmaz. Öyle olsaydım bile, kuantum mekaniğini bir saatte ya da bir yılda anlatamazdım. Kimileri kuantum kuramının çok garip bir kavram olduğunu ve bunun olası etkilerini hiç kimsenin tam olarak anlayamayacağını söylerler. Kuantum deneylerinde kanıtlanan bazı şeyler, sağduyuya karşı çıkarmış gibi görünürler; size bunun zevkini tattırmak için, şimdi birkaçından söz edeceğim. İlk başta, atomdan daha küçük bir düzeyde, etki bazen nedenden daha önce gelir. Yani başka bir deyişle, nedeni henüz oluşmayan bir olay yer alabilir. Buna eşdeğer gariplikte bir şey de olabilir… Atomdan küçük partiküller, bir insan tarafından gözlemlenen bir deneyde, bu deney yapılırken bir insan tarafından gözlemlenmeyen ve sonuçları yalnızca sonradan incelenen bir deneydeki hareketlerinden daha farklı hareket ederler… Ve bu da bilinçaltından ifade edilse bile, insan iradesinin gerçeği şekillendirdiği anlamına gelir.”</span></p>

      <p class="calibre2"><span class="none4">Tom kavramları basitleştirmeye çalışıyor, ama dünyanın kuantum mekaniğiyle açıklanan bu mucizesini, gizemim ve saf korkutuculuğunu onlara daha çabuk açıklayacak başka hiçbir yöntem bilmiyordu.</span></p>

      <p class="calibre2"><span class="none4">“Ve buna ne dersiniz,” diye devam etti. “Evrendeki her nokta, uzaklığı ne olursa olsun, diğer bir noktayla doğrudan bağlantılıdır ve bu nedenle, Mars’taki herhangi bir nokta, garip bir biçimde, sizlerden herhangi birisine olduğu kadar, bana da öylesine yakındır. Bunun anlamı, nesneler ve hatta insanlar da dâhil olmak üzere, bilgilerin telsiz veya mikrodalga aktarımı olmadan, örneğin buradan Londra’ya anında aktarımlarını sağlamaktır. Aslında, bunları buradan uzak bir yıldıza anında aktarmaktır. Gerçekten de, derin bir yapısal düzeyde, evrendeki her nokta aynı noktadır. Bu kümeler arası bağımsızlık öylesine mükemmeldir ki, Tokyo’da uçan büyük bir kuş sürüsü, kanatlarıyla havanın dengesini bozarken, Chicago’da da hava değişimine neden olur.”</span></p>

      <p class="calibre2"><span class="none4">Angel boyama kitabından başını kaldırıp, Tom’a baktı. “Domuzlara ne dersiniz?”</span></p>

      <p class="calibre2"><span class="none4">“Çeyrekliği fırlattığınız yere bir domuzu da fırlatabilir misiniz?”</span></p>

      <p class="calibre2"><span class="none4">“Bu konuyu az sonra açıklayacağım.”</span></p>

      <p class="calibre2"><span class="none4">“Vay canına!”</span></p>

      <p class="calibre2"><span class="none4">“Domuzu fırlatacağım demek istemiyor,” dedi Barty ona.</span></p>

      <p class="calibre2"><span class="none4">Mum boyalarına dönen Angel, “Fırlatacağına iddiaya girerim,” diye yanıtladı.</span></p>

      <p class="calibre2"><span class="none4">“Kuantum mekaniğinin önerdiği esas kavramlardan biri de,” diye devam etti Tom, “bizim dünyamıza paralel olan, ama bizim göremediğimiz sonsuz sayıda dünyaların var oluşudur. Örneğin… Her iki taraftaki belirli kişilerin belirli kararları ve hareketleri nedeniyle Almanya’nın son büyük savaşı kazandığı dünyalar. Ve Kuzey Birliği’nin İç Savaş’ı kaybettiği diğer dünyalar. Ayrıca, Amerika Birleşik Devletleri’yle Sovyetlerin arasında yer alan nükleer savaşın bitmiş olduğu dünyalar.”</span></p>

      <p class="calibre2"><span class="none4">“Dünyalar,” diye konuşmaya cesaret etti Jacob, ”‘60 yılında, Bakersfield’de, petrol yüklü kamyonun rayların üzerinde hiç durmadığı o dünyalar. Ve böylece o dünyalarda tren petrol kamyonuna hiç çarpmadı ve trende bulunan on yedi kişi hiç ölmedi.”</span></p>

      <p class="calibre2"><span class="none4">Bu yorum Tom’u şaşırtmıştı. İkizin ses tonu ve yüz ifadesi Bakersfield tren kazasının olmadığı bir dünyanın, kazanın olduğu dünyadan daha keyifli bir yer olacağını belirtiyorsa da, düşünebildiği tek şey, Jacob’un o kazada ölen bir tanıdığının olmasıydı.</span></p>

      <p class="calibre2"><span class="none4">Yorum yapmayan Tom, konuşmasını sürdürdü: “Ve tıpkı bizim dünyalarımız gibi olan dünyalardır bunlar… Ama oralarda benim annemle babam hiç tanışmamışlar ve ben hiç doğmamışımdır. Veya Wally’nin hiç vurulmadığı dünyalar, çünkü Wally o dünyalarda kendinden asla emin değildir ya da o gece Celestina’yı yemeğe götürmek veya ona evlenme teklif etmek için çok aptaldır.”</span></p>

      <p class="calibre2"><span class="none4">Şimdiye dek, buradaki herkes Celestina’yı artık çok iyi tanıdığı için, Tom’un verdiği bu son örnek gruptakilerin neşeyle gülmelerine neden olmuştu.</span></p>

      <p class="calibre2"><span class="none4">“Sonsuz sayıdaki dünyalarda bile,” diye karşı çıktı Wally, “benim böylesine aptal olduğum bir yer yoktur.”</span></p>

      <p class="calibre2"><span class="none4">“Şimdi tüm bu anlattıklarıma, insana özgü manevi bir kavram katacağım,” dedi Tom. “Her insan kendi karakterini geliştirmek ve başkalarının yaşamlarını etkileyecek törel bir karar vermek için belirli bir noktaya geldiğinde ve her seferinde daha az akıllıca bir seçim yaptığında, kendi adıma konuşmak gerekirse, işte ben o noktada yeni bir dünya yaratıldığına inanıyorum. Örneğin, ben törel olmayan aptalca bir seçim yaptığımda, benim doğru olanı yaptığım başka bir dünya yaratılıyor ve o dünyada, ben bir süre kötülükten kurtuluyorum; yanlış seçim yapılan diğer dünyada yaşayan Tom Vanadium’un daha iyi bir versiyonu olma şansı veriliyor bana. Mükemmel olmayan Tom Vanadiumlarla dolu birçok dünya var, ama ben daima bir yerde… bir yerde sürekli olarak iyi davranışlarda bulunuyorum.”</span></p>

      <p class="calibre2"><span class="none4">“Her yaşam,” dedi Barty Lampion, “arka bahçedeki meşe ağacımız gibidir, ama ondan çok daha büyüktür. Başlangıç olarak bir ağaç gövdesi, sonra da dalların tümü, milyonlarca dal ve her dalla birlikte yeni bir yöne ilerleyen aynı yaşam.”</span></p>

      <p class="calibre2"><span class="none4">Şaşıran Tom, kör oğlana daha yakından bakmak amacıyla, iskemlesinde öne doğru eğildi. Telefonda, Celestina Barty’nin bir deha olduğundan kısaca söz etmişti; ama bu bilgi, meşe ağacı benzetmesinin tam yerinde olduğunu açıklamak için yeterli değildi. Aynı kuramdan yola çıkan Agnes, “Ve belki,” dedi, “yaşamınız o bir sürü dalda sona erdiğinde, sizin en sonunda değerlendirildiğiniz kavram ağacın biçimi ve güzelliğidir.”</span></p>

      <p class="calibre2"><span class="none4">“Çok fazla yanlış seçim yapmak,” dedi Grace White, “çok fazla dal oluşturur… budaklı, eğri büğrü, çirkin uzantılar.”</span></p>

      <p class="calibre2"><span class="none4">“Çok az dal ise,” dedi Maria, “sizin çok az törel yanlış yaptığınız anlamına gelir, ama bunun bir başka anlamı da, mantıklı riskleri göze almamış ve yaşamın zevkini tam olarak çıkarmamış olduğunuzu gösterir.”</span></p>

      <p class="calibre2"><span class="none4">O sırada Edom, “Eyvaaah,” deyince, Maria, Agnes ve Barty sevecen bir şekilde gülümsediler.</span></p>

      <p class="calibre2"><span class="none4">Tom ne Edom’ın yorumunu ne de bunun sevecen gülümsemelerle karşılanmasının nedenini anlamıştı, ama bu insanların onun anlattıklarını kolayca özümsemelerinden ve bu varsayımı geliştirmeye başlamalarından etkilenmişti. Sanki herkes bunun uzun süredir farkındaydı ve o da buna yalnızca birkaç kanıtlayıcı detay eklemiş gibiydi.</span></p>

      <p class="calibre2"><span class="none4">“Tom, az önce,” dedi Agnes, “Celestina sizin… ‘belirli bir yeteneğinizden’ söz etti. Bu tam olarak nedir?”</span></p>

      <p class="calibre2"><span class="none4">“Çocukluğumdan beri böyle bir yeteneğe sahibim ben… beş duyumun dışında yer alan daha karmaşık bir algılama yeteneği. Bir medyum geleceği okuduğunu iddia eder. Ben medyum değilim. Sadece… herhangi bir durumdaki diğer birçok olasılığı hissedebiliyorum, yani benim dünyamla yan yana olan, benimki kadar gerçek bir dünyada var olan olasılıkları biliyorum. Kemiklerimde, kanımda hissediyorum bunları…”</span></p>

      <p class="calibre2"><span class="none4">“Olan şeylerin nasıl olduğunu hissediyorsunuz demek,” dedi Barty.</span></p>

      <p class="calibre2"><span class="none4">Tom, Celestina’ya baktı. “Yalnızca bir deha, öyle mi?”</span></p>

      <p class="calibre2"><span class="none4">Gülümseyen Celestina, “Bugün, özellikle önemli bir gün olacak,” diye yanıtladı.</span></p>

      <p class="calibre2"><span class="none4">“Evet, Barty,” dedi Tom. “Ben yaşamın derinliklerini hissediyorum; onun katmanlarının ötesindeki katmanlarını. Bazen… korkutucu oluyor bu. Ama çoğunlukla bana ilham veriyor. Ben o diğer dünyaları göremiyor, onların arasında hareket edemiyorum. Ama bu çeyreklikle, hayal olmadığını hissettiğim şeyi size kanıtlayabilirim.” Ceketinin cebinden bir çeyreklik çıkaran Tom, Barty dışında herkesin görebilmesi için, bunu başparmağıyla işaret parmağının arasında tuttu. “Angel?”</span></p>

      <p class="calibre2"><span class="none4">Küçük kız başını boyama kitabından kaldırıp ona baktı.</span></p>

      <p class="calibre2"><span class="none4">“Sen peynir sever misin?”</span></p>

      <p class="calibre2"><span class="none4">“Balık beyni geliştiren yararlı bir yiyecektir, ama peynirin tadı daha güzel.”</span></p>

      <p class="calibre2"><span class="none4">“Sen hiç İsviçre peyniri yedin mi?”</span></p>

      <p class="calibre2"><span class="none4">“En iyisi Velveeta.”</span></p>

      <p class="calibre2"><span class="none4">“İsviçre peyniri deyince, aklına ilk gelen şey nedir?”</span></p>

      <p class="calibre2"><span class="none4">“Guguklu saatler.”</span></p>

      <p class="calibre2"><span class="none4">“Daha başka?”</span></p>

      <p class="calibre2"><span class="none4">“Sandviçler.”</span></p>

      <p class="calibre2"><span class="none4">“Başka?”</span></p>

      <p class="calibre2"><span class="none4">“Velveeta.”</span></p>

      <p class="calibre2"><span class="none4">“Barty,” dedi Tom, “bu konuda bana yardım et.”</span></p>

      <p class="calibre2"><span class="none4">“Delikler,” diye yanıtladı Barty.</span></p>

      <p class="calibre2"><span class="none4">“Aa, evet, delikler,” diye ona katıldı Angel.</span></p>

      <p class="calibre2"><span class="none4">“Sen bir an için Barty’nin ağacını unut ve bu bir sürü dünyanın tıpkı İsviçre peynirinin yan yana dizilmiş dilimleri olduğunu düşün. Peynirin bazı deliklerinin arasından, yalnızca bir sonraki dilimi görebilirsin. Diğerlerinin arasından ise, delikler birbirinin üstüne geldiği sürece ancak iki, üç veya beş dilimi görebilirsin. Yan yana dizili dünyaların arasında da küçük delikler vardır, ama bunlar her saniye sürekli olarak değişirler. Ben aslında bunları göremem, yine de, esrarengiz bir biçimde hissederim. Şimdi beni yakından izleyin.”</span></p>

      <p class="calibre2"><span class="none4">Tom çeyrekliği bu kez doğruca havaya fırlatmamış, bunu başparmağıyla Agnes’a doğru atmıştı.</span></p>

      <p class="calibre2"><span class="none4">Madeni para masanın ortasında, avizenin tam altında havada dönüp durduktan sonra, bu dünyadan çıkıp bir başkasının içinde kayboldu.</span></p>

      <p class="calibre2"><span class="none4">Bir iki kişi soluğunu tutup hayretle bağırdı. Angel tatlı bir kıkırtıyla alkışladı. Oldukça ılımlı tepkilerdi bunlar.</span></p>

      <p class="calibre2"><span class="none4">“Ben herkesin dikkatini dağıtmak için hokus pokus yapar, bu arada da hızlı hızlı konuşurum ve böylece hiç kimse gördüğü şeyin gerçek olduğunu fark etmez. Herkes havada kaybolan bir çeyreklik numarası yaptığımı düşünür.”</span></p>

      <p class="calibre2"><span class="none4">Tom sanki daha fazla sihirbazlık yapacakmış gibi ve sanki bir çeyrekliği başka bir dünyaya fırlatmak tıpkı haftada veya on beş günde bir Ed Sullivan Show’a çıkan akrobatlarla hokkabazların yaptıkları şekilde on uzun sopa üzerinde dönen on tabak numarasıymış gibi, şimdi herkes büyük bir beklenti içinde ona bakıyordu.</span></p>

      <p class="calibre2"><span class="none4">“Yani,” dedi Tom, “bunun yalnızca bir numara olduğunu düşünenler, sizin verdiğiniz tepkiden daha büyük bir tepki verirler genellikle, ama siz bunun gerçek olduğunu biliyorsunuz artık.”</span></p>

      <p class="calibre2"><span class="none4">Onu daha da fazla şaşırtan Maria, “Başka neler yapabiliyorsunuz?” diye sordu.</span></p>

      <p class="calibre2"><span class="none4">Tam o sırada, gök gürültüsü duyulmamasına ve şimşek çakmamasına karşın, fırtına çıkmıştı. Sanki bir ordu vuruyormuş gibi, yağmur damlarda trampet çalıyordu.</span></p>

      <p class="calibre2"><span class="none4">Herkes bir tek kişi olmuşçasına, başını kaldırıp sağanak yağmurun sesini gülü</span><span class="none4">mseyerek dinlemeye başladı; Bart</span><span class="none4">y bile bağlı boş göz çukurlarıyla başını yukarıya doğru kaldırmış, gülümsüyordu.</span></p>

      <p class="calibre2"><span class="none4">Onların bu davranışları karşısında şaşıran ve hatta biraz huzursuz olan Tom, Maria’nın sorusunu yanıtladı. “Yapabileceğim başka bir şey yok korkarım… daha büyüleyici hiç bir şey yok.”</span></p>

      <p class="calibre2"><span class="none4">Agnes, sanki bir piyano resitaline çıkan, ama orada çok başarılı olamayan küçük bir oğlan çocuğunu yüreklendirir gibi, “Siz güzel bir gösteri sundunuz bize, Tom,” dedi, “güzel bir gösteri. Hepimiz çok etkilendik.”</span></p>

      <p class="calibre2"><span class="none4">Ardından, iskemlesini itip masadan kalktı; herkes de onunla birlikte masadan kalkmıştı. Ayağa kalkan Celestina, “Geçen salı gecesi çimenliğin su püskürtücülerini açmak zorunda kalmıştık,” dedi. “Bu gece böyle yapmamıza gerek kalmayacak.”</span></p>

      <p class="calibre2"><span class="none4">En yakın pencereden dışarıya bakan Tom, “Çimenliğin su püskürtücülerini mi açmıştınız?” diye sordu.</span></p>

      <p class="calibre2"><span class="none4">Tom’un buraya gelmesinden bu yana, evde bulunan herkesin heyecanı şimdi daha da fazlalaşmıştı.</span></p>

      <p class="calibre2"><span class="none4">Elele tutuşan Barty’yle Angel, büyükleri mutfaktan geçirip arka bahçeye götürdüler. Bu seremoni Tom’u meraklandırmıştı; kendisiyle Wally’nin dışındaki herkesin neden böylesine duygusal davrandığını öğrenmek için sabırsızlanıyordu.</span></p>

      <p class="calibre2"><span class="none4">Herkes, yasemin kokan temiz, serin havada verandaya çıkıp merdivenlerin başında tırabzanın yanına dizildikten sonra, “Bay Vanadium, sizin çeyreklik gösteriniz gerçekten de mükemmeldi,” dedi Barty, “ama şimdi Heinlein’in kitaplarındaki olaylara benzer bir şey göreceksiniz.”</span></p>

      <p class="calibre2"><span class="none4">Ardından, bir eliyle tırabzanı tutan küçük oğlan, birkaç basamağı çabucak inip yağmurun altında ıslak çimenliğe doğru yürüdü.</span></p>

      <p class="calibre2"><span class="none4">Tom’u göreceği şeyi daha iyi izleyebileceği bir yere doğru hafifçe iten Agnes, Barty’nin fırtınada yürümesine hiç aldırmıyormuş gibi görünüyordu.</span></p>

      <p class="calibre2"><span class="none4">Kör oğlanın kendinden emin çevik adımlarla merdivenlerden inip çimenliğe yürümesi sırasında, Tom’un ilk önce dikkatini çeken herhangi bir şey olmamıştı. Verandanın ışığı açık olmadığı için, arka bahçe karanlıktı. Barty bu karanlıkta ve sağanak yağmurda yürüyen gri bir gölge gibiydi.</span></p>

      <p class="calibre2"><span class="none4">Tom’un yanında duran Edom, “Yağmur hayli şiddetli,” dedi.</span></p>

      <p class="calibre2"><span class="none4">“Evet, gerçekten de öyle.”</span></p>

      <p class="calibre2"><span class="none4">“Ağustos, 1931. Çin’de Huang He Nehri’nin kıyısında yaşayan üç milyon yedi yüz bin kişi büyük bir sel felaketinde ölmüş,” diye davam etti Edom.</span></p>

      <p class="calibre2"><span class="none4">Bu açıklama karşısında ne diyeceğini bilmeyen Tom, “Büyük bir rakam bu,” dedi.</span></p>

      <p class="calibre2"><span class="none4">Barty verandadan meşe ağacına doğru dümdüz bir çizgide yürümeye devam ediyordu.</span></p>

      <p class="calibre2"><span class="none4">“13 Eylül, 1928. Florida’da Okeechobee Gölü’nün kıyısında yaşayan iki bin kişi de başka bir sel felaketinde ölmüş.”</span></p>

      <p class="calibre2"><span class="none4">“İki bin kişi çok fazla değil,” diye aptalca bir yanıt yanıt verdiğini fark etti Tom. “yani, neredeyse dört milyon kişiyle karşılaştırılacak olursa demek istiyorum.”</span></p>

      <p class="calibre2"><span class="none4">Meşenin gövdesine yaklaşık üç metre kala duran Barty, ağacın çevresinde dönmeye başladı.</span></p>

      <p class="calibre2"><span class="none4">Küçük oğlanın yirmi gün sonra körlüğe alışmış olması şaşırtıcıydı, ama burada toplanan izleyicilerin bu duraksamasız ve hatasız yürüyüşün dışında daha önemli bir şey görmeyi bekledikleri belliydi.</span></p>

      <p class="calibre2"><span class="none4">“27 Eylül, 1962. İspanya, Barcelona’da yaşanan sel felaketinde dört yüz kırk beş kişi öldü.”</span></p>

      <p class="calibre2"><span class="none4">Eğer Jacob onun yanında duruyor olmasaydı, Tom biraz sağa doğru uzaklaşacaktı. Ardından, daha somurtkan olan ikizin Bakersfield tren kazasıyla ilgili olarak yaptığı garip yorumu anımsadı.</span></p>

      <p class="calibre2"><span class="none4">Meşenin devasa gölgeliği, alttaki çimenliği tam olarak korumuyordu. Ağacın yapraklarından yağmur damlaları süzülmekteydi.</span></p>

      <p class="calibre2"><span class="none4">Ağaç gövdesinin çevresinde dönmeyi sona erdiren Barty, verandaya gelip merdivenleri çıktıktan sonra, Tom’un karşısında durdu.</span></p>

      <p class="calibre2"><span class="none4">Etraf karanlık olmasına karşın, küçük oğlanın gerçekleştirdiği mucize belirgindi; Barty sanki başlıklı bir yağmurluk giymiş gibi, giysileri kupkuruydu.</span></p>

      <p class="calibre2"><span class="none4">Oğlanın karşısında şaşkınlıkla bir dizinin üstüne çöken Tom, parmağıyla onun gömleğinin kolunu yokladı.</span></p>

      <p class="calibre2"><span class="none4">“Yağmur olmayan yerde yürüdüm ben,” dedi Barty.</span></p>

      <p class="calibre2"><span class="none4">Angel’ı tanıyana dek, elli yıldan beri, Tom kendine benzeyen hiç kimseyle karşılaşmamıştı… ve bundan bir hafta kadar sonra ikinci bir kişiyle karşılaşıyordu.</span></p>

      <p class="calibre2"><span class="none4">“Ben de çeyreklik numarasını yapamıyorum,” dedi Barty. “Bunları birbirimize öğretebiliriz belki.”</span></p>

      <p class="calibre2"><span class="none4">“Belki.” Tom aslında, bir usta diğerine el verse bile, bu yeteneklerin hiçbirisinin öğrenilebileceğine inanmıyordu. Her ikisi de aynı özel algılama yeteneğiyle doğmuşlardı, ama sahip oldukları bu belirli yetenekler birbirlerini etkileyemeyecek kadar farklıydı. Tom bir çeyrekliği ya da diğer bir küçük nesneyi Başka Bir Yer’e nasıl gönderdiğini kendi kendisine bile açıklayamıyordu; yalnızca hissettiği bir şeydi bu ve o madeni para yok olduğunda, bu duygunun gerçekliği kanıtlanmaktaydı. Barty yağmurun olmadığı yerde yürüdüğü zaman, oğlanın bunu bilinçli bir teknikle yapmadığı belliydi; ıslak dünyada yürümek yerine, kuru dünyada yürümeyi yeğlemiş ve bunu başarmıştı. Sıradan hokkabazlarla sadece bir iki numara yapabilen sihirbazların usta birisine öğretecek gizli mucizeleri olamazdı. Ayağa kalkan Tom Vanadium, bir elini Barty’nin omzuna koyduktan sonra, verandada duran herkesin yüzüne tek tek baktı. Bu insanların çoğuyla yeni tanışmıştı ve herkes ona yabancıydı. Ama St. Anselmo’da geçirdiği acemilik günlerinden bu yana, kendini ilk kez ait olduğu bir yerdeymiş gibi hissediyordu. Evindeymiş gibi.</span></p>

      <p class="calibre2"><span class="none4">Ona doğru bir iki adım atan Agnes, “Barty benim elimi tutup yağmurda yürüdüğünde,” dedi, “o kuru kalırken ben ıslanıyorum. Buradaki diğer herkes de öyle… Angel’ın dışında.”</span></p>

      <p class="calibre2"><span class="none4">Küçük kız o sırada Barty’nin elini tutuyordu. İki çocuk verandanın merdivenlerinden inip yağmura çıktılar. Ama meşe ağacının çevresinde dönmemişler, yüzlerini eve doğru çevirmişlerdi.</span></p>

      <p class="calibre2"><span class="none4">Tom şimdi ne göreceğini bildiği için, etraf karanlıkta da olsa bunu görebiliyordu.</span></p>

      <p class="calibre2"><span class="none4">Barty’yle Angel, sağanak halinde yağan yağmurun altındaydılar; tıpkı bir filmde, yağmur yağarken sokakta şarkı söyleyip zıplayarak dans eden Gene Kelly gibi; ama Gene Kelly o filmde sırılsıklam olmasına karşın, bu çocuklar kupkuruydular.</span></p>

      <p class="calibre2"><span class="none4">“Tamam, minikler,” dedi Celestina, “şimdi de İkinci Sahne.</span></p>

      <p class="calibre2"><span class="none4">Barty küçük kızın elini bıraktı ve o hâlâ kuru kaldığı sırada, fırtına Angel’ı sarıp sarmalayıverdi.</span></p>

      <p class="calibre2"><span class="none4">Baştan aşağı pembeler giymiş olan ve ıslanan giysileri biraz kırmızılaşan Angel, ciyak ciyak bağırıp Barty’nin yanından ayrıldıktan sonra, yanaklarında sahte gözyaşları ve saçlarında mücevherler gibi parlayan yağmur damlalarından bir taçla, sanki arabacısı onu terk eden bir prensesmişçesine, merdivenlerden hızla çıkıp büyükannesinin kollarına atıldı.</span></p>

      <p class="calibre2"><span class="none4">“Zatürree olacaksın,” dedi Grace kaygıyla.</span></p>

      <p class="calibre2"><span class="none4">“Angel daha başka ne tür mucizeler gerçekleştiriyor?” diye sordu Tom, Celestina’ya.</span></p>

      <p class="calibre2"><span class="none4">“Şimdiye dek yalnızca bunu gördük.”</span></p>

      <p class="calibre2"><span class="none4">“Olan şeylerin nasıl olduğunun farkında sadece” diye ekledi Maria. “Tıpkı Barty’nin ve sizin fark ettiğiniz gibi.”</span></p>

      <p class="calibre2"><span class="none4">Barty tırabzana tutunmadan verandanın merdivenlerini çıkıp sağ elini uzattığında, “Tom, biz Barty’nin Angel’ı yağmurda koruduğu gibi sizi de koruyup koruyamayacağını merak ediyoruz,” dedi Paul Damascus. “Belki bunu yapabilir… üçünüz de aynı yetenekleri paylaştığınıza göre… bu algılamanın, bu içgüdünün ya da buna ne diyorsanız işte onun yardımıyla. Ama denemeden, anlayamayacak.”</span></p>

      <p class="calibre2"><span class="none4">Tom küçük oğlanın elini tuttu; minicik olmakla birlikte, Barty’nin eli güçlü bir insanın eli gibiydi, ama bu dâhinin görünmez pelerininin küçük kızı koruduğu gibi onu koruyamayacağını anlamaları için, merdivenleri inip çimenliğe gitmeleri gerekmemişti. Tom buz gibi sağanak yağmurun altında sırılsıklam olunca, Grace Angel’ı nasıl kucakladıysa, o da Barty’yi öyle kucaklayıp verandaya geri döndü.</span></p>

      <p class="calibre2"><span class="none4">Grace’le Angel’ı yanına doğru çeken Agnes, oğlunu Tom’un kucağından aldı. Gözleri heyecanla parlıyordu. “Tom, siz aynı zamanda bir din adamısınız. Bu gördükleriniz konusunda ne düşündüğünüzü bana söyleyin lütfen.”</span></p>

      <p class="calibre2"><span class="none4">Tom verandadaki herkesin ne düşündüğünü bildiği kadar, onun da ne düşündüğünü biliyor, ama bu gece Wally’le birlikte buraya gelmelerinden çok daha önce Agnes’in vermiş olduğu kararı kendisinin de doğrulamasını istediklerini hissediyordu.</span></p>

      <p class="calibre2"><span class="none4">Yağmur yağmadan önce, yemek odasında oturdukları sırada, Tom, Barty’yle Angel’ın arasında özel bir bağ olduğunu sezinlemişti. Agnes’ın kararının dışında bir karara varamazdı zaten, çünkü tıpkı onun gibi kendisi de, bunu görmek istediğinizde, günlük olayların gizemli yanlarının ortaya çıktığına ve her yaşamın derin bir anlamı olduğuna inanıyordu.</span></p>

      <p class="calibre2"><span class="none4">“Kendi yaşamımda yapmak istediğim şeylerin hiçbirisi,” dedi Agnes’a, “bu çocukları bir araya getirmekten daha önemli olamaz bence.”</span></p>

      <p class="calibre2"><span class="none4">Arka verandadaki tek ışığın, mutfak pencerelerindeki perdelerin arasından sızan ışık olmasına karşın, herkesin yüzü sanki pırıl pırıl parlıyormuş gibiydi; tıpkı karanlık bir kilisede adak mumlarının ışığıyla parlayan azizlerin yüzlerine benziyordu bu yüzler. Yağan yağmurun sesi bir tür müzik gibiydi sanki… yaseminlerin kokusu ve bu kutsal an.</span></p>

      <p class="calibre2"><span class="none4">Herkesin yüzüne tek tek bakmakta olan Tom, “Bizi bu gece bir araya getiren üzücü ve mutlu olayları düşündüğümde,” dedi, “her birimiz bir yere dağılmış ve birbirimizi tanımazken birçok olayın daha değişik olabileceğini düşündüğümde, hepimizin aslında buraya ait olduğunu biliyorum, çünkü tüm tersliklere karşın, yine de buradayız.” Tom bir kez daha Agnes’a baktığında, onun beklediği yanıtı verdi. “Bu oğlanla bu kız, yalnızca zamanın göstereceği nedenlerden ötürü, birbirleriyle karşılaşmak için doğmuşlar… ve biz hepimiz… bu garip yazgının aracılarıyız sadece.”</span></p>

      <p class="calibre2"><span class="none4">Olağanüstü durumlarda, herkes bir dostluk duygusuyla birbirine yaklaşır, birbirine sarılıp sokulur ve bu güzel anı paylaşırdı. Ama şu anda burada bulunlar suskun bir halde öylece duruyorlardı; yağmurun sesinden başka hiçbir ses duyulmuyordu.</span></p>
    </div>

    <div class="s1">
      <p class="calibre2"><span class="none4">Sonra, “Şimdi domuzu fırlatacak mısınız?” dedi Angel.</span></p><br class="calibre3" id="calibre_pb_82" />
    </div>
  </div>
</body>
</html>
