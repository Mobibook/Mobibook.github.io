<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="http://calibre-ebook.com" name="generator" />

  <title>unnamed</title>
  <meta content="User" name="author" />
  <meta content="2015-1-7" name="creation-time" />
  <meta content="2015-1-13" name="revision-time" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="s1">
      <p class="calibre2"> </p>

      <h1 class="calibre2"><span class="none5">Bölüm</span> <span class="none5">68</span></h1>
    </div>

    <div class="s1">
      <p class="calibre2"> </p>

      <p class="calibre2"> </p>

      <p class="calibre2"><span class="none4">YAĞLANMASI gereken pencere kolu gıcırdamış, ama kanatlı pencere dışa doğru, galerinin arkasındaki geçide açılmıştı.</span></p>

      <p class="calibre2"><span class="none4">Duvarın üst kısmında parlak alarm bağlantıları olmasına karşın, sistemin son zamanlarda çalışmadığı belliydi.</span></p>

      <p class="calibre2"><span class="none4">Pencere çerçevesinin alt kısmı, tuvaletin zemininden yaklaşık bir buçuk metre yukarıdaydı. Junior iki eliyle kendini buraya kaldırdı.</span></p>

      <p class="calibre2"><span class="none4">Açık pencerenin cam kanatları binanın dış duvarına dümdüz dayanmadıklarından, görüşü engelleniyordu. Tam ortasında galerinin yer aldığı bloğun tüm uzunluğunu görebilmesi için, çerçevenin alt kısmından sarkarak ileriye doğru uzanmak zorundaydı.</span></p>

      <p class="calibre2"><span class="none4">Yoğun sis, zaman ve yer kavramını saptırmıştı. Bloğun her iki yanının ana caddelerle kesiştiği puslu ışıkta zar zor belli oluyorsa da arada kalan geçit yeterince aydınlık değildi. Çıplak ampulleri düz gölgeliklerin altına takılmış ya da telle tutturulmuş olan birkaç güvenlik lambası, geçitte bazı işyerlerinin dağıtım girişleri olduğunun bir işaretiydi, ama yoğun beyaz kümeler bu lambaları da örttüğü için, etraf yalnızca gaz lambalarıyla aydınlanıyormuş gibiydi.</span></p>

      <p class="calibre2"><span class="none4">Boğucu sis kenti sadece istila etmekle kalmamış, onu sessizleştirmişti ve geçit de şaşırtıcı bir hareketsizliğe bürünmüştü.</span></p>

      <p class="calibre2"><span class="none4">Gece olduğu için, işyerlerinin çoğu kapalıydı ve Junio</span><span class="none4">r</span><span class="none4">’ın anlayabildiği kadarıyla, bloğun önünde park etmiş ne bir dağıtım kamyonu ne başka bir araç vardı.</span></p>

      <p class="calibre2"><span class="none4">Sabrından çok tuvalet gereksinimi olan birisinin çok geçmeden kilitli kapıyı tıklatacağını bilen Junior, pencereden aşağıya indi.</span></p>

      <p class="calibre2"><span class="none4">İşe gitmek için şık giyimli olan, ama kendi cenazesi için fazla giyimli görünen ve duvarın önüne yığılıp kalmış olan Neddy’nin başı önüne, çenesi göğsünün üstüne düşmüş, sanki yerdeki karoların üstünde piyano çalmaya çalışıyormuş gibi duran solgun elleri de iki yanına açılmıştı.</span></p>

      <p class="calibre2"><span class="none4">Junior müzisyeni tuvaletle lavabonun arasından sürükleyerek çekmeye başladı.</span></p>

      <p class="calibre2"><span class="none4">Ardından, “Sıska, uçuk benizli, hanım evladı,” diye tısladı; Neddy’ye hâlâ öylesine kızgındı ki, piyanist ölmüş olmasına karşın, onun kafasını kuburun içine tıkmak ve cesedinin üzerinde tepinmek istiyordu. Sonra da tepine tepine tüm bedenini kubura tıkmak ve üzerine sifonu çekmek.</span></p>

      <p class="calibre2"><span class="none4">Öfkenin Güzelliği: Kızgınlığınızı Kanalize Edin ve Galip Gelin adlı eserinde, olağanüstü şiirsel bir dil kullanan Zedd, öfkenin yararlı olabilmesi için bunun kanalize edilmesi gerektiğini açıklar. Zaten eğer Junior bir müzisyenin lağımdan geri çıkarılması için kanalizasyon şirketine telefon etmek zorunda kalsa, durum daha da kötüleşecekti.</span></p>

      <p class="calibre2"><span class="none4">Bu düşünce onu güldürmüş, ama ne yazık ki tiz perdeden ve titrek çıkan kahkahasından yine kendisi korkmuştu.</span></p>

      <p class="calibre2"><span class="none4">O güzel öfkesini kanalize ettikten sonra, cesedi pencerenin kenarına kaldırarak, onu baş aşağı şekilde geçide itekledi ve ceset, bunu neredeyse yutar gibi ses çıkaran sisin içinde kayboldu.</span></p>

      <p class="calibre2"><span class="none4">Ardından, ölü adamın arkasından pencereden çıkan Junior, onun üzerine basmadan geçide atlamayı başardı.</span></p>

      <p class="calibre2"><span class="none4">Geçidin duvarlarında ne soru soran bir ses ne de suçlayıcı bir bağırış yankılanıyordu.</span></p>

      <p class="calibre2"><span class="none4">Büyükkent gecesinin bu puslu anında, kısa bir süre için bir kadavrayla birlikteydi.</span></p>

      <p class="calibre2"><span class="none4">Başka bir cesedin sürüklenmesi gerekirdi; ama yaklaşık l.75 boyunda olan Neddy, ancak bir francala ağırlığındaydı. Junior onu yerden kaldırdı ve itfaiyecilerin yangın kazazedelerini taşırken yaptıkları gibi, bir omzunun üstüne attı.</span></p>

      <p class="calibre2"><span class="none4">Yakınlarda bir sürü damperli çöp kamyonu vardı; sisle yoğrulan karanlıkta yalnızca siyah dikdörtgenler şeklinde, düşsel cisimler gibi görünen bu kamyonların her birisi, müzisyenin cesedine uygun uğursuz mezarlık sandukalarına benziyordu. Ama can sıkıcı sorun şuydu: Kendisine sondan bir önceki dinlenme yeri olarak hizmet verecek olan çöplükte bulunması gereken Neddy, henüz boşaltılmayan çöp kamyonunun içinde bulunabilirdi. Ve eğer cesedi bu kamyonda bulunursa, bunun galeri tarafından kullanılan herhangi bir çöp bidonuna da bir o kadar yakın olduğu ortaya çıkardı. Az bir olasılık da olsa, Neddy’yle Greenbaum’un sanat sosisi fabrikası arasında bağlantı kuran polisler, aynı zamanda bu cinayetle kendisinin arasında da bir bağlantı kurabilirlerdi.</span></p>

      <p class="calibre2"><span class="none4">Bir maymun gibi öne eğik bir halde yürümeye başlayan Junior, sırtladığı müzisyeni geçidin kuzeyine doğru götürdü. Daha önce parke taşıyla döşeli olan kaldırım asfaltla kaplanmıştı, ama asfaltın bazı yerleri çatlayarak çökmüş ve yoğun sisin nemiyle şimdi kayganlaşan kaldırımın yüzeyi daha da tehlikeli bir durum almıştı. Sürekli olarak tökezleyen ve kayan Junior, dengesini bozmamak ve bu işte galip gelmek için öfkesini kanalize ederek, galeriden yeterince uzak bir yerde bir çöp kamyonu buldu.</span></p>

      <p class="calibre2"><span class="none4">Üst kısmı göz hizası yüksekliğinde olan ve ezik, paslı kasası çöp yoğunluğu nedeniyle su damlacıkları içinde kalan çift kapaklı kamyon, geçitteki bazı kamyonlardan daha büyüktü ve her iki kapağı da yukarıya kalkıktı.</span></p>

      <p class="calibre2"><span class="none4">Müzisyene karşı öfkelenmekte haklı olduğunu düşünen Junior, ne bir merasim ne de bir dua hak eden ölü müzisyeni çöp kamyonunun kapaklarına doğru kaldırdı. Ama bu bir felaket anı olmuş ve London Fog yağmurluğun gevşek yassı kemeri sol koluna dolanmıştı. Bunu fark edince, sımsıkı kenetlediği dişlerinin arasından cılız bir korku çığlığı atarak, çılgınca salladığı kolunu kemerden kurtardıktan sonra, cesedi kamyonun içine bıraktı.</span></p>

      <p class="calibre2"><span class="none4">İçeriye düşen cesedin çıkardığı sese bakılırsa, çöp kamyonunun kasası yarı yarıya değilse bile, epeyce doluydu. Kasa tam olarak dolana dek, Neddy’nin bulunamayacağı anlamına gelirdi bu ve hatta belki de aç farelerin gözlerinden başka gözler onu görmezdi.</span></p>

      <p class="calibre2"><span class="none4">Kaçak tren gibi hareket et sen, hareket et, ölü rahibeleri veya en azından ölü bir müzisyeni arkanda bırak.</span></p>

      <p class="calibre2"><span class="none4">Junior iki kanadı da açık olan pencereden erkekler tuvaletine girdi. Hâlâ büyük bir öfke içindeydi. Dışarıdaki sisin bir kısmı daha içeriye süzülürken, pencerenin kanatlarını hızla kapattı.</span></p>

      <p class="calibre2"><span class="none4">Yediği zorunlu yiyeceklerle içtiği kâfurlu ishal ilacı bağırsaklarını tıpkı savaşta olan cesur bir şövalyeninki gibi sağlam bir halde tutuyorsa da, tedbiri elden bırakmamak için, tuvaletin sifonunu çekti.</span></p>

      <p class="calibre2"><span class="none4">Lavabonun üstündeki aynaya bakmaya cesaret ettiğinde, bitkin bir yüz ve çökük gözler göreceğini umuyordu, ama acımasız deneyimi sayesinde böyle izlerden eser bile kalmamıştı. Çabucak saçlarını taradı. Gerçekten de öylesine yakışıklı görünüyordu ki, galeri salonuna geri döndüğünde, kadınlar her zaman olduğu gibi özlemli bakışlarıyla onu kucaklayacaklardı.</span></p>

      <p class="calibre2"><span class="none4">Mümkün olduğunca dikkatli bir biçimde giysilerini inceledi. Umduğundan daha iyi ütülendikleri için, hiçbirinin üzerinde belirgin bir ıslaklık yoktu.</span></p>

      <p class="calibre2"><span class="none4">Sonra çılgınca ellerini yıkadı. Ve güvende olmak için yine ilaçlarını içti. Bir sarı kapsül, bir de mavi.</span></p>

      <p class="calibre2"><span class="none4">Ardından, tuvaletin zeminini çabucak araştırdı. Müzisyen arkasında hiçbir şey bırakmamıştı, ne kopuk bir düğme ne de yakasındaki gülden düşen kırmızı birkaç taç yaprak.</span></p>

      <p class="calibre2"><span class="none4">Kapının kilidini açan Junior, koridorun boş olduğunu gördü.</span></p>

      <p class="calibre2"><span class="none4">Galerinin her iki salonunda da resepsiyon hızla sürüyordu. Kültür yoksunu lejyonerler, ikram edilen ordövrleri beğenmelerinin dışında her açıdan zevksiz olan onlarca insan, sıradan şampanyaları içip aptalca fikirler belirterek, sanat hakkında gürültülü konuşmalar yapıyorlardı.</span></p>

      <p class="calibre2"><span class="none4">Bu insanlarla bu sergiden artık usanmış olan Junior, neredeyse o sinirsel şiddetli kan kusma krizine kapılmayı isteyecek bir haldeydi. Böyle bir durumda acı çekecek olsa bile, herkesin ısrarlı beğenisini toplayan tabloları, fışkıran kusmuğuyla berbat etmek hoşuna gidecekti; doğal eleştirinin en etkini olurdu bu.</span></p>

      <p class="calibre2"><span class="none4">Ana salondan ön kapıya doğru giderken, Celestina White’in çevresinin, onun eserlerine hayran kalan odun kafalılarla, geveze budalalarla, heyecanlı ahmaklarla, avanaklarla, dangalaklarla, andavallılarla, alıklarla ve akılsızlarla dolu olduğunu gördü. Eğer eline fırsat geçse, Celestina’nın sözde sanat denen yeteneğinden çok kendisinden yararlanmasını iyi bilirdi o.</span></p>

      <p class="calibre2"><span class="none4">Galerinin önündeki cadde, aynen arkasındaki geçit gibi sisle kaplıydı. Buradan geçen arabaların farları, etrafı tıpkı okyanusun dibinde batık gemi arayan denizaltıların ışıkları gibi tarıyordu.</span></p>

      <p class="calibre2"><span class="none4">Gerektiğinde hemen kullanabilmesi için, Mercedes’ini yakınlarda bir restoranın önündeki kaldırımın kenarına park etmiş ve oranın park görevlisine de, arabaya göz kulak olsun diye biraz bahşiş vermişti. Eğer Celestina eve yaya olarak giderse, arabayı burada bırakıp onu izleyebilecekti.</span></p>

      <p class="calibre2"><span class="none4">Galerinin önünü Mercedes’in direksiyonu arkasından gözetim altına almak niyetinde olduğu için, arabaya doğru yürürken saate bakmak istedi. Ama bileği boştu, Rolex’i kolunda değildi.</span></p>

      <p class="calibre2"><span class="none4">Arabasına kısa bir mesafe kalmasına karşın, olduğu yere sanki mıhlanmış gibi durdu.</span></p>

      <p class="calibre2"><span class="none4">Kol saatinin altın kaplama kordonu bir emniyet klipsiyle kapanıyor ve klips açıldığında saat koldan rahatça çıkarılabiliyordu. Junior klipsin ne zaman açıldığını hemen anladı; Neddy’nin giydiği yağmurluğun kemeri kendisinin koluna dolandığında olmuştu bu. Ceset çöp kamyonunun içine yuvarlandığı sırada, saat de onunla birlikte oraya düşmüştü.</span></p>

      <p class="calibre2"><span class="none4">Rolex çok pahalı bir saat olmasına karşın, Junior bunun maddi değerine aldırmıyordu bile. Bir kolunu boydan boya dolduracak kadar çok Rolex satın alabilir ve bunların tümünü bileğinden omzuna dek takabilirdi.</span></p>

      <p class="calibre2"><span class="none4">Saatin kristali üzerinde belirgin bir parmak izi bırakma olasılığı pek yoktu. Ve kordon da polisin bir iz bulamayacağı kadar fazla dolgundu. Ama saatin arkasındaki kapakta onu suçlu gösterebilecek anı sözcükleri vardı: Eeni’ye</span> <span class="none3">Sevgilerle</span> <span class="none4">Tammy Bean.</span></p>

      <p class="calibre2"><span class="none4">‘65 Noel’inden ‘66 Şubat’ına dek birlikte olduğu borsa analizcisi ve simsarı, kedi maması yiyen kedigiller düşkünü fetişist Tammy, Junior’ın ona verdiği tüm ticari komisyonların ve mükemmel seksin karşılığında bu saati armağan etmişti.</span></p>

      <p class="calibre2"><span class="none4">Junior o kaltağın neredeyse iki yıl sonra onu mahvetmek için kendisinin yaşantısına geri dönmesine şaşırmıştı. Zedd şimdiki zamanın geçmişle gelecek arasında kalan bir an olduğunu ve bunun aslında bize ya geçmişte ya da gelecekte yaşama şeklinde sadece iki seçenek bıraktığını söyler; sona eren ve artık biten geçmiş, bizim tümüyle gelecekte yaşamayıp geçmişte yaşamakta ısrar etmemizin dışında, böyle sonuçlar yaratmaz. Junior daima gelecekte yaşamaya çabalayan birisiydi ve bu çabasında başarılı olduğuna da inanıyordu, ama Zedd’in bu felsefesini etkin biçimde uygulayacak kadar tam öğrenmediği belliydi; çünkü geçmiş peşini bırakmıyordu. Tammy Bean’i yalnızca terk etmenin yeterli olmadığını düşündü öfkeyle; böyle yapmak yerine onu boğması gerektiğini, evet, onu boğması, cesedini arabayla Oregon’a götürüp yangın kulesinden aşağıya itmesi, alaşımlı şamdanla kafasını parçalaması ve altın Rolex’i ağzına tıkıştırıp o kaltağı Quarry Gölü’nün dibine yollaması gerekirdi.</span></p>

      <p class="calibre2"><span class="none4">Gerçi o zaman gelecekte yaşamayı şimdiki gibi böylesine mükemmel bir şekilde sürdüremezdi, ama çılgın öfkesini yenemiyordu bir türlü.</span></p>

      <p class="calibre2"><span class="none4">Saat belki de cesetle birlikte bulunmazdı. Belki çöplerin arasına yerleşir ve iki bin yıl sonra arkeologlar çöplüğü kazdıklarında bulunurdu.</span></p>

      <p class="calibre2"><span class="none4">Belkiler bebekler içindir, der Zedd bize, Şimdi Harekete Geçin, Sonra Düşünün: İçgüdülerinize Güvenmeyi Öğrenme adlı kitabında.</span></p>

      <p class="calibre2"><span class="none4">Bartholomew’u öldürdükten sonra Tammy Bean’i de vurabilirdi; şafaktan önce, polisler onun izini sürmeden önce yapabilirdi bunu ve böylece o kaltak da onlara “Eenie”yi tanımlayamazdı. Veya geçide dönüp çöp kamyonunun içine tırmanır ve Rolex’i oradan alabilirdi.</span></p>

      <p class="calibre2"><span class="none4">Sis sanki felç oluşturan bir gazmış gibi, Junior kıpırdamadan kaldırımda durdu. O çöp kamyonuna tırmanmayı ve onun içine girmeyi gerçekten de hiç istemiyordu.</span></p>

      <p class="calibre2"><span class="none4">Her zaman olduğu gibi kendine karşı acımasız bir dürüstlük göstererek, Tammy’yi öldürmenin bir çözüm sağlamayacağına karar verdi. Tammy, Junior’ın olağanüstü sevişmelerinin en vıcık vıcık detaylarını kız arkadaşlarıyla nasıl kesinlikle paylaştıysa, diğer arkadaşlarıyla iş arkadaşlarına da Rolex’ten söz etmiş olabilirdi. Kedici kadınla birlikte olduğu iki ay boyunca, başkaları onun kendisine Eenie dediğini biliyor olmalıydı. Tammy’le birlikte onun tüm arkadaşlarını ve iş arkadaşlarını da öldüremezdi ki; böyle yapıp polisi yanıltmak için en azından uygun zamanı yoktu.</span></p>

      <p class="calibre2"><span class="none4">Arabasının bagajındaki acil yardım kitinde bir el feneri vardı. Bunu oradan aldıktan sonra, park görevlisine biraz daha bahşiş verdi.</span></p>

      <p class="calibre2"><span class="none4">Ardından, yine geçide geldi. Ama bu kez hödüklerle dolu galerinin içinden geçmeden. Bloğun çevresinde kısa bir yürüyüş yaparak.</span></p>

      <p class="calibre2"><span class="none4">Eğer Rolex’i bulamaz ve resepsiyon sona ermeden arabasına geri dönemezse, kendisini Bartholomew’a götürecek olan Celestina’yı izleme şansını yitirirdi.</span></p>

      <p class="calibre2"><span class="none4">Uzaklarda bir troleybüsün çanı çaldı. Boğucu siste bile sert ve belirgin bir şekilde duyulmuştu.</span></p>

      <p class="calibre2"><span class="none4">Bu ses ona Naomi’nin bir gece izlemek istediği, Kara Veba devrinde yaşanan bir aşk öyküsüyle ilgili eski bir filmin bir sahnesini anımsatmıştı; Ortaçağ Londrası’nın ya da Parisi’nin sokaklarında bir at arabası dolaşıyor ve sürücü bir çan çalarak, “Ölülerinizi dışarı çıkarın, ölülerinizi dışarı çıkarın!” diye bağırıyordu. Eğer çağdaş San Francisco’nun da böylesine uygun bir servis aracı olsaydı, Neddy Gnathic’i çöp kamyonuna fırlatması gerekmezdi zaten.</span></p>

      <p class="calibre2"><span class="none4">Islak parke taşları ve bozuk asfalt. Acele et, acele et. Galerinin ışığı yanan erkekler tuvaleti penceresinin önünden geç.</span></p>

      <p class="calibre2"><span class="none4">Junior bir sürü çöp kamyonunun arasında doğru olanı bulamayabileceğinden ötürü kaygılanıyordu. Ama karanlık ve sis önceki durumunu aynen korursa, yolunu daha iyi bulacağını düşünerek el fenerini yakmamış ve gerçekten de düşündüğü gibi olunca, o kamyonu hemen fark etmişti.</span></p>

      <p class="calibre2"><span class="none4">El fenerini kemerinin altına sıkıştırdıktan sonra, iki eliyle kamyonun kasasına tutundu. Metal kasa pütürlü, soğuk ve ıslaktı.</span></p>

      <p class="calibre2"><span class="none4">Tıpkı batonunu zarif hareketlerle kullanan bir orkestra şefi gibi, iyi bir marangoz da çekicini doğru bir biçimde kullanabilirdi. Trafiği idare eden bir polis, işini sürdürürken kabaca bale yapıyor olabilirdi. Ama erkeklerin ve kadınların atletik bir kıvraklık ve zarafet uygulayarak görsel şiirselliğe dönüştürebilecekleri mütevazı işler arasında güzellikten en az yoksun olanı, bir çöp kamyonuna tırmanmaktı.</span></p>

      <p class="calibre2"><span class="none4">Kendisini yukarıya doğru kaldıran Junior, iki ayağının üstüne düşmeye dikkat ederek, kasanın kenarından derin kamyonun içine atladı. Ama hızla hareket ettiği için, omzunu kasaya çarpmış, dizlerinin üstüne düştükten sonra da çöplerin üzerine yüzüstü kapaklanmıştı.</span></p>

      <p class="calibre2"><span class="none4">Sanki çöp kamyonunun çanı varmış ve vücudu bunun çıngırağını harekete geçirmiş gibi bir çığlık attı Junior; uygunsuz biçimde çalan bir kilise çanının yüksek yankısına benzer, sisle kaplı geçitteki binaların duvarlarında yankılanıp duran bir çığlıktı bu.</span></p>

      <p class="calibre2"><span class="none4">Çöplerin üstünde hareketsiz yatarken, bu gürültülü gongun sonunda geçide insanların doluşup doluşmadığını duymak için, sessizliğin geri gelmesini bekledi.</span></p>

      <p class="calibre2"><span class="none4">Kamyonda iğrenç kokuların olmaması, organik atıklarla dolu bir çöplükte olmadığının kanıtıydı. Karanlıkta, yalnızca duyularıyla sezinleyerek, neredeyse her şeyin plastik çöp torbalarının içinde olduğuna ve bu torbaların hayli yumuşak atıklar, belki de kâğıt süprüntüler içerdiğine karar verdi. Ama sağ tarafında, kâğıt dolu bir torbadan daha sert bir cisim, bir kemik yığını vardı. Kafatası takırdatan gong sesi bittikten sonra, daha net düşündüğü sırada, sağ yanağına dayanan nahoş, hafif ılık, nemli bir şey hissetti.</span></p>

      <p class="calibre2"><span class="none4">Eğer bu kemik yığını Neddy’yse, hafif ılık o nemli şey de boğularak ölen adamın dışarıya sarkan dili olmalıydı.</span></p>

      <p class="calibre2"><span class="none4">İğrenerek tıslayan Junior, bu şey her neyse ondan geri çekildikten sonra, kemerindeki el fenerini çıkarıp, geçitten herhangi bir ses geliyor mu diye, dikkatle etrafı dinledi. Ne bir gürültü vardı ne de bir ayak sesi. Yalnızca uzaktan geçen arabaların sesleriydi duyulan, ama bunlar da öylesine boğuktular ki, tıpkı yiyecek arayan hayvanların gözdağı veren homurtularını, ya da puslu kentte sinsice dolaşan sürgün hainlerin iniltilerini andırıyorlardı.</span></p>

      <p class="calibre2"><span class="none4">Junior en sonunda el fenerini yaktı ve ışığı, yaşamı boyu hiç böylesine huzurlu ve sessiz olmayan Neddy’ye doğru tuttu; sırtüstü yatan Neddy’nin başı sağa dönmüş ve şişik dili edepsizce dışarı sarkmıştı.</span></p>

      <p class="calibre2"><span class="none4">Junior ölünün yaladığı yanağını elinin biriyle iyice sildikten sonra, bu elini bir kez de müzisyenin yağmurluğuyla temizledi.</span></p>

      <p class="calibre2"><span class="none4">Çift doz kusma önleyici almış olmasına seviniyordu. Sabır taşıran bunca olaya karşın, midesi bir banka kasası kadar sağlamdı.</span></p>

      <p class="calibre2"><span class="none4">Neddy’nin yüzü daha önce olduğu gibi solgun değildi şimdi. Cildi hafif grimsi belki de mavimsi bir tonla koyulmuştu.</span></p>

      <p class="calibre2"><span class="none4">Rolex. Koskoca kasadaki çöplerin çoğu torbalanmış olduğu için, saati bulmak korktuğundan daha kolay olacaktı.</span></p>

      <p class="calibre2"><span class="none4">Tamam öyleyse.</span></p>

      <p class="calibre2"><span class="none4">Pekâlâ.</span></p>

      <p class="calibre2"><span class="none4">Harekete geçmesi, araştırmaya başlaması ve bu kahrolası çöplükten çıkması gerekliydi, ama müzisyene bakıp durmaktan kendini alamıyordu. Adamın ölü ve iğrenç olması bir yana, eğer bu cesetle yakalanırsa, bunun anlamı gaz odasına giden bir bilet demekti… ama bu kadavrayla ilgili bir şey sinirlerini bozmuştu.</span></p>

      <p class="calibre2"><span class="none4">İlk kez bir ölü görmüyordu ki aslında. Son birkaç yıldır, ölüler konusunda bir cenaze kaldırıcısı kadar rahat davranmaktaydı. Bir pastacı için pastalar ne ifade ediyorsa, ölüler de kendisi için aynı şeyi ifade ediyordu. Ama kalbi kaburga kemiklerinin altında çılgınca çarpıyor ve ensesinden aşağıya buz gibi bir korkunun yayıldığını hissediyordu.</span></p>

      <p class="calibre2"><span class="none4">Havada daireler çizerek dönen bir akbaba gibi sapkın bir halde, dikkatini piyanistin sağ eline yöneltti. Avcu aşağıda olan sol el açıktı. Ama avucu yukarıda olan sağ el yarı kapalıydı.</span></p>

      <p class="calibre2"><span class="none4">Junior ölü adamın kapalı olan eline doğru uzandı, yine de buna dokunacak cesareti yoktu. Kaskatı kesilen parmakları açtığında, bu elin içinde bir çeyreklik bulacağından korkuyordu.</span></p>

      <p class="calibre2"><span class="none4">“Saçma. İmkânsız.”</span></p>

      <p class="calibre2"><span class="none4">“Ama ya eğer öyleyse?”</span></p>

      <p class="calibre2"><span class="none4">“O zaman bakma. Odaklan. Rolex’e odaklan.”</span></p>

      <p class="calibre2"><span class="none4">Junior, Rolex’e odaklanmak yerine, el fenerinin aydınlattığı ele odaklandı: Dört uzun, ince, bembeyaz parmak avuca doğru eğik; başparmak ise, sanki Neddy otostop yaparak çöp kamyonundan çıkmayı, ölümden kurtulmayı ve Nob Hill’in kokteyl salonundaki piyanosuna geri dönmeyi umuyormuş gibi, dimdik havaya kalkık.</span></p>

      <p class="calibre2"><span class="none4">Odaklan. Korkunun öfkeyi bastırmasına izin verme.</span></p>

      <p class="calibre2"><span class="none4">Öfkenin güzelliğini anımsa. Öfkeyi kanalize et ve galip gel. Şimdi harekete geç, sonra düşün.</span></p>

      <p class="calibre2"><span class="none4">Aniden çılgınca harekete geçen Junior, Ölü adamın kapalı elini yakaladıktan sonra, bir hamlede onun parmaklarını açıp avcuna baktı… ama orada çeyreklik bulamamıştı. Ne iki onlukla bir beşlik ve ne de beş beşlik vardı. Neddy’nin avcunda hiçbir şey yoktu. Sıfıra sıfır.</span></p>

      <p class="calibre2"><span class="none4">Neredeyse kendi kendine gülecekti, ama sonra, Neddy Gnathic’i erkekler tuvaletinin kuburuna tıkmayı düşündüğü zamanki o şaşırtıcı kahkahasının kendisini nasıl korkutmuş olduğunu anımsayınca, dilini dişlerinin arasında kanatacak kadar sıkarak, ağzından bir daha böyle duygusuz ve mutsuz bir ses kaçırmamaya çalıştı.</span></p>

      <p class="calibre2"><span class="none4">Rolex.</span></p>

      <p class="calibre2"><span class="none4">Saatin hâlâ yağmurluğun kemerine ya da kol bantlarından birine takılı olabileceğini düşünerek, ilk önce ölü adamın üstünü aradı. Ama hiç şansı yoktu.</span></p>

      <p class="calibre2"><span class="none4">Neddy’yi yana döndürdükten sonra, onun altına baktı; saati orada da bulamayınca, müzisyeni sırtüstü yere yatırdı.</span></p>

      <p class="calibre2"><span class="none4">İşte şimdi burada bir şey olmuştu; kapalı elde bir çeyreklik olabileceği düşüncesinden de kötü bir şeydi bu: Junior çöp torbalarının arasında saati ararken, Neddy’nin gözleri onu izliyormuş gibi görünüyordu.</span></p>
    </div>

    <div class="s1">
      <p class="calibre2"><span class="none4">Ona bakıp durur gibi görünen, cansız bakışlı bu gözlerdeki hareketlerin, kendisi çöpleri araştırırken onunla birlikte hareket eden ışığın yansıması olduğunu biliyordu aslında. Mantıksız davrandığını da biliyordu, yine de cesede arkasını dönmek istemiyordu. Araştırmasının tam ortasında, sürekli olarak aniden başını kaldırıyor, dikkatini Neddy’de yoğunlaştırıyor ve göz ucuyla emin olduğu kadarıyla, kendisini izleyen o ölü bakışları gördüğünü sanıyordu.</span></p>
    </div>

    <div class="s1">
      <p class="calibre2"><span class="none4">Ardından, geçitte kamyona doğru yaklaşan ayak sesleri duyar gibi oldu.</span></p>

      <p class="calibre2"><span class="none4">Işığı kapattıktan sonra, karanlıkta hareketsiz durabilmek için kasaya yaslandı, çünkü ayakları sisten ötürü nemlenmiş olan çöp torbalarının kaygan dış yüzeylerine gömülüydü.</span></p>

      <p class="calibre2"><span class="none4">Eğer ayak sesleri olsaydı bile, Junior bunları dinlemek için donup kaldığında, sesler şimdi kaybolmuştu. Kalbinin hızla çarpmasına karşın, herhangi bir sesi duyabilirdi. Ama yoğun sis geçitte duyulabilecek her türlü sesi etkin bir biçimde boğmuş gibiydi.</span></p>

      <p class="calibre2"><span class="none4">Kasaya yaslanmış bir halde, başı yana eğik, açık ağzından sessizce soluyarak orada öylece durdukça, kamyona yaklaşan bir adamın ayak seslerini duymuş olduğuna daha çok inanıyordu artık. Gerçekten de buna öylesine inanıyordu ki, çöp kamyonunun tam dışında duran, onun da başı yana eğik olan ve açık ağzından soluyan, kendisi onu nasıl dinliyorsa o da onu öyle dinleyen birisinin varlığından kesinlikle emindi.</span></p>

      <p class="calibre2"><span class="none4">Ya eğer…</span></p>

      <p class="calibre2"><span class="none4">Hayır. Kendi kendini ya eğerlerle paniğe kaptırmayacaktı.</span></p>

      <p class="calibre2"><span class="none4">“Evet, ama ya eğer…“</span></p>
    </div>

    <div class="s1">
      <p class="calibre2"><span class="none4">Belkiler bebekler içindi, ama Caesar Zedd, Junior’ın ya eğerleri belkiler kadar kolayca aklından uzaklaştırabileceği bir derin düşünce geliştirmeyi başaramamıştı. Daha önce pırıl pırıl günışığında başka bir geçitte onun peşine düşmüş olan Thomas Vanadium’un inatçı, egoist, açgözlü, iğrenç, acımasız, psikopat, kötü niyetli ruhu ya eğer şimdi onu gecenin en hayalet canlısı saatlerinde bu geçitte izlediyse, ya eğer o ruh şu anda tam kamyonun dışında duruyorsa, ya eğer bu kamyonun yukarıya kalkık kapaklarını kapatıp onları sürgülerse, ya eğer kendisi burada Neddy Gnathic’in boğulmuş cesediyle birlikte kapana kısılı kalırsa, ya eğer el fenerini yine yakmak istediğinde çalışmazsa ve ya eğer bu kör karanlıkta Neddy’nin “Özel bir parça çalınmasını arzu eden bir konuğumuz var mı aranızda?” dediğini duyarsa, o zaman ne olurdu acaba?</span></p><br class="calibre3" id="calibre_pb_71" />
    </div>
  </div>
</body>
</html>
