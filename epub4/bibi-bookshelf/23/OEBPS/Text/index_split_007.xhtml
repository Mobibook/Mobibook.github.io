<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="http://calibre-ebook.com" name="generator" />

  <title>unnamed</title>
  <meta content="User" name="author" />
  <meta content="2015-1-7" name="creation-time" />
  <meta content="2015-1-13" name="revision-time" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="s1">
      <p class="calibre2"> </p>
    </div>

    <div class="s1">
      <h1 class="calibre2"><span class="none5">Bölüm</span> <span class="none5">4</span></h1>

      <p class="calibre2"> </p>

      <p class="calibre2"> </p>

      <p class="calibre2"><span class="none4">ZİL bir kez daha çaldığında, ön kapının gül desenli camından bakan Joe, Maria Gonzalez’i gördü; genç kadının kapının ardında kalan yüzü kırmızılı yeşilli taç ve çiçek yapraklarla bezenmiş, ama bazı yerleri tıraşlanmış ve bazıları da çatlamış bir mozaik parçası gibi görünüyordu.</span></p>

      <p class="calibre2"><span class="none4">Joe</span><span class="none4">y</span> <span class="none4">kapıyı açınca, başını hafifçe eğerek gözlerini ondan kaçıran Maria, “Ben Maria Gonzalez olmalıyım,” dedi.</span></p>

      <p class="calibre2"><span class="none4">“Evet, Maria, senin kim olduğunu biliyorum.” Onun bu utangaç davranışı ve İngilizce öğrenme konusunda gösterdiği yürekli çaba karşısında, Joe</span><span class="none4">y</span> <span class="none4">yine her zamanki gibi duygulanmıştı.</span></p>

      <p class="calibre2"><span class="none4">Kendisinin bir adım geri çekilmesine ve kapıyı ardına dek açık tutmasına karşın, Maria hâlâ verandada duruyordu. “Bayan Agnes’la görüşeceğim gerek.”</span></p>

      <p class="calibre2"><span class="none4">“Evet, tamam. İçeri gir lütfen.”</span></p>

      <p class="calibre2"><span class="none4">Maria hâlâ kararsızdı. “İngilizce için.”</span></p>

      <p class="calibre2"><span class="none4">“Agnes’ın yeterince İngilizcesi var. Benim genellikle başa çıkamayacağımdan bile fazlasına sahip.”</span></p>

      <p class="calibre2"><span class="none4">Yeni öğrendiği bu dil, Joe’nun şakasını anlaması için henüz yeterli olmadığından, Maria kaşlarını çattı.</span></p>

      <p class="calibre2"><span class="none4">Onun kendisiyle eğlendiğini, hatta alay ettiğini düşüneceğinden korkan Joe, ses tonunu ciddileştirdi. “Lütfen, içeri gir, Maria. Mi casa es su casa.”</span></p>

      <p class="calibre2"><span class="none4">Bir an ona bakan genç kadın, yine çabucak gözlerini kaçırdı.</span></p>

      <p class="calibre2"><span class="none4">Çekingenliğinin nedeni yalnızca utangaçlığından kaynaklanmıyordu. Bunun diğer bir nedeni de kültüreldi. Maria Meksika’da, patron olarak düşünülebilecek birisiyle asla göz göze gelinmeyen bir sınıfa dâhildi.</span></p>

      <p class="calibre2"><span class="none4">Joe</span><span class="none4">y</span> <span class="none4">ona burasının Amerika olduğunu söylemek istiyordu; yani bu ülkede hiç kimsenin başka bir kimsenin karşısında eğilmesi gerekmediğini, insanın doğum yerinin bir hapishane değil de açık bir kapı, bir başlangıç noktası olduğunu belirtmeyi düşünüyordu. Burası daima yarının ülkesiydi. Ama Joe’nun heybetli vücudu, sert yüz hatları ve haksızlıktan ya da bunun etkilerinden söz ederken gözlerinde oluşan dik bakışlar göz önünde bulundurulursa, aşırı pasif davranışlarıyla ilgili olarak Maria’ya ne söylerse söylesin, bu konudaki etkinliği tartışılırdı. Ayrıca, Aggie’ye öğrencisini korkutmuş olduğunu söylemek için, mutfağa geri dönmek zorunda kalmayı da istemiyordu.</span></p>

      <p class="calibre2"><span class="none4">Bir an korkunç sıkılan Joe, ta ki bir melek kıyamet borusunu üfleyene ve o zaman mezardan kalkacak olan ölüler Tanrı katına kavuşana dek, Maria’nın kendi ayaklarına ve onun da genç kadının hep eğik olan başına bakıp duracağını ve sürekli bu açmazda kalabileceklerini düşündü.</span></p>

      <p class="calibre2"><span class="none4">Tam o sırada, tıpkı ani bir meltem esintisine benzer bir biçimde ortaya çıkıveren, nereden geldiği belirsiz bir köpek verandaya doğru seğirtmiş ve kuyruğuyla Maria’ya sürtünmeye başlamıştı. Hayvan ardından eşiği koklayıp soluk soluğa içeriye girince, ufak tefek, esmer Maria da sanki kendisine yol gösterecek olan bu köpekmiş gibi, onun peşinden içeri girdi.</span></p>

      <p class="calibre2"><span class="none4">Kapıyı kapatan Joe, “Aggie mutfakta,” dedi.</span></p>

      <p class="calibre2"><span class="none4">Maria verandanın zeminini nasıl dikkatle incelediyse, antrenin halısını da şimdi aynı şekilde inceliyordu. “Siz benim Mana olduğumu ona söyleyebilmek mi lütfen?”</span></p>

      <p class="calibre2"><span class="none4">“Sen mutfağa git. Kendisi gelmeni bekliyordu zaten.”</span></p>

      <p class="calibre2"><span class="none4">“Mutfağa mı? Kendi kendimle mi?”</span></p>

      <p class="calibre2"><span class="none4">“Affedersin? Anlayamadım?”</span></p>

      <p class="calibre2"><span class="none4">“Mutfağa kendi kendimle mi gideceğim?”</span></p>

      <p class="calibre2"><span class="none4">Joe</span><span class="none4">y</span> <span class="none4">onun ne demek istediğini anlamıştı; gülümseyerek, “Kendi kendine,” diye düzeltti. “Evet, tabii. Mutfağın nerede olduğunu biliyorsun.”</span></p>

      <p class="calibre2"><span class="none4">Tamam anlamında başını salladıktan sonra antreyi geçip oturma odasının kavisli girişine gelen Maria, durup arkasına döndü ve bir an için onun gözlerine bakmaya cesaret etti. “Teşekkür ederim.”</span></p>

      <p class="calibre2"><span class="none4">Joe</span><span class="none4">y</span> <span class="none4">ise, onun oturma odasından geçmesini ve ardından yemek odasında gözden kaybolmasını izlediği sırada, Maria’nın kendisine neden teşekkür ettiğini ilk önce anlayamamış, ama sonra, yalnız başına bırakıldığında bir şey çalmayacağı için kendisine güvendiğinden ötürü ona minnettar kaldığını fark etmişti.</span></p>

      <p class="calibre2"><span class="none4">Aslında, Maria bir kuşku odağı olmaya alışkındı. Bunun nedeni güvenilir birisi olmaması değildi; tek neden onun daha iyi bir yaşam arayışı amacıyla, Meksika’nın Hermosillo kentinden kuzeye, Amerika’ya gelen Maria Elena Gonzalez oluşuydu sadece.</span></p>

      <p class="calibre2"><span class="none4">Bu dünyada böylesine aptalca ve kasıtlı davranışlar gösteren kişilerin bulunmasından üzüntü duymasına karşın, Joe</span><span class="none4">y</span> <span class="none4">olumsuz düşüncelere kapılmamaya çalıştı. İlk çocukları çok geçmeden doğacaktı ve yıllarca sonra bile, bu günü kendisi her ne kadar sinirliyse de pırıl pırıl parlayan ve doğumun tatlı anılarıyla dolu olan bir gün olarak anımsamak istiyordu.</span></p>
    </div>

    <div class="s1">
      <p class="calibre2"><span class="none4">Oturma odasındaki en çok sevdiği koltuğuna oturarak, Yalnızca İki Kez Yaşanır adlı en son James Bond romanını okumaya çalıştı. Ama dikkatini toplayamıyordu. Bond binlerce tehlike atlatmış ve yüze yakın hainle başa çıkmış olmasına karşın, sıradan bir doğumu anneyle bebek için ölümcül bir hale dönüştürebilecek komplikasyonlar hakkında hiçbir şey bilmiyordu.</span></p>

      <p class="calibre2"> </p><br class="calibre3" id="calibre_pb_7" />
    </div>
  </div>
</body>
</html>
