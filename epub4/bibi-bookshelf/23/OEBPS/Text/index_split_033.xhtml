<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="http://calibre-ebook.com" name="generator" />

  <title>unnamed</title>
  <meta content="User" name="author" />
  <meta content="2015-1-7" name="creation-time" />
  <meta content="2015-1-13" name="revision-time" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="s1">
      <p class="calibre2"> </p>
    </div>

    <div class="s1">
      <h1 class="calibre2"><span class="none5">Bölüm</span> <span class="none5">30</span></h1>

      <p class="calibre2"> </p>

      <p class="calibre2"> </p>

      <p class="calibre2"><span class="none4">CENAZE töreninin yapıldığı sabah saatlerinde beklenen yağmur en nihayet öğleden sonra yağmış, ama akşam karanlığı çökünce, Oregon’un gökyüzü berraklaşmış ve nem yüklü bulutlardan arınmıştı. Ufukta sınırsız sayıda buz beyazı yıldız ve bunların ortasında da çelik gibi parlayan gümüşümsü bir yarım ay vardı.</span></p>

      <p class="calibre2"><span class="none4">Gece saat ondan kısa bir süre önce mezarlığa geri dönen Junior, Suburban’ını siyahi cemaatin arabalarını sabah park etmiş oldukları yere bıraktı. Servis yolundaki tek araba şimdi onunkiydi.</span></p>

      <p class="calibre2"><span class="none4">Onu buraya getiren şey meraktı. Merak ve kendini koruma yeteneği. Sabah Naomi’nin mezarına uğrayan Vanadium, buraya ölenin yaslı bir yakını olarak gelmemişti. Orada iş için bulunan bir polisti o. Diğer cenaze törenini de iş için gitmişti belki.</span></p>

      <p class="calibre2"><span class="none4">On beş metrelik asfalt yolu izleyen Junior, ardından, mezar taşlarının arasındaki çimenlikten yokuş aşağı inmeye başladı. El fenerini yakmış, dikkatle yürüyordu, çünkü toprak zeminin düzensiz bir eğimi vardı ve bazı yerler yağmurdan ötürü hayli ıslak ve kaygandı.</span></p>

      <p class="calibre2"><span class="none4">Bu ölüler kentinde tam bir sessizlik hüküm sürüyordu. Rüzgârsız bir gece olduğu için, nesiller boyu burada yatan ölülerin nöbetçiliğini yapan yaprak dökmeyen ağaçlardan ne bir hışırtı ne de bir fısıltı duyuluyordu.</span></p>

      <p class="calibre2"><span class="none4">Tam olarak nerede bulacağını tahmin ettiği yeni mezarı bulunca, burada, üzerine ölenin adının yazıldığı geçici bir markör yerine, şimdiden baş tarafa yerleştirilmiş olan siyah granit bir mezar taşı görünce şaşırmıştı. Büyük ve karmaşık bir biçimde tasarımlanmamış olan bu mezar taşı, mütevazı görünüşlüydü. Aslında, mezar taşlarının yapımı, cenaze levazımatçılarının işlerinin bitiminden günler sonra sona ererdi, çünkü taş yapımcılarının bunlara uyguladıkları sanat, bu taşların altında yatan soğuk cesetlerin gömülmesinden daha fazla bir iş ve daha az ivedilik gerektirirdi.</span></p>

      <p class="calibre2"><span class="none4">Junior ölen kızın siyahi toplumundaki üst düzey bir aileden geldiğini tahmin etti, çünkü taş yapımcısının işini böylesine acele bitirmiş olmasının açıklaması ancak bu olabilirdi. Vanadium da ailenin bir arkadaşı olduğunu söylediği için, sonuçta kızın babası da bir polis memuruydu herhalde.</span></p>

      <p class="calibre2"><span class="none4">Mezar taşına arkadan yaklaşan Junior, öne doğru gelip el fenerinin ışığıyla taşın üstündeki yazıları aydınlattı.</span></p>

      <p class="calibre2"><span class="none4">… çok sevgili bir kız evlat ve bir kız kardeş … Seraphim Aethionema White Şaşkın bir halde el fenerini kapattı.</span></p>

      <p class="calibre2"><span class="none4">Kendini sanki çırılçıplak, utanç içinde ve yakalanmış gibi hissediyordu.</span></p>

      <p class="calibre2"><span class="none4">Ürpertici karanlıkta, ay ışığında donup kalan solukları açık seçik görülmekteydi. Eğer burada birkaç tanık olsaydı, onun bu gözle görülür biçimde, hızlı ve kesik kesik çıkan solukları kendisini bu insanların karşısında suçlu bir adam olarak damgalardı.</span></p>

      <p class="calibre2"><span class="none4">Bu kızı o öldürmemişti tabii ki. Onun ölüm nedeni bir trafik kazasıydı. Vanadium da böyle söylememiş miydi? On ay önce, bacak sakatlanması nedeniyle geçirdiği tendon ameliyatının ardından, Seraphim, Junior’ın çalıştığı rehabilitasyon hastanesinde orada yatmadan tedavi olan bir hasta konumundaydı. Bu tedavi için haftanın üç günü hastaneye geliyordu.</span></p>
    </div>

    <div class="s1">
      <p class="calibre2"><span class="none4">Başlangıçta, ona hastasının bir siyahi olduğu söylenen Junior, genç kızın fizyoterapistliğini yapma konusunda isteksiz davranmıştı. Seraphim’in rehabilitasyon programının çoğunu, sakatlanmış olan bacağın esnekliğini geliştirici ve bacağa güç kazandı</span><span class="none4">rı</span><span class="none4">cı belirli egzersizler oluşturuyordu, ama bu program kendisini huzursuz kılan bazı masajlar da içermekteydi.</span></p>
    </div>

    <div class="s1">
      <p class="calibre2"><span class="none4">Junior kadınların ya da erkeklerin renklerine karşı olan birisi değildi. Her insan kendi hayatını yaşardı. Dünya tekti; insan denilen tür de öyle. Gerçek buydu. Ama diğer taraftan, insan bir şeye inanmaya gereksinim duyardı. Junior aklını boş inançlar denilen saçmalıklarla karıştırmaz ve burjuva toplumun görüşlerini ya da bu toplumun doğru ve yanlış, iyi ve kötü gibi onları hoşnut eden kavramlarını kabullenmek için kendini zorlamazdı. Zedd’den, bu evrenin tek sahibinin insanın kendisi olduğunu öğrendiğinden bu yana, benimsediği doktrin, kişinin kendi değerini bilmesi yoluyla kendini tanıması olmuştu; salt özgürlükle suçluluk duygusundan arınmış olma zevki de bu ilkelerine karşı gösterdiği sadık bağımlılığın ödüllerini oluşturuyordu. Artık kendisinin inandığı tek şey Junior Cain olmasıydı ve bu düşünceler doğrultusunda, kendi kendine olan inancı dindar bir sofu kadar tamdı. Sonuçta, Caesar Zedd’in de açıkladığı gibi, insan tüm yanlış inançların ve insanlığı karmaşaya düşüren engelleyici kuralların üstesinden gelebilecek kadar açık seçik düşünebildiğinde ve yalnızca kendisine inanacak kadar yeterince aydın fikirli olduğunda, kendi içgüdülerine güvenebilirdi, çünkü o zaman bu içgüdüler toplumun zehirli görüşlerinden arınır ve insan bu sezgisel duyguları daima izlediğinde, başarıyı ve mutluluğu yakalayacağından emin olurdu.</span></p>

      <p class="calibre2"><span class="none4">Junior da içgüdüsel olarak, siyahilere mesajlar vermemesi gerektiğini biliyor ve onlarla bu tür bir iletişim kurduğunda, bedensel ve törel açıdan kirleneceğini sezinliyordu.</span></p>
    </div>

    <div class="s1">
      <p class="calibre2"><span class="none4">Bu kararını kolaylıkla değiştiremezdi. Geçen yılın sonlarına doğru, Demokrat ve Cumhuriyetçi partilerin güçlü desteğiyle, Başkan Lyndon Johnson’ın 1964 Vatandaşlık Hakları Bildirisi’ni imzalaması bekleniyordu ve o sıralarda, kendilerinin üstün olduklarına inanan açık fikirli insanların yanlışlıkla ırk ayrımı olarak düşünülebile</span><span class="none4">cek olan bu sağlıklı içgüdülerini</span> <span class="none4">açıkça ifade etmeleri tehlikeliydi. Böyle yaparsa, işinden ko</span><span class="none4">v</span><span class="none4">ulabilirdi. Ama tam işten çıkarılma riskini göze alarak, çalıştığı hastanenin süpervizörüne kendi sezgisel duygularını açıklamayı düşündüğü sırada, güzel bir rastlantı sonucunda, bu olası hastayı görmüştü. On beş yaşındaki Seraphim, tıpkı Naomi gibi kendine özgü bir biçimde, soluk kesecek kadar güzeldi ve içgüdüsü de Junior’a, onun bu kız tarafından bedensel ya da törel açıdan kirlenmesinin önemli olmadığını söylüyordu.</span></p>
    </div>

    <div class="s1">
      <p class="calibre2"><span class="none4">Ergenlik çağını geçip olgunlaşan tüm kadınlar gibi. Seraphim de ondan hoşlanmıştı. Aslında, genç kız bunu sözcüklerle asla ifade etmemişti, ama Junior’ın bu yargıya varmasının nedeni, onun kendisine bakış biçiminden ve adını söylediği zamanki ses tonundan kaynaklanmış ve üç haftalık tedavi boyunca, Seraphim onu arzuladığını gösteren sayısız küçük, ama belirgin kanıtlar ortaya koymuştu.</span></p>

      <p class="calibre2"><span class="none4">Genç kızın son randevusunda, Junior onun o gece evde yalnız olacağını öğrendi; ailesi kendisinin bulunması gerekmeyen bir etkinliğe katılacaktı. Seraphim bunu kasıtsız olarak ve oldukça masum bir şekilde açıklamış gibi görünüyordu; ama Junior bir baştan çıkarma olayının kokusunu alınca, bu koku ne kadar hafif olursa olsun, bir tazı kesilirdi.</span></p>

      <p class="calibre2"><span class="none4">Gece saatlerinde evin kapısını çaldığında, genç kız onu karşısında görünce, şaşırmış ve tedirgin olmuş gibi davranmıştı.</span></p>

      <p class="calibre2"><span class="none4">Junior, birçok kadın gibi Seraphim’in de bu işe içinden istekli olduğunu fark etti, ama yine de cinselliğe tutkun birisi olduğu gerçeğini dış görüntüsüyle belli etmek istemiyordu. Kendisini utangaç, ağırbaşlı, bakire ve bir rahip kızının olması gerektiği kadar masum olarak düşünmek istiyordu ve bu da, isteğini elde etmesi için, Junior’ın ona karşı acımasızca davranmasını arzu ettiği anlamına geliyordu. Ve tabii Junior bu arzuyu mutlulukla yerine getirdi.</span></p>

      <p class="calibre2"><span class="none4">Tıpkı tahmin ettiği gibi, Seraphim bakireydi. Bu durum onu heyecanlandırmış ve ayrıca, genç kıza annesiyle babasının evinde sahip olma düşüncesiyle çok daha ateşli davranmıştı… bu evin bir rahip lojmanı oluşu da değişik bir duyguya kapılmasına neden olmuştu.</span></p>

      <p class="calibre2"><span class="none4">Tüm bunların yanı sıra kapıldığı duyguyu daha da garipleştiren şey, genç kıza babasının sesi eşliğinde sahip olmasıydı. Çünkü Junior kapının zilini çaldığında, kendi odasında olan Seraphim, babasının hazırladığı bir vaazın kaydedildiği bantı dinliyordu. Deneyimli rahip, vereceği vaazların önce bir müsveddesini banta dikte eder ve sonra da kızı bunu yazılı biçime çevirirdi. Junior üç saat boyunca, babasının ritmik sesinin eşliğinde Seraphim’e defalarca sahip oldu. Yalnızca sesiyle de olsa, rahibin “varlığı” onda garip bir erotik duygu uyandırmış ve işini bitirdiğinde, Seraphim’in cinsel açıdan başka bir adamdan öğrenebileceği hiçbir şey kalmamıştı.</span></p>

      <p class="calibre2"><span class="none4">Bu üç saat boyunca, genç kız onunla mücadele etmiş, ağlayıp durmuş, bu işten iğreniyor ve utanıyormuş gibi davranmış ve polis çağırıp onu tutuklattıracağına yemin etmişti. Eğer Junior’ın yerinde kadınların akıllarından geçenleri okuma konusunda onun kadar ileri yetenekli olmayan bir adam olsaydı, bu kızın gösterdiği tepkilerin gerçek olduğuna ve bu tecavüzü ona pahalıya ödeteceğiyle ilgili savurduğu tehditlerin samimiyetine inanır ve yelkenleri suya indirirdi, ama Junior onun bu davranışları karşısında ne aptallaşmış ne de aklı karışmıştı.</span></p>

      <p class="calibre2"><span class="none4">Seraphim böyle davranmaktan bıkıp usandığında, onun aslında istemiş olduğu bu ilişki, kendisinin bir fahişe değil de yalnızca bir kurban olduğuna inanması konusunda onu ikna edecek olan bir nedendi. Zaten Junior’ın ona neler yaptığını gerçekten de hiç kimseye söylemek istemiyordu. Bunun yerine, ondan dolaylı ama tartışmasız bir biçimde istediği şey, bu arzu dolu ilişkilerini gizli tutmasını sağlayacak bir gerekçeydi ve bu gerekçe aynı zamanda Junior’ın ona yaptığı her şey için kendisi yalvarmamış gibi davranmayı sürdürmesinde ona yardımcı olacaktı. Çünkü Junior kadınlardan çok hoşlanır, onları daima memnun etmek ister ve kendilerine karşı sağduyulu, cömert ve verici olmayı arzulardı; ona da istediğini vermişti, ama bu arada, eğer Seraphim onun kendisine neler yaptığını birisine söylerse, korkunç bir intikam alacağı konusunda baş döndürücü tehditler savurmuştu. Junior, Ayın Kitabı Kulübü’nden aldığı Bram Stoker’in Dracula adlı kitabına teşekkür borçluydu; bu kitapta, yazarın tarihi karakter Kazıklı Voyvoda’dan esinlenerek yarattığı Vlad bile, Junior, rahibi, karısını ve Seraphim’i ziyaret ettiğinde, onun kendilerine yapacağı işkencelerle eziyetlerden daha kanlısını ve korkuncunu düşünemezdi. Junior’ın genç kızı korkutmak istermiş gibi davranması kendisini heyecanlandırmış ve onun da korkmuş gibi davranmakla aynı heyecana kapıldığını gözlemlemişti.</span></p>

      <p class="calibre2"><span class="none4">Ardından, gerçekmiş gibi savurduğu tehditleri Seraphim’in görünmeyecek yerlerine, göğüslerine ve karnına vurduğu birkaç sert yumrukla sonuçlandırdıktan sonra, o sırada henüz beş aydır evli olduğu Naomi’nin yanına, eve dönmüştü.</span></p>

      <p class="calibre2"><span class="none4">Eve geldiğinde ise, Naomi’nin birliktelik önerisine şaşırmış, ama yine bir boğaya dönüştüğünü fark etmişti. Oysa, tüm gücünü Rahip Harrison White’ın lojmanında bıraktığını düşünmekteydi.</span></p>

      <p class="calibre2"><span class="none4">Naomi’yi seviyordu tabii ve onu asla reddedemezdi. O gece karısına karşı özellikle tatlı bir biçimde davranmışsa da, eğer yazgı onu kendisinden ayırmadan önce bir yıldan daha az bir sürelik birliktelikleri olacağını bilseydi, ona daha da tatlı davranırdı.</span></p>

      <p class="calibre2"><span class="none4">Seraphim’in mezarının yanında durduğu sırada, Junior’ın ağzından ve burnundan çıkan solukları, bu sakin gece havasında, sanki bir ejderhanın soluklarına benziyordu.</span></p>

      <p class="calibre2"><span class="none4">Bu ilişki konusunda genç kızın konuşmuş olup olmadığını merak ediyordu şimdi. Belki de Seraphim, Junior’ın ona yaptığı her şeyi kendisi arzulamış olduğunu kabullenmek için gönülsüz davranmış ve gerçekten de tecavüze uğradığını kendi kendine itiraf edene dek, zamanla bir suçluluk duygusuna kapılmıştı. Ruh hastası, küçük fahişe.</span></p>

      <p class="calibre2"><span class="none4">Başka hiç kimse kendisinden kuşkulanmazken, Thomas Vanadium’un ondan kuşkulanmasının nedeni bu muydu acaba? Eğer dedektif, Seraphim’in tecavüze uğradığına inanıyorsa, arkadaşının kızının intikamını almak amacıyla içinde uyanan doğal istek, Junior’ın şimdi dört gündür tahammül etmekte olduğu, onun o acımasız saldırılarının nedeni olabilirdi. Ama bunu ikinci kez düşündüğünde, hayır, diye karar verdi. Eğer Seraphim tecavüze uğradığını birisine söylediyse, tutuklama emri çıkaran polisler, birkaç dakikada onun kapısına çoktan dayanmış olurlardı. Hiçbir şey kanıtlayamayacak olmaları da fark etmezdi. Daha önce baskı görenlere karşı şimdi hayli sempati gösterilen bu devirde, siyahi bir genç kızın sözleri, Junior’ın temiz sicilinden, büyük ününden ve içten yadsımalarından çok daha fazla değer taşımaktaydı.</span></p>

      <p class="calibre2"><span class="none4">Vanadium’un, Junior’la Seraphim White arasındaki ilişkiyi bilmediği kesindi. Ve şimdi genç kız asla konuşamazdı.</span></p>

      <p class="calibre2"><span class="none4">Junior dedektifin kullanmış olduğu her sözcüğü tek tek anımsıyordu: Onun bir araba kazasında öldüğünü söylüyorlar.</span></p>

      <p class="calibre2"><span class="none4">Söylüyorlar…</span></p>

      <p class="calibre2"><span class="none4">Vanadium her zamanki gibi tekdüze bir ses tonuyla konuşmuş ve son sözcüğü özel bir biçimde vurgulamamıştı. Ama Junior, genç kızın ölümüyle ilgili olarak yapılan açıklama konusunda dedektifin şüpheleri olduğunu sezinlemişti. Belki de kaza sonucu olan her ölüm Vanadium’a göre şüpheliydi ve onun Junior’ın peşini bırakmaması şeklindeki saplantısı, kendisinin iş konusunda uyguladığı temel bir ilkeydi.</span></p>

      <p class="calibre2"><span class="none4">Ya da belki yıllar boyu araştırdığı cinayetlerin ve kötülük yapan insanlarla ilgili olarak edindiği deneyimlerin sonucunda, hem kimseye karşı güveni kalmamış ve hem de paranoyak olmuştu.</span></p>

      <p class="calibre2"><span class="none4">Yıllardır sürdürdüğü zor kamu göreviyle akli dengesi bozulan bu mutsuz, şişko ve lanet dedektife Junior neredeyse acıyacaktı.</span></p>

      <p class="calibre2"><span class="none4">İşin parlak yanını görmek kolaydı. Eğer Vanadium diğer polislere ve savcılara göre hayali suçluları kovalayan birisi olarak ünlüyse, onun Naomi’nin öldürülmüş olduğu konusundaki desteksiz inancının hiçbir önemi kalmazdı. Ve eğer her ölüm onun için şüpheliyse, çok geçmeden Junior’ın da peşini bırakır ve yeni bir isteğe kapılarak, başka bir zavallı şeytana zarar vermeye başlardı.</span></p>

      <p class="calibre2"><span class="none4">Vanadium’un bu yeni isteği, Seraphim’in geçirdiği kazanın gizli yönlerini ortaya çıkarma çabası olarak varsayılırsa, genç kız ölümünden sonra bile Junior’a hizmet etmiş olacaktı. Trafik kazası ister bir kaza olsun ister olmasın, kendisinin bununla hiçbir ilgisi yoktu zaten.</span></p>

      <p class="calibre2"><span class="none4">Yavaş yavaş sakinleşti. Havada donup kalan o ejderha solukları da şimdi yarı saydam buhar sızıntılarına dönüşmüştü.</span></p>

      <p class="calibre2"><span class="none4">Mezar taşındaki tarihi okuyunca, rahibin kızının 7 Ocak’ta, yani Naomi’nin yangın kulesinden düşmesinden bir gün sonra ölmüş olduğunu gördü. Eğer kendisi bu konuda bir soruşturma geçirirse, o gün nerede bulunduğunu ispatlamakta herhangi bir zorluk çekmeyecekti.</span></p>

      <p class="calibre2"><span class="none4">El fenerini kapatan Junior, bir an ciddi bir biçimde durarak, Seraphim’e karşı olan son saygın görevini yerine getirdi. Genç kız öyle tatlı, öyle masum, öyle zarif, öyle dengeli birisiydi ki.</span></p>

      <p class="calibre2"><span class="none4">Junior’ın yüreğini bir üzüntü kaplamıştı, ama ağlamadı.</span></p>

      <p class="calibre2"><span class="none4">Eğer ilişkileri arzu dolu bir tek geceyle kısıtlanmasaydı, eğer ikisi ayrı dünyaların insanları olmasalardı ve eğer Seraphim onun hapse girmesine neden olacak kadar küçük yaşta olmasaydı, korkusuz bir ilişki yaşayabilirler ve Junior ancak o zaman onun ölümünden daha büyük bir üzüntü duyardı.</span></p>

      <p class="calibre2"><span class="none4">Siyah granit taşın üzerinde belli belirsiz, solgun bir hale parlıyordu.</span></p>

      <p class="calibre2"><span class="none4">Junior başını gökyüzüne doğru kaldırıp aya baktı. Gördüğü şey, bir insanın saç telinden bile daha kırılgan bir lamba telinden sarkan çok keskin, gümüşümsü bir palaya benziyordu.</span></p>

      <p class="calibre2"><span class="none4">Bu görüntü yalnızca aydı, ama onu huzursuz etmişti.</span></p>

      <p class="calibre2"><span class="none4">Gece aniden… onu izliyormuş gibi bir hal almıştı.</span></p>

      <p class="calibre2"><span class="none4">El fenerini kullanmadan, yalnızca ay ışığının eşliğinde mezarlıktan aşağıya, servis yoluna indi.</span></p>

      <p class="calibre2"><span class="none4">Suburban’ına ulaşıp sağ eliyle sürücü kapısının kolunu tuttuğunda, avucunda garip bir şey hissetti. Oraya küçük, soğuk bir nesne yerleştirilmişti.</span></p>

      <p class="calibre2"><span class="none4">Ürkerek elini hemen geri çekince, bu nesne hafifçe tıngırdayarak yere düştü.</span></p>

      <p class="calibre2"><span class="none4">Junior el fenerini yaktı. Fenerin aydınlattığı asfaltta gümüş renkli bir disk vardı. Gece gökyüzündeki dolunaya benziyordu.</span></p>

      <p class="calibre2"><span class="none4">Bir çeyreklikti bu.</span></p>

      <p class="calibre2"><span class="none4">Bir çeyreklik olduğu kesindi. Geçen cuma günü robdöşambrının cebinde olması gereken, ama orada olmayan çeyreklik.</span></p>

      <p class="calibre2"><span class="none4">Junior el feneriyle çevreyi aydınlattı; birbirine sarılmış gibi dönen gölgeler sanki gecenin karanlığından oluşan bir balo salonunda vals yapan insanları andırıyordu. Ama Vanadium ortalıkta görünmüyordu. Mezarlık yolunun her iki tarafında yer alan daha yüksek anıt taşların bazıları, tıpkı daha büyük ağaçların kalınca gövdeleri gibi, ardına saklanılacak yerlerdi.</span></p>

      <p class="calibre2"><span class="none4">Dedektif oralarda bir yerlerde olabilirdi. Ya da buradan gitmişti.</span></p>

      <p class="calibre2"><span class="none4">Kısa bir an duraksadıktan sonra, Junior eğilip madeni parayı yerden aldı.</span></p>

      <p class="calibre2"><span class="none4">Bunu mezarlığın içine, karanlığa doğru fırlatmak istiyordu. Ama eğer Vanadium onu izliyorsa, bu paranın fırlatılmasını kendi uygunsuz stratejisinin işlemesi biçiminde yorumlayabilir ve Junior’ın sinirlerinin bozulma noktasına gelmiş olduğunu düşünebilirdi. Ve böylece, bu kaçık polisin onun kadar bıkıp usanmaz bir hasmı olarak, bir zayıflık gösterme cesaretinde asla bulunmaması gerekirdi.</span></p>

      <p class="calibre2"><span class="none4">Junior madeni parayı pantolonunun ceplerinden birine koydu.</span></p>

      <p class="calibre2"><span class="none4">Ardından, el fenerini kapatıp etrafı dinledi.</span></p>

      <p class="calibre2"><span class="none4">Thomas Vanadium’un uzaktan hafif bir sesle, “Bana Bakacak Birisi” adlı şarkıyı söylediğini duyma beklentisi içindeydi neredeyse.</span></p>

      <p class="calibre2"><span class="none4">Bir dakika sonra, elini cebine soktu. Çeyreklik hâlâ oradaydı.</span></p>

      <p class="calibre2"><span class="none4">Suburban’ına binerek kapıyı çekip kapattı, ama motoru hemen çalıştırmadı.</span></p>

      <p class="calibre2"><span class="none4">Mezarlığa gelmekle akıllıca bir hareket yapmamıştı. Dedektifin onu izlediği belliydi. Şimdi, Vanadium bu gece geç saatte yapılan mezarlık turuyla ilgili bir neden arayacaktı.</span></p>

      <p class="calibre2"><span class="none4">Kendini dedektifin yerine koyan Junior, Seraphim’in mezarını ziyaret etmesi konusunda birkaç neden düşünebiliyordu. Ama ne yazık ki, bunların hiçbirisi onun masum bir adammış gibi görünme uğraşlarını desteklemezdi. Ve en kötüsü, Vanadium, Junior’ın Seraphim’le bir bağlantısı olduğunu düşünebilir, fizik tedavi ilişkisini ortaya çıkarabilir ve paranoyak olduğu için, onun bu trafik kazasıyla bir ilgisinin bulunduğu şeklinde yanlış bir sonuca varabilirdi. Bu delilikti tabii, ama dedektifin de mantıklı bir adam olmadığı belliydi.</span></p>

      <p class="calibre2"><span class="none4">En iyisi ise, Vanadium’un, Junior’ın zorlu rakibinin kimin cenaze törenine katılmış olduğunu öğrenmek için buraya geldiğine karar vermesiydi… ve aslında, gerçek neden de buydu. Ama bu neden Junior’ın ondan korktuğunu ve kendisinden bir adım önde olmaya çalıştığını açık seçik ortaya koyuyordu. Masum adamlar böylesine ileri gitmezlerdi. Kaçık polise göre, Junior alnına Naomi’yi ben öldürdüm, diye yazmış bile olabilirdi.</span></p>

      <p class="calibre2"><span class="none4">Çeyrekliği hissetmek amacıyla parmaklarıyla sinirli bir biçimde, pantolonunun kumaşını yokladı. Para hâlâ oradaydı.</span></p>

      <p class="calibre2"><span class="none4">Kireç renkli ay ışığı mezarlığa bir kutup bölgesi görüntüsü veriyordu. Çimenler, sanki gece kar yağmış da bununla örtülmüşçesine, garip bir gümüşümsü renge bürünmüştü; mezar taşları ise uçsuz bucaksız bir buzul bölgesinde parlayan buz kalıpları gibiydi.</span></p>

      <p class="calibre2"><span class="none4">Kapkara servis yolunun sanki ne başı vardı ne de sonu. Junior aniden kendini korkunç bir biçimde terk edilmiş, şimdiye dek hiç olmadığı kadar yalnız ve savunmasız hissetti.</span></p>

      <p class="calibre2"><span class="none4">Kendisinin de söylemiş olduğu gibi, Vanadium sıradan bir polis değildi. Junior’ın Naomi’yi öldürmüş olduğuna inandığı ve bunu kanıtlayacak deliller bulmak için sabırsızlandığı saplantısı göz önüne alındığında, eğer adaleti kendisi uygulamaya karar verdiyse, bu dedektifi ne durdururdu acaba? Onun şu anda Suburban’a doğru yürümesini ve şüphelisine yakın mesafeden ateş etmesini kim engellerdi?</span></p>

      <p class="calibre2"><span class="none4">Junior arabanın kapısını kilitledikten sonra, motoru çalıştırdı ve arabayı dönemeçli servis yolunda, sağduyunun da ötesinde bir hızla sürdü.</span></p>

      <p class="calibre2"><span class="none4">Eve dönerken, sürekli olarak dikiz aynasına bakıp duruyordu. Ama onu izleyen başka hiçbir araç yoktu.</span></p>

      <p class="calibre2"><span class="none4">Junior kiralık bir evde yaşamaktaydı; iki odalı bir bungalovda. Evin çevresinde, Himalaya Dağları’na özgü, kocaman sedir ağaçları vardı ve bunlar genellikle koruyucu bir görüntü sağlardı, ama şimdi olduklarından daha büyük ve lanetli görünüyorlardı.</span></p>

      <p class="calibre2"><span class="none4">Mutfağa garajdan giren Junior, ışığı açtığında, Vanadium’u çam masada oturmuş, içtiği bir fincan kahvenin zevkini çıkarırken bulacağını umuyordu. Ama mutfakta kimse yoktu.</span></p>

      <p class="calibre2"><span class="none4">Ardından, dedektifi her odada ve her dolapta aradı. Polis burada değildi.</span></p>
    </div>

    <div class="s1">
      <p class="calibre2"><span class="none4">Junior rahatlamıştı, ama hâlâ tedbirliydi; bu nedenle tüm kapıların ve pencerelerin kilitli olduklarından emin olmak için küçücük evi bir kez daha</span> <span class="none4">turla</span><span class="none4">dı.</span></p>
    </div>

    <div class="s1">
      <p class="calibre2"><span class="none4">Yatmak için soyunduktan sonra, bir süre yatağın kenarında oturup, madeni parayı sağ elinin başparmağıyla işaret parmağı arasında ovuşturarak, Thomas Vanadium’u düşünüp durdu. Bir ara parayı parmak boğumları boyunca yuvarlamaya çalışmış, ama bunu sürekli olarak yere düşürmüştü.</span></p>

      <p class="calibre2"><span class="none4">En sonunda çeyrekliği etajerin üstüne koydu, gece lambasını söndürdü ve yatağa girdi. Ama uyuyamıyordu. Çünkü yatak çarşaflarıyla örtüsünü bu sabah değiştirmişti. Bunlarda Naomi’nin kokusu yoktu.</span></p>

      <p class="calibre2"><span class="none4">Junior onun kişisel eşyalarını henüz ortadan kaldırmamıştı. Karanlıkta tuvalet masasına gidip, bir çekmece açtı ve bunun içinde Naomi’nin son zamanlarda giymiş olduğu pamuklu bir süveterini buldu.</span></p>

      <p class="calibre2"><span class="none4">Yatağa dönünce, bunu yastığın üstüne yerleştirdi. Yine yattıktan sonra, yüzünü süvetere gömdü. Naomi’nin tatlı, hafif kokusu bir ninni kadar etkili olduğu için, çok geçmeden uykuya daldı.</span></p>

      <p class="calibre2"><span class="none4">Sabah uyanınca, çalar saate bakmak için başını yastıktan kaldırdığında, etajerin üstünde gece kendisinin oraya bıraktığı tek çeyreklik yerine, üç tane madeni paradan oluşan yirmi beş senti gördü. İki onluk ve bir beşlik.</span></p>

      <p class="calibre2"><span class="none4">Yatak örtüsünü üzerinden fırlatan Junior, ayağa kalktı, ama dizlerinin gücü kesildiği için, yine yatağın kenarına oturdu.</span></p>
    </div>

    <div class="s1">
      <p class="calibre2"><span class="none4">Oda, kendisinin orada tek başına olduğunu kanıtlayacak kadar aydınlıktı. Naomi’nin şimdi yattığı tabu</span><span class="none4">t</span><span class="none4">un içi bile, bu evden daha sessiz olamazdı.</span></p>
    </div>

    <div class="s1">
      <p class="calibre2"><span class="none4">Madeni paralar bir oyun kartının arka yüzünün üstüne yerleştirilmişti. Oyun kartını bozuk paraların altından alan Junior, bunun ön yüzünü çevirdi. Bir jokerdi bu kart. Ve kartın üzerinde, kırmızı büyük harflerle bir ad yazılıydı: BARTHOLOMEW.</span></p><br class="calibre3" id="calibre_pb_33" />
    </div>
  </div>
</body>
</html>
