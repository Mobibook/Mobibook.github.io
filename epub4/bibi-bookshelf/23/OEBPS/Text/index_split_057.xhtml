<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="http://calibre-ebook.com" name="generator" />

  <title>unnamed</title>
  <meta content="User" name="author" />
  <meta content="2015-1-7" name="creation-time" />
  <meta content="2015-1-13" name="revision-time" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="s1">
      <p class="calibre2"> </p>
    </div>

    <div class="s1">
      <h1 class="calibre2"><span class="none5">Bölüm</span> <span class="none5">54</span></h1>

      <p class="calibre2"> </p>

      <p class="calibre2"> </p>

      <p class="calibre2"><span class="none4">HER anne çocuğunun soluk kesici bir güzellikte olduğuna inanır. Eğer kendisi yüz yaşına gelse ve çocuğu da seksen yıllık zorlu bir yaşam deneyimi geçirerek olgunlaşsa bile, bu inancından vazgeçmez. Ayrıca, her anne kendi bebeğinin diğer bebeklerden daha akıllı olduğuna inanır. Ve ne yazık ki, zaman ve çocuğun yaşamı süresindeki seçimleri, tıpkı fiziksel güzellik konusunda olduğu gibi, annenin bu düşüncesini genellikle daha da sağlamlaştırır.</span></p>

      <p class="calibre2"><span class="none4">Barty’nin ilk yaşında, Agnes’ın onun olağanüstü zekâsı konusundaki inancı, bebeğin gelişimiyle birlikte her geçen ay doğrulanmaktaydı. Doğumdan sonraki ikinci ayın sonunda, çoğu bebek gülümsemeye gülümsemeyle yanıt verir ve dört aylıkken kendiliğinden gülümser. Barty ise, daha iki haftalıkken sık sık gülümsüyordu. Birçok bebek de üç aylıkken yüksek sesle güler, ama Barty ilk kez altı haftalıkken gülmüştü.</span></p>

      <p class="calibre2"><span class="none4">Beşinci ayın sonları yerine üçüncü ayının başlarında, sesli ve sessiz harfleri birleştirmeye başladı: “Bababa, gagaga, lalala, cacaca.”</span></p>

      <p class="calibre2"><span class="none4">Yedinci ayı yerine dördüncü ayının sonunda “anne,” dedi ve bunun anlamının bilincindeydi. Agnes’ın dikkatini çekmek istediğinde, bu sözcüğü yineliyordu.</span></p>

      <p class="calibre2"><span class="none4">Bunların yanı sıra sekizinci ayının sonu yerine beşinci ayında “ceee” oyununu oynayabiliyor ve sekizinci ayı yerine altıncı ayında bir şeye tutunarak ayakta durabiliyordu.</span></p>

      <p class="calibre2"><span class="none4">On bir aylıkken, Agnes’ın sayabildiği kadarıyla, kelime dağarcığındaki sözcüklerin sayısı on bire ulaşmıştı; oysa ki çok erken gelişen bir çocuk bile, bu sürede üç ya da en fazla dört sözcük söyleyebilirdi.</span></p>

      <p class="calibre2"><span class="none4">Barty’nin anneden sonra kullandığı ilk sözcük, Agnes’ın ona Joey’in fotoğraflarını gös</span><span class="none4">terirken kendisine öğrettiği ‘b</span><span class="none4">aba’ydı. Üçüncü sözcüğü de turta.</span></p>

      <p class="calibre2"><span class="none4">Barty için Edom Ebomb’du. Maria da Meah olmuştu.</span></p>

      <p class="calibre2"><span class="none4">Bartholomew ilk kez “Kayjub” diyerek bir elini dayısına doğru uzattığında ise mutluluktan ağlayan Jacob, Agnes’ı hayli şaşırttı.</span></p>

      <p class="calibre2"><span class="none4">On aylıkken sıralamaya başlayan Barty, on bir aylıkken gayet iyi yürüyordu.</span></p>

      <p class="calibre2"><span class="none4">On iki aylık olunca, tuvalet eğitimi tamamlanmıştı ve ne zaman o rengârenk küçük oturağını kullanma gereksinimi duysa, herkese gururla ve sürekli olarak, “Barty oturağı”, diye anons ediyordu.</span></p>

      <p class="calibre2"><span class="none4">Doğum gününden beş gün önce, 1 Ocak 1966’da, Agnes onun oyun bahçesinde, sıra dışı bir ayak parmağı oyunuyla uğraştığını fark etti. Barty ayak parmaklarını yalnızca rasgele bir biçimde gıdıklayıp bunları mıncıklamıyordu. Bir elinin baş ve işaret parmağını bilinçli bir şekilde kullanarak, önce sol ayağının serçe parmağını çimdikliyor ve sonra başparmağa kadar olan her parmağa aynı şeyi yapıyordu. Ve ardından sıra sağ ayağa geliyor, bunun önce başparmağını çimdikleyerek sistematik bir biçimde serçe parmağa ulaşıyordu.</span></p>

      <p class="calibre2"><span class="none4">Bu işlem boyunca, Barty ciddi ve düşünceli gibiydi. Ayak parmaklarının onuncusunu sıktığında, kaşlarını çatarak buna bakıp durdu.</span></p>

      <p class="calibre2"><span class="none4">Sonra bir elini yüzüne doğru tutup el parmaklarını inceledi. Ardından da diğer elini. Ayak parmaklarını bir kez daha aynı sırayı izleyerek yine çimdikledi. Ve sonra yine aynı sırayla ikinci bir kez. Agnes onun bunları saydığı şeklinde delice bir düşünceye kapılmıştı, ama tabii onun yaşında sayı kavramı gelişmiş olamazdı. Oyun bahçesinin dikey parmaklıkları arasından ona bakmak için çömelerek, “Tatlım,” dedi Agnes, “ne yapıyorsun sen?”</span></p>

      <p class="calibre2"><span class="none4">Barty gülümseyip, bir ayağını havaya kaldırdı.</span></p>

      <p class="calibre2"><span class="none4">“Bunlar senin ayak parmakların,” dedi Agnes.</span></p>

      <p class="calibre2"><span class="none4">Barty o tatlı, cıvıl cıvıl sesiyle, “Ayak parmakları,” diye yineledi. Bu onun için yeni bir sözcüktü.</span></p>

      <p class="calibre2"><span class="none4">Parmaklıkların arasından elini ileriye doğru uzatan Agnes, onun sol ayağının minicik parmaklarını gıdıkladı. “Ayak parmakları.”</span></p>

      <p class="calibre2"><span class="none4">Barty kıkırdayarak, “Ayak parmakları,” dedi.</span></p>

      <p class="calibre2"><span class="none4">“Sen iyi bir çocuksun, akıllı Barty.”</span></p>

      <p class="calibre2"><span class="none4">Barty ayak parmaklarını işaret etti: “Ayak parmakları, ayak parmakları, ayak parmakları, ayak parmakları, ayak parmakları, ayak parmakları, ayak parmakları, ayak parmakları, ayak parmakları, ayak parmakları.”</span></p>

      <p class="calibre2"><span class="none4">“İyi bir çocuksun, ama henüz büyük bir konuşmacı değilsin.”</span></p>

      <p class="calibre2"><span class="none4">Barty bu kez bir elini kaldırıp bunun parmaklarını oynatarak, “Ayak parmakları, ayak parmakları, ayak parmakları, ayak parmakları, ayak parmakları,” dedi.</span></p>

      <p class="calibre2"><span class="none4">“El parmakları,” diye düzeltti Agnes.</span></p>

      <p class="calibre2"><span class="none4">“Ayak parmakları, ayak parmakları, ayak parmakları, ayak parmakları, ayak parmakları.”</span></p>

      <p class="calibre2"><span class="none4">“Pekâlâ, belki de yanılan benim.”</span></p>

      <p class="calibre2"><span class="none4">Beş gün sonra, Barty’nin doğum günü sabahı, Agnes’la Edom mutfakta birlikte çalıştıkları ve Agnes’a o sevecen Turtacı Bayan lakabını kazandıran ziyaretler için bazı hazırlıklar yaptıkları sırada, mama iskemlesinde oturan Barty de sütle hafifçe ıslatılmış vanilyalı kâğıt helva yiyordu. Ve helvanın bir kırıntısı ne zaman önündeki tepsiye düşse, bunu oradan alıyor ve dikkatle ağzına atıyordu.</span></p>

      <p class="calibre2"><span class="none4">Masanın üzerinde bir sıra yeşil üzümlü ve elmalı turta vardı. Üstleri kalın bir kabuk tutmuş ve kenarları kalıpların yivli kısımlarının şeklini alarak süslenmiş olan bu turtalar, değerli madeni paraların bakırımsı altın şansı rengindeydi.</span></p>

      <p class="calibre2"><span class="none4">Barty masayı işaret etti. “Turta, turta, turta, turta, turta, turta, turta, turta.”</span></p>

      <p class="calibre2"><span class="none4">“Onlar senin değil,” dedi Agnes. “Bizimki buzdolabında.”</span></p>

      <p class="calibre2"><span class="none4">‘Turta, turta, turta, turta, turta, turta, turta, turta,” deyip duran Barty, bu sözcüğü tıpkı “Barty oturağı” dediği zamanki öztatmin sevinciyle çıkardığı ses tonuyla yineliyordu.</span></p>

      <p class="calibre2"><span class="none4">“Hiç kimse güne turtayla başlamaz,” dedi Agnes ardından. “Turtanı akşam yemeğinden sonra yersin.” Ama bu sözcüğün her yinelenişiyle birlikte parmağını masaya doğru uzatan Barty, mutluluk içinde, “Turta, turta, turta, turta, turta, turta, turta, turta,” diyerek ısrarını sürdürüyordu.</span></p>

      <p class="calibre2"><span class="none4">O sırada Edom, yiyecek malzemelerini kurulamayı bırakmış ve arkasına dönmüştü. Kaşlarını çatıp turtalara bakarak, “Senin düşündüğün şey…” dedi Agnes’a.</span></p>

      <p class="calibre2"><span class="none4">Agnes ağabeyine bir göz attı. “Nedir düşündüğüm?”</span></p>

      <p class="calibre2"><span class="none4">“Olamaz bu.”</span></p>

      <p class="calibre2"><span class="none4">“Turta, turta, turta, turta, turta, turta, turta, turta.”</span></p>

      <p class="calibre2"><span class="none4">Edom masadaki turtaların ikisini alıp, bunları fırınların yanındaki tezgâhın üstüne koydu.</span></p>

      <p class="calibre2"><span class="none4">Dayısının hareketlerini izleyen Barty, sonra yine masaya baktı. “Turta, turta, turta, turta, turta, turta.”</span></p>

      <p class="calibre2"><span class="none4">Edom iki turtayı daha masadan alıp, bunları da tezgâhın üstüne yerleştirdi.</span></p>

      <p class="calibre2"><span class="none4">Parmağını dört kez masaya doğru uzatan Barty, “Turta, turta, turta, turta,” dedi.</span></p>

      <p class="calibre2"><span class="none4">Ellerinin titremesine ve sanki dizlerinin bağı çözülmüş gibi hissetmesine karşın, Agnes da masadan iki turta kaldırdı.</span></p>

      <p class="calibre2"><span class="none4">Geri kalan her bir turtayı parmağıyla işaret eden Barty, “Turta, turta,” dedi.</span></p>

      <p class="calibre2"><span class="none4">Ardından Agnes, tezgâhın üstüne kaldırdığı iki turtayı yine masaya koydu. “Turta, turta, turta, turta,” diyen Barty, ona gülümsedi.</span></p>

      <p class="calibre2"><span class="none4">Agnes şaşkına dönmüş ve ağzı açık kalmış bir halde bebeğine bakıp duruyordu. Boğazında oluşan ve konuşmasını engelleyen yumrunun nedeni biraz gurur, biraz hayranlık ve biraz da korkuydu; ama oğluyla ilgili bu harika erken gelişmenin onu neden korkuttuğunu hemen anlamamıştı.</span></p>

      <p class="calibre2"><span class="none4">Bir, iki, üç, dört; Edom geri kalan tüm turtaları kaldırdı. Ve işaret parmağıyla önce Barty’i, sonra da boş masayı gösterdi.</span></p>

      <p class="calibre2"><span class="none4">Barty düş kırıklığına uğramış gibi, içini çekti. “Turta yok.”</span></p>

      <p class="calibre2"><span class="none4">“Aman Tanrım,” dedi Agnes.</span></p>

      <p class="calibre2"><span class="none4">“Gelecek yıl,” diye vurguladı Edom, “benim yerime, arabayı senin için Barty kullanır artık.”</span></p>

      <p class="calibre2"><span class="none4">Agnes korkusunun nedenini şimdi aniden fark etmişti; herhangi bir şeyin ilerisinde olma girişimi bir gün çok sert bir biçimde cezalandırılacaktır, diyen babasının sık sık belirttiği yargısından kaynaklanıyordu bu korku. Onun düşüncesine göre, eğlencenin her türü günahtı ve bunun en basitini bile arayan insanlar kayıp ruhlardı; ama başkalarını eğlendirme arzusunu güdenler daha da günahkâr olurlardı, çünkü gurura kapılırlar, göze batmaya çabalarlar ve övülüp yalnızca Tanrı’ya tapınılması gerektiği gibi tapınılmak isteyerek kendilerini sahte tanrıya dönüştürmek için can atarlardı. Aktörler, müzisyenler, şarkıcılar, romancılar ilk yaratıldıklarından beri cehennemliktiler, çünkü bu öztutkuları nedeniyle kendilerini Yaratıcı kadar büyük görürlerdi. İnsan üstün bir marangoz, bir araba tamir ustası veya ödül kazanan güller yetiştiren bir bahçıvan olsun ya da olmasın, her hangi bir şeyin ilerisinde olmaya çabalaması, onun ruh bozukluğunun bir işaretiydi aslında. Babasının bakış açısına göre, yetenek Tanrı’nın bir armağanı değil, bizleri duadan, tövbeden ve dini görevlerden uzaklaştıran şeytanın bir armağanıydı.</span></p>

      <p class="calibre2"><span class="none4">Mükemmellik olmadan hiçbir uygarlık, hiçbir ilerleme ve hiçbir sevinç olmazdı tabii, ama Agnes babasına özgü bu felsefenin o keskin uğultusunun kendi bilinçaltına kök salmasına ve onu gereksiz yere rahatsız ederek kaygılandırmasına şaşırmıştı. Çünkü babasının etkisinden artık tümüyle kurtulmuş olduğunu düşünüyordu.</span></p>

      <p class="calibre2"><span class="none4">Eğer Agnes’ın güzel oğlu herhangi bir alanda üstün yetenekli birisi olacaksa, kendisi onun bu yeteneğinden ötürü Tanrı’ya şükredecek ve oğlu</span><span class="none4">nun amacına ulaşmasına yardım et</span><span class="none4">mek için, elinden geleni yapacaktı.</span></p>

      <p class="calibre2"><span class="none4">Mutfak masasına doğru yaklaşarak, bunun boş olduğunu vurgulamak amacıyla bir elini masanın üstünde gezdirdi.</span></p>

      <p class="calibre2"><span class="none4">Annesinin el hareketini izleyen ve sonra başını kaldırıp onun gözlerinin içine bakan Barty, “Turta yok?” dedi soru sorarcasına.</span></p>

      <p class="calibre2"><span class="none4">Agnes ona gülümserken, “Kesinlikle öyle,” diye yanıtladı. Annesinin gülümseyişiyle keyiflenen oğlan, “Turta yok!” diye bağırdı.</span></p>
    </div>

    <div class="s1">
      <p class="calibre2"><span class="none4">Agnes da, “Turta yok!” dedi onun gibi bağırarak. Ve sonra, oğlunun başını iki elinin arasına alıp, onun o tatlı yüzünü öpücüklere boğdu.</span></p><br class="calibre3" id="calibre_pb_57" />
    </div>
  </div>
</body>
</html>
