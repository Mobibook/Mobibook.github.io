<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="http://calibre-ebook.com" name="generator" />

  <title>unnamed</title>
  <meta content="User" name="author" />
  <meta content="2015-1-7" name="creation-time" />
  <meta content="2015-1-13" name="revision-time" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="s1">
      <p class="calibre2"> </p>
    </div>

    <div class="s1">
      <h1 class="calibre2"><span class="none5">Bölüm</span> <span class="none5">20</span></h1>

      <p class="calibre2"> </p>

      <p class="calibre2"> </p>

      <p class="calibre2"><span class="none4">ŞAFAK vakti bir bardak soğuk elma suyu içmiş olan Junior Cain’e ikinci bir bardak elma suyuyla üç tane tuzlu kraker verildi.</span></p>

      <p class="calibre2"><span class="none4">Aslında gebe bir öküzü bile bütünüyle yiyebilirdi. Güçsüz olmasına karşın, zıpkınlanan bir balina gibi safra ve kan kusma tehlikesi ortadan kalkmış, geçirdiği krizi atlatmıştı.</span></p>

      <p class="calibre2"><span class="none4">Karısını öldürmesinin sonucunda ortaya çıkan şiddetli sinirsel kusma şimdi yerini büyük bir iştaha ve öylesine müthiş bir yaşama sevincine bırakmıştı ki, şarkı söylememek için kendini zor kontrol ediyordu. Yeniden doğuşunu kutlar gibi bir ruh hali içindeydi.</span></p>

      <p class="calibre2"><span class="none4">Kendisini hapse atacak ya da belki elektrikli iskemleye yollayacak olan bir kutlamaydı bu tabii. Manyak polis Vanadium’un yatağın altına gizlenebileceğinden veya onu umulmadık bir anda yakalamak için hemşire kılığında dolaşabileceğinden kuşkulanan Junior, doktorunun bile şüphelenmeyeceği kadar çabuk iyileşmek zorunda olduğunu düşünüyordu. Çünkü Dr. Parkhurst’un onu yarın sabahtan önce taburcu etmeyeceği belliydi.</span></p>

      <p class="calibre2"><span class="none4">Damardan verilen serum ve ilaçlar kesildiği için artık yatağa bağımlı kalmadığından ve sırtı açık hastane giysisi yerine üstünde bir pijama ve bir robdöşambr olduğundan ötürü, bacaklarını denemesi ve biraz egzersiz yapması amacıyla koridorda dolaşması önerilmişti. Başının döneceğini düşünmelerine karşın, yürümesinde hiçbir zorluk yoktu ve biraz halsiz olsa da fazla güçsüz değildi. Tüm hastaneyi yardımsız turlayabilirdi, ama istenilene uymak için tekerlekli yürüteç kullanmaktaydı.</span></p>

      <p class="calibre2"><span class="none4">Koridorda dolaştığı sırada, ara sıra durarak sanki dinlenmeye gerek duyuyormuş gibi yürütece dayanıyor ve bu arada, çok tiyatrovari olmamakla birlikte ikna edici bir biçimde yüzünü buruşturarak gereğinden fazla soluk alıp veriyordu.</span></p>

      <p class="calibre2"><span class="none4">Yanından geçen hemşirelerden bazıları onu kontrol etmek amacıyla birkaç kez durmuşlar ve kendisini fazla yormamasını önermişlerdi. Ama şimdiye dek, bu merhametli kadınların hiçbirisi Junior’in gözüne kendisine karşı heyecan duyan, onu buzla besleyen hemşire Victoria Bressler kadar güzel görünmemişti. Yine de etrafına bakıp duruyor ve onu görme umudunu yitirmiyordu.</span></p>

      <p class="calibre2"><span class="none4">Duygularını ilk belirtenin Victoria olmasından onur duyan Junior, ona tek eşlilik borçlu değildi tabii. Ve sonuçta tıpkı Naomi’den nasıl kurtulduysa, üzerine çektiği kuşkulardan da öyle kurtulduğu zaman, romantik anlamda konuşmak gerekirse, bu ilişki onun için bir tatlı ziyafeti gibi olacak, ama o yalnızca bir tane çikolatalı eklerle tatmin olmayacaktı.</span></p>

      <p class="calibre2"><span class="none4">Bir tek katın hemşirelerini gözlemekle yetinmeyen Junior, üst ve alt katlarda dolaşmak için asansörleri kullandı. Ve en sonunda kendini yenidoğan bakım ünitesinin kocaman izleme penceresinin önünde buldu. Ünitede yedi tane yenidoğan konuk vardı ve her sepet beşiğin ayak ucuna da bebeğin adı yazılı olan bir isimlik takılmıştı.</span></p>

      <p class="calibre2"><span class="none4">Junior uzun süre pencerenin önünde durdu, ama bunun nedeni ne dinleniyormuş gibi yapması ve ne de ünitedeki hemşirelerin onu izlemeleriydi. Olduğu yerde donup kalmıştı sanki ve bir süre neden böyle davrandığını da anlayamamıştı.</span></p>

      <p class="calibre2"><span class="none4">Bir çocuk sahibi olamamanın kıskançlığı değildi bu. Kanserin dışında isteyebileceği en son şey bir bebekti. Çocuklar iğrenç, küçük canavarlardı ve ona göre çocuk Tanrı’nın bir lütfu değil, bir engel, bir yüktü. Ama yine de bu yenidoğanlara karşı duyduğu garip merak kendisini pencerenin önünde tutuyordu ve yürüteciyle odadan çıktığından bu yana, farkında bile olmadan buraya gelmeyi amaçladığına inanmaya başlamıştı. Böyle yapmak zorunda olmasına karşın, onu buraya getiren şey gizli bir manyetik güçtü.</span></p>

      <p class="calibre2"><span class="none4">Kreş penceresinin önüne geldiğinde huzurluydu, ama bu sessiz sahneyi seyrettiği sırada huzursuzlanmaya başlamıştı.</span></p>

      <p class="calibre2"><span class="none4">Bebekler.</span></p>

      <p class="calibre2"><span class="none4">Yalnızca zararsız bebeklerdi bunlar.</span></p>

      <p class="calibre2"><span class="none4">Zararsız olmalarına karşın, bebeklerin görüntüsü yine de sanki tüm benliğini gizliden gizliye sarıp sarmalamış ve onun aniden açıklanamayan, ama yadsınamayacak kadar güçlü bir korkuya kapılmasına neden olmuştu.</span></p>

      <p class="calibre2"><span class="none4">Sepet beşiklerdeki yedi adın tümünü okumuş olmasına karşın, bunları bir kez daha okudu; adların ya da belirli bir adın içinde gitgide büyüyen bu delice korkuyu açıklamasını umuyordu. Ve yedi isimliğe tek tek bakarken, kendini öylesine derin bir boşlukta hissetmekteydi ki daha önce gerek bile duymadığı yürüteç şimdi gerçekten de ona destek oluyordu. Sanki canı çekiliyormuş ve az sonra paramparça dağılacakmış gibi bir duyguya kapılmıştı. Ama yeni bir duygu değildi bu; aynı duyguya daha önce de kapılmıştı. Dün gece anımsayamadığı bir düşten uyandığı ve Vanadium’un parmak boğumlarında dans eden çeyrekliği gördüğü zaman.</span></p>

      <p class="calibre2"><span class="none4">Hayır. Tam o zaman değil. Parayı ya da dedektifi gördüğünde değildi. Vanadium onun düşünde sayıkladığı addan söz ettiğinde hissetmişti bu duyguyu.</span></p>

      <p class="calibre2"><span class="none4">Bartholomew.</span></p>

      <p class="calibre2"><span class="none4">Junior ürperdi. Bu adı Vanadium uydurmamıştı. Dedektifle hiçbir ilgisi olmayan ve yalnızca kendisi için açıklanamaz bir anlam taşıyan bir addı bu.</span></p>

      <p class="calibre2"><span class="none4">Bartholomew. Ve bu ad tıpkı daha önce olduğu gibi, soğuk b</span><span class="none4">ir gece yarısı katedralin dizi ç</span><span class="none4">anları çalarken en güçlü bas çanının çıkardığı lanetli bir notaymışçasına, onun ta içine işliyordu.</span></p>

      <p class="calibre2"><span class="none4">Bartholomew.</span></p>

      <p class="calibre2"><span class="none4">Bu kreşteki hiçbir bebeğin adının Bartholomew olmamasına karşın, Junior burasıyla hâlâ anımsayamadığı düşü arasında nasıl bir bağlantı bulunduğunu anlamaya çalışıyordu.</span></p>

      <p class="calibre2"><span class="none4">Kâbusun tümünü de anımsayamıyordu, ama bu düşün, düşten de öte bir korku yarattığına inanmaya başlamıştı artık. Yalnızca düşlerinde değil, gerçek dünyada da Bartholomew adlı güçlü bir düşmana sahipti ve bu Bartholomew’un… bebeklerle bir ilgisi vardı.</span></p>

      <p class="calibre2"><span class="none4">Şimdi içgüdüden de öte bir korkuya kapılmış olan Junior, Bartholomew adlı birisiyle karşılaşırsa, Naomi’ye gösterdiği ani saldırganlığı ona da gösterebilmek için hazırlıklı olması gerektiğini biliyordu. Hem de hiç gecikmeden.</span></p>

      <p class="calibre2"><span class="none4">Titreyerek ve ter içinde kalmış bir halde arkasını pencereye döndü. İçinde büyüyen korkunun buradan ayrılınca azalacağını umuyordu, ama tam aksine korkusu daha da fazlalaşmıştı.</span></p>

      <p class="calibre2"><span class="none4">Birkaç kez omzunun üstünden arkaya baktı; odaya döndüğünde ise yarı perişan durumdaydı.</span></p>

      <p class="calibre2"><span class="none4">Kendisini yatağa yatırmak için gelen bir hemşire, onun solgun yüzünü ve titremesini görünce biraz telaşlanmıştı. Genç kadın dikkatli, yardımsever ve sevecendi, ama hiç de çekici değildi; keşke onu bir an önce yalnız bırakıp gitseydi. Ama Junior yalnız kalır kalmaz onun geri dönmesini arzu etti, çünkü yanında kimse olmayınca kendini savunmasız ve tehdit altında kalmış gibi hissetmişti.</span></p>
    </div>

    <div class="s1">
      <p class="calibre2"><span class="none4">Bu dünyada bir yerde ölümcül bir düşmanı vardı: bebeklerle ilgisi olan Bartholomew’du bu; ona tümüyle yabancı olan, ama acımasız bir hasım.</span></p><br class="calibre3" id="calibre_pb_23" />
    </div>
  </div>
</body>
</html>
