<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="http://calibre-ebook.com" name="generator" />

  <title>unnamed</title>
  <meta content="User" name="author" />
  <meta content="2015-1-7" name="creation-time" />
  <meta content="2015-1-13" name="revision-time" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="s1">
      <p class="calibre2"> </p>
    </div>

    <div class="s1">
      <h1 class="calibre2"><span class="none5">Bölüm</span> <span class="none5">19</span></h1>

      <p class="calibre2"> </p>

      <p class="calibre2"> </p>

      <p class="calibre2"><span class="none4">ÇİFTLİK evlerinde olduğu gibi, hastanelerde de kahvaltı şafaktan az sonra çıkar, çünkü hastaları iyileştirmek hayvan yetiştirmek kadar zor bir iştir ve özellikle sağlığın yeniden kazandırılması ve hastanın güçlendirilmesi için günlerce uğraşmak gerekir.</span></p>

      <p class="calibre2"><span class="none4">Oregon kıyılarının çok uzaklarındaki çiftliklerde horozlar hâlâ öttüğü ve besili tavuklar erken saatlerde yumurtladıkları yumurtaların üstünde mutlulukla gıdakladığı sırada, Agnes Lampion’a iki rafadan yumurta, bir dilim kızarmamış tereyağsız ekmek, bir bardak elma suyu ve bir tabak portakallı jöle verilmişti. Ama iyi uyumasına ve kanamasının başarılı bir biçimde durdurulmasına karşın, kahvaltısını kendi kendine yiyemeyecek kadar güçsüzdü. Basit bir kaşık bile onun kaldıramayacağı bir kürek kadar ağırdı sanki.</span></p>

      <p class="calibre2"><span class="none4">Zaten iştahı da yoktu. Joey’i aklından çıkaramıyordu. Sağlıklı bir çocuk doğurmuş olması Tanrı’nın bir lütfuydu, ama kocasının kaybını telafi edemiyordu. Agnes her ne kadar üzüntülere dayanıklı birisiyse de, yüreği binlerce şafaktan önce aydınlanamayacak kadar karanlıktı. Eğer bir hemşire kahvaltısını yemesi için ona ısrar etmiş olsaydı, kendisini kandıramazdı, ama terzi Maria’nın hatırını kıramamıştı.</span></p>

      <p class="calibre2"><span class="none4">Ufak tefek yapısına ve üç adın bile onu yeterince tanımlayamamasına karşın, güçlü bir kişiliğe sahip olan Maria Elena Gonzalez, hâlâ Agnes’ın yanındaydı. Agnes krizi atlattığı halde, hemşirelerin ve doktorların ona yeterli özeni gösterebilecekleri konusunda kendilerine pek fazla güvenmiyordu.</span></p>

      <p class="calibre2"><span class="none4">Yatağın kenarına oturarak, taze yumurtaları tuzlayıp bunları kaşıkla Agnes’e yedirmeye başladı. “Yumurtaları tavuklar yapıyor.”</span></p>

      <p class="calibre2"><span class="none4">“Yumurtaları tavuklar yapar,” diye düzeltti Agnes.</span></p>

      <p class="calibre2"><span class="none4">“Que? “</span></p>

      <p class="calibre2"><span class="none4">Agnes ardından kaşlarını çattı. “Hayır bunun da bir anlamı yok, öyle değil mi? Sen ne söylemeye çalışıyorsun, canım?”</span></p>

      <p class="calibre2"><span class="none4">“Bu kadın bana tavukları sormakta…”</span></p>

      <p class="calibre2"><span class="none4">“Hangi kadın?”</span></p>

      <p class="calibre2"><span class="none4">“Fark etmez. Aptal kadın benim İngilizcemle alay ediyor, beni şaşırtsın çalışıyor. Bana önce tavuk mu olur yoksa önce yumurta mı olur, diye soruyor.”</span></p>

      <p class="calibre2"><span class="none4">‘Tavuk mu yumurtadan yoksa yumurta mı tavuktan çıkar, diye mi soruyor?”</span></p>

      <p class="calibre2"><span class="none4">“Si. Öyle söylüyor.”</span></p>

      <p class="calibre2"><span class="none4">“O kadın senin İngilizcenle alay etmiyor, canım. Bu yalnızca eski bir tekerlemedir.” Maria tekerleme sözcüğünü anlamayınca, Agnes bunu harfleyip tanımladı. “Ama bu soruya, İngilizcesi iyi ya da kötü olsun, hiç kimse yanıt veremez. İşin esas noktası bu.”</span></p>

      <p class="calibre2"><span class="none4">“İşin esas noktası hiç yanıtsız bir soru sormakta olmak mı? Bu ne anlam yapıyor?” Maria düşünceli bir halde kaşlarını çattı. “Siz henüz iyileşmiş olmadınız, Bayan Lampion, aklınız kafanızda değil.”</span></p>

      <p class="calibre2"><span class="none4">“Aklınız başınızda değil.”</span></p>

      <p class="calibre2"><span class="none4">“Ama ben tekerlemeyi yanıtlamışım.”</span></p>

      <p class="calibre2"><span class="none4">“Peki, ne yanıt verdin?”</span></p>

      <p class="calibre2"><span class="none4">“İlk tavuk ilk yumurtasıyla birlikte çıktı zaten.”</span></p>

      <p class="calibre2"><span class="none4">Ağzındaki bir kaşık dolusu jöleyi yutan Agnes, gülümsedi. “Yani, bu sorunun yanıtı oldukça basitmiş, demek ki.”</span></p>

      <p class="calibre2"><span class="none4">“Her şey öyle.”</span></p>

      <p class="calibre2"><span class="none4">Elma suyunun son kalıntısını kamışla içtiği sırada, “Öyle ne?” diye sordu Agnes.</span></p>

      <p class="calibre2"><span class="none4">“Basit. İnsanlar her şeyi karmaşık yapmakta. Ama tüm dünya dikiş kadar basit.”</span></p>

      <p class="calibre2"><span class="none4">“Dikiş mi?” Agnes, Maria’nın dediği gibi, aklının henüz kafasında olup olmadığını merak ediyordu.</span></p>

      <p class="calibre2"><span class="none4">Yemek tepsisini kaldırırken, “İplikli dikiş iğnesi. Bununla dikersin, dikersin, dikersin,” dedi Maria saflıkla. “Sonra son ilmeği düğümlersin. Basit. Karar vereceğin gerekli tek şey ipliğin rengi ve dikişin türü. Sonra dikersin, dikersin, dikersin.”</span></p>

      <p class="calibre2"><span class="none4">Dikiş konusunda yapılan bu konuşmalar süre geldiği sırada, odaya Lampion Bebek’in tehlikeyi atlattığını ve küvezden çıkarıldığını müjdeleyen bir hemşireyle onun arkasından da, tekerlekli bir sepet beşik iten ikinci bir müjdeci hemşire girmişti.</span></p>

      <p class="calibre2"><span class="none4">Birinci hemşire gülücükler saçarak sepete eğilip, bunun içinden beyaz battaniyeye sarılı pembe bir hazine çıkardı.</span></p>

      <p class="calibre2"><span class="none4">Az önce bir kaşığı bile kaldıramayacak kadar güçsüz olan Agnes, minicik bir bebeği tutmak şöyle dursun, şimdi kendini iki takım koşum atının zıt yönde çektiği arabaları iki eliyle durduran Herkül kadar güçlü hissediyordu.</span></p>

      <p class="calibre2"><span class="none4">Bebeği annesinin kollarına veren hemşire, “Gözleri öyle güzel ki,” dedi.</span></p>

      <p class="calibre2"><span class="none4">Bebek gerçekten de her açıdan çok güzeldi; bu karmaşa dolu dünyaya sanki huzur içinde gelmişçesine, çoğu yenidoğandan daha yumuşak bir yüze sahipti ve belki de olağanüstü bir zekâyla doğmuştu, çünkü diğer bebeklerden daha farklı görünen yüz hatları da bilgi ve deneyimle biçimlenmişe benziyordu. Saçları ise Joey’inki gibi samur kahverengisi tonundaydı.</span></p>

      <p class="calibre2"><span class="none4">Gözleri de, Maria’nın gece yarısı Agnes’e söylediği ve hemşirenin az önce belirttiği gibi, olağanüstü güzellikteydi. Çoğu kişinin daha koyu gölgeli çizgiler içeren tek renkli gözlerinden farklı olan bu gözlerin her birinde annesininki gibi yeşil ve babasınınki gibi mavi iki belirgin renk vardı ve her bir göz küresindeki bu şaşırtıcı renk değişikliği göz çizgilerinin desenini oluşturuyordu. Muhteşem, berrak ve parlak mücevherlere benziyordu bu gözler.</span></p>

      <p class="calibre2"><span class="none4">Bartholomew’un bakışları büyüleyiciydi ve onun bu sıcak, sürekli bakışlarını gören Agnes, şaşırıp kaldı.</span></p>

      <p class="calibre2"><span class="none4">“Benim küçük Barty’im,” dedi hafifçe; bebeğin adının bu sevecen biçimi dudaklarından hiç düşünmeden dökülüvermişti. “Olağanüstü bir yaşantın olacak senin sanırım. Evet, öyle olacak akıllı Barty. Anneler bunu anlar. Birçok olay dünyaya gelmeni engelledi, a</span><span class="none4">ma sen bunu her nasılsa baş</span><span class="none4">ardın. Güzel bir amaç için buradasın.”</span></p>

      <p class="calibre2"><span class="none4">Minik oğlanın babasının ölümüne neden olan yağmur gece durmuş, ama sanki devasa bir başparmak sıkacağının oluşturduğu koyu gri, yumru gibi bulutlarla kaplı olan gökyüzü, Agnes konuşana dek bir süre sessizliğini korumuştu.</span></p>

      <p class="calibre2"><span class="none4">Ardından, amaç sözcüğüyle birlikte bir çekiç sallanmışçasına, büyük bir gök gürültüsü duyuldu ve bunu şiddetli bir şimşek izledi.</span></p>

      <p class="calibre2"><span class="none4">Bebek bakışlarını annesinden pencereye doğru çevirdi, ama yüzünde hiçbir korku ifadesi yoktu.</span></p>

      <p class="calibre2"><span class="none4">“Bu gürültüyü merak etme, Barty,” dedi Agnes. “Sen benim kollarımda daima güvencedesin.”</span></p>

      <p class="calibre2"><span class="none4">Genç kadın cümlesini bitirdiği anda, tıpkı amaç sözcüğü gibi güvence sözcüğü de yeri göğü inletmiş, ardından ikinci bir çatırtı duyulmuş ve bu kez yalnızca hastane pencerelerinin camları zangırdamakla kalmamış, bina da sarsılmıştı.</span></p>

      <p class="calibre2"><span class="none4">Güney California’da gök gürültüsü ender görülür, şimşek ise daha da enderdir. Buradaki fırtınalar yarı tropikal olduğu için, sağanak yağışlar sırasında şimşek çakmaz.</span></p>

      <p class="calibre2"><span class="none4">İkinci gök gürültüsü ve şimşek sırasında, iki hemşireyle Maria şaşkınlık ve korku içinde bağırdılar.</span></p>

      <p class="calibre2"><span class="none4">Agnes da mantıksız bir korkuya kapılmış ve “Güvencedesin” sözcüğünü yineleyerek, oğlunu göğsüne sımsıkı bastırmıştı. Ama bu sözcüğün yinelenişinde, sanki bir orkestra şefi batonuyla aşağı vuruş yapıyormuş gibi, fırtına daha da şiddetlendi; camlara vuran rüzgâr davul sesleri çıkarıyor, tepsinin üstünde birbirine çarpan tabaklar ksilofonik tıngırtılar oluşturuyordu.</span></p>

      <p class="calibre2"><span class="none4">Şimşek yansımalarından ötürü pencere kataraktlı bir göz gibi tamamen yarı saydam bir şekle dönüştüğünde, Maria haç çıkardı.</span></p>

      <p class="calibre2"><span class="none4">Bu doğa olayının özellikle bebeğine yönelik bir tehdit olduğu şeklinde delice bir düşünceye kapılan Agnes ise, buna inatla yanıt verircesine, “Güvencedesin” sözcüğünü yineleyip duruyordu.</span></p>

      <p class="calibre2"><span class="none4">Yaydığı nükleer parlaklık sonucunda sanki pencerenin camını eritmiş gibi görünen ve Agnes’ı kemiklerine dek titreten son bir gümbürtü duyulduğunda, hastanenin ışıkları titreşti ve bunun ardından havada tertemiz bir ozon kokusu oluştuktan sonra ortalık sakinleşti; ışıklar sönmemiş ve kimseye bir zarar gelmemişti. Ama en garibi yağmurun yağmamış olmasıydı. Böylesine bir fırtına için olağan dışı bir olaydı bu; pencerede bir tek damla bile yoktu.</span></p>

      <p class="calibre2"><span class="none4">Etrafı inanılmaz, derin bir sessizlik kapladığında, odadakiler birbirlerine baktılar. Herkesin tüyleri diken diken olmuştu ve ne olduğunu anlamaya çalışıyorlardı.</span></p>

      <p class="calibre2"><span class="none4">Top patlarcasına gürültüyle çakan şimşeklerin ardından hiçbir şey olmamış gibi dağılan koyu gri bulutların yerini şimdi pırıl pırıl mavi bulutlar almıştı.</span></p>
    </div>

    <div class="s1">
      <p class="calibre2"><span class="none4">Barty ise, fırtına sırasında ne ağlamış ne de en ufak bir huzursuzluk belirtisi göstermişti; şimdi de bir kez daha annesine bakıyor ve onu ilk gülücüğüyle mutlulandırıyordu.</span></p><br class="calibre3" id="calibre_pb_22" />
    </div>
  </div>
</body>
</html>
