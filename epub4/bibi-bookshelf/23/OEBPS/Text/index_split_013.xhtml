<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="http://calibre-ebook.com" name="generator" />

  <title>unnamed</title>
  <meta content="User" name="author" />
  <meta content="2015-1-7" name="creation-time" />
  <meta content="2015-1-13" name="revision-time" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="s1">
      <p class="calibre2"> </p>
    </div>

    <div class="s1">
      <h1 class="calibre2"><span class="none5">Bölüm</span> <span class="none5">10</span></h1>

      <p class="calibre2"> </p>

      <p class="calibre2"> </p>

      <p class="calibre2"><span class="none4">FORD pikap, kıyamet günü dünyada açılacak olan yarığın çıkaracağı kadar büyük bir gürültüyle Pontiac’a yandan çarpmış ve Agnes, araba yana doğru kayarak hafifçe eğilip yuvarlandığı sırada, attığı çığlığın ne ilk ne de geri kalan kısmını duymuştu.</span></p>

      <p class="calibre2"><span class="none4">Yağmurla yıkanan sokak, tekerleklerin altında titrek titrek parlıyor ve ilerideki kavşak sanki uzun bir tepenin yarısında kalmış gibi duruyordu; böylece yazgıyla bir anlaşmaya varmış gibi görünen yerçekimi bile sanki onlara karşıydı. Pontiac’ın sürücü kısmı yukarıya doğru kalkmıştı. Ardından, ön camın ilerisinden görünen Bright Beach’in ana girişi çılgın gibi eğildi ve arabanın yolcu kapısı kaldırıma çarptı.</span></p>

      <p class="calibre2"><span class="none4">Kapının çatlayan pencere camı paramparça olmuştu. Bir ejderhanın böğründeki pırıl pırıl parlayan pullara benzer ıslak, çakıllı bir asfalt parçası yüzünün birkaç santim ötesindeki kırık camın önünden tıslayarak geçti.</span></p>

      <p class="calibre2"><span class="none4">Yola çıkmadan önce, Joey kendi emniyet kemerini takmış, ama Agnes’ın durumundan ötürü onunkini takmamıştı. Hızla kapıya çarptıktan sonra, sağ omzuna bir ağrı saplanınca, “Aman Tanrım, bebek!” diye düşündü.</span></p>

      <p class="calibre2"><span class="none4">Ardından, ayaklarını arabanın döşemesine sıkıca dayadı ve sol eliyle koltuğu kavrayıp sağ eliyle kapının kolunu sımsıkı tutarak, bebeğe bir şey olmaması ve kendisi doğumdan sonra yaşamasa bile, çocuğunu bu sonsuz ve ender güzellikteki dünyaya getirebilecek kadar yaşaması için, durmaksızın dua etti.</span></p>

      <p class="calibre2"><span class="none4">Şimdi</span> <span class="none4">tepe üstü</span> <span class="none4">duran Pontiac, kayarken döndüğü sırada, gürültüyle asfaltta sürükleniyor ve Agnes ne kadar sıkı tutunursa tütünsün, koltuğundan hareket ederek, çöken tavana ve geriye doğru çekiliyordu. Bu arada, alnını sert bir biçimde üstteki ince tavan kaplamasına çarpmış ve sırtı da koltuğun baş dayayacak kısmının arasında ezilmişti.</span></p>

      <p class="calibre2"><span class="none4">Bir kez daha bağırdığını duydu, ama kısa bir çığlıktı bu, çünkü arabaya ya yine bir pikap ya da başka bir araba çarpmıştı veya park etmiş olan bir arabayla çarpışmışlardı, ama neden ne olursa olsun, soluğu kesilmiş ve çığlıktan kopuk kopuk solumalara dönüşmüştü.</span></p>

      <p class="calibre2"><span class="none4">Bu ikinci yandan çarpışmanın sonucunda, tam üç yüz altmış beş derecelik bir dönüş oldu. Sürücü tarafı tümüyle parçalanan araba sarsıldıktan sonra, en sonunda dört tekerleğinin üstüne oturarak bir kaldırıma çıktı ve ardından da sörf kayakları satılan parlak boyalı bir dükkânın duvarına çarpıp, vitrin camını şangırtıyla parçaladı.</span></p>

      <p class="calibre2"><span class="none4">Direksiyonda şimdi her zamankinden iriymiş gibi görünen ve koltuğunda yana doğru iki büklüm duran Kaygılı Ayı’nın başı Agnes’a doğru eğilmişti; yan tarafa kayan gözleriyle ona bakıp duruyor ve burnundan kanlar akıyordu. Ardından, “Bebek nasıl?” dedi.</span></p>

      <p class="calibre2"><span class="none4">“İyi, iyi sanırım,” diye soluk soluğa yanıtladı Agnes, ama yanılmış olabileceğinden ve bebeğin ölü ya da sakat olarak dünyaya geleceğinden korkuyordu.</span></p>

      <p class="calibre2"><span class="none4">Kaygılı Ayı kıpırdamıyor, iki yana düşmüş kolları ve sanki kaldıramayacakmış gibi ağır bir biçimde sarkan başıyla garip ve kesinlikle rahatsız bir pozisyonda öylece duruyordu. “İzin verirsen… sana bir bakayım.”</span></p>

      <p class="calibre2"><span class="none4">Titrediği ve çok korktuğu için net olarak düşünemeyen Agnes, bir an Joey’in ne kastettiğini ve ne istediğini anlayamamıştı, ama sonra onun yanındaki pencere camının da paramparça olduğunu, sürücü kapısının çok kötü bir şekilde eğrilip büküldüğünü ve çerçevesinden çıktığını gördü. Daha da kötüsü, onlara hızla çarpan pikap, Pontiac’ın yan tarafını içe doğru göçertmiş ve bu yağmurlu günde ortaya çıkıveren mekanik bir köpek balığı gibi çelik sesli bir homurtu çıkararak, Joey’in o sıcak yüreğini ararcasına kaburgalarını parçalamış ve incecik madeni dişleriyle onu sanki derinden ısırmıştı.</span></p>

      <p class="calibre2"><span class="none4">İzin verirsen… sana bir bakayım.</span></p>

      <p class="calibre2"><span class="none4">Joey ne başını kaldırabiliyor ve ne de ona doğru tam olarak dönebiliyordu… çünkü belkemiği belki de ciddi bir biçimde hasar görmüş ve felç olmuştu.</span></p>

      <p class="calibre2"><span class="none4">“Ah, sevgili Tanrım,” diye fısıldadı Agnes; her zaman kaya gibi sağlam ve umut dolu bir kadın olmasına karşın, şimdi rahminde taşıdığı doğmamış çocuğu kadar zayıf ve korkak bir haldeydi.</span></p>

      <p class="calibre2"><span class="none4">Kocasının kendisini daha iyi görebilmesi için koltuğunda öne doğru eğilerek, titreyen elini onun yanağına dokundurduğunda, Joey’in başı öne, paçavra gibi olan boyun kaslarının üstüne ve çenesi de göğsüne düştü.</span></p>

      <p class="calibre2"><span class="none4">Kırık camlardan içeriye soğuk, rüzgârla karışık yağmur doluyor ve uzaklardaki gök gürültüsünün sesiyle birlikte, Pontiac’a doğru koşan sokaktaki insanların yükselen sesleri duyuluyordu; havada fırtınanın ve ondan çok daha anlaşılmaz ve korkunç olan kanın kokusu vardı, ama şimdiye dek gördüğü en kötü kâbuslarda bile kendisini böylesine düşteymişçesine hissetmeyen Agnes için, bu belirgin detayların hiçbirisi yaşamakta olduğu anı gerçekmiş gibi gösteremiyordu.</span></p>

      <p class="calibre2"><span class="none4">Joey’in yüzünü ellerinin arasına aldı, ama ne göreceğinden korktuğu için, başını hafifçe kaldırmıştı.</span></p>

      <p class="calibre2"><span class="none4">Kocasının gözleri daha önce hiç görmediği kadar parlaktı; sanki onu başka bir yere götürecek olan pırıl pırıl bir melek vücuduna girmiş, birlikte yolculuğa çıkmaya hazırlanıyordu.</span></p>

      <p class="calibre2"><span class="none4">Acıdan ve korkudan uzak bir sesle, “Ben… senin tarafından sevildim,” dedi Joey.</span></p>

      <p class="calibre2"><span class="none4">Onun ne dediğini anlamayan ve kendisine acaba onu seviyor mu, diye sorduğunu düşünen Agnes, “Evet, tabii, aptal ayı, şapşal adam, tabii ki seni seviyorum,” diye yanıtladı.</span></p>

      <p class="calibre2"><span class="none4">“Benim için önemli olan tek şey… yalnızca buydu,” dedi Joey bu kez. “Senin… beni sevmen. Ben senin sayende güzel bir yaşam geçirdim.”</span></p>

      <p class="calibre2"><span class="none4">Agnes ona henüz ölmeyeceğini, çok uzun bir süre birlikte olacaklarını, önlerinde daha yaşanacak bunca yıl varken bu evrenin onu otuz yaşında alacak kadar zalim olmadığını söylemeye çalıştı, ama gerçekle karşı karşıya olduklarından ötürü, ona yalan söyleyemiyordu. Ve bunun yanı sıra aslında kaya gibi sağlam ve umut dolu birisi olmasına karşın, yine de ona karşı istediği kadar güçlü görünemiyordu.</span></p>

      <p class="calibre2"><span class="none4">Yüzünün ağlamaklı bir hal aldığını ve dudaklarının titrediğini hissettiği sırada, hıçkırığını bastırmak istemiş, ama bunu engelleyememişti.</span></p>

      <p class="calibre2"><span class="none4">Joey’in o değerli yüzünü elleriyle tutup öptü. Bakıştan karşılaştığında ise, var gücüyle ağlamamaya çalıştı, çünkü kocasının gözlerinin içine bakmak ve onu son ana dek net olarak görmek istiyordu.</span></p>

      <p class="calibre2"><span class="none4">Arabanın yanına gelen bir sürü insan kilitli kapıları açmaya çalışıyor, ama Agnes onlara aldırmıyordu bile.</span></p>

      <p class="calibre2"><span class="none4">Onun bu çılgınca dikkatini kendi yoğun bakışlarıyla birleştiren Joey, “Bartholomew,”* dedi.</span></p>

      <p class="calibre2"><span class="none4">Her ikisi de Bartholomew adında birisini tanımıyordu ve Agnes daha önce ondan bu adı hiç duymamıştı, ama onun ne demek istediğini anladı. Joey asla göremeyeceği oğlundan söz ediyordu.</span></p>

      <p class="calibre2"><span class="none4">“Eğer oğlan olursa… adı Bartholomew olacak,” diye söz verdi.</span></p>

      <p class="calibre2"> </p>

      <p class="calibre2"><span class="none4">* Bartholomew, Hz. İsa’nın on iki havarisinden birinin adıdır. Ç.N.</span></p>

      <p class="calibre2"> </p>

      <p class="calibre2"><span class="none4">Joey sanki kendisine bir görüntü gelmişçesine, “Oğlan,” diye temin etti onu.</span></p>

      <p class="calibre2"><span class="none4">Alt dudağından çenesine doğru yoğun bir halde kan akıyordu; atardamardan gelen parlak kırmızı kan.</span></p>

      <p class="calibre2"><span class="none4">“Bebeğim, hayır,” diye yalvardı Agnes.</span></p>

      <p class="calibre2"><span class="none4">Kocasının gözlerinin içinde kaybolmuştu. Alice’in aynadan geçtiği gibi, kendisi de onun gözlerinden geçmek, şimdi solmakta olan o parlaklığı izlemek ve ona açılan kapıdan onunla birlikte geçip kendisine eşlik ederek bu yağmurlu günden kurtulmak ve cennete ulaşmak istiyordu. Ama bu Joey’in kapısıydı, onun değil. Kocasını almaya gelen trene binmek için bileti yoktu. Ve Joey trene bindi; trenle birlikte gözlerindeki ışık da gitmişti.</span></p>
    </div>

    <div class="s1">
      <p class="calibre2"><span class="none4">Kocasına doğru eğilen Agnes, onu son bir kez öptü; Joey’in kanı acı değil, kutsaldı.</span></p><br class="calibre3" id="calibre_pb_13" />
    </div>
  </div>
</body>
</html>
