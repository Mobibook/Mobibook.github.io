<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="http://calibre-ebook.com" name="generator" />

  <title>unnamed</title>
  <meta content="User" name="author" />
  <meta content="2015-1-7" name="creation-time" />
  <meta content="2015-1-13" name="revision-time" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="s1">
      <p class="calibre2"> </p>
    </div>

    <div class="s1">
      <h1 class="calibre2"><span class="none5">Bölüm</span> <span class="none5">64</span></h1>

      <p class="calibre2"> </p>

      <p class="calibre2"> </p>

      <p class="calibre2"><span class="none4">TAKIM elbisesinin ceketini iskemlenin arkasına koymuş olan Nolly, uyuduğu, duş aldığı, bir restoranda yemek yediği ve seviştiği zamanların dışında başından hiç çıkarmadığı yuvarlak tepeli şapkasıyla çalışma masasında oturuyordu.</span></p>

      <p class="calibre2"><span class="none4">Çetin dedektiflerin standart simgesi, alaycı sırıtıştı bir ağzın kenarından aşağıya doğru sallanan külleri uzamış bir sigaraydı, ama Nolly sigara içmezdi. Bu kötü alışkanlığı geliştirmemesinin nedeni, bir özel dedektifin müşterilerinin tahmin edemeyeceği tatsız bir olayla ilgiliydi. Ama çalışma masası sigara yanıklarıyla doluydu, çünkü buraya o şekilde gelmişti. Masa, Otto Zelm adında bir dedektife aitti; bu adam, Nolly’nin can sıkıcı olduğunu düşünerek kabul etmekten kaçındığı bir işi, kayıp kişileri bulma görevini üstlenmiş ve böylece hayli para sahibi olmuştu. Başkalarına borç takıp kaçarak ortadan kaybolan beleşçileri izler ve sonra da onların arabalarını kendi üstüne geçirirdi. Bir takip sırasında, sigara içerken arabasında uyuyakalan Zelm, geçirdiği kaza sonucunda hem kendi yaşamından, hem kaza sigortası poliçelerinden ve hem de bu dayalı döşeli bürodan olmuştu.</span></p>

      <p class="calibre2"><span class="none4">Ağzında sallanan bir sigarası ve alaycı bir sırıtışı olmamasına karşın, Nolly’nin tıpkı Sam Spade’e benzer sert bir havası olmasının en önemli nedeni, doğuştan sahip olduğu yüz hatlarının ardındaki o duygusal, tatlı adamı harika bir biçimde saklamasıydı. Kalın ensesi, güçlü elleri, yukarıya doğru kıvırdığı gömleğinin yenleri altından görünen kıllı kollarıyla, gözdağı veren bir izlenim bırakıyordu insanda; sanki Humprey Bogart, Sydney Greenstreet ve Peter Loire birbirine karıştırılmış ve sonra da bundan yeni bir insan oluşturulmuş gibi.</span></p>

      <p class="calibre2"><span class="none4">Nolly’nin çalışma masasının kenarında oturan Kathleen Klerkle, yani Bayan Wulfstan, karşı tarafının yanındaki müşteri koltuğunda oturan konuğa bakıyordu. Nolly’nin bürosunda iki müşteri koltuğu vardı. Kathleen boş olan ikinci koltuğa oturabilirdi, ama masanın kenarı, bir dedektif eşi için daha uygun bir yer görünümündeydi. Kathleen avam görünmeye çalışmıyordu; amacı yalnızca Zayıf Adam filmindeki Nora Charles’ı canlandıran Myrna Loy gibi bedensel, ama zarif, zorlu, ama hoş görünmekti.</span></p>

      <p class="calibre2"><span class="none4">Nolly’le tanışana dek, Kathleen aşktan yoksun, tatsız tuzsuz bir yaşam sürmüştü. Çocukluğu ve ergenlik çağı öylesine renksizdi ki, kariyer olarak diş doktorluğunu seçmesinin nedeni, bunun değişik ve heyecan verici bir meslek olduğunu düşünmesinden kaynaklanmıştı. Birkaç kişiyle çıkmıştı tabii, ama tümü can sıkıcı olan bu adamların hiçbirisi sevecen değildi. Dans derslerini izleyen yarışmalar diş doktorluğunun ve erkeklerle buluşmanın sağlayamadığı aşkı verecek gibi görünmüşse de, önceleri düş kırıklığına uğramıştı… ta ki dans öğretmeni onu bu saçları dökük, kalın enseli, tombul, ama tümüyle harika bir insan olan Romeo’yla tanıştırana dek.</span></p>

      <p class="calibre2"><span class="none4">Müşteri koltuğunda oturan konuğun böylesine büyük bir aşk yaşayıp yaşamadığı meçhulse de onun epeyce macera geçirdiğinden ve birçok trajik olaydan nasibini aldığından hiç kuşku yoktu. Thomas Vanadium’un yüzü sanki depreme uğramış bir yerin görüntüsünü sergiliyordu: granit katmanlarının içindeki fay hattı çizgilerine benzer beyaz, çizik çizik çatlaklar; kaşlar.</span></p>

      <p class="calibre2"><span class="none4">yanaklar ve çeneyle gıdı birbirleriyle garip bir biçimde bağlantılı ve eğri büğrü. Sağ gözü çevreleyen hemanjiyom doğuştandı, ama o tarafın kemik yapısındaki hasar Tanrı’nın değil, bir insanın eseriydi.</span></p>

      <p class="calibre2"><span class="none4">Mahvolan, yine de asaletini hâlâ koruyan yüzünde, Thomas Vanadium’un duman grisi çarpıcı gözleri hoş bir ifadeyle kaplıydı… üzüntüyle. Ama kendine acıma duygusu yansıtmıyordu bu gözler. Vanadium’un kendisini bir kurban olarak görmediği belliydi. Kathleen bunun, dünyanın kötülüklerini bilen, başkalarının çektiği birçok acıyı görmüş olan bir adamın üzüntüsü olduğunu hissediyordu. Sizi bir bakışta okuyan, eğer hak ediyorsanız sevecenlikle, ama sevecenlik hak edilmediğinde ürkütücü bir yargıyla, öfkeyle parlayan gözlerdi bunlar.</span></p>

      <p class="calibre2"><span class="none4">Vanadium ona arkadan saldıran ve alaşımlı şamdanla yüzünü parçalayan adamı görmemişti, ama Enoch Cain’in adından söz ettiğinde, gözleri sevecenlikle parlamıyordu. Geride hiçbir parmak izi bırakılmamış ve Bressler’ın evindeki yangından ya da Studebaker araba Quarry Gölü’nden çıkarıldıktan sonra hiçbir kanıt bulunamamıştı.</span></p>

      <p class="calibre2"><span class="none4">“Ama siz onun Cain olduğunu düşünüyorsunuz,” dedi Nolly.</span></p>

      <p class="calibre2"><span class="none4">“Bunu biliyorum.”</span></p>

      <p class="calibre2"><span class="none4">O geceyi izleyen sekiz ay boyunca, 1965 Eylül’ünün sonlarına dek, Vanadium komada kalmıştı ve doktorlar onun yeniden bilincini kazanacağını hiç tahmin etmemişlerdi. Gölün yanındaki otoyoldan geçen bir sürücü, onu sırılsıklam bir halde ve çamur içinde bulmuştu. Bu uzun uykusundan sonra, hastanede uyandığında, kendisini çok perişan ve güçsüz hissetmesinin yanı sıra batmakta olan bir arabadan çıkıp yukarıya yüzdüğü şeklinde, belli belirsiz düşe benzer bir anının dışında, Victoria’nın mutfağına girdikten sonrasını hiç anımsamıyordu.</span></p>

      <p class="calibre2"><span class="none4">Vanadium kendisine saldıran kişinin kimliğinden büyük olasılıkla eminse de, kanıtsız bir suçlama, yetkilileri harekete geçirmek için yeterli değildi… özellikle de, eyaletin ve kentin ona karısının ölümcül düşüşü nedeniyle 4,250,000 dolar ödemeyi kararlaştırmış olduğu bir adama karşı. Naomi Cain’in ölümünü araştırma konusunda ya yetersiz kalmış görünecekler ya da sadece öç almak amacıyla Enoch’un peşine düşeceklerdi. Onlarca kanıt olmadan, bir polisin içgüdüsü doğrultusunda hareket etmek</span> <span class="none4">aşırı</span> <span class="none4">yanlı bir davranış olurdu.</span></p>

      <p class="calibre2"><span class="none4">Uygun ücret karşılığında şeytanın kendisini bile temsil edecek yeteneğe sahip olan, ama aynı zamanda bundan pişmanlık da duyabilen Simon Magusson, dedektifin komadan çıktığını duyduktan kısa bir süre sonra, Vanadium’u hastanede ziyaret etmişti. Avukatı da Cain’in suçlu olduğu ve karısını öldürdüğü kanısını paylaşıyordu.</span></p>

      <p class="calibre2"><span class="none4">Magusson’a göre, Victoria’ya ve Vanadium’a yapılan saldırılar iğrenç suçlardı tabii, ama bunları kendi onuruna ve ününe göre değerlendirerek aşağılamaktaydı. Hapishaneyi boylamak yerine dört milyon iki yüz elli bin dolarla ödüllendirilen suçlu bir müvekkilin kendisine minnettar kalacağını ve sonra da onun düz çizgiden sapmadan yürüyeceğini ummuştu.</span></p>

      <p class="calibre2"><span class="none4">“Simon komik bir insandır,” dedi Vanadium, “ama ben o adamı bayağı sever ve ona kesinlikle güvenirim. Bize yardımcı olmak için ne yapabileceğini sordu. O sırada benim konuşmam pek anlaşılmıyordu, sol kolumda kısmi felç vardı ve yirmi yedi kilo zayıflamıştım. Uzun bir süre Cain’i arayamayacak durumdaydım, ama anlaşıldığına göre, Magusson onun nerede olduğunu biliyordu.”</span></p>

      <p class="calibre2"><span class="none4">“Çünkü Cain kendisine burada, San Francisco’da bir özel dedektif tavsiye etmesi için, onu aramıştı,” dedi Kathleen. “Seraphim White’in bebeğine ne olduğunu öğrenmek amacıyla.”</span></p>

      <p class="calibre2"><span class="none4">Vanadium’un feci şekilde yaralanmış olan yüzündeki gülümseme neredeyse herkesi korkuturdu, ama Kathleen’in bunu çekici bulmasının nedeni, bu gülümsemenin, dedektifin yenilmez ruhunu yansıtıyor olmasıydı.</span></p>

      <p class="calibre2"><span class="none4">“Benim son iki buçuk yılı geçirmeme neden olan düşünce, kendisiyle ilgili bir şey yapabilecek kadar iyileştiğimde, Bay Cain’in canına okuyabileceğimi bilmekti.”</span></p>

      <p class="calibre2"><span class="none4">Bir cinayet masası dedektifi olarak, Vanadium şimdiye dek ele aldığı olayların yüzde doksan sekizini çözümlemişti. Suçluyu bulduğuna inandığında, yalnızca polisliğe güvenmezdi. Bazen kurnazca bazen de daha belirgin bir biçimde, bu suçlunun sık sık hata yapmasını sağlayarak, kendine özgü bazı psikolojik savaşlar sürdürürken, sıradan araştırma uygulamalarını ve tekniklerini de arttırırdı.</span></p>

      <p class="calibre2"><span class="none4">“Sandviçin içindeki çeyreklik,” dedi Nolly, çünkü bu, Simon Magusson’in ücret karşılığında ondan yapmasını istediği ilk ilginç işti.</span></p>

      <p class="calibre2"><span class="none4">Bir anda, Thomas Vanadium’un sağ elinde parlak bir çeyreklik belirdi. Elin bir ucundan diğer ucuna dönen, parmak boğumları üzerinde hareket eden, başparmakla serçe parmak arasında yok olan, sonra serçe parmakta yine ortaya çıkarak el üstündeki yolculuğuna bir kez daha başlayan bir çeyreklik.</span></p>

      <p class="calibre2"><span class="none4">“Komadan çıktıktan ve birkaç hafta boyunca aynı durumumu koruduktan sonra, orada on bir ameliyat geçirmek zorunda kaldığım, Portland’deki bir hastaneye nakledildim.”</span></p>

      <p class="calibre2"><span class="none4">Vanadium’un, bunca ameliyata karşın yüzünün neden hâlâ Boris Karloff’unkine benzediğini anlatmak gereğini duymasının nedeni, ya Nolly’le Kathleen’in şaşkınlıklarını gizlemeye çalışmalarından ya da onların bu nedeni öğrenmek isteyeceklerini düşünmesinden kaynaklanmıştı.</span></p>

      <p class="calibre2"><span class="none4">“Doktorlar,” diye devam etti, “tümü o alaşımlı şamdanla kısmen parçalanmış olan sol ön sinüste, sfenoid kemik sinüsünde ve oyuk içi sinüsünde oluşan hasarları onarma gereğini duydular. Sağ gözümün uygun bir şekilde yerine yerleştirilmesi için de yüzün ön, yanak, kalbur, üst çene, sfenoid ve damak kemiklerinin yeniden oluşturulması gerekliydi… çünkü sağ göz yüzümde… şey gibi, yani sarkar gibi duruyordu. İşin yalnızca başlangıcıydı bu tabii ve ayrıca dişlerin de epeyce onarılması gerekti. Ama estetik ameliyat uygulanmasını istemedim.”</span></p>

      <p class="calibre2"><span class="none4">O belli soruyu sormaları için onlara bir şans tanıyarak bir süre duraksadıktan sonra, suskunlukları karşısında gülümsedi.</span></p>

      <p class="calibre2"><span class="none4">Elindeki çeyrekliği parmaklarında hâlâ durmaksızın döndürmeye devam eden Vanadium, “Ben zaten hiçbir zaman Gary Grant’e benzemezdim ki” dedi, “ve bu nedenle görüntüm yakışıklı olsun diye bir duyguya kapılmadım. Estetik ameliyattan sonra sağlığıma kavuşmam için bir yıl, belki de çok daha uzun bir süre geçecekti ve ben Cain’in peşine düşmeye can atıyordum. Ayrıca, bu görüntümün onun suç oluşturacak bir hata yapmasını ve hatta bir itirafta bulunmasını sağlayacağını düşündüm.”</span></p>

      <p class="calibre2"><span class="none4">Kathleen bunun doğru olduğunu sanıyordu. Onu görmeden önce hazırlıklı bulunduğu için, Thomas Vanadium’un görüntüsü kendisini korkutmuyordu. Ve ayrıca, bu özel yüzün ona kişileştirilmiş yargı simgesi gibi görüneceği, ceza hak etmekten korkan bir katil değildi ki o.</span></p>

      <p class="calibre2"><span class="none4">“Bunun yanı sıra şimdiye dek en uzun süre kayıtlarda kalmaya devam eden bu yazgıyla birlikte yaşamama karşın, yeminlerimi de hâlâ mümkün olduğunca tutmaya çalışıyorum.” O çatlak yüzdeki gülümseme dokunaklı olabilirdi, ama bunu izleyen alaycı bakış, Kathleen’i ürpertmişti. “Kibir, işlediğim diğer bazı günahlardan daha kolay sakındığım bir günahtır benim için.”</span></p>

      <p class="calibre2"><span class="none4">Geçirdiği ameliyatlardan sonra verilen aralarda ve bunları izleyen aylarda, Vanadium tüm enerjisini konuşma terapilerine, fizik rehabilitasyona ve Simon Magusson’ın Nolly’le Kathleen aracılığıyla her birkaç ayda bir periyodik olarak Enoch Cain’e uygulamış olduğu işkencelere harcamıştı. Bu fikir, Cain’in uzun süre önce bozulmuş olan vicdanına eziyet ederek onu adalete davet etmeyi değil de, kendisini huzursuzlaştırmayı ve onun yeniden yaşama dönen Vanadium’la ilk yüz yüze karşılaşmasının etkilerini fazlalaştırmayı amaçlıyordu.</span></p>

      <p class="calibre2"><span class="none4">“Şunu kabul etmeliyim ki,” dedi Nolly, “bu küçük muzipçe şakaların onu böylesine sarsmasına şaşıyorum.”</span></p>

      <p class="calibre2"><span class="none4">“İçtenliksiz bir adamdır o,” diye yanıtladı Vanadium. “Hiçbir şeye inanmaz. İçtenlikten yoksun insanlar, kendilerine bu boşluğu doldurabilecek ve sonra onları daha büyük bir boşluğa düşürecek bir şey sunan herkese karşı savunmasızdırlar. İşte bu nedenle…”</span></p>

      <p class="calibre2"><span class="none4">Parmak boğumlarının üstünde dönen madeni para o sırada durmuş ve sanki kendi iradesiyle kayarak, dedektifin kıvrık duran işaret parmağının arasına sıkışmıştı. Vanadium başparmağının bir hareketiyle çeyrekliği havaya fırlattı.</span></p>

      <p class="calibre2"><span class="none4">“… ben de ona ucuz ve kolay bir mistisizm sunuyorum…”</span></p>

      <p class="calibre2"><span class="none4">Parayı havaya fırlattığı anda, avuçlarını yukarı doğru ve parmaklarını birbirinden ayrık olarak tuttuğu ellerini açtı; şaşırtıcı bir çabuklukla yapmıştı bunu.</span></p>

      <p class="calibre2"><span class="none4">“… acımasız, dadanıcı bir ruh, intikam dolu bir hayalet…”</span></p>

      <p class="calibre2"><span class="none4">Ardından, onları temizlercesine, iki elini birbirine sürttü.</span></p>

      <p class="calibre2"><span class="none4">“… yani korku sunuyorum…” Ama çeyreklik havada görünmüyordu; sanki uzun yıllar önce ölmüş olan kadın pilot Amelia Earhart alacakaranlık kuşağından çıkmış ve bunu yakalayıp alıvermiş gibi.</span></p>

      <p class="calibre2"><span class="none4">“… tatlı bir korku,” diye sözlerini bitirdi Vanadium.</span></p>

      <p class="calibre2"><span class="none4">Kaşlarını çatan Nolly, “Ne… çeyreklik gömleğinizin yeninde mi yoksa?” diye sordu.</span></p>

      <p class="calibre2"><span class="none4">“Hayır, senin gömleğinin cebinde,” diye yanıtladı Vanadium.</span></p>

      <p class="calibre2"><span class="none4">Nolly şaşkınlık içinde gömleğinin cebine baktı ve çeyrekliği çıkardı. “Aynı çeyreklik değil bu.”</span></p>

      <p class="calibre2"><span class="none4">Vanadium kaşlarını kaldırdı.</span></p>

      <p class="calibre2"><span class="none4">“Büroya girdiğinizde, bunu fark ettirmeden benim cebime koymuş olmalısınız” dedi Nolly.</span></p>

      <p class="calibre2"><span class="none4">“Az önce havaya fırlattığım para nerede öyleyse?”</span></p>

      <p class="calibre2"><span class="none4">Vanadium’un el çabukluğundan çok onun sözleriyle ilgilenen Kathleen, “Korku mu?” diye sordu. “Cain’e korku sunduğunuzu söylediniz… bu sanki onun isteyeceği bir şeymiş gibi.”</span></p>

      <p class="calibre2"><span class="none4">“Bir bakıma öyle,” dedi Vanadium. “Eğer Enoch Cain kadar İçtenliksiz biri olursanız, bu boşluk içinizi sızlatır. O da bunu doldurmak için çıldırıyor, ama bunu değerli bir şeyle dolduracak sabırdan ve bağlılıktan yoksun. Sevgi, yardımseverlik, inanç, akıl… bu erdemler ve diğerleri bağlılık ve sabırla, sanki kaşık kaşık beslenircesine kazanılır. Cain içindeki boşluğun çabucak doldurulmasını istiyor. Bunun tepeleme olarak hemen çarçabuk doldurulması arzusunda.”</span></p>

      <p class="calibre2"><span class="none4">“Son zamanlarda birçok kişi de böyle yapmak istiyor sanki” dedi Nolly.</span></p>

      <p class="calibre2"><span class="none4">“Öyle görünüyor,” diye ona katıldı Vanadium. “Ve Cain gibi birisi bir şeyin ardından diğerine takılır… onun yaşantısına anlam kazandıracak olan seks, para, yiyecek, güç, uyuşturucu, alkol gibi şeylere, ama insan bunlar sayesinde ne kendi kendini keşfedebilir ne de başkaları için fedakârlıkta bulunabilir. Kısacası, Cain kendisini mükemmel birisiymiş gibi hissediyor. Ama boşluğunu doldurduğu bu değersiz şeyler hemen buharlaşıyor ve içinde yine bir boşluk hissediyor.”</span></p>

      <p class="calibre2"><span class="none4">“Ve siz de korkunun bu boşluğu seks ya da içki kadar doldurabileceğini söylüyorsunuz, öyle mi?” diye merakla sordu Kathleen.</span></p>

      <p class="calibre2"><span class="none4">“Onlardan daha iyi bir şekilde. Korkmuş olması, onun bir kadını baştan çıkarmasını ya da bir şişe viski satın almasını gerektirmez. Korkuya açık olmalı, ve o zaman bu duygu içini tıpkı musluğun altındaki bir bardak gibi doldurur. Ama bu anlaşılması zor bir şey olduğu için, Cain yılgınlığın dipsiz kuyusunda boğazına dek oraya batmış bir halde durmayı yeğleyecek ve kurtulamadığı o boşluğa dayanmak yerine, bu kuyunun içinde batmamaya çalışacaktır. Korku onun yaşamına bir biçim ve anlam kazandırabilir ve benim amacım da onu yalnızca korkuyla doldurmak değil, kendisini yılgı kuyusunun içinde boğmak.”</span></p>

      <p class="calibre2"><span class="none4">Paramparça, dikiş izleriyle dolu yüzü ve trajik, renkli geçmişi düşünüldüğünde, Vanadium fazla dramatik bir biçimde konuşmuyordu. Sesi sakin ve neredeyse vurgusuzdu; sözcüklerin iniş çıkışları öylesine azdı ki, tekdüze bir ses tonuyla konuştuğu bile söylenebilirdi. Ama yine de, Kathleen onun her sözcüğünden etkilenmişti; Laurence Olivier’in Rebecca ve Uğultulu Tepeler filmlerindeki o harika konuşmalarından bu yana, kimsenin konuşmasından böylesine etkilenmediği kadar. Vanadium’un yalınlığında ve ılımlılığında birtakım kanılarla gerçekleri duymuş, ama bunların ötesinde de bir şey bulmuştu; yavaş yavaş fark ettiği şey şu olabilirdi: Ruhu kötülerinki gibi bütünüyle bir boşluktan oluşmayan iyi bir insandan yükselen hafif titreşimin arta kalan boşluğu, buharlaşmayan ve kaşık kaşık beslenircesine kazanılan erdemlerle doldurulmuştur.</span></p>

      <p class="calibre2"><span class="none4">Şimdi sessizlik içinde oturdukları bu an öylesine olağanüstü bir nitelik taşıyordu ki, kaybolan çeyreklik aniden havada görünüp pırıl pırıl parlayarak Nolly’nin çalışma masasının ortasına düşse ve Vanadium onu oradan alana dek düştüğü yerde fırıl fırıl dönüp dursa, Kathleen hiç şaşırmayacaktı.</span></p>

      <p class="calibre2"><span class="none4">En sonunda sessizliği Nolly bozdu: “Anlaşıldığına göre, efendim… siz gerçekten de bir psikologsunuz.”</span></p>

      <p class="calibre2"><span class="none4">O kalıcı gülümseme, yaralı ve kırık yüzün yitirilen uyumunu bir kez daha geri getirmişti. “Hayır, değilim. Benim görüşüme göre psikoloji, sahte bir anlam içeren ve kolayca elde edilen o kaynaklardan biridir yalnızca… tıpkı seks, para, uyuşturucu gibi. Ama kötülükle ilgili bir iki şey bildiğimi kabul ediyorum.”</span></p>

      <p class="calibre2"><span class="none4">Gün ışığı pencerelerden geri çekilmişti. Sisten paçavralara bürünen kış gecesi, tıpkı cüzamlı bir dilenci gibi, camın ötesinden onların dikkatini çekmek için yalvarıp duruyordu sanki.</span></p>

      <p class="calibre2"><span class="none4">Bir an ürperen Kathleen, “Sizin için yaptığımız şeyleri neden yaptığımız konusunda biraz daha bilgi sahibi olmak istiyoruz,” dedi. “Neden o çeyreklikler? Neden o şarkı?”</span></p>

      <p class="calibre2"><span class="none4">Vanadium tamam anlamında başını salladı. “Ve ben de Cain’in gösterdiği tepkileri daha detaylı bir biçimde öğrenmek istiyorum Verdiğiniz raporları okudum tabii, eksiksiz yazılmış bunlar, ama zorunlu olarak özetlenmiş. Sadece konuşmalarda ortaya çıkacak birçok incelikler olmalı. Bir strateji geliştirdiğim zaman, aslında belirgin görünmeyen detaylar benim için çoğu kez önem taşır.”</span></p>

      <p class="calibre2"><span class="none4">Koltuğundan kalkarak gömleğinin yenlerini indiren Nolly, “Eğer bu gece akşam yemeği için konuğumuz olursanız, birlikte çok hoş zaman geçireceğimizden hiç kuşkum yok,” dedi.</span></p>

      <p class="calibre2"><span class="none4">Bir dakika sonra, koridora çıktıklarında, Nolly bürosunun kapısını kilitlerken, Kathleen sağ koluyla Vanadium’un sol koluna girdi. “Size nasıl hitap etmeliyim acaba? Dedektif Vanadium diye mi, Ağabey diye mi, yoksa Baba diye mi?”</span></p>
    </div>

    <div class="s1">
      <p class="calibre2"><span class="none4">“Bana yalnızca Tom de lütfen. Yüzümün bu durumundan ötürü, Oregon Eyaleti Polisliğinden malulen emekli olmak zorunda kaldığım için, artık resmen dedektif değilim. Ama yine de, Enoch Cain ait olduğu yere, demir parmaklıkların arkasına gidene dek, ister resmi sıfatla olsun ister olmasın, polisten başka bir şey olmaya da hazır değilim.”</span></p><br class="calibre3" id="calibre_pb_67" />
    </div>
  </div>
</body>
</html>
