<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="http://calibre-ebook.com" name="generator" />

  <title>unnamed</title>
  <meta content="User" name="author" />
  <meta content="2015-1-7" name="creation-time" />
  <meta content="2015-1-13" name="revision-time" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="s1">
      <p class="calibre2"> </p>
    </div>

    <div class="s1">
      <h1 class="calibre2"><span class="none5">Bölüm</span> <span class="none5">35</span></h1>

      <p class="calibre2"> </p>

      <p class="calibre2"> </p>

      <p class="calibre2"><span class="none4">İÇE çökmek. Basınç altında iç tarafa doğru patlamak. Tıpkı çok derinlerdeki bir denizaltının gövdesinin patlaması gibi.</span></p>

      <p class="calibre2"><span class="none4">Junior içe çökmek sözcüğünü kelime dağarcığının nasıl geliştirileceğini ve nasıl iyi konuşulacağını açıklayan bir kitaptan öğrenmişti. Ve o sıralarda, ezberlediği listelerde yer alan diğer sözcüklerin arasındaki bu sözcüğün de asla kullanacağı bir sözcük olmayacağını düşünmüştü. Ama şimdi kendisini nasıl hissettiğini mükemmel olarak tanımlayan bir sözcük olmuştu: Sanki içe çökecekmiş gibi.</span></p>

      <p class="calibre2"><span class="none4">Akşam yemeği konuğu, oradan bir şey alacakmışçasına, arabanın içine doğru eğildi. Belki o da, ev sahibi için küçük bir armağan getirecek kadar düşünceli davranmıştı.</span></p>

      <p class="calibre2"><span class="none4">Victoria kapıyı açmayınca, bu adam buradan hemen ayrılmayacaktı. Çünkü buraya davet edilmişti. Bekleniyordu. Evin içindeki ışıklar açıktı. Zile yanıt verilmemesi ters giden bir şeyin belirtisi anlamına gelmiş olacaktı.</span></p>

      <p class="calibre2"><span class="none4">Junior kritik bir derinlikteydi. Üstündeki psikolojik baskı bedeninin her santimetre karesinde en azından bir ton ağırlığındaydı. İçe çökme durumu gerçekleşmek üzereydi.</span></p>

      <p class="calibre2"><span class="none4">Eğer kapı açılmaz ve konuk verandada kalırsa, perdeleri kapatılmamış pencerelerden içerisini gözetleyerek evin çevre sinde dolaşacak ve kilitli olmayan bir kapı bulmaya çalışacaktı. Veya Victoria’nın hastalanmış ya da yaralanmış olabileceğinden ve belki de bir parça tereyağının üstüne basıp kayarak başını fırının açık duran kapağının köşesine çarpabileceğinden korktuğu için, evin içine girmek amacıyla bir pencerenin camını kıracaktı. Böyle yapmasa bile, polis çağırmak için komşulardan birine gideceği kesindi.</span></p>

      <p class="calibre2"><span class="none4">Her santimetre karede bin iki yüz kilo. Bin altı yüz kilo. İki ton.</span></p>

      <p class="calibre2"><span class="none4">Yemek odasına fırlayan Junior, masadaki şarap bardaklarından birini ve bunun yanı sıra alaşımlı şamdanların da bir tanesini kaptıktan sonra, şamdanın mumunu çıkarıp attı.</span></p>

      <p class="calibre2"><span class="none4">Ardından, yine girişe geldi ve şarap bardağını ön kapının yaklaşık iki metre gerisin</span><span class="none4">e, yere bırakarak, Merlot şişesini</span> <span class="none4">bardağın yanına, kırmızı gülü de şişenin yanına koydu.</span></p>

      <p class="calibre2"><span class="none4">Tıpkı Aşk adlı natürmort bir tablo gibi.</span></p>

      <p class="calibre2"><span class="none4">Dışarıdaki arabanın kapısı gürültüyle kapandı.</span></p>

      <p class="calibre2"><span class="none4">Ö</span><span class="none4">n giriş kilitli değildi. Junior bunun tokmağını sessizce döndürdü ve kapıyı dışarıdan itildiğinde açılabilecek kadar araladı.</span></p>

      <p class="calibre2"><span class="none4">Sonra da, elinde şamdanla kısa koridorun sonundaki mutfağa koşuşturdu. Kapı açıktı, ama küçük yemek masasının yanındaki iskemlelerden birine yığılıp kalmış olan Victoria’yı görebilmek için, mutfağa girmek zorundaydı.</span></p>

      <p class="calibre2"><span class="none4">Kapının arasından kayarcasına geçerek, alaşımlı şamdanı başının üzerine doğru kaldırdı. Belki de beş kilo ağırlığında olan bu nesne, neredeyse bir çekiç kadar iyi ve müthiş bir vurucu silah görevi yapacaktı.</span></p>

      <p class="calibre2"><span class="none4">Kalbi çılgınca çarpıyor, hızla soluk alıp veriyordu. Ve ne gariptir ki, pişen yemeğin daha önce ona lezzetli gelen kokusunu şimdi keskin ve sert kan kokusu gibi algılamaktaydı.</span></p>

      <p class="calibre2"><span class="none4">Yavaş derin soluklar. Zedd’in dediği şekilde, yavaş derin soluklar. Ne kadar güçlü olursa olsun, herhangi bir korku, yavaş derin soluklar alıp vererek, evet, yavaş derin soluklar alıp vererek ve her insanın mutlu, başarılı ve korkusuz bir halde yaşama hakkına sahip olduğunu anımsayarak azaltılabilir ve hatta ortadan kaldırılabilirdi.</span></p>

      <p class="calibre2"><span class="none4">“Seninle Görüşeceğiz”in son nakaratının ardından, girişten, meraklı ve belki de biraz şaşkın bir erkek sesi geldi: “Victoria?”</span></p>

      <p class="calibre2"><span class="none4">Yavaş ve derin. Yavaş ve derin. Rahatladın zaten.</span></p>

      <p class="calibre2"><span class="none4">Şarkı bitmişti.</span></p>

      <p class="calibre2"><span class="none4">Soluğunu tutan Junior, etrafı dinledi.</span></p>

      <p class="calibre2"><span class="none4">Plak değişimi arasındaki kısa sessizlikte, konuk yerde duranları topladığı sırada, şarap bardağının Merlot şişesine vururken çıkardığı tınlama duyuldu.</span></p>

      <p class="calibre2"><span class="none4">Junior akşam yemeği konuğunun Victoria’nın sevgilisi olduğunu tahmin etmişti, ama aniden durumun kendisinin düşündüğü gibi olamayabileceğini fark etti. Bu adam yalnızca bir arkadaş da olabilirdi. Veya genç kadının babası ya da erkek kardeşi. Ama durum hangisi olursa olsun, şarap bardağı, şarap şişesi ve gülle hazırlanan bu aşka davet tablosu öylesine çılgınca ve uygunsuz bir görüntü oluşturacaktı ki, konuk ters giden bir şey olduğunu hemen anlayacaktı.</span></p>

      <p class="calibre2"><span class="none4">Boeotialı.* (Eski Yunanistan’da Atina’nın kuzeybatısında yer alan ve başkenti Thebes olan bir yerleşim bölgesidir) Kelime dağarcığını zenginleştirmek için öğrenilen, ama daha önce hiç kullanılmayan bir başka sözcük. Boeotialı. Alık, ahmak, aptal bir insan. Ve şimdi Junior kendini aniden safkan bir Boeotialı gibi hissediyordu.</span></p>

      <p class="calibre2"><span class="none4">Sinatra tam şarkısını söylemeye başladığı sırada, koridorun tahta zemininden gelen ayak sesini ve tahtalardan birinin gıcırtısını duydu. Eğer konuk gerçekten de buraya doğru yaklaşıyorsa, müziğin sesi onun yürürken çıkardığı sesleri bastırıyordu.</span></p>

      <p class="calibre2"><span class="none4">Şamdanı daha yukarı kaldır. Diğer sesleri bastıran müziğe karşın, ağzından çok derin olmayan soluklar alıp ver. Hamle yapmaya hazır ol. Ama şamdan ağırdı. Pis bir iş olacaktı bu.</span></p>

      <p class="calibre2"><span class="none4">Pıhtılaşmış kan onun içini bulandırırdı. Şiddet içeren filmlerden kaçınır ve gerçek yaşamda da kan görünce, midesi kabarırdı.</span></p>

      <p class="calibre2"><span class="none4">Hareket. Dikkatini yalnızca harekete ver ve bundan sonraki iğrenç durumu düşünme. Kaçak treni ve raylara sıkışan bir otobüs dolusu rahibeyi anımsa. Trende kal, paramparça olan rahibelere bakmak için geri dönme, sen sadece yoluna devam et, her şey düzelecek.</span></p>

      <p class="calibre2"><span class="none4">Açık kapının diğer yanından, çok yakından gelen bir ses duyuldu.</span></p>
    </div>

    <div class="s1">
      <p class="calibre2"><span class="none4">İşte şimdi, akşam yemeği konuğu mutfağa giriyordu. Sol elinde şarap kadehiyle gül vardı. Sağ</span> <span class="none4">elinde de parlak bir kâğıda sarı</span><span class="none4">lı küçük bir armağan ku</span><span class="none4">t</span><span class="none4">usu.</span></p>
    </div>

    <div class="s1">
      <p class="calibre2"><span class="none4">İçeri girdiğinde, sırtı Junior’a dönük olan konuk, başı kavuşturduğu kollarının üzerinde duran Victoria’nın cesedine, masaya doğru yaklaştı. Ona uzaktan bakıldığında, genç kadın yalnızca dinleniyormuş gibi görünüyordu.</span></p>

      <p class="calibre2"><span class="none4">Sinatra “Gel Benimle Uç” derken, “Ne oluyor böyle?” diye sordu adam Victoria’ya.</span></p>

      <p class="calibre2"><span class="none4">Hafifçe öne doğru ilerleyen Junior, şamdanı ona doğru savurduğu sırada, konuğun bir anda kaskatı kesildiğini gördü; belki de bir tehlike ya da en azından bir hareket sezinlemişti, ama artık çok geçti. Adamın başını çevirecek veya eğecek zamanı bile kalmamıştı.</span></p>

      <p class="calibre2"><span class="none4">Bir silah görevi yapan alaşımlı şamdan, sert bir gümbürtüyle kafatasının arkasına indi. Kafa derisi parçalanan ve başından oluk gibi kan fışkıran adam, tıpkı Merlot’un etkisiyle Victoria’nın sert bir şekilde yere düşmesine benzer bir biçimde, yere düştü; ama onun gibi sırtüstü değil de, yüzükoyun olarak.</span></p>

      <p class="calibre2"><span class="none4">Ona yerden kalkma fırsatı tanımayan Junior, şamdanı bir kez daha savurdu; bunu yaptığı sırada, öne doğru eğilmişti, ikinci vuruş birincisi kadar sert olmamakla birlikte, etkiliydi.</span></p>

      <p class="calibre2"><span class="none4">Bu arada, adamın elinden düşen şarap kadehi paramparça olmuş, ama hâlâ sağlam kalan Merlot şişesi, mutfak dolaplarından birinin altına hafifçe çarpana dek, muşamba kaplı zeminde yuvarlanıp durmuştu.</span></p>

      <p class="calibre2"><span class="none4">Yavaş, derin soluklar alıp vermeyi unutan, boğulmakta olan bir yüzücü gibi soluk soluğa kalan ve aniden alnından terler damlamaya başlayan Junior, yere düşen adamı sırtüstü çevirmek için ayağının birini kullandı. Ama bunu başaramayınca, sağ makoseninin ön ucunu adamın göğsünün altına sıkıştırarak, biraz çabayla da olsa, onu arka üstü yuvarladı.</span></p>
    </div>

    <div class="s1">
      <p class="calibre2"><span class="none4">Sol elinde kırmızı gülü,</span> <span class="none4">sağ elinde de parlak kâğıda sarı</span><span class="none4">lı yarı ezilmiş armağan kutusunu tutan ve Junior’ın insafsızlığına uğramış bir halde yerde yatan adam Thomas Vanadium’du; ama yapabileceği her türlü numaradan ve el parmaklarının boğumları boyunca dans ettirdiği çeyreklikten şimdi artık yoksundu… sihir kaybolmuştu.</span></p><br class="calibre3" id="calibre_pb_38" />
    </div>
  </div>
</body>
</html>
