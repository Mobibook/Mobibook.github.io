<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="http://calibre-ebook.com" name="generator" />

  <title>unnamed</title>
  <meta content="User" name="author" />
  <meta content="2015-1-7" name="creation-time" />
  <meta content="2015-1-13" name="revision-time" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="s1">
      <p class="calibre2"> </p>
    </div>

    <div class="s1">
      <h1 class="calibre2"><span class="none5">Bölüm</span> <span class="none5">16</span></h1>

      <p class="calibre2"> </p>

      <p class="calibre2"> </p>

      <p class="calibre2"><span class="none4">AGNES, dayanılmaz acısını yansıtan bir düşten yüzündeki ılık gözyaşlarıyla uyandı.</span></p>

      <p class="calibre2"><span class="none4">Günün diğer saatlerinde her tarafı insan dolu olan hastane, yalnızca şafaktan önceki sonsuz sessizliğine boğulmuştu; günün gereksinimlerinin, açlıklarının, korkularının unutulduğu, bir sonraki gününkilerin henüz bilinmediği, her tür insanın kısa süreli de olsa çılgınca bir umutsuzluktan diğerine kapıldığı bir zamandı şafak öncesi.</span></p>

      <p class="calibre2"><span class="none4">Yatağın baş tarafı yükseltilmişti. Böyle olmasa, Agnes odayı göremezdi zaten, çünkü başını yastıklardan kaldıramayacak kadar güçsüzdü.</span></p>

      <p class="calibre2"><span class="none4">Odanın çoğu yerine hâlâ gölgeler tünemişti. Ama bunlar ona tüneklerdeki kuşları anımsatmıyorlardı artık; tüysüz, derileri görünen, kırmızı gözlü, sözü edilmeyen şölen sofralarını süsleyecek bir sürüye benziyorlardı şimdi.</span></p>

      <p class="calibre2"><span class="none4">Tek ışık duvardaki aplikten geliyordu. Oynar bir pirinç gölgelikten yansıyan bu ışık, koltuğun üzerinde yoğunlaşmaktaydı.</span></p>

      <p class="calibre2"><span class="none4">Agnes’ın vücudu öylesine bitkinleşmiş, gözleri de öylesine kızarmış ve kısılmıştı ki, bu yumuşak pırıltı bile onu rahatsız ediyordu. Neredeyse gözlerini kapatacak ve ölümün küçük erkek kardeşi ve kendisinin de tek sığınağı olan uykuya yeniden dalacaktı. Ama apliğin ışığında gördüğü şey dikkatini çekti.</span></p>

      <p class="calibre2"><span class="none4">Hemşire gitmişti; Maria ise hâlâ yanındaydı. Vinil kaplı paslanmaz çelik koltukta oturuyor ve apliğin kehribar renkli ışığında yaptığı bir işle meşgul oluyordu.</span></p>

      <p class="calibre2"><span class="none4">“Senin çocuklarınla birlikte olman gerekirdi,” dedi Agnes kaygıyla.</span></p>

      <p class="calibre2"><span class="none4">Maria başını kaldırıp ona baktı. “Çocuklarıma kız kardeşim bakıyor.”</span></p>

      <p class="calibre2"><span class="none4">“Neden buradasın?”</span></p>

      <p class="calibre2"><span class="none4">“Başka nerede olmalıyım ve neden? Ben de size bakıyorum.</span></p>

      <p class="calibre2"><span class="none4">Agnes kurumaya başlayan gözyaşlarının arasından Maria’nın dikiş dikmekte olduğunu gördü. Koltuğun bir yanında bir alışveriş torbası, öbür yanında da yerde açık olarak duran ve bir sürü makara, dikiş iğnesi, bir iğne yastığı, bir makas ve diğer terzi malzemelerini içeren bir kutu vardı.</span></p>

      <p class="calibre2"><span class="none4">Maria, Agnes’in o gün öğleden sonra titizlikle zarar vermiş olduğu, Joey’un bazı giysilerini onarıyordu.</span></p>

      <p class="calibre2"><span class="none4">“Maria?”</span></p>

      <p class="calibre2"><span class="none4">“Que? “</span></p>

      <p class="calibre2"><span class="none4">“Bunu yapmana gerek yok.”</span></p>

      <p class="calibre2"><span class="none4">“Ne yapmama?”</span></p>

      <p class="calibre2"><span class="none4">“O giysileri onarmana.”</span></p>

      <p class="calibre2"><span class="none4">“Ben onarırım,” diye ısrar etti Maria.</span></p>

      <p class="calibre2"><span class="none4">“Biliyor musun… Joey?” diye sordu Agnes; kocasının adını söylerken sesi öylesine kalınlaşmıştı ki, bu iki hece boğazında düğümlenip kalmıştı sanki.</span></p>

      <p class="calibre2"><span class="none4">“Biliyorum.”</span></p>

      <p class="calibre2"><span class="none4">“O zaman neden?”</span></p>

      <p class="calibre2"><span class="none4">Dikiş iğnesi Maria’nın çevik parmaklarının arasında dans eder gibiydi. “Ben bunları artık daha iyi bir İngilizce için onarmıyorum. Şimdi yalnızca Bay Lampion için onarıyorum.”</span></p>

      <p class="calibre2"><span class="none4">“Ama… o öldü.”</span></p>

      <p class="calibre2"><span class="none4">İşiyle meşgul olan Maria, hiçbir şey söylemedi, ama Agnes böylesine özel bir sessizlikte söylenmesi zor olan sözcüklerin yine de bulunduğunu ve bunların büyük bir çabayla birbiri ardı sıra atılan ilmiklerde ifade edildiğini fark etmişti.</span></p>

      <p class="calibre2"><span class="none4">En sonunda, konuşmasını neredeyse olanaksız kılan bir ses tonuyla, “Şimdi onun için ve sizin için yapabileceğim tek şey… bu…” dedi Maria. “Ben önemli hiçbir şeyi onarabilecek güçte hiç kimse değilim. Ama bu giysileri onarırım. Bunları onarırım.”</span></p>

      <p class="calibre2"><span class="none4">Agnes, Maria’nın dikiş dikmesini izlemeye dayanamıyordu. Işıktan artık rahatsız olmamasına karşın, belleğinde beliren yeni geleceği, işkence verici bir biçimde gözlerine batan sivri uçlu toplu iğnelerle dikiş iğneleri gibiydi.</span></p>

      <p class="calibre2"><span class="none4">Bir süre daha uyuyan Agnes, hafifçe, ama coşkuyla söylenen İspanyolca bir duayla uyandı.</span></p>

      <p class="calibre2"><span class="none4">Kollarını yatağın parmaklığına dayamış olan Maria, onun yanında duruyordu. Esmer, küçük ellerinde sımsıkı tuttuğu gümüş ve oniks bir tespih vardı, ama bunun tanelerini sayarak Aziz Meryem duasını okumuyordu. Okuduğu dua Agnes’in bebeği içindi.</span></p>

      <p class="calibre2"><span class="none4">Agnes yavaş yavaş, bu duanın ölen bir bebek için değil de hâlâ yaşayan bir bebek için okunduğunu fark etti.</span></p>

      <p class="calibre2"><span class="none4">Aslında kaya gibi güçlü olan genç kadın, şimdi yerinden bile kıpırdayamayacak bir haldeydi, yine de kolunu kaldırıp, elini Maria’nın tespihi sımsıkı tutan parmaklarının üstüne koyacak gücü kendinde bulmuştu. “Ama bebek öldü.”</span></p>

      <p class="calibre2"><span class="none4">“Hayır, Sinyora Lampion.” Maria şaşkındı. “Muy enfermo, ama ölmedi.”</span></p>

      <p class="calibre2"><span class="none4">Çok hasta. Çok hasta, ama ölmedi.</span></p>

      <p class="calibre2"><span class="none4">Agnes, kanı, o korkunç kırmızı kanı anımsadı. Dayanılmaz ağrıları ve korkutucu kırmızılıktaki suyu. Bebeğin, kendisinin ve onun sel gibi akan kanıyla birlikte ölü doğduğunu düşünmüştü.</span></p>

      <p class="calibre2"><span class="none4">“Oğlan mı?” diye sordu.</span></p>

      <p class="calibre2"><span class="none4">“Evet, sinyora. Güzel bir oğlan.”</span></p>

      <p class="calibre2"><span class="none4">“Bartholomew,” dedi Agnes.</span></p>

      <p class="calibre2"><span class="none4">Maria kaşlarını çattı. “Bu dediğiniz nedir?”</span></p>

      <p class="calibre2"><span class="none4">“Adı.” Maria’nın elini sımsıkı tuttu. “Onu görmek istiyorum.</span></p>

      <p class="calibre2"><span class="none4">“Muy enfermo. Onu tavuk yumurtası gibi tutmuşlar.”</span></p>

      <p class="calibre2"><span class="none4">Tavuk yumurtası gibi. Agnes</span> <span class="none4">aşırı</span> <span class="none4">bitkin olduğu için, bu üç sözcüğün anlamını hemen kavrayamamıştı. Ardından, “Aa. Küvezde yani,” dedi.</span></p>

      <p class="calibre2"><span class="none4">“Öylesine gözler,” dedi Maria.</span></p>

      <p class="calibre2"><span class="none4">“Que?” diye sordu Agnes.</span></p>

      <p class="calibre2"><span class="none4">“Meleklerin böyle güzel gözleri olması gerek.”</span></p>
    </div>

    <div class="s1">
      <p class="calibre2"><span class="none4">Maria’nın elini bırakan Agnes, kendi elini kalbinin üstüne doğru indirdi. “Onu görmek istiyorum.</span><span class="none4">”</span></p>
    </div>

    <div class="s1">
      <p class="calibre2"><span class="none4">Maria haç çıkardıktan sonra, “Tehlikeli olmayana kadar onu yumurta küvezinde tutmak gerektiğindeymişler,” dedi. “Hemşire gelince, bebeğin ne zaman güvenli olduğunu bana söyleteceğim. Ama sizi bırakmam olmaz. Bakacağım. Size ben bakacağım.”</span></p>

      <p class="calibre2"><span class="none4">Gözlerini kapatan Agnes, şaşkınlık ve hayranlık dolu saygın bir ses tonuyla, “Bartholomew,” dedi.</span></p>
    </div>

    <div class="s1">
      <p class="calibre2"><span class="none4">Bu yoğun sevincine karşın, henüz uyandığı uykudan tam olarak sıyrılamıyordu. Ve bu kez yeni bir umutla ve belleğinde sürekli pırıldayan bu sihirli adla çok daha derin bir uykuya daldı; hastane odasıyla Maria gözlerinin önünden silinirken, aklında hep Bartholomew adı vardı; düşlerine de giren Bartholomew adı, kâbusları engellemiş ve onu yaşama bağlamıştı.</span></p>
    </div>

    <div class="s1">
      <p class="calibre2"> </p><br class="calibre3" id="calibre_pb_19" />
    </div>
  </div>
</body>
</html>
