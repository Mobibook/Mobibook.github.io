<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="http://calibre-ebook.com" name="generator" />

  <title>unnamed</title>
  <meta content="User" name="author" />
  <meta content="2015-1-7" name="creation-time" />
  <meta content="2015-1-13" name="revision-time" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="s1">
      <p class="calibre2"> </p>
    </div>

    <div class="s1">
      <h1 class="calibre2"><span class="none5">Bölüm</span> <span class="none5">63</span></h1>

      <p class="calibre2"> </p>

      <p class="calibre2"> </p>

      <p class="calibre2"><span class="none4">ÇEYREKLİK fırlatan gazete satış makineleriyle karşılaşmasından sonra, Junior başka bir Bartholomew’u, herhangi bir Bartholomew’u öldürmek istiyordu; bunu yapmak için Terra Linda kadar uzak bir banliyöye dek araba kullanmak zorunda kalsa ve hatta daha da uzağa giderek, bir gece Holiday Inn motellerinden birinde kalıp, buradaki lokantada avam takımı insanlarla birlikte, nasıl hazırlandığı belli olmayan, mikroplarla ve saç kıllarıyla dolu soğumuş yiyecekleri yemesi gerekse bile.</span></p>

      <p class="calibre2"><span class="none4">Evet, polisin dikkatini çekse de bunu yapmayı düşünüyordu; ama daha önceleri olduğu gibi, kulaklarında hâlâ hafifçe çınlayan Zedd’in sesi şimdi onu sakinleşmeye ve odaklanmaya yöneltiyordu.</span></p>

      <p class="calibre2"><span class="none4">Hemen birisini öldürmek yerine, 29 Aralık günü öğleden sonra evine dönen Junior, giysileriyle ayakkabılarını çıkarmadan yatağa girdi. Sakinleşmek ve odaklanarak düşünmek için.</span></p>

      <p class="calibre2"><span class="none4">Caesar Zedd’in öğretisine göre, od</span><span class="none4">aklanma, milyonerleri karton kut</span><span class="none4">ulara benzer evlerde yaşayan ve evcil fareleriyle birlikte Ripple şarabının yıllanmışlığını tartışan, üstü başı pireli, vücudunun her yeri yara kabarcıklarıyla dolu, çiş içinde sırılsıklam kalmış şarapçılardan ayıran tek niteliktir. Milyonerler buna sahipken, şarapçılar bundan yoksundur. Ayrıca odaklanma yeteneği, bir olimpiyat atletini, geçirdiği bir araba kazasında bacaklarını yitiren bir sakattan da ayırır. Sonuçta der Zedd, eğer sakat böyle bir niteliğe sahip olsa, daha iyi bir sürücü, bir olimpiyat atleti ya da bir milyoner olur zaten.</span></p>

      <p class="calibre2"><span class="none4">Junior’in doğuştan sahip olduğu birçok yeteneğin arasında, en önemlisi odaklanma yeteneğiydi. Daha önce onun meditasyon eğitmenliğini yapan Bob Chicane, tohumsuz meditasyon içeren o acı verici olaydan sonra kendisini</span> <span class="none4">aşırı</span> <span class="none4">duyarlı, hatta takıntılı birisi olarak tanımlamıştı, ama duyarlılık ve takıntı yanlış suçlamalardı. Junior yalnızca odaklaşmaktaydı. Ve aslında Bob Chicane’i bulacak, kendisine hakaret eden bu kahpe dölünü öldürecek ve ondan kurtulacak kadar odaklaşıyordu. Ama yaşadığı zorlu deneyimler, ara sıra gerekli olsa da, tanıdığı birisini öldürmenin, stresi ortadan kaldırmadığını öğretmişti ona. Ya da böyle yapmak stresi biraz azaltsa bile, önceden bilinmeyen sonuçlar, gelecekte daha kötü bir strese neden oluyordu.</span></p>

      <p class="calibre2"><span class="none4">Diğer taraftan, Bartholomew Prosser gibi bir yabancıyı öldürmek, stresi yok etmek için seks yapmaktan daha iyi bir yöntemdi. Ona göre, duygusuz bir cinayet tohumsuz meditasyon kadar rahatlatıcı ve belki de daha tehlikesizdi.</span></p>

      <p class="calibre2"><span class="none4">Bay Area’daki cinayet masası dedektiflerinin tazı köpekleri gibi duyarlı burunlarını keskin bir kokuyla dolduracak olan Bartholomew adlı birisi yerine, Henry ya da Larry adında birisini öldürebilirdi. Ama kendini gemlemeye çalıştı. Odaklan.</span></p>

      <p class="calibre2"><span class="none4">Şimdi 12 Ocak akşamına, Celestina White’ın resim sergisi resepsiyonu için hazırlıklı olmaya odaklanması gerekiyordu. Celestina kız kardeşinin bebeğini evlat edinmişti. Küçük Bartholomew şimdilik onun gözetimindeydi; ama çok geçmeden bu çocuğa ulaşabilecekti.</span></p>

      <p class="calibre2"><span class="none4">Eğer yanlış Bartholomew’u öldürmek Junior’ın içinde bir baraj yıksa ve burada bir gerilim gölü oluştursa, doğru Bartholomew’u haklamak, şimdiye dek yaşadığı stresi sel gibi akıp boşalacak olan bir okyanusa dönüştürür ve o da kendisini yangın kulesindeki olaydan beri hissetmediği kadar özgür hissederdi.</span></p>

      <p class="calibre2"><span class="none4">Tüm yaşamında hiç olmadığı kadar özgür. Bu Bartholomew’u öldürdüğü zaman, hayalet dadanması da nihayet sona erecekti. Junior’a göre, Vanadium’la Bartholomew arasında kesin bir bağlantı vardı, çünkü uykusunda Bartholomew diye bağırdığını duyan ilk kişi manyak polisti. Bu bir anlam ifade etmiş miydi? Belki de bazen başka zamanlarda olduğundan daha fazlasını ifade etmiş, ama diğer herhangi bir şeyin daima çok daha fazlasının ifadesi olmuştu. Ölü ama hâlâ ısrarlı olan dedektiften kurtulmak için, Bartholomew’dan da kurtulmak zorundaydı.</span></p>

      <p class="calibre2"><span class="none4">O zaman bu sona erecekti. Bu işkence sona erecekti artık. Kesinlikle. Bunca gündür hissettiği boşluk duygusu üzerinden kalkacak ve kararlı özgelişim yapabilme amacına yeniden kavuşmuş olacaktı. Fransızcayı ve Almancayı mutlaka öğrenecekti. Aşçılık kurslarına katılacak ve mutfak uzmanı olacaktı. Karate de öğrenecekti.</span></p>

      <p class="calibre2"><span class="none4">Şimdiye dek onlarca kadınla birlikte olmasına karşın, yeni bir gönül arkadaşı bulamamasının suçlusu da, her nasılsa, Vanadium’un o hain ruhuydu. Bartholomew öldüğünde, onunla birlikte Vanadium’a karşı da zafer kazanacağı için, aşkın ve gerçek sevginin yeşereceğinden hiç kuşkusu yoktu.</span></p>

      <p class="calibre2"><span class="none4">Giysileriyle ayakkabıları üzerinde, dizleri karnına dek çekik, kolları göğsünde kavuşmuş, elleri çenesinin altında, yatakta yan yatan ve giyinik olarak doğmaya hazırlanan büyümüş de küçülmüş bir dölüte benzeyen Junior, bu uzun ve zorlu Bartholomew kovalamacasına dek uzanan mantık zincirini düşünmeye çalıştı. Ama bu zincir kendisine sonsuz kadar uzun gelen üç yıl öncesine uzanıyordu ve parçaları da hâlâ yerli yerine bağlanmamıştı. Yine de hiç fark etmezdi. O geleceğe odaklanmış, odaklı bir adamdı. Geçmiş yenilenlere özgüdür. Hayır, dur öyle değil, alçakgönüllülük yenilenlere özgüdür. “Geçmiş, gelecekle yüzleşemeyecek kadar zayıf olan insanları besleyen bir biberondur.” Evet, onun iğne oyasıyla yastığa işlediği Zedd’in vecizesinin geri kalan kısmı buydu işte.</span></p>

      <p class="calibre2"><span class="none4">Odaklan. Bartholomew’u ve 12 Ocak’ta onu korumaya çalışan kim olursa olsun o kişiyi de öldürmeye hazırlan. Her türlü olasılığa karşı hazırlıklı ol.</span></p>

      <p class="calibre2"><span class="none4">Junior Yılbaşı akşamı nükleer soykırım temalı bir partiye katıldı. Eğlenceler genellikle olağanüstü sanat eserlerinin yer aldığı bir malikânede süre geliyordu; ama şimdi, buradaki tüm tabloların yerini mahvolan Nagasaki ve Hiroshima’nın poster boyutundaki fotoğrafları almıştı.</span></p>

      <p class="calibre2"><span class="none4">Kurum içindeki parça parça giysisiyle bombalamadan sağ çıkan birisini simgeleyen bir garsonun taşıdığı tepside dizili olan bomba biçimindeki kanepelerden birkaçını seçtiği sırada, olağanüstü seksi bir kızıl saçlı, Junior’in yanına geldi. Adı aslında Myrtle olan kızıl saçlı, kendisine Scamp yani çapkın denmesini yeğlediğini söyleyince, Junior ona kesinlikle hak verdi tabii. Genç kadın fosforlu yeşil bir mini etekle, bahar dalı desenli beyaz bir süveter giymiş ve yeşil bir bere takmıştı.</span></p>

      <p class="calibre2"><span class="none4">Scamp’in harika bacakları vardı ve sutyensiz oluşu da göğüslerinin enfesliğiyle gerçekliği konusunda hiçbir kuşkuya yer vermiyordu, ama bir saatlik muhabbetten sonra, birlikte çıkmayı önermeden önce, Scamp’i uygun bir köşeye sıkıştıran Junior, onun cinsiyetiyle ilgili kanısını doğrulamak için, eliyle eteğinin altını yokladı.</span></p>

      <p class="calibre2"><span class="none4">Birlikte ilginç bir gece geçirdiler, ama aşk değildi bu. Ve hayalet şarkıcı o gece şarkı söylemedi. Ayrıca, ertesi sabah kahvaltıda bir greyfurtu ortadan ikiye kestiğinde, bunun içinde bir çeyreklik de bulmadı.</span></p>

      <p class="calibre2"><span class="none4">2 Ocak, Salı günü, onu Google’la tanıştırmış olan uyuşturucu satıcısıyla buluşan Junior, bu adamdan kendisi için 9 mm’lik susturuculu bir tabanca bulmasını istedi.</span></p>

      <p class="calibre2"><span class="none4">Frieda Bliss’in koleksiyonundan aldığı tabancayı hâlâ saklıyordu, ama bunun susturucusu yoktu. Her tür olasılığa hazırlanıyordu o şimdi. Odaklan.</span></p>

      <p class="calibre2"><span class="none4">Bu tabancaya ek olarak bir de otomatik tabanca ısmarladı. Sadece bir iki tetik hareketiyle otomatik olarak ateşlenen bu silah yalnızca polis departmanı görevlilerine satılıyor ve dağıtımı da sıkı bir kontrol altında yapılıyordu. Silahın karaborsa fiyatı Öylesine yüksekti ki, bu parayla Sklent’in küçük bir tablosunu satın alabilirdi.</span></p>

      <p class="calibre2"><span class="none4">Hazırlıklı ol. Detayları unutma. Odaklan.</span></p>

      <p class="calibre2"><span class="none4">Hayalet serenadı bekleyerek tetikte yatan Junior, o gece sık sık uyanmasına karşın, öbür dünyaya ait hiçbir şarkı mırıltısı duymadı.</span></p>

      <p class="calibre2"><span class="none4">Çarşamba günü Scamp’in onu rahatlatmasıyla geçti. Aşk değildi bu, ama çapkın kadının hoş bir arkadaşlığı vardı.</span></p>

      <p class="calibre2"><span class="none4">4 Ocak, Perşembe günü de, John Pinchbeck kimliğini kullanarak, çek karşılığında yeni bir Ford kamyonet satın aldıktan sonra, Presidio yakınlarındaki özel bir garajda yine Pinchbeck adına bir yer kiraladı ve kamyoneti buraya bıraktı. Aynı gün iki galeriyi ziyaret edecek cesareti bulmuştu. Ama bunların hiçbirisinde alaşımlı bir şamdan sergilenmiyordu. Tüm bunlara karşın, Thomas Vanadium’un saldırgan hayaleti, o korkunç yakıcı dikene benzer inatçı enerji, onunla işini henüz bitirmemişti. Bartholomew ölene dek, polisin iğrenç, uyuz maymun ruhu durmaksızın geri gelecek ve kesinlikle daha da saldırganlaşacaktı.</span></p>

      <p class="calibre2"><span class="none4">Junior dikkatli olması gerektiğini biliyordu. 12 Ocak günü gelip geçene kadar dikkatli olmalı ve odaklanmalıydı. Daha sekiz gün vardı.</span></p>

      <p class="calibre2"><span class="none4">Cuma günü Scamp yine geldi; tüm çapkınlığıyla, tüm gün boyunca, her türlü aşk oyunlarıyla… ve sonuçta, cumartesi günü Junior’ın ancak duş yapacak enerjisi kalmıştı.</span></p>

      <p class="calibre2"><span class="none4">Pazar gününü Scamp’ten saklanarak geçiren ve onun telefonlarına kendisi yanıt vermek yerine telesekreteri kullanan Junior, iğne oyası yastıklarına odaklanarak öylesine çok çalıştı ki, gece yatağa gitmeyi bile unuttu ve pazartesi sabahı saat onda, bunların başında uyuyakaldı.</span></p>

      <p class="calibre2"><span class="none4">9 Ocak, Sah günü, tüm banka hesaplarında kalan paralarını ve bunların son on gün boyunca biriken faizlerini de çekerek, toplam bir buçuk milyon doları Grand Cayman bankasında Gammoner adına açılmış olan hesaba transfer etti.</span></p>

      <p class="calibre2"><span class="none4">Ardından, daha önce kararlaştırıldığı gibi, kendisine Chinatown’daki Old St. Mary Kilisesi’nde, buradaki arkalıklı oturma sıralarından birinde verilecek olan otomatik tabancayla 9 mm’lik tabancayı teslim almaya gitti.</span></p>

      <p class="calibre2"><span class="none4">Sabah saat onda kilisede kimse yoktu. Yarı karanlık iç kısım ve tehditkâr dini figürler ürkütücü bir görüntü oluşturmaktaydı.</span></p>

      <p class="calibre2"><span class="none4">Gözleri ölü bir adamınkiler kadar soğuk, başparmaksız, eşkıya kılıklı genç bir ulak, silahları hazır yemek satılan bir Çin lokantasının torbasında getirmişti. Torbada, birinin içinde moo goo gai pan ve diğerinde de buharda pişmiş pilav bulunan yağ geçirmez iki beyaz kalın karton kutuyla, içi bademli kurabiye dolu büyük açık pembe bir kutu ve bunun altında otomatik tabancayı, 9 mm’lik tabancayı, susturucuyu ve ucuna bağlanmış bir armağan kâğıdının üzerinde elyazısıyla, Saygılarımızla. Bizimle iş yaptığınız için teşekkürler, şeklinde bir mesaj bulunan deri bir omuzluk tabanca kılıfını içeren ikinci bir pembe kutu vardı.</span></p>

      <p class="calibre2"><span class="none4">Kiliseden ayrıldıktan sonra, silah satılan bir dükkâna giden Junior, buradan iki yüz mermi satın aldı. Daha sonra bu kadar kurşunun fazla olduğunu düşündü. Ama ardından, iki yüz kurşun daha satın aldı. Ayrıca birkaç bıçak, bıçak kılıfı ve bir biley takımı da satın alarak, tüm geceyi bıçakları bilemekle geçirdi.</span></p>

      <p class="calibre2"><span class="none4">O gece ne bir çeyreklik buldu, ne bir şarkı duydu ve ne de ölülerden telefon geldi.</span></p>

      <p class="calibre2"><span class="none4">10 Ocak, Çarşamba sabahı, bir buçuk milyon doları Gammoner’ın hesabından çekerek, bunu İsviçre’de Pinchbeck adına açılmış olan hesaba transfer ettikten sonra, Gammoner’in Grand Cayman Bankası’ndaki hesabını kapattı.</span></p>

      <p class="calibre2"><span class="none4">O gün, dayanamayacağı kadar fazla gerilim altında olduğunu fark eden Junior, ondan çok korkmakla birlikte, Scamp’e gereksinim duyduğuna karar verince, çarşamba gününün geri kalan kısmını, perşembe günü şafak vaktine dek, bu yorulmak bilmez kızıl saçlının, Mississippi’nin batısında iş yapan her demiryolu şirketinin trenlerini yağlamaya yetecek kadar fazla miktarda kokulu masaj yağları koleksiyonu içeren yatak odasında geçirdi.</span></p>

      <p class="calibre2"><span class="none4">Çapkın kızıl saçlı, onun vücudunun bazı yerlerini daha önce hiç karşılaşmadığı şekilde yara bere içinde bırakmıştı. Ama yine de perşembe günü, çarşamba günü olduğundan çok daha fazla stres altındaydı.</span></p>

      <p class="calibre2"><span class="none4">Tüysüz bir şeftaliden daha düzgün bir cilde ve Junior’ın şimdiye dek hiç kimsede görmediği kadar hoş yuvarlak vücut hatlarına sahip olan Scamp, cinsellik konusunda hayli yetenekli bir kadındı, ama o bile, duyduğu gerilimi azaltamamıştı. Junior ancak Bartholomew’u bulup onu yok ettiğinde huzura kavuşabilecekti.</span></p>

      <p class="calibre2"><span class="none4">Ardından, John Pinchbeck adıyla kasa kiraladığı bankaya gitti ve burada nakit olarak tuttuğu yirmi bin dolarla tüm sahte belgeleri kasadan aldı.</span></p>

      <p class="calibre2"><span class="none4">Sonra, kısa bir süre önce satın almış olduğu Mercedes’ine binerek, eviyle Ford kamyoneti park ettiği garaj arasında üç kez yolculuk yaptı. İzlenme olasılığına karşı bazı önlemler almıştı tabii.</span></p>

      <p class="calibre2"><span class="none4">İlk yolculuğunda, kamyonete giysiler ve tuvalet malzemeleriyle dolu iki bavulla, Pinchbeck kasasından aldığı parayı koyduktan sonra, bunlara, eğer Bartholomew cinayeti başarısızlıkla sonuçlanırsa, bundan nefret etmesine karşın evini yitirmek ve Russian Hill’deki yaşamını terk etmek zorunda kaldığında, tutuklanmamak için buradan kaçmasına yardımcı olacak değerli belgeleri ekledi.</span></p>

      <p class="calibre2"><span class="none4">İkinci ve üçüncü yolculuğunda da, Caesar Zedd’in eserlerini, Sklent’in olağanüstü güzellikteki üç tablosunu ve yalnızca on üç ay gibi kısa bir sürede her birini Zedd’in bir vecizesiyle, heyecan içinde işlediği, 102 adet iğne oyası yastıktan oluşan koleksiyonunu götürdü.</span></p>

      <p class="calibre2"><span class="none4">Eğer umduğu gibi, Bartholomew’u öldürmeyi başararak bu işten temiz bir şekilde kurtulursa, kamyonete yüklediği her şeyi daha sonra eve getirebilirdi. Geleceğini hazırlayarak tedbirli davranıyordu yalnızca, çünkü sonuçta gelecek, onun yaşadığı tek yerdi.</span></p>

      <p class="calibre2"><span class="none4">Endüstri Kadını’nı da almak isterdi, ama bu heykel çeyrek ton ağırlığındaydı. Onu yalnız başına taşıyamayacağı gibi, kendisine yardım edecek herhangi birisini de bulamazdı, çünkü o zaman kamyonetin varlığı ortaya çıkardı.</span></p>

      <p class="calibre2"><span class="none4">Her neyse, ama ne gariptir ki, Endüstri Kadını ona gitgide Scamp’i anımsatıyordu. Tıpkı vücudundaki sıyrıkların ve yangılı, sümüğümsü deri parçacıklarının da bir süredir kendisini canından bezdiren bu çapkını sürekli olarak ona anımsatması gibi.</span></p>

      <p class="calibre2"><span class="none4">Beklenen gün en sonunda gelmişti: 12 Ocak Cuma.</span></p>

      <p class="calibre2"><span class="none4">Vücudundaki her sinir, gergin bir tel gibiydi. Eğer herhangi bir şey onu harekete geçirse, kendini bir hastanenin psikiyatri koğuşunda bulacak kadar çılgınca bir patlama yaşardı.</span></p>

      <p class="calibre2"><span class="none4">Çok şükür ki, bu savunmasızlığının farkındaydı. Celestina White’ın akşam resepsiyonuna dek, günün her saatini, harekete geçme zamanı geldiğinde serinkanlılığını koruyacağından emin olduğu sakinleştirici etkinliklerle geçirmesi gerekiyordu.</span></p>

      <p class="calibre2"><span class="none4">Yavaş derin soluklar.</span></p>

      <p class="calibre2"><span class="none4">İlk önce dayanabileceği kadar sıcak, uzun bir duş alarak, kaslarını tereyağ gibi yumuşattı.</span></p>

      <p class="calibre2"><span class="none4">Kahvaltıda şeker kullanmaktan kaçındı. Biraz kızarmış soğuk biftek yiyip, içine iki duble brendi karıştırdığı bir bardak süt içti.</span></p>

      <p class="calibre2"><span class="none4">Hava iyiydi; bu nedenle yürüyüşe çıktı, ama gazete satış makinelerinin önünden geçmemeye sürekli dikkat ediyordu.</span></p>

      <p class="calibre2"><span class="none4">Moda olan aksesuarları satın almak kendisini daima rahatlattığı için, birkaç saatini mağazaları dolaşıp, kravat iğneleri, ipek cep mendilleri ve sıra dışı kemerler aramakla geçirdi. Ve bir mağazanın yürüyen merdivenleriyle yukarıya çıktığı sırada da, ikinci ve üçüncü katın arasında, beş metre ileride, aşağıya inen merdivenlerde Vanadium’u gördü.</span></p>

      <p class="calibre2"><span class="none4">Manyak polis, bir hayalete göre, rahatsızlık verecek kadar etten kemikten görünüyordu. Giydiği tüvit ceketle pantolon, Junior’ın anımsadığı kadarıyla, öldüğü gece giymiş olduğu kıyafetin aynısıydı. Sklent’in ateist ruhani dünyasının ruhları bile, öldükleri zaman üzerlerinde olan kıyafetlerle sonsuzluğa karışıyorlardı belli ki.</span></p>

      <p class="calibre2"><span class="none4">Junior, Vanadium’u önce profilden ve sonra da aşağıya inip gözden kaybolurken arkadan görmüştü. Bu adamla yaklaşık üç yıldır karşılaşmamakla birlikte, bunun rastlantısal bir benzerlik olmadığından kesinlikle emindi. Gözlerinin önünden geçip giden şey, o iğrenç, uyuz maymun hortlağın ta kendisiydi.</span></p>

      <p class="calibre2"><span class="none4">Üçüncü kata çıkan Junior, aşağı inen merdivenlerin başına koştu.</span></p>

      <p class="calibre2"><span class="none4">Yürüyen merdivenlerden ikinci katta ayrılan şişko hayalet, bir bayan spor giyim mağazasına doğru yürüyerek, içeri girdi.</span></p>

      <p class="calibre2"><span class="none4">Merdivenlerin onu aşağıya hızlı bir biçimde indirmeyeceğini bilen Junior, bunun basamaklarını ikişer üçer atlamaya başladı. Ama ikinci kata ulaştığında, Vanadium’un hayaletinin de, tüm hayaletlerin en iyi yaptıkları şeyi yapmış olduğunu gördü; ortadan kaybolmayı.</span></p>

      <p class="calibre2"><span class="none4">Mükemmel bir kravat iğnesi bulma araştırmasından vazgeçen, ama sükûnetini yitirmemekte kararlı olan Junior, St. Francis Oteli’nde öğle yemeği yemeğe karar verdi.</span></p>

      <p class="calibre2"><span class="none4">Kaldırımlar takım elbiseli işadamlarıyla, rengârenk giysili hippilerle, kente alışverişe gelen şık giyimli taşralı bayanlarla ve pejmürde kıyafetli sıradan insanlarla doluydu; bazıları gülümseyen, bazıları asık yüzlü olan, bazıları da mırıldanıp duran ve her biri ya bir kiralık katil ya bir şair ya da bildiği kadarıyla sivil kıyafetli bir eksantrik milyoner veya geçimini karnavallarda canlı tavukların kafalarını ısırarak sağlayan bir oyuncu olabilecek bu insanlar, cansız mankenler kadar boş bakışlıydılar.</span></p>
    </div>

    <div class="s1">
      <p class="calibre2"><span class="none4">Ölü polislerin ruhlarının onu kovalamadığı ve kendisini cinayet işlemeye hazırlamadığı başka güzel günlerde bile Junior böyle telaşlı kalabalıklarda rahatsızlık duyardı. Bu öğleden sonra da bir sürü insana omuz atarak bunca izdihamın arasında ilerlemeye çalışırken, sanki klostrofobiye kapılmış ve paranoyaklaşmış gibi bir duyguya kapılmıştı.</span></p>
    </div>

    <div class="s1">
      <p class="calibre2"><span class="none4">Yürüdüğü sırada çevresindeki insanları dikkatle inceleyerek, ara sıra omzunun üstünden arkasına bakıyordu. Ve bu arkaya bakışların birinde, Vanadium’un hayaletini bir kez daha görünce, cesareti kırıldı, ama hiç şaşırmadı.</span></p>

      <p class="calibre2"><span class="none4">Hayalet polis yaklaşık on beş metre gerisinde, her biri şimdi ona kaşlarından çenelerine dek yüzsüzmüş gibi görünen diğer yayaların arasındaydı, çünkü aniden, yürüyen bu ölünün dışında başka hiçbir yüz göremez olmuştu. Ardındaki bu görüntü, bu acımasız hayalet ağır adımlarla yürürken, araya giren yığınla insanın her hareketinde bir görünüp bir kayboluyor ve sonra bir daha görünüp yine kayboluyordu.</span></p>

      <p class="calibre2"><span class="none4">Adımlarını hızlandırarak kalabalığı ite kaka ilerlemeye çalışan ve sürekli arkasına bakıp duran Junior, ölü polisin yüzüne çabucak göz attığı bir anda, bu yüzde büyük bir gariplik olduğunu fark etti. Bir jön olmak için asla adaylığını koyamayacak olan Vanadium, önceki halinden çok daha kötü görünüyordu.</span></p>

      <p class="calibre2"><span class="none4">Doğum lekesi sağ gözünü hâlâ çevrelemekteydi. Ama yüz hatları eskisi gibi yalnızca basık değil… çok bozuktu.</span></p>

      <p class="calibre2"><span class="none4">Sanki darbeye uğramış gibi. Yüzü darbe almış gibiydi. Şamdanla vurulmuş gibi.</span></p>

      <p class="calibre2"><span class="none4">Bir sonraki köşede, kentin güney kesimine doğru dümdüz devam etmek yerine, kendisine doğru ilerleyen yayaların önünde sert bir dönüş yapan Junior, Dur ışığının yanmasına karşın, kaldırımdan indi ve kavşakta yürüyerek doğu kesimine doğru ilerlemeye başladı. Kornalar ötüp dururken neredeyse bir belediye otobüsünün altında pestili çıkacaktı, ama salimen karşıya geçmeyi başarmıştı.</span></p>

      <p class="calibre2"><span class="none4">Caddede son adımını attığında, Dur ışığının yerine Geç ışığı yanınca, kovalamacanın sürüp sürmediğini kontrol ettiğinde, bunun yine sürdüğünü gördü. Eğer etten kemikten olsa bir paltoya gereksinim duyarak şimdi soğuktan titriyor olması gereken Vanadium, hâlâ peşindeydi.</span></p>

      <p class="calibre2"><span class="none4">Kalabalıkta kendine yol bulmaya çalışan Junior, trafiğin onca gürültüsüne ve etraftaki yüzlerce canlı insanın seslerine karşın, hayalet polisin adım seslerini bu kadar uzaktan bile duyabiliyordu. Ve bu adım sesleri yalnızca kulaklarında değil, vücudunda da yankılanıyor, hatta kemiklerinin ta içine işliyordu.</span></p>

      <p class="calibre2"><span class="none4">Mantığı ona bu seslerin öbür dünyadan gelen takipçinin ayak sesleri değil de, aslında kendi kalp seslerinin olduğunu söylemesine karşın, şu anda bunu kabullenecek durumda değildi. Tam olarak koşmuyorsa da, randevusuna geç kalan birisi gibi hızlı hızlı yürüyordu. Ve ne zaman arkasına baksa, Vanadium’un kalabalığın arasında onu izlediğini görüyordu. Şişko vücuduyla neredeyse uçarcasına yürümekteydi. Gitgide acımasızca. Gizlice. Daha da yakınında.</span></p>

      <p class="calibre2"><span class="none4">O sırada Junior sol tarafındaki bir geçidi fark edince, kalabalıktan ayrılıp uzun binaların arasında kalan bu dar yola girerek, daha da hızlı yürümeye başladı, ama hâlâ tam olarak koşmamasının nedeni, çok özgüvenli bir adam olması ve bundan ötürü de sarsılmaz sükûnetini ve özkontrolünü yitirmediği inancını sürdürmesiydi.</span></p>

      <p class="calibre2"><span class="none4">Ardından, geçidin tam ortasında yavaşladı ve omzunun üstünden arkaya baktı.</span></p>

      <p class="calibre2"><span class="none4">Damperli çöp kamyonlarıyla çöp tenekelerinin ilerisinde, kaldırımdaki mazgallardan çıkan buharların arasında, park etmiş dağıtım kamyonlarının ötesinde, ölü polis buraya doğru geliyordu.</span></p>

      <p class="calibre2"><span class="none4">Büyük bir kentin merkezinde olmakla birlikte, bu dar geçit birdenbire Junior’a İngiltere’deki bir kırsal alan kadar tenha, kin dolu bir hayaletten kaçmak için sığınılamayacak bir yer olarak görünmüştü. Özkontrollü davranma çabalarını bir kenara bırakarak, kış güneşinde yürüyen ve artık onu paranoyaklaştırıp huzursuzlaştırmak bir yana, şimdi kendisine hiç hissetmediği kadar büyük bir kardeşlik duygusu veren kalabalığın bulunduğu yan caddeye doğru koşuşturdu.</span></p>

      <p class="calibre2"><span class="none4">Bilemeyeceğin şeylerin en kötüsü ise benim.</span></p>

      <p class="calibre2"><span class="none4">İşte şimdi omzuna bir el dokunacak, onu iradesi dışında önüne dönmek zorunda bırakacak ve karşısında o sert bakışlı çelik grisi gözleri, porto şarabı rengindeki doğum lekesini ve ezik yüz kemiklerini görecekti…</span></p>

      <p class="calibre2"><span class="none4">Geçidin sonuna ulaştığında, sendeleyerek kalabalığa karıştı. Ama o sırada yaşlıca bir Çinli adama çarpmış ve onu neredeyse yere devirecek gibi olmuştu. Ardından, dönüp arkasına baktı… Vanadium görünürlerde yoktu.</span></p>

      <p class="calibre2"><span class="none4">Ortadan kaybolmuştu.</span></p>

      <p class="calibre2"><span class="none4">Damperli çöp kamyonlarıyla dağıtım kamyonları hâlâ binaların önündeydi. Sokak mazgallarından buharlar yükselmeye devam ediyordu. Ama gri gölgelerin arasında koşan tüvit spor ceketli bir görüntü yoktu.</span></p>

      <p class="calibre2"><span class="none4">St. Francis Oteli’nde ya da başka herhangi bir yerde öğle yemeği yiyemeyecek kadar sinirleri bozulan Junior, evine döndü.</span></p>

      <p class="calibre2"><span class="none4">Eve geldiğinde, kapıyı açmadan önce bir an duraksadı. Vanadium’u içeride bulacağını umuyordu. Ama Endüstri Kadını’ndan başka evde onu bekleyen hiç kimse yoktu.</span></p>

      <p class="calibre2"><span class="none4">İğne oyası, meditasyon ve hatta seks bile son zamanlarda onu yaşadığı bu gerilimden kurtarmamıştı. Sklent’in tablolarıyla Zedd’in eserleri de kamyonette olduğu için, bunlarla da rahatlayamazdı.</span></p>

      <p class="calibre2"><span class="none4">Bir bardak süte karıştırdığı brendinin biraz yardımı olmuştu, ama fazla değil.</span></p>

      <p class="calibre2"><span class="none4">Öğleden sonra uğursuz akşam karanlığına, Celestina White’in galeri resepsiyonu zamanına dönüşürken, Junior bıçaklarıyla tabancalarını hazırladı.</span></p>

      <p class="calibre2"><span class="none4">Keskin bıçaklarla mermiler sinirlerini biraz olsun yatıştırmıştı.</span></p>

      <p class="calibre2"><span class="none4">Naomi’nin ölümü konusunun kapanmasını yürekten istiyordu. Son üç yıldır karşılaştığı doğaüstü olayların kaynağı buydu.</span></p>

      <p class="calibre2"><span class="none4">Sklent’in de böylesine sezgisel bir biçimde belirttiği gibi: Bazı insanlar ölümden sonra da yaşarlar, ruh olarak tabii, çünkü bizler ölümü kabullenemeyecek kadar inatçı, bencil, açgözlü, iğrenç, acımasız, psikopat ve kötü niyetli yaratıklarız. Ama bu niteliklerin hiçbirisi, o güzel vücudu çürüdükten sonra bile, ruh şeklinde yaşayamayacak kadar iyi huylu, sevecen ve uysal olan Naomi’yi tanımlamazdı. Ve şimdi o artık toprak olduğuna göre, kendisi için hiçbir tehdit oluşturamazdı; eyalet onun ölümündeki ihmalden ötürü tazminat da ödemişti ve tüm olayın kapanması gerekiyordu. Yine de, tam ve son çözüme ulaşmak için, iki engel kalmıştı: birinci engel Thomas Vanadium’un inatçı, bencil, açgözlü, iğrenç, acımasız, psikopat, kötü niyetli ruhuydu; ikinci engel ise Seraphim’in piçi küçük Bartholomew.</span></p>

      <p class="calibre2"><span class="none4">Kan tahlili bu çocuğun babasının Junior olduğunu kanıtlayabilirdi. Ve acılı, kin dolu aile bireyleri er geç ona karşı suçlamalarda bulunabilirlerdi; onu hapse gönderme beklentileri olmazdı, ama belki servetinin büyük bir kısmından nafaka olarak pay alma şeklinde bir amaç güdebilirlerdi yalnızca.</span></p>

      <p class="calibre2"><span class="none4">Sonra da Spruce Hills polisi, eğer Naomi’yle evliliği kendisinin iddia ettiği gibi mükemmel ve başarılıysa, neden küçük yaştaki bir siyahi kızla ilişkiye girmiş olduğunu öğrenmek isterdi. Haksız görünmekle birlikte, cinayetle ilgili yasalar konusunda herhangi bir sınırlama yoktu. Kapanmış tozlu dosyalar yeniden açılabilir ve araştırmalar yeniden sürdürülebilirdi. Ve elde edecekleri yetersiz kanıtlar sonucunda yetkililerin onu cinayet konusunda suçlu bulmaları umudu çok azsa, ya da hiç yoksa bile, servetinin belirli bir kısmını daha avukat ücretlerine harcamak için zorlanırdı. Ama o kendisinin iflas ettirilmesine ve yine yoksullaştırılmasına asla izin vermeyecekti. Asla. Bu servet büyük bir risk altında, dayanıklılık ve kararlılık sonucunda kazanılmıştı. Bedeli ne olursa olsun bunu korumalıydı.</span></p>

      <p class="calibre2"><span class="none4">Seraphim’in bebeği öldüğünde, babalıkla ilgili kanıtlarla nafaka iddiaları da ortadan kalkacaktı. Vanadium’un inatçı, bencil, açgözlü, iğrenç, acımasız, psikopat, kötü niyetli ruhu bile, o zaman Junior’ı alt etme umudunu yitirdiğini fark edecek ve bu ruh en sonunda ya öfkeye kapılarak kaybolup gidecek ya da reenkarnasyona uğrayacaktı. Kapanış yakındı.</span></p>

      <p class="calibre2"><span class="none4">Junior Cain’e göre, bu işin tüm mantığı saldırıya açık olmamakmış gibi görünüyordu.</span></p>
    </div>

    <div class="s1">
      <p class="calibre2"><span class="none4">Bıçaklarıyla tabancalarını hazırladı. Keskin bıçaklarla mermileri. Şans, cesurun, özgelişimlinin, özverimlinin, odaklananın yanındaydı.</span></p><br class="calibre3" id="calibre_pb_66" />
    </div>
  </div>
</body>
</html>
