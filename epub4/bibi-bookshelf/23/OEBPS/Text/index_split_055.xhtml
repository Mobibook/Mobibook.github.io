<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="http://calibre-ebook.com" name="generator" />

  <title>unnamed</title>
  <meta content="User" name="author" />
  <meta content="2015-1-7" name="creation-time" />
  <meta content="2015-1-13" name="revision-time" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="s1">
      <p class="calibre2"> </p>
    </div>

    <div class="s1">
      <h1 class="calibre2"><span class="none5">Bölüm</span> <span class="none5">52</span></h1>

      <p class="calibre2"> </p>

      <p class="calibre2"> </p>

      <p class="calibre2"><span class="none4">ÖZEL dedektif Nolly Wulfstan bir tanrınınkine benzer dişlere, ama müşfik bir tanrı insan karışımı varlık olduğu konusunda hayli tartışma yaratır çok şanssız bir yüze sahipti.</span></p>

      <p class="calibre2"><span class="none4">Bir Viking kışı kadar bembeyaz olan ve baş tanrı Odin’in yüksek yemek masasının üstündeki mısır taneleri dizileri kadar düzgün sıralanmış duran bu muhteşem görünüşlü dişlerin birbirinin üstüne harika bir şekilde oturan yüzeyleri ve olağanüstü ön diş çıkıntıları vardı; bu ön dişler de, tıpkı ders kitaplarındaki resimlerde olduğu gibi, azı dişleriyle köpek dişleri arasına mükemmel bir biçimde yerleşikti.</span></p>

      <p class="calibre2"><span class="none4">Junior fizyoterapist olmadan önce, diş doktorluğu eğitimi yapmayı düşünmüştü. Ama geçirdiği bir diş eti hastalığından kaynaklanan kötü nefes kokusuna kendisinin bile tahammül edemeyişi onun bu meslekten vazgeçmesine neden olmakla birlikte, böylesine sıra dışı dişlerin güzelliği hâlâ ilgisini çekebiliyordu.</span></p>

      <p class="calibre2"><span class="none4">Nolly’nin dişetlerinin durumu da çok güzeldi; sağlam, pembe ve çekilmemiş olan bu dişetleri, dişleri boyun kısımlarına dek kaplıyordu.</span></p>

      <p class="calibre2"><span class="none4">Bu ağız dolusu pırıl pırıl dişler yine de yalnızca doğanın işi değildi. Nolly böyle bir gülümseyişi elde edebilmek için kim bilir ne kadar para harcadıysa, şanslı bir diş doktoru da kazandığı bu parayla, genç ve çekici yaşları boyunca onu mücevherlere boğduğu bir metres tutmuş olmalıydı. Ama ne yazık ki, Nolly’nin bu ışık saçan gülümseyişi, yayıldığı yüzün o korkunç kusurlarını vurguluyordu tam aksine. Aptal ifadeli, çopur, siğillerle nokta nokta olan ve mavimsi bir renk tonuyla koyulaşarak sürekli sakallıymış gibi bir gölge içeren bu çehre, dünyanın en iyi plastik cerrahlarının sahip olduğu kurtarım güçlerinin çok ötesindeydi; Nolly’nin de tüm malî kaynaklarını tamamen diş işine harcama nedeninin bu olduğundan hiç kuşku yoktu.</span></p>

      <p class="calibre2"><span class="none4">Beş gün önce, ahlaksız bir avukatın aynı ahlaksızlıktaki bir özel dedektifi, eyalet sınırları dışında bile olsa nasıl bulacağını bildiğini tahmin eden Junior, kişisel bir konuyla ilgili olarak kendisine birisini önermesi için, Spruce Hills’deki Simon Magusson’ı telefonla aramıştı. Bir diğerine iş yollayan birbiriyle bağlantılı çirkinlerin arasında bir kardeşlik olduğu belliydi. Koca kafalı, küçük kulaklı, patlak gözlü Magusson da ona Nolly Wulfstan’a başvurmasını önermişti.</span></p>

      <p class="calibre2"><span class="none4">Çalışma masasında kamburumsu bir halde oturarak, bir komplo hazırlarcasına öne doğru eğilen ve domuzcuk gözleri çocukları pişirmek için en sevdiği yemek tarifini anlatan bir gulyabanininkiler gibi parlayan Nolly, “Kuşkularınızı doğrulayan kanıtlar bulmayı başardım,” dedi.</span></p>

      <p class="calibre2"><span class="none4">Junior, ünlü bir dedektifi rahatsız edebilecek bir iş konusunda, dört gün önce bu dedektife gelmişti. Seraphim’in ay başında San Francisco’daki hastanelerden birinde doğum yapıp yapmadığını ve bebeğin nerede bulunabileceğini öğrenmek gereğini duyuyordu. Ama Seraphim’le ne tür bir ilişkisi bulunduğunu açıklama konusunda hazırlıklı olmadığı ve uzman bir dedektifin işin içyüzünü hemen anlayacağı uydurma bir öykü tasarlamak da istemediği için, bu bebekle ilgileniyor olmasında bir bit yeniği varmış gibi görünüyordu.</span></p>

      <p class="calibre2"><span class="none4">“Tehlikeli boyutlarda yüksek tansiyon ve hamilelik komplikasyonu geçiren Bayan White,” dedi Nolly, “5 Ocak günü akşam geç saatlerde St. Mary Hastanesi’ne yatırılmış.”</span></p>

      <p class="calibre2"><span class="none4">Junior, Nolly’nin bürosunun bulunduğu, North Beach bölgesinde yer alan ve zemin katında döküntü bir striptiz kulübü işletilen, eski, üç katlı, tuğla binayı gördüğünde, gereksinim duyduğu zehir hafiye soyundan birisini bulduğunu anlamıştı. Dedektifin bürosu asansörsüz, dar merdivenlerle çıkılan altıncı katın tepesinde, muşamba döşemesi aşınmış ve duvarları yılların kiriyle alacalanmış kasvetli bir koridorun sonundaydı. Havaya ucuz dezenfektanın, ekşimik biranın, leş gibi sigara dumanının ve yitirilmiş umutların kokusu sinmişti.</span></p>

      <p class="calibre2"><span class="none4">“7 Ocak günü sabahın erken saatlerinde,” diye devam etti Nolly, “Sizin de tahmin ettiğiniz gibi, Bayan White doğum sırasında ölmüş.”</span></p>

      <p class="calibre2"><span class="none4">Dedektifin ufacık bir bekleme odasıyla küçük bir ofisi içeren süit şeklindeki bürosunun sekreteri yoktu, ama her tür haşarat bulunuyordu.</span></p>

      <p class="calibre2"><span class="none4">Nolly’nin üstü sigara yanıklarıyla dolu çalışma masasının karşısındaki müşteri koltuğunda oturan Junior, arka tarafında koşuşturan minicik kemirgenlerin ayak seslerini ve pas lekeleri tutmuş bir çift dosya dolabına giren bir şeyin kâğıtları çiğnediğini duyuyor veya bunu belki hayal ediyordu ve üstüne böceklerin tırmandığını sandığı için de sürekli olarak bir eliyle ya ensesini siliyor ya da bacaklarına doğru eğilip diğer eliyle ayak bileklerini ovuşturuyordu.</span></p>

      <p class="calibre2"><span class="none4">“Genç kızın bebeği,” dedi Nolly, “evlatlık verilmek amacıyla Katolik Aile Hizmetleri Bürosu’na teslim edilmiş.”</span></p>

      <p class="calibre2"><span class="none4">“Bu kız bir Baptist’tir.”</span></p>

      <p class="calibre2"><span class="none4">“Evet, ama doğum yaptığı hastane bir Katolik hastanesi ve burada, mezhepleri ne olursa olsun, tüm evlenmemiş annelere bu seçeneği sunarlar.”</span></p>

      <p class="calibre2"><span class="none4">“Öyleyse çocuk nerede şimdi?”</span></p>

      <p class="calibre2"><span class="none4">Nolly içini çe</span><span class="none4">kip kaşlarını çatınca, o aptal</span> <span class="none4">ifadeli yüzü, tıpkı bir kaşıktan akan yulaf unuymuşçasına, kafatasının altından kayıp gidiverecekmiş gibi görünmüştü. “Çok üzülmeme karşın, Bay Cain,” diye konuşmasını sürdürdü Nolly, “bana ödediğiniz ücretin yarısını size geri vermek zorundayım sanırım.”</span></p>

      <p class="calibre2"><span class="none4">“Yaa? Neden?”</span></p>

      <p class="calibre2"><span class="none4">“Yasalara göre, evlat edinilmeyle ilgili kayıtlar öylesine saklı tutulur ve iyi korunur ki, CIA’in dünya çapında gizli ajanlarına ait tam bir ad ve görev çizelgesini elde etmek, bu bebeği bulmaktan daha kolaydır.”</span></p>

      <p class="calibre2"><span class="none4">“Ama sizin hastane kayıtlarından bazı bilgiler öğrendiğiniz belli…”</span></p>

      <p class="calibre2"><span class="none4">“Hayır. Benim size verdiğim bilgi, ölüm kaydını çıkaran hükümet tabipliği bürosundan geldi. Ama ben St. Mary Hastanesi’nin kayıtlarından birtakım bilgiler öğrenseydim bile, Katolik Aile Hizmetleri Bürosu’nun bu bebeği nereye yerleştirdiği konusunda o kayıtlarda hiçbir ipucu olmazdı.”</span></p>
    </div>

    <div class="s1">
      <p class="calibre2"><span class="none4">Bu araştırmayla ilgili öyle ya da böyle bir sorunla karşılaşacağını önceden tahmin eden Junior, ceketinin iç cebinden bir deste gıcır gıcır yüz dolarlık çıkardı. Destenin hâlâ sa</span><span class="none4">rı</span><span class="none4">lı olduğu banka bantının üzerinde 10.000 dolar damgası vardı.</span></p>
    </div>

    <div class="s1">
      <p class="calibre2"><span class="none4">Ardından, parayı masanın üstüne koydu. “Öyleyse bu bilgileri Aile Hizmetleri Bürosu’nun kayıtlarından öğrenin.”</span></p>

      <p class="calibre2"><span class="none4">Dedektif nakit paraya, bir kremalı pastaya iştahla göz atan bir obur gibi bakıp durduktan ve bunu çıplak bir sarışına gözlerini diken bir şehvet düşkünü kadar dikkatle seyrettikten sonra, “İmkânsız,” dedi. “Onlar çok dürüst çalışırlar. Bunu yapmak yerine, Buckhingham Sarayı’na gitmemi ve size kraliçenin iç çamaşırını getirmemi isteyin benden, daha iyi.”</span></p>

      <p class="calibre2"><span class="none4">Junior öne eğilip para destesini ileriye, dedektife doğru itti. “Bunun gerisi de var.”</span></p>

      <p class="calibre2"><span class="none4">Nolly başını iki yana salladı; bu arada sarkık yanaklarındaki siğillerle kabartılar sanki kotilyon dansı yaparcasına harekete geçmişlerdi. “Erişkin olduğunda gerçek anne ve babasının adlarını öğrenmeye çalışmış, evlat edinilen herhangi bir kişiye sorun isterseniz. Bir yük trenini dişlerinizin arasında bir dağın tepesine dek çekmek, bunu yapmaktan daha kolaydır.”</span></p>

      <p class="calibre2"><span class="none4">Yük trenini çekecek kadar güçlü dişlerin var senin, diye düşündü Junior, ama bunu söylemekten kaçınmıştı. “İmkânsız bir şey olamaz bu.”</span></p>

      <p class="calibre2"><span class="none4">“Evet, öyle.” Nolly çalışma masasının çekmecesinden bir zarf çıkarıp, bunu para destesinin üstüne koydu. “Bana verdiğiniz bin doların beş yüzünü size iade ediyorum.” Ve sonra zarfla parayı Junior’a doğru itti.</span></p>

      <p class="calibre2"><span class="none4">“Bunun mümkün olmadığını daha önce neden söylemediniz peki?”</span></p>

      <p class="calibre2"><span class="none4">Dedektif omuzlarını silkti. “Çünkü o kız, bebeğini hasta kayıtlarının çok fazla kontrol altında tutulmadığı, daha az profesyonel eleman çalıştıran üçüncü sınıf hastanelerden birinde doğurmuş olabilirdi. Ya da çocuk, amacı yalnızca para kazanmak olan bir bebek simsarı tarafından evlatlık verilmiş olabilirdi. O zaman ben de bir şeyler öğrenme fırsatı bulabilirdim. Ama bu hastanenin St. Mary olduğunu öğrenir öğrenmez, kapana sıkıştığımızı anladım.”</span></p>

      <p class="calibre2"><span class="none4">“Eğer kanıtlar varsa, bunlar elde edilebilir.”</span></p>

      <p class="calibre2"><span class="none4">“Ben hırsız değilim, Bay Cain. Hiçbir müşterimin, bana hapse girme riskini göze aldıracak kadar parası yoktur. Ayrıca, onların dosyalarındaki bilgileri çalabilseniz bile, bebekle ilgili kişisel bilgilerin büyük olasılıkla kodlanmış olduğunu görürsünüz ve bu kodun ne olduğunu bilmeden de hiçbir sonuca varamazsınız.”</span></p>

      <p class="calibre2"><span class="none4">“Çok orantısız bir şey bu,” dedi Junior; kullandığı sözcüğü jenital organlara uygulanan buz kompresine gerek kalmadan, eskiden okuduğu bir kelime dağarcığı geliştirme kitabından anımsamıştı.</span></p>

      <p class="calibre2"><span class="none4">“Bu ne, dediniz?” diye sordu dedektif, çünkü dişlerinin dışında, başka herhangi bir özgelişim yapmış olan bir birey değildi kendisi.</span></p>

      <p class="calibre2"><span class="none4">“Uygunsuz,” diye açıkladı Junior.</span></p>

      <p class="calibre2"><span class="none4">“Ne demek istediğinizi anlıyorum, Bay Cain. Ama eğer benim bu parayı kazanabilmemin herhangi bir kahrolası yolu olsaydı, bunca miktara asla sırt çevirmezdim.”</span></p>

      <p class="calibre2"><span class="none4">Dedektifin tüm gözkamaştırıcılığına karşın melankoli içeren gülümseyişi, Seraphim’in bebeğinin ulaşamayacakları kadar uzakta oluşundan söz ederken, onun bunu içtenlikle söylediğinin bir kanıtıydı.</span></p>

      <p class="calibre2"><span class="none4">Junior çatlak muşambalı koridordan yürüyüp altı kat merdiveni inerek sokağa çıktığında, hafifçe yağmur çiselediğini gördü. Ve gökyüzüne doğru baktığı sırada, öğleden sonra havasının daha da kararmış olduğunu fark etti; beton yığınlarının arasında bir yerde Bartholomew’u kendisi için sarıp sarmalayan bu soğuk ve çisili kent, bir kültür ve görgü odağı olmaktan çok uzaktı artık ve onun gözünde şimdiye dek olmadığı kadar ürkütücü, tehlikeli bir imparatorluğa dönüşmüştü. Ama parlak neonları ve yanıp sönen ışıklarıyla bu görüntü karşısında tam bir tezat oluşturan striptiz kulübü ise, sıcak, rahat ve insana kucak açan bir görüntü sergiliyordu.</span></p>

      <p class="calibre2"><span class="none4">Reklam panosunda üstsüz dansçıların fotoğrafları vardı. Junior bir haftadan fazla bir süredir San Francisco’da olmasına karşın, bu öncü sanat tarzını henüz izleyememişti.</span></p>

      <p class="calibre2"><span class="none4">İçeriye girmek için can atıyordu. Ama bir sorun vardı. Kambursuz Quasimido* (Quasimido, Notre Dame’ın Kamburu adlı eserin bir karakteridir) Nolly Wulfstan, büyük olasılıkla işten çıktıktan sonra birkaç bira yuvarlamak için, ona uygun bu kulübe uğruyordu, çünkü yarım yamalak da olsa, çekici bir kadın elde edebileceği en yakın yer burasıydı. Dedektif kendisiyle Junior’ın aynı nedenle neredeyse çıplak bebeklere aptal aptal bakıp durmak ve geceyi tamamlamak için onların iri, yuvarlak göğüslerinin görüntüsünü belleğine yeterince yerleştirmek amacıyla buraya geldiğini düşünecek ve onun aslında ilgisini çeken şeyin dans, yani yeni bir kültürel olgu deneyiminin entelektüel heyecanı olduğunu aklından bile geçirmeyecekti.</span></p>
    </div>

    <div class="s1">
      <p class="calibre2"><span class="none4">Birçok nedenden ötürü öfkelenen Junior, yeni Chevrolet Impala spor arabasını bırakmış olduğu, dedektifin bürosunun bir blok ilerisindeki otoparka doğru hızla yürüdü. Şimdi yağmurla ıslanınca daha da güzelleşen bu Çin kırmızısı rengindeki araba, oto galerideki pırıl pırıl ve yepyeni halinden çok farklı görünüyordu. Ama şaşırtıcı görüntüsüne, gücüne ve rahatlığına karşın, Junior kentin tepeliklerini dolaştığı sırada, bu araba bile onun neşesini yerine getirememişti. Karanlıkta parlayan bu sokaklarda bir yerde, sismik bir sallantıyı bekleyen bu evlerle dik yokuşlarda konuşlanmış yüksek binaların birinde, bir oğlan çocuğu vardı; yarı siyahi yarı beyaz olan ve onu acı bir sona mahkûm eden bir oğlan çocuğu.</span></p><br class="calibre3" id="calibre_pb_55" />
    </div>
  </div>
</body>
</html>
