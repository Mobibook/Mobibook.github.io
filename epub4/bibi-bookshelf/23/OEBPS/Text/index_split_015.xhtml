<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="http://calibre-ebook.com" name="generator" />

  <title>unnamed</title>
  <meta content="User" name="author" />
  <meta content="2015-1-7" name="creation-time" />
  <meta content="2015-1-13" name="revision-time" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="s1">
      <p class="calibre2"> </p>
    </div>

    <div class="s1">
      <h1 class="calibre2"><span class="none5">Bölüm</span> <span class="none5">12</span></h1>

      <p class="calibre2"> </p>

      <p class="calibre2"> </p>

      <p class="calibre2"><span class="none4">GÖKGÜRÜLTÜSÜ at toynaklarının sesine benzer sesler çıkarıyor ve benekli gri bulutlar, düşte görülen atların ağır çekimdeki doludizgin koşuşları gibi, doğuya doğru hareket ederek ilerliyorlardı. Yağmur altındaki Bright Beach, tıpkı eğlenceli aynaların yansıttığı biçimde, buğulu, bozuk bir görüntü içindeydi. Alacakaranlığa dönüşmekte olan ocak öğleden sonrası, bu bildik dünyadan ayrılmış ve sanki garip bir boyuta girmişti.</span></p>

      <p class="calibre2"><span class="none4">Yanında Joey’in cesedi ve karnında belki de ölmüş olan bebeğiyle birlikte, kapılar çerçevelerinden çıktığı ve sımsıkı kapandığı için Pontiac’ın içinde tutsak kalan ve tüm bunların yanı sıra çarpışmadan ötürü vücudunun her tarafı ağrıyan Agnes, ne bir korkuya kapılmış ne de gözyaşlarına boğulmuştu. Bunun yerine dua edip duruyor, başına neden böyle bir şeyin geldiğini anlamak için mantık yürütmeye çalışıyor ve hem acısının hem de kaybettiği kocasının üzüntüsünün üstesinden gelecek gücü kendinde bulmaya çalışıyordu.</span></p>

      <p class="calibre2"><span class="none4">Olay yerine ilk ulaşan görgü tanıkları arabanın her iki kapısını da açmayı başaramamışlardı, ama ona cesaret verici bir biçimde, kırık camlardan içeriye doğru konuşuyorlardı. Agnes onların bazılarını tanıyor, bazılarını ise hiç tanımıyordu. Bu insanların tümü de ona karşı içten ve ilgili davranmaktaydılar; bazılarının üstünde yağmurlukları olmadığından epeyce ıslanmışlardı, ama yine de özel bir pırıltıyla onların gözlerine yansıyan doğal merakları karşısında, kendisini gösteriye çıkmış bir hayvan gibi hissediyor ve sanki saygınlığını yitiren ve bu en özel acısı yabancıların eğlencesine sunulan birisiymişçesine bir duyguya kapılıyordu.</span></p>

      <p class="calibre2"><span class="none4">İlk polis ekibi ve onları yakından izleyen ambulans geldiğinde, Agnes’ı arabanın artık olmayan ön camından çıkarma olasılığı üzerinde tartıştılar. Ama çöken tavandan ötürü camın daraldığını düşünmeleri ve onun az sonra doğumun ikinci evresine girecek olması nedeniyle vücudunda ciddi kasılmalar oluşacağını göz önünde bulundurdukları zaman, kendisini buradan çekip çıkarmanın çok tehlikeli olacağına karar verdiler.</span></p>

      <p class="calibre2"><span class="none4">Ardından, sıvı basınçlı kurtarma çubukları ve maden testereleriyle birlikte kurtarma ekibi göründü ve sivil halk kaldırımlara doğru alındı.</span></p>

      <p class="calibre2"><span class="none4">Gök gürültüsü şimdi daha da yakınlarda duyuluyor, etrafta polis telsizlerinin cızırtısı, hazırlanan aletlerin tıngırtısı, sertleşen rüzgârın uğultusu yankılanıyordu. Baş döndürücüydü bu sesler. Bunlara kulaklarını tıkayamazdı ki ve gözlerini kapattığında, sanki bir eksenin çevresinde dönüyormuş gibi bir duyguya kapılıyordu.</span></p>

      <p class="calibre2"><span class="none4">Havada benzin kokusu yoktu. Deponun patlamamış olduğu belliydi. Ani bir yangın çıkacakmış gibi görünmüyordu, ama daha yalnızca bir saat önce hayatta olan Joey’in zamansız ölümü de bilinecek bir şey miydi…</span></p>

      <p class="calibre2"><span class="none4">Ona ulaşmaya çalışırken kendisine yanlışlıkla zarar vermek istemeyen kurtarma ekibi, yolcu kapısından güvenceli bir biçimde ve mümkün olduğunca uzağa hareket etmesi için, Agnes’a cesaret veriy</span><span class="none4">ordu. Ama o, ölen kocasının yanın</span><span class="none4">a gitmenin dışında hiçbir yere gidemezdi.</span></p>

      <p class="calibre2"><span class="none4">Başı hâlâ onun omzunda olan Joey’in cesedinin üstüne yığılıp kalmış bir halde hareketsiz duran Agnes, aklından çılgın gibi, eski buluşmalarını ve evliliklerinin ilk yıllarını geçiriyordu. Sık sık arabalı sinemalara giderlerdi; John Wayne’in Altın Arayıcıları’nı ve David Niven’in 80 Günde Dünya Gezisi’ni seyrederlerken, birbirlerine sokularak oturur ve el ele tutuşurlardı. O sıralarda öyle gençtiler ki, sonsuza dek yaşayacakları kesindi; şimdi de hâlâ gençtiler, ama ikisinden birisi için, sonsuza dek kavramı bitmişti.</span></p>

      <p class="calibre2"><span class="none4">Bir kurtarma görevlisi gözlerini kapatmasını ve yüzünü yolcu kapısından öteye çevirmesini söyledikten sonra, pencereden içeriye doğru kapitone bir nakliye battaniyesi uzatarak, bu koruyucu örtüyü onun sağ tarafına yerleştirdi.</span></p>

      <p class="calibre2"><span class="none4">Battaniyeyi sımsıkı tutan Agnes’ın aklına, tabutlarında yatan ölülerin bazen bacaklarına yayılan o cenaze örtüleri gelmişti, çünkü kendisini yarı ölü gibi hissediyordu. Her iki ayağı da bu dünyada olmasına karşın, Joey’le birlikte öbür dünyadaki garip bir yolda yürümekteydi.</span></p>

      <p class="calibre2"><span class="none4">Güçlü aletlerin çıkardığı mırıltılı, vızıltılı, çıngıraklı ve ezici sesler. İncecik çelikle daha kalın yapılı çeliğin, maden testeresinin dişlerine dokunuşunda çıkan homurtu.</span></p>

      <p class="calibre2"><span class="none4">Yanındaki yolcu kapısı sanki canlıymış ve acı çekiyormuş gibi tiz havlama sesleri çıkarıyor ve esrarengiz işkence çığlıklarına benzer bu sesleri yüreğinin acıyla sızlayan derinliklerinde yalnızca Agnes duyuyordu.</span></p>

      <p class="calibre2"><span class="none4">Araba sarsıldıktan ve ezilip bükülen çelik avaz avaz bir ses çıkardıktan sonra, kurtarma ekibi görevlilerinin zafer çığlıkları yükseldi.</span></p>

      <p class="calibre2"><span class="none4">Yüzü mücevherlere benzeyen yağmur damlacıklarıyla boncuk boncuk olmuş, uçuk gri yeşil tonunda güzel gözlü bir adam, kesilip çıkarılan kapının arasından uzanarak, Agnes’ın üzerindeki battaniyeyi aldı.</span></p>

      <p class="calibre2"><span class="none4">“Neyse ki iyisiniz, size ulaştık artık.” Adamın yumuşak, ama yankılı sesi öylesine doğaüstü bir sesti ki söylediği sözcükler yüzeysel anlamlarından daha derin ve daha rahatlatıcı bir güven duygusu iletir gibiydi.</span></p>

      <p class="calibre2"><span class="none4">Kurtarıcı geri çekilmiş ve onun yerine beyaz hastane üniformasının üstüne siyahları bir yağmurluk giymiş olan genç bir sağlık görevlisi gelmişti. “Sizi buradan çıkarmadan önce, belkemiği zedelenmesi olmadığından emin olmak istiyoruz. Ellerimi sıkabilir misiniz?”</span></p>

      <p class="calibre2"><span class="none4">Agnes kendisine söylenildiği gibi onun ellerini sıktığı sırada, “Bebeğim… zarar görmüş olabilir,” dedi. Ve sanki en büyük korkusunu dile getirmesi bunu gerçekleştirmiş gibi, tam o anda oluşan öyle acı verici bir kasılmayla bağırdı ki, sağlık görevlisinin ellerine genç adam yüzünü buruşturacak kadar sımsıkı sarıldı. Ardından, karnında garip bir şişkinlik ve sonra da korkunç bir gevşeklik hissetti; bunu ani bir baskı izledi.</span></p>

      <p class="calibre2"><span class="none4">Paramparça ön camdan içeriye giren yağmur damlalarıyla beneklenen gri koşu eşofmanı bir anda sırılsıklam oldu. Suyu boşalmıştı.</span></p>

      <p class="calibre2"><span class="none4">Kucağına ve oradan eşofmanın bacak kısımlarına doğru sudan da koyu başka bir leke yayılmış ve gri kumaşın içine işlediğinde porto şarabı rengini almıştı; Agnes bu yarı baygın durumunda bile, mucizevi bir doğum yapamayacağını ve bebeğini kanlar içinde dünyaya getireceğini düşünüyordu. Daha önce okuduklarından, amnion sıvısının berrak olması gerektiğini biliyordu. Sıvının içindeki az miktardaki kan korkutucu değildi, ama şimdi bu kanama fazlaydı. Siyahımsı kırmızı, yoğun bir kanamaydı bu.</span></p>

      <p class="calibre2"><span class="none4">“Bebeğim,” diye yalvardı Agnes.</span></p>

      <p class="calibre2"><span class="none4">Bu arada öyle kötü bir başka kasılma daha olmuştu ki, verdiği acı yalnızca sırtının altıyla karnını ağrıtmakla kalmıyor, bir omurilikten diğerine atlayan elektrik akımı gibi, tüm belkemiğine yayılıyordu. Ayrıca, sanki ciğerleri iflas etmişçesine, her aldığı solukla göğsü çimdikleniyordu.</span></p>

      <p class="calibre2"><span class="none4">Doğumun ikinci evresi, ilk çocuğunu dünyaya getiren bir kadında yaklaşık elli dakika sürer ve eğer ilk doğum değilse, bu süre yirmi dakikaya kadar inebilir, ama Agnes, Bartholomew’un dünyaya kitapta belirtildiği gibi gelmeyeceğini hissediyordu.</span></p>

      <p class="calibre2"><span class="none4">Sağlık görevlilerini bir telaş almıştı. Tekerlekleri kaldırımın üstüne yayılmış olan kaza enkazının kalıntılarına çarparak tıngırdayan sedyeye yol açmak için, kurtarma ekibinin aletleriyle araba kapısının parçaları bir kenara çekildi.</span></p>

      <p class="calibre2"><span class="none4">Agnes arabadan nasıl çıkarıldığının tam olarak farkında değildi; ama arkasına döndüğünü, Joey’in yarı karanlık enkazın içinde kalan cesedine baktığını, ona daima destek verdiği gibi şimdi de kendisine doğru umutsuzca uzanmaya çalıştığını ve sedyenin üstünde götürüldüğünü anımsıyordu.</span></p>

      <p class="calibre2"><span class="none4">Gündüzü sona erdiren akşam karanlığı çökmüş ve gökyüzü neredeyse morumsu tonda mavi siyah bulutlara boğularak alçalmıştı. Yağmur damlaları, yanan sokak lambalarının kıpkırmızı ışığında kan sağanağına dönüşmüş gibi görünmekteydi.</span></p>

      <p class="calibre2"><span class="none4">Hava daha da soğumuş ve yağmur neredeyse buz gibi sulusepkene çevirmişti. Ya da belki kendisi sıcaklamış ve bu ürpertiyi ateş gibi yanan cildinde daha fazla hissetmeye başlamıştı. Her damlacık tıslayarak yüzüne vuruyor ve sanki bebeğini de almak için geri dönüp gelmiş olan ölüme meydan okurcasına şişik karnını sımsıkı tutan ellerini sızlatıyordu.</span></p>

      <p class="calibre2"><span class="none4">İki sağlık görevlisinden birisi ambulansa doğru koşuşturarak sürücü koltuğuna oturduğu sırada, Agnes’da bir an için öyle ciddi bir kasılma olmuştu ki, bu acının doruk noktasında neredeyse bilincini yitirecekti.</span></p>

      <p class="calibre2"><span class="none4">Tekerlekli sedyeyi ambulansın arkasına yanaştıran ikinci sağlık görevlisi, kendisiyle birlikte hastaneye gelmesi için polislerden birine seslendi. Eğer yolda giderken bebeği doğurtmak ve aynı zamanda Agnes’ı da kımıldatmamak zorunda kalırsa, yardıma gereksinim duyacağı belliydi.</span></p>

      <p class="calibre2"><span class="none4">Agnes onların bu telaşlı konuşmalarını yarım yamalak anlıyordu, çünkü hem vücudundaki kanın çekilmesinden ve hem de Joey’i yanı başında görmesi nedeniyle duyduğu şaşkınlıktan ötürü, dikkat yeteneğini neredeyse kaybetmişti. Joey artık kaza geçirmiş bir halde değildi. Giysileri kanla lekelenmemişti.</span></p>

      <p class="calibre2"><span class="none4">Aslında, kış fırtınası ne saçlarını ıslatmıştı ne de giysilerini. Yağmur ona dokunmadan bir milimetre önünden geçiyordu; sanki su ve Joey, ya birbirlerini itmesi ya da birbirlerine dokunduklarında evrenin özünü sarsacak bir sel baskını başlatması gereken madde ve karşıt maddeden yapılmışlardı.</span></p>

      <p class="calibre2"><span class="none4">Kaşları çatılmış ve gözleri kısılmış olan Joey, Kaygılı Ayı durumundaydı.</span></p>

      <p class="calibre2"><span class="none4">Agnes uzanıp ona dokunmak istedi, ama kolunu kaldıracak gücü kendinde bulamıyordu. Artık karnını da tutmuyordu. Her iki eli de yanında, avuçları açık bir şekilde duruyor ve parmaklarını kıvırmak gibi basit bir hareket bile, şaşılacak kadar büyük bir güç ve dikkat gerektiriyordu.</span></p>

      <p class="calibre2"><span class="none4">Joey’le konuşmaya çalıştığında ise, tıpkı ona elini uzatamadığı gibi, sesini de kolayca çıkaramamıştı.</span></p>

      <p class="calibre2"><span class="none4">Ambulansın arkasına bir polis bindi.</span></p>

      <p class="calibre2"><span class="none4">Sağlık görevlisi tekerlekli sedyeyi eğimli tamponda ittiği sırada, bunun iner kalkar ayakları aşağıya doğru alçaldı ve Agnes önce baş tarafı olmak üzere ambulansa bindirildi. Ve ardından, klik klik diye bir ses çıkaran sedye yerine oturdu.</span></p>

      <p class="calibre2"><span class="none4">Ya kendi bildiği ilk yardım bilgisinden ya da sağlık görevlisinin verdiği direktiften ötürü, polis Agnes’ın başının altına bir köpük yastık yerleştirdi.</span></p>

      <p class="calibre2"><span class="none4">Yastık olmasa, ambulansın arkasına doğru bakmak için başını kaldıramayacaktı.</span></p>

      <p class="calibre2"><span class="none4">Dışarıda, aracın tam arkasında duran Joey, ona bakıyordu. Mavi gözleri, üzüntünün yelken açtığı denizler gibiydi. Veya buna üzüntü yerine özlem demek daha doğru olurdu. Joey gitmek zorundaydı, ama bu garip yolculuğa onsuz başlamaya gönülsüzdü.</span></p>
    </div>

    <div class="s1">
      <p class="calibre2"><span class="none4">Yağmurun onu ıslatmadığı gibi, çevredeki polis arabalarının fır dönen kırmızı beyaz tepe ışıkları da ona dokunmuyordu. Gökyüzünden düşen yağmur damlaları önce elmasa sonra yakuta, yine önce elmasa sonra yakuta dönüşüyor, ama Joey bu dünyaya ait ışıklarla ışımıyordu. Agnes onun yarı saydam olduğunu fark etti; cildi, başka bir yere ait bir ışığı yansıtan nadide, süt beyazı bir cam gibiydi.</span></p>
    </div>

    <div class="s1">
      <p class="calibre2"><span class="none4">Kapıyı çekip kapatan sağlık görevlisi, Joey’i gecenin karanlığında dışarıda, fırtınada, iki dünya arasındaki rüzgârda bırakmıştı.</span></p>

      <p class="calibre2"><span class="none4">Sarsılarak vites değiştiren araba, yola koyuldu.</span></p>

      <p class="calibre2"><span class="none4">Vücuduna iri başlı çiviler batıyormuş gibi bir sancı duyan Agnes, bir an karanlığa doğru düştüğünü hissetti.</span></p>

      <p class="calibre2"><span class="none4">Ardından, gözleri soluk bir aydınlığa kavuştuğunda, onunla uğraşmakta olan sağlık görevlisiyle polisin telaşla konuştuklarını duydu, ama ne söylediklerini anlayamıyordu. İki adam sanki yabancı bir dilde, hatta bin yıldır bu dünyada duyulmamış, çok eski bir dilde konuşuyor gibiydiler.</span></p>

      <p class="calibre2"><span class="none4">Sağlık görevlisinin, koşu eşofmanının bacak kısmını kesmiş olduğunu fark eden Agnes’ın utançtan yüzü kızardı.</span></p>

      <p class="calibre2"><span class="none4">O anda bulanık aklına, ambulansın arka kapısında duran Joey kadar süt beyazı bir cam gibi cilde sahip, yarı saydam bir bebeğin görüntüsü gelmişti. Bu görüntünün çocuğunu ölü doğuracağı anlamına geldiğinden korkan Agnes “Bebeğim” dedi, ama ağzından hiçbir ses çıkmadı. Yine sancı başlamıştı, ama bu yalnızca bir kasılma değildi. Çok müthiş bir acıydı. Dayanılmaz bir şeydi bu. Sanki bir ortaçağ işkence aletindeymiş gibi, vücuduna yine o iri başlı çiviler batırılıyordu.</span></p>

      <p class="calibre2"><span class="none4">Bu arada, iki adamın yağmurdan ıslanmış ciddi, kaygılı yüzlerini ve birbirleriyle konuştuklarını görüyor, ama seslerini duyamıyordu.</span></p>

      <p class="calibre2"><span class="none4">Aslında, hiçbir şey duyamıyordu; ne çığlık çığlığa bağıran sireni, ne tekerleklerin çıkardığı gürültülü hışırtıyı ne de sağ tarafındaki raflarda ve çekmecelerde yer alan araç gereçlerin tıngırtılarını. Bir ölü gibi sağırdı. Yine kısa süreli bir karanlığın içine düşmeyi beklediği sırada, yukarıya doğru yükseldiğini fark etti. Tüm bedenini korkutucu bir hafiflik duygusu kaplamıştı.</span></p>

      <p class="calibre2"><span class="none4">Kendisinin, kemikleriyle kaslarına düğümlenmiş gibi bedenine bağlı olduğunu daha önce hiç düşünmemişti, ama şimdi bu düğümlerin açıldığını hissediyordu. Aniden, engellenemez bir biçimde, yüzercesine, daha da yukarıya çıktığını ve ambulansın tavanından aşağıya, kendi bedenine baktığını gördü.</span></p>

      <p class="calibre2"><span class="none4">Büyük bir korkuya kapılmıştı; bir pus tabakasından, ince ve kırılgan bir cisimden bile zayıf, güçsüz, aciz bir görüntü içindeydi. Yüzlerce moleküle ayrılacağını ve havaya karışarak artık var olmayacağını düşündüğünde, tüm benliğini bir panik duygusu kapladı.</span></p>

      <p class="calibre2"><span class="none4">Bedeninin yattığı sedyenin üstüne yayılmış olan kan onu daha da fazla korkutmuştu. Öyle çok kan vardı ki. Sedyenin üstü kan gölü gibiydi.</span></p>

      <p class="calibre2"><span class="none4">Bu ürkütücü suskunlukta tek bir ses duyuldu. Başka hiçbir ses yoktu. Ne sirenin çığlığı, ne de yağmurla yıkanan asfaltın üzerinde dönen tekerleklerin gürültülü hışırtısı. Yalnızca sağlık görevlisinin sesi vardı. “Kadının kalbi durdu.”</span></p>

      <p class="calibre2"><span class="none4">Aşağıda, canlıların dünyasında yatan Agnes, sağlık görevlisinin elindeki deri altı şırıngasının silindir biçimindeki gövdesinden ve bunun ucundaki iğneden saçılan ışıkta pırıl pırıl parlıyordu.</span></p>

      <p class="calibre2"><span class="none4">Polis onun koşu eşofmanının üst fermuarını açtı ve eşofmanın altına giymiş olduğu bol tişörtü çekip çıkararak, göğüslerini meydanda bıraktı.</span></p>

      <p class="calibre2"><span class="none4">Kullandığı iğneyle işini bitiren sağlık görevlisi de hemen defibrilatörü kullanmaya başladı.</span></p>

      <p class="calibre2"><span class="none4">Agnes onlara bu çabalarının hiçbir yararı olmayacağını, kendisini yaşatmaktan vazgeçmelerini ve onu ölüme terk etmelerini söylemek istiyordu. Burada kalmasını gerektiren hiçbir neden yoktu artık.</span></p>
    </div>

    <div class="s1">
      <p class="calibre2"><span class="none4">Ölen kocası ve bebeğiyle birlikte olmak için, hiçbir acının çekilmediği, Maria Elena Gonzalez gibi fakir hiçbir insanın bulunmadığı, ağabeyleri Edom’la Jacob gibi hiç kimsenin korkuyla yaşamadığı, herkesin tek bir dil konuştuğu ve gereksinim duyulan tüm yaban mersinli turtalara sahip olduğu bir yere doğru gidiyordu. Ve sonra karanlığı kucakladı.</span></p>

      <p class="calibre2"> </p><br class="calibre3" id="calibre_pb_15" />
    </div>
  </div>
</body>
</html>
