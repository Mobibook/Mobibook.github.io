<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="http://calibre-ebook.com" name="generator" />

  <title>unnamed</title>
  <meta content="User" name="author" />
  <meta content="2015-1-7" name="creation-time" />
  <meta content="2015-1-13" name="revision-time" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="s1">
      <p class="calibre2"> </p>
    </div>

    <div class="s1">
      <h1 class="calibre2"><span class="none5">Bölüm</span> <span class="none5">47</span></h1>

      <p class="calibre2"> </p>

      <p class="calibre2"> </p>

      <p class="calibre2"><span class="none4">BEYAZ bir gömlekle siyah bir pantolonun üstüne giydiği beyaz eczacı önlüğünü hâlâ çıkarmamış olan Paul Damascus, tıpkı Garip Öykülerden birinin kapağında yer alan resimlerde olduğu gibi, gökyüzünün koyu gri bulutlarla kaplı alacakaranlığında ve rüzgârla hışırdayarak bu görüntüye meşum bir ritim katan hurma ağaçlarının yaprakları altında, eve gitmek için Bright Beach’in sokaklarını arşınlıyordu.</span></p>

      <p class="calibre2"><span class="none4">Yürüyüş, Paul’un formda kalmak için yaptığı rejimin bir kısmıydı. Çünkü formu bozulursa, zevk aldığı öykülerdeki o hamur kâğıt mecmua kahramanları gibi dünyayı kurtarmaya asla çağırılmazdı; ayrıca, onun karşılaşmaya kararlı olduğu ciddi sorumlulukları vardı ve bunları yerine getirmek için, sağlığını iyi koruması gerekiyordu.</span></p>

      <p class="calibre2"><span class="none4">İş önlüğünün ceplerinden birinde Rahip Harrison White’a yazdığı mektup duruyordu. Zarfı yapıştırmamıştı, çünkü yazdıklarını karısı Perri’ye okumak ve onun önerileri varsa bunları da mektuba dâhil etmek istiyordu. Paul bu iş için de onun görüşüne değer vermekteydi, tıpkı her şeyde olduğu gibi.</span></p>

      <p class="calibre2"><span class="none4">Günün en önemli amacı eve, Perri’nin yanına dönmekti. İkisi de on üç yaşındayken tanışmışlar, yirmi iki yaşındayken evlenmişlerdi. Mayıs’ta yirmi üçüncü evlilik yıldönümlerini kutlayacaklardı.</span></p>

      <p class="calibre2"><span class="none4">Çocukları yoktu. Böyle olmak zorundaydı. Ama doğruyu söylemek gerekirse, Paul babalık zevkini tatmadığı için hiçbir pişmanlık duymuyordu. Çünkü onlar iki kişilik bir aileydiler, yazgı onlara çocuk sağlayamadığı halde birbirlerine çok daha yakındılar ve bu nedenle Paul ilişkilerine büyük değer veriyordu.</span></p>

      <p class="calibre2"><span class="none4">Genellikle yalnızca televizyon seyretmelerine veya onun karısına kitap okumasına karşın, birlikte geçirdikleri geceler mutluluk dolu olurdu. Peni kendisine kitap okunmasından hoşlanırdı; özellikle de çoğunlukla okunan tarihi romanlardan ve ara sıra okunan gizemli öykülerden.</span></p>

      <p class="calibre2"><span class="none4">Paul gece yarısından ya da sabah birden önce yatmazken, Perri çoğu kez gece dokuz buçukta, nadiren de onu biraz geçe uyuyakalırdı. Daha ileri saatlerde, karısının soluk alıp verirken çıkardığı hafif mırıltılardan emin olduktan sonra, kendisi de hamur kâğıt mecmualarının maceralarına dönerdi.</span></p>

      <p class="calibre2"><span class="none4">Televizyon seyretmek için iyi bir geceydi bu. Saat yedi buçukta Doğruyu Söylemek Gerekirse vardı; bunu Benim Bir Sırrım Var, Lucy Show ve Andy Griffith Show izliyordu. Yeni Lucy eskisi kadar iyi bir gösteri değildi; Paul’la Perri, Desi Arnaz’ı ve William Frawley’i özlüyorlardı.</span></p>

      <p class="calibre2"><span class="none4">Yasemin Yolu’na giden köşeyi döndüğü sırada, evini göreceğinden ötürü, heyecandan yüreğinin kalktığını hissetti. Ana Cadde’de bulunan tipik Amerikan evleri kadar büyük bir ev değildi bu, Ama Paul’a göre, Paris, Londra ve Roma karışımı gibi asla görmeyeceği ve görmediği için de asla pişmanlık duymayacağı kentlerin evlerinden çok daha harikaydı.</span></p>

      <p class="calibre2"><span class="none4">Kaldırıma yanaşmış olan ambulansı fark ettiğinde, bu mutlu beklentisi korkuya dönüştü. Evin araba yolunda, aile doktorları Joshua Nunn’ın kendi Buick’i duruyordu.</span></p>

      <p class="calibre2"><span class="none4">Ön kapı aralıktı. Paul alelacele içeriye girdi.</span></p>

      <p class="calibre2"><span class="none4">Girişin merdivenlerinde Hannah Rey’le Nellie Oatis yan yana oturuyorlardı. Onların ev işlerini gören Hannah, kır saçlı ve tombuldu. Perri’nin gündüz bakıcısı Nellie de sanki Hannah’ın kız kardeşiymişçesine, tıpkı ona benziyordu.</span></p>

      <p class="calibre2"><span class="none4">Hannah ayakta duramayacak kadar üzüntüden sarsılmış görünüyordu.</span></p>

      <p class="calibre2"><span class="none4">Nellie ise ayağa kalkacak gücü bulmuştu, ama kalkar kalkmaz hemen konuşamadı. Ağzı birtakım sözcükler söylüyordu, ama sesi onu terketmişti.</span></p>

      <p class="calibre2"><span class="none4">Bu kadınların bir yanılgı oluşturmayacak yüz ifadelerinden ötürü olduğu yerde kalakalan Paul, Nellie’nin bir sürelik suskunluğu karşısında minnettarlık duydu. Onun kendisine iletmeye çalıştığı haberi öğrenecek gücü olduğuna inanmıyordu.</span></p>

      <p class="calibre2"><span class="none4">Nellie’nin sessizliği, ayağa kalkmaya yeterli gücü olmayan, yine de kötü bir haber vermek pahasına bile olsa konuşacak gücü kendinde bulan Hannah’ın söylediklerine dek sürmüştü yalnızca. “Size ulaşmaya çalıştık, Bay Damascus, ama eczaneden çıkmıştınız.”</span></p>

      <p class="calibre2"><span class="none4">Oturma odasının kavisli girişindeki sürmeli kapılar yarı açık duruyordu. Bunların ötesinden gelen sesler, Paul’u iradesi dışı o tarafa çekti.</span></p>

      <p class="calibre2"><span class="none4">Bu geniş oturma odası iki amaçla döşenmişti: onları ziyarete gelen konukları ağırlamak için salon olarak ve Paul’la Perri’nin her gece uyudukları iki yatağı da kapsayan yatak odası olarak.</span></p>

      <p class="calibre2"><span class="none4">Sağlık görevlisi Jeff Dooley sürmeli kapıların tam iç tarafında duruyordu. Paul’u sert bir biçimde omzundan tuttuktan sonra, ileriye doğru itekledi.</span></p>

      <p class="calibre2"><span class="none4">Perri’nin yatağına dek yapılacak yolculuk birkaç adımlıktı, ama bu yatak görülmeyen Paris’ten, görülmek istenmeyen Roma’dan daha uzak bir yerdeymiş gibiydi. Döşemenin halısı Paul’un ayaklarına dolanıyor, ayakkabılarının altını çamurmuşçasına emiyordu sanki. Ciğerlerini dolduran hava, ilerlemesini engelleyen yoğun hacimli bir sıvıya dönüşmüştü.</span></p>

      <p class="calibre2"><span class="none4">Yatağın yanında oturan ve ikisinin de arkadaşı ve aile doktoru olan Joshua Nunn, Paul kendisine doğru yaklaştığı sırada, başını kaldırıp ona baktıktan sonra, sanki demir bir boyunduruğun altındaymış gibi, ayağa kalktı.</span></p>

      <p class="calibre2"><span class="none4">Yatağın baş kısmı yukarıya yükseltilmişti; Perri sırtüstü yatıyordu. Gözleri kapalıydı.</span></p>

      <p class="calibre2"><span class="none4">Geçirdiği kriz sırasında, oksijen tüpünü taşıyan altlık yatağa devrilmişti. Solunum maskesi yastığın üzerinde, Perri’nin yanı başındaydı.</span></p>

      <p class="calibre2"><span class="none4">Oksijene nadiren gereksinimi olurdu. Bugün gereksinimi olmasına karşın, hiçbir yardımı dokunmamıştı.</span></p>

      <p class="calibre2"><span class="none4">Joshua’nın en son olarak uyguladığı göğüs solunum aygıtı da, Perri’nin yanındaki battaniyenin üstünde duruyordu. Solunuma yardımcı olması için, bu aygıta nadiren ve yalnızca geceleri gereksinim duyardı.</span></p>

      <p class="calibre2"><span class="none4">Hastalığın ilk yılında, demir bir ciğerden yavaş yavaş çıkarılmıştı. On yedi yaşına dek, göğüs solunum aygıtına gereksinim duymuş, ama gün geçtikçe, bu tür aygıtların yardımı olmaksızın soluk alacak güce kavuşmuştu.</span></p>

      <p class="calibre2"><span class="none4">“Sorun kalbi oldu,” dedi Joshua Nunn.</span></p>

      <p class="calibre2"><span class="none4">Perri’nin cömert bir kalbi vardı. Bu hastalık etlerini erittikten ve onu hayli güçsüz bıraktıktan sonra, çektiği acıyla hiç küçülmeyen o kocaman kalbi, onu içeren vücudundan bile daha büyük görünürdü.</span></p>

      <p class="calibre2"><span class="none4">Aslında daha çok küçük çocuklara ıstırap çektiren bir hastalık olan çocuk felci, onu on beşinci doğum gününe iki hafta kala yakalamıştı. Otuz yıl önce.</span></p>

      <p class="calibre2"><span class="none4">Geçirdiği kriz sırasında Perri’yi kurtarmaya çalışan Joshua, battaniyeyi onun üstünden bir kenara çekmişti. Perri’nin uçuk sarı renkli pijamasının kumaşı, bacaklarının ne kadar korkunç bir halde olduğunu saklayamıyordu: İki sopaydı bunlar.</span></p>

      <p class="calibre2"><span class="none4">Yakalandığı çocuk felci öylesine ciddi bir vakaydı ki, taktığı kuşaklarla kullandığı koltuk değnekleri asla yardımcı bir seçenek olmamış ve kas rehabilitasyonu etkili bir yarar sağlamamıştı.</span></p>

      <p class="calibre2"><span class="none4">Yukarıya kıvrılmış olan pijamanın kolları, hastalığın izlerini daha fazla göstermekteydi. Kesinlikle kullanamadığı sol kolunun kasları körelmiş, bir zamanlar çok zarif olan sol eli sanki görünmez bir nesneyi, belki de hiçbir zaman yitirmediği umudunu tutar gibi yumruklaşmıştı.</span></p>

      <p class="calibre2"><span class="none4">Kısıtlı da olsa sağ kolunu kullanabildiği için, bu da normal olmamakla birlikte, sol koldan daha az zarar görmüştü. Paul pijamanın o kolunu aşağıya doğru çekti.</span></p>

      <p class="calibre2"><span class="none4">Ardından, battaniyeyi karısının sağ kolunu bunun üstünde bırakarak onun perişan haldeki vücuduna, omuzlarına dek örttükten sonra, battaniyenin altına serili olan çarşafın kıvrılmış klapasını düzeltti.</span></p>

      <p class="calibre2"><span class="none4">Bu hastalık Perri’nin kalbinin güzelliğini etkilememiş ve yüzüne de hiç dokunmamıştı. O her zaman olduğu gibi, şimdi de çok güzeldi.</span></p>

      <p class="calibre2"><span class="none4">Paul yatağın kenarına oturarak, karısının sağ elini tuttu. Perri o kadar kısa bir süre önce ölmüştü ki, vücudu hâlâ sıcaktı.</span></p>

      <p class="calibre2"><span class="none4">Bir tek söz bile söylemeyen Joshua Nunn’la sağlık görevlisi odadan girişe çıktılar. Salonun sürmeli kapıları kapandı.</span></p>

      <p class="calibre2"><span class="none4">Birlikte geçen çok uzun yıllar, yine de çok kısa bir zaman…</span></p>

      <p class="calibre2"><span class="none4">Paul onu ne zaman sevmeye başladığını anımsayamıyordu. İlk görüşte olmamıştı bu. Ama çocuk felcine yakalanmadan önceydi. Sevgi yavaş yavaş oluşmuş ve geliştiğinde de derinlere kök salmıştı.</span></p>

      <p class="calibre2"><span class="none4">Onunla ne zaman evlenmeye karar verdiğini ise belirgin bir şekilde anımsıyordu: Üniversitenin ilk yılında, Noel tatili için eve döndüğünde. Okuldayken Perri’yi her gün özlemiş ve onu yine gördüğü anda, o zamana dek etkisinde kaldığı gerginlikten kurtularak, aylardır ilk kez huzura kavuştuğunu hissetmişti.</span></p>

      <p class="calibre2"><span class="none4">Perri o sıralarda annesi ve babasıyla beraber yaşıyordu. Evlerinin yemek odasını kızları için yatak odası şekline dönüştürmüşlerdi.</span></p>

      <p class="calibre2"><span class="none4">Paul Noel armağanıyla evlerine gittiğinde, üstüne kırmızı bir Çinli pijaması giymiş olan Perri yatakta yatıyor ve Jane Austin’in bir kitabını okuyordu. Deri kayışlar, palangalar ve ağırlıklardan oluşturulan akıllıca tasarımlanmış garip bir aygıt, başka türlü hareket ettirilmesi mümkün olmayan sağ kolunun çok da ha rahatça hareket etmesinde kendisine yardımcı oluyordu. Kitabı, kucağında duran küçük bir rahle tutuyor, ama sayfaları kendisi çevirebiliyordu.</span></p>

      <p class="calibre2"><span class="none4">Paul o öğleden sonrayı onunla geçirmiş ve akşam yemeğine kalmıştı. Kendisi de onun yatağının yanında yemek yediği sırada, Perri’yi de beslerken ona ayak uydurmuş ve böylece yemeği birlikte bitirmişlerdi. Onu daha önce hiç beslememesine karşın, ne o bundan rahatsız olmuştu ne de Perri ve daha sonraları, bu akşam yemeğiyle ilgili olarak anımsadığı şey aralarında geçen konuşmalardı, beslenme olayı değil.</span></p>

      <p class="calibre2"><span class="none4">Noel’i izleyen nisan ayında, ona evlenme teklif ettiğinde, Perri kendisini reddetmişti. “Sen çok tatlı birisin Paul, ama yaşamını benimle harcamana izin veremem. Sen çok uzaklara, büyüleyici yerlere doğru yol alacak olan güzel… güzel bir gemisin; ben ise senin ancak çıpan olabilirim.”</span></p>

      <p class="calibre2"><span class="none4">“Çıpasız bir gemi asla bir yerde demirleyemez,” diye yanıtlamıştı Paul da. “Denizin gazabına uğrar.” Ama Perri o berbat haldeki vücudunun ne bir erkeği rahatlatabileceğini ve ne de bir gelin olabilecek gücü bulunduğunu söyleyerek, ona yine karşı çıkmıştı.</span></p>

      <p class="calibre2"><span class="none4">“Aklın her zamanki gibi etkileyici,” demişti Paul. “Ruhun da bir o kadar güzel. Dinle, Per, on üç yaşımızdan beri, ben senin vücudunla hiç ilgilenmedim. Ama eğer çocuk felcinden önce bu tür özel bir ilgim olduğunu düşünüyorsan, böyle bir kuruntuya kapıldığın için kendinden utanmalısın.”</span></p>

      <p class="calibre2"><span class="none4">Birçok kişi onunla konuşurken, sanki ruhu da kollarıyla bacakları kadar kırılganmış gibi ona karşı dikkatli davrandığından ötürü, Perri açık sözlülükten ve sert konuşmalardan hoşlanıyordu aslında. Sevinçle gülmüştü… yine de Paul’u hâlâ reddediyordu. Ama on ay sonra, Paul en nihayet onu pes ettirmişti, Perri onun evlenme teklifini kabul etmiş ve düğün günü için bir tarih kararlaştırmışlardı.</span></p>

      <p class="calibre2"><span class="none4">Perri o gece, gözyaşları arasında, onun verdiği bu kararın kendisini korkutup korkutmadığını sormuştu.</span></p>

      <p class="calibre2"><span class="none4">Doğruyu söylemek gerekirse, korkuyordu. Perri’nin birlikteliğine duyduğu gereksinimi yüreğinin derinliklerinde, iliklerinde bile hissetmesine karşın, sürdürdüğü bu kararlı kovalamacanın sonucunda, az da olsa şaşkınlık içinde titriyordu. Ama o gece, Peni onun evlenme teklifini kabul ettiği zaman, ona korkup korkmadığını sorduğunda, “Artık korkmuyorum,” demişti.</span></p>
    </div>

    <div class="s1">
      <p class="calibre2"><span class="none4">Ondan sakladığı bu korku da evlilik yeminini söylemeleriyle birlikte yok olmuştu. Ka</span><span class="none4">rı</span> <span class="none4">koca olarak ilk öpüşmelerinden itibaren yazgısının bu olduğunu biliyordu.</span></p>
    </div>

    <div class="s1">
      <p class="calibre2"><span class="none4">Beraberliklerini sürdürdükleri yirmi üç yıl boyunca ne kadar büyük bir macera yaşamışlardı birlikte; Doktor Savage’ın kıskanacağı bir macera.</span></p>
    </div>

    <div class="s1">
      <p class="calibre2"><span class="none4">Perri’ye özen göstermek, sözcüğün tam anlamıyla kendisini çok daha mutlu ve çok daha iyi bir adam yapmıştı; eğer onunla evlenmeseydi, böyle birisi olamazdı. Ama Perri’nin ona gereksinimi yoktu artık. Paul karısının yüzüne uzun uzun bakıp durduğu sırada, onun soğumakta olan elini tuttu; çıpası onu terk ediyor, kendisini başıboş bırakıyordu.</span></p><br class="calibre3" id="calibre_pb_50" />
    </div>
  </div>
</body>
</html>
