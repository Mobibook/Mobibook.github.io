<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="http://calibre-ebook.com" name="generator" />

  <title>unnamed</title>
  <meta content="User" name="author" />
  <meta content="2015-1-7" name="creation-time" />
  <meta content="2015-1-13" name="revision-time" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="s1">
      <p class="calibre2"> </p>
    </div>

    <div class="s1">
      <h1 class="calibre2"><span class="none5">Bölüm</span> <span class="none5">39</span></h1>

      <p class="calibre2"> </p>

      <p class="calibre2"> </p>

      <p class="calibre2"><span class="none4">ÖLÜ dedektif, bir zamanlar gözlerinin yer aldığı göz yuvalarında şimdi pırıl pırıl parlayan bir çift çeyreklikle, ay ışığında sırıtıp duruyordu.</span></p>

      <p class="calibre2"><span class="none4">Studebaker’ın arka koltuğuna oturttuğu Vanadium’a bakmak için arabanın sürücü kapısından dışarı fırladığı ve kalbi hızla çarparak o tarafa doğru koşuşturduğu sırada, Junior Cain’in tüm belleğini kaplamış olan görüntü buydu.</span></p>

      <p class="calibre2"><span class="none4">Çatlamış ağzına ve kurumuş diliyle boğazına sanki bir avuç kum dolmuş, sesi de buralarda bir yerde canlı canlı gömülmüş gibiydi. Ama ona gulyabaniymişçesine sırıtan ve gözlerinin yerinde iki çeyreklik olan kadavrayı arka koltukta görememesine karşın, dedektifi kendisinin üstüne atlamaya hazır bir halde iki büklüm olarak bulacağı düşüncesinden ötürü hemen rahatlayamadığı için, aracın çevresinde dikkatle dolaştı.</span></p>

      <p class="calibre2"><span class="none4">Etrafta kimse yoktu.</span></p>

      <p class="calibre2"><span class="none4">Arabanın sürücü kapısı açık olduğundan, içerideki tepe ışığı yanık kalmıştı. Yine de, içeriye doğru eğilmek ve ön koltuğun üzerinden arka tarafa bakmak istemiyordu. Silahı olmadığından, güvencesiz ve savunmasızdı.</span></p>

      <p class="calibre2"><span class="none4">Hâlâ tedbirli davranarak, arka kapının penceresine yaklaştı. Vanadium’un cesedi tepetaklak yuvarlanmış, yerde yatıyordu.</span></p>

      <p class="calibre2"><span class="none4">Polis, kendisinin belleğinde canlandırdığı gi</span><span class="none4">bi, köt</span><span class="none4">ü niyetli bir içgüdüyle ayağa kalkmamıştı tabii. Ceset, o çok keskin 180 derecelik dönüş sırasında, arka koltuktan yere yuvarlanmıştı sadece.</span></p>

      <p class="calibre2"><span class="none4">Junior, bir an için, aşağılandığını hissetti. Dedektifi arabadan sürükleyerek çekip çıkarmak ve onun kendi kendisiyle gurur duyan ölü yüzünü tekmelemek istiyordu. Ama böyle yapması zaman kaybetmesine neden olacaktı. Tatminkâr bir davranıştı bu belki, yine de sağduyulu bir davranış değildi. Çünkü Zedd’e göre, çok kısa süren insan yaşamında sahip olduğumuz en değerli şeyi zaman oluşturmaktaydı. Yine arabaya binen Junior, kapıyı öfkeyle kapatırken, “Ablak suratlı, çift çeneli, yarı kel, kusmuk toplayıcısı, yağcı herif,” diye söylendi.</span></p>

      <p class="calibre2"><span class="none4">Vanadium’un onun söylediklerini duyamayacak bir halde olmasına karşın, yüksek sesle ifade ettiği bu hakaret dolu sözcüklerden ötürü kendi kendisinin hayli rahatlamış olmasına şaşırmıştı.</span></p>

      <p class="calibre2"><span class="none4">“Yağ tulumu boyunlu, basık burunlu, kepçe kulaklı, maymun alınlı, doğum lekeli yabansı yaratık.”</span></p>

      <p class="calibre2"><span class="none4">Bunları söylemek, yavaş ve derin soluklar alıp vermekten daha iyiydi. Junior, Vanadium’un evine gidene dek, periyodik bir biçimde, dedektife bir sürü galiz küfür savurup durdu.</span></p>

      <p class="calibre2"><span class="none4">Bunların birkaçını düşünecek zamanı olmuştu, çünkü arabayı belirlenen normal hız Jimitinden saatte beş mil daha az hızla sürüyordu.</span></p>

      <p class="calibre2"><span class="none4">Thomas Vanadium denilen kereste herif arkada cansız bir halde battaniyeye sarılı yatarken, trafik kurallarına karşı gelmekten ötürü durdurulma riskini göze alamazdı.</span></p>

      <p class="calibre2"><span class="none4">Geçen hafta boyunca, bu rozetli, eline çabuk hokkabazla ilgili epeyce araştırma yapmıştı. Polis bekârdı. Yalnız yaşadığı için de, şimdi onun evine yapacağı cesur ziyaret hiçbir risk taşımıyordu.</span></p>

      <p class="calibre2"><span class="none4">Studebaker’ı iki arabalık garaja park etti. İkinci yerde başka bir araç yoktu.</span></p>

      <p class="calibre2"><span class="none4">Duvarlardan birine, çok düzenli bir şekilde bahçıvan aletleri asılmıştı. Köşede bir bahçe bankı vardı.</span></p>

      <p class="calibre2"><span class="none4">Bankın üstündeki dolabın içinde bir çift temiz, pamuklu bahçıvan eldiveni bulan Junior, bunları deneyince ellerine tam uyduğunu gördü.</span></p>

      <p class="calibre2"><span class="none4">Dedektifi hafta sonlarında bahçeyle uğraşırken hayal etmekte zorlanıyordu. Ama güllerin altına gömülü cesetler varsa, bu işi yapması kolaydı tabii.</span></p>

      <p class="calibre2"><span class="none4">Onun anahtarını kullanarak, eve girdi. Kendisi hastanede yatarken, Vanadium da onun evini izinli ya da izinsiz olarak aramıştı. Kısasa kısas.</span></p>

      <p class="calibre2"><span class="none4">Dedektifin mutfakta epeyce zaman geçirdiği belliydi; evin rahat görünüşlü ve kullanışlı tek yeri burasıydı. Etrafta bir sürü mutfak aleti vardı. Duvardaki rafta tencerelerle tavalar, bir sepet soğan, bir sepet patates ve rengârenk etiketli şişelerde çeşit çeşit zeytin duruyordu.</span></p>

      <p class="calibre2"><span class="none4">Vanadium kendini aşçı sanıyor olmalıydı. Diğer odalar tıpkı bir</span> <span class="none4">manast</span><span class="none4">ır kadar az eşyayla döşenmişti. Yemek odası gerçekten de bomboştu.</span></p>

      <p class="calibre2"><span class="none4">Oturma odasındaki oturma gurubu bir kanepeyle bir koltuktan oluşmaktaydı. Kahve sehpası yoktu. Koltuğun yanına küçük bir masa yerleştirilmişti. Duvara monte edilen bir rafta da güzel bir pikapla birkaç yüz tane plak göze çarpıyordu.</span></p>

      <p class="calibre2"><span class="none4">Junior plak koleksiyonunu inceledi. Polisin vokal swing müziğinden orkestra müziğine dek uzanan geniş bir zevki vardı.</span></p>

      <p class="calibre2"><span class="none4">Frank Sinatra belli ki ya Victoria’yla dedektifin paylaştıkları ortak bir tutkuydu ya da hemşire bu duygulu şarkıcının plaklarını o geceki akşam yemeğinde birlikte dinlemeleri için bilinçli olarak satın almıştı. Ama şimdi kalleş Bayan Bressler’la Vanadium’un arasındaki ilişkinin içyüzünü düşünmenin zamanı değildi; bu kanlı işten kurtulması gerekiyordu ve o değerli zaman da ilerlemekteydi. Ayrıca, bazı olasılıklar onu rahatsız etmişti. Victoria gibi harika bir kadının Vanadium gibi biçimsiz bir adamla ilişki kurmuş olması düşüncesi ruhunu sıkıyordu, tabii eğer bir ruhu varsa.</span></p>

      <p class="calibre2"><span class="none4">Çalışma odası ancak bir banyo büyüklüğündeydi. Bu daracık yere eski püskü çam bir masa, bir iskemle ve bir dosya dolabı sıkıştırılmıştı.</span></p>

      <p class="calibre2"><span class="none4">Yatak odasının birbiriyle uyumsuz, ucuz ve ve hırpani mobilyaları bitpazarından alınmış olmalıydı. Çift kişilik bir yatak ve bir etajer. Küçük bir şifoniyer.</span></p>

      <p class="calibre2"><span class="none4">Tıpkı evin tümü gibi, yatak odası da tertemizdi. Tahta döşeme sanki elle cilalanmışçasına pırıl pırıl parlıyordu. Yatağın üstündeki battaniye asker kışlalarındaki ranzalara nasıl düzgün ve sımsıkı bir biçimde örtülürse, öylece yerleştirilmiş ve bunun altındaki basit, saçaklı beyaz yatak örtüsü de aynı şekilde düzenlenmişti. Evin hiçbir yerinde biblo ya da anı eşyası yoktu. Ve Junior şimdiye dek, mutfaktaki takvim dışında, çıplak duvarlara asılı hiçbir şey görmemişti. Yatağın üst kısmında, vernikli ceviz ağacından yapılmış, ham kızılcık sopası görünümündeki incecik çarmıha tutturulan bronz Hz. İsa figürü acı çekercesine orada öylece duruyor ve beyaz duvarlarla tam bir tezat oluşturarak odaya bir</span> <span class="none4">manast</span><span class="none4">ır havası veriyordu.</span></p>

      <p class="calibre2"><span class="none4">Junior’ın düşüncesine göre, normal bir insanın yaşam tarzı böyle olamazdı. Burası yalnızlığı seven dengesiz birisinin, çok tehlikeli, takıntılı bir adamın eviydi.</span></p>

      <p class="calibre2"><span class="none4">Thomas Vanadium’un takıntılarından birinin de kendisi olduğunu düşünen Junior, tüyleri diken diken ürpererek, yaşadığına şükretti.</span></p>

      <p class="calibre2"><span class="none4">Dolapta belirli sayıda giysi olduğu için, demir askılıkta epeyce yer kalmıştı. Alt kısımda, yerde duran ayakkabılar da ayak uçlarından topuklarına dek, düzenli bir biçimde yan yana duruyorlardı.</span></p>

      <p class="calibre2"><span class="none4">Dolabın üst rafında birkaç kutu ve iki tane ucuz bavul vardı; yeşil vinileks kaplı karton gibi şeylerdi bunlar. Junior bavulları raftan indirip, yatağın üstüne koydu.</span></p>

      <p class="calibre2"><span class="none4">Vanadium’un o kadar giysisi vardı ki, dolabın ve şifoniyerin içindekilerin yarısı bu iki çantaya rahatlıkla sığardı.</span></p>

      <p class="calibre2"><span class="none4">Dedektifin alelacele hazırlandığı izlenimi yaratmak isteyen Junior, giysileri yere ve yatağın üzerine fırlattı. Belki kıskançlıktan veya belki aklını oynattığından ötürü, Victoria Bressler’a kendi polis tabancasıyla beş el ateş edecek kadar tedbirsizce davranan Vanadium, adaletten kaçmak için çılgınca hareket etmiş olacaktı.</span></p>

      <p class="calibre2"><span class="none4">Junior banyodan elektrikli tıraş makinesiyle tuvalet malzemelerini toplayarak, bunları da bavullara yerleştirdi. Ve iki bavulu da garajdaki arabaya götürdükten sonra, çalışma odasına geri döndü. Ardından masaya oturup, çekmecelerin ve dosya dolabının içindekileri inceledi.</span></p>

      <p class="calibre2"><span class="none4">Ne bulacağından tam olarak emin değildi. Cinayet işleyen birisinin kaçıp giderken mutlaka yanına alacağı, içi para dolu bir zarf ya da bir kutu belki. Böyle bir şeyin burada kalmış olması şüphe uyandırırdı. Belki de bir banka hesap cüzdanı olurdu bu.</span></p>

      <p class="calibre2"><span class="none4">İlk çekmecede bir adres defteri buldu. Kaçak bir katil olsa bile, Vanadium’un bunu da yanına alacağını düşünerek, defteri ceketinin cebine koydu.</span></p>

      <p class="calibre2"><span class="none4">Masa çekmeceleri araştırmasının henüz yarısı bittiğinde, telefon çaldı… ama bu olağan, tiz bir zil sesi değil de, değişik tonda, elektronik bir brrr sesiydi. Junior telefona yanıt verme niyetinde değildi tabii.</span></p>

      <p class="calibre2"><span class="none4">İkinci zili izleyen klik’den sonra, o bildik, tekdüze ses, “Alo, ben Thomas Vanadium…” dedi.</span></p>

      <p class="calibre2"><span class="none4">Teneke kutudan fırlayan yaylı bir oyuncak gibi iskemleden fırlayan Junior, bunu neredeyse yere düşürecekti.</span></p>

      <p class="calibre2"><span class="none4">“… ama şimdi evde değilim.”</span></p>

      <p class="calibre2"><span class="none4">Ardına dek açık duran kapıya gidince, dedektifin doğru söylediğini gördü. Vanadium burada değildi.</span></p>

      <p class="calibre2"><span class="none4">Çalışma masasının üstündeki telefonun yanında duran aygıttan gelen ses, konuşmaya devam etti. ” Lütfen kapatmayın. Bu bir telesekreterdir. Düdük sesinin ardından mesajınızı bırakın; ben sizi sonra ararım.”</span></p>

      <p class="calibre2"><span class="none4">Aygıtın siyah renkli plastik mahfazasında Ansaphone sözcüğü yazılıydı. Junior böyle bir aygıtın icat edildiğini duymuş, ama şimdiye dek bunu hiç görmemişti. Takıntılı Vanadium’un, kendisine gelecek önemsiz bir telefonu bile kaçırmamak için, bu olağanüstü teknoloji de dâhil olmak üzere, her türlü çareye başvuracağını düşündü. Tekdüze sesin etkili olması nedeniyle, kutu biçimindeki aygıttan bir erkek sesi yükseldi: “Ben Max. Sen medyumsun herhalde. Buradaki hastaneyi buldum. Zavallı çocuk eklampsiden kaynaklanan… sanırım sözcük bu… yüksek tansiyon nedeniyle beyin kanaması geçirmiş. Bebek yaşıyor. Beni ara, olur mu? “</span></p>

      <p class="calibre2"><span class="none4">Max telefonu kapatınca, Ansaphone küçük bir robot fareninkine benzer bir dizi ses çıkardıktan sonra sustu.</span></p>

      <p class="calibre2"><span class="none4">Hayret.</span></p>

      <p class="calibre2"><span class="none4">Junior aygıtı kontrol etme isteğine kapılmıştı. Belki diğer mesajlar da makineye kayıtlıydı. Bunların her birisi ona Max’ın mesajı gibi anlamsız gelse bile, onları dinlemek, tıpkı bir yabancının günlüğünü karıştırırcasına zevkli bir şey olurdu.</span></p>

      <p class="calibre2"><span class="none4">Çalışma odasında ilgi çeken başka hiçbir şey bulamayan Junior, evin geri kalan kısmını da araştırmayı düşündü. Ama gece hızla ilerliyordu ve sabah olmadan yapması gereken daha bir sürü işi vardı.</span></p>

      <p class="calibre2"><span class="none4">Işıkları yanık bırak, kapıyı kilitleme.</span></p>

      <p class="calibre2"><span class="none4">Kurban henüz bulunmadan alelacele ortadan kaybolmak isteyen bir katil, elektrik ücretiyle ya da hırsıza karşı alınacak önlemlerle ilgilenmezdi.</span></p>

      <p class="calibre2"><span class="none4">Junior tüm cesaretini toplayarak, arabayı sürmeye başladı. Zedd de cesareti onaylıyordu.</span></p>

      <p class="calibre2"><span class="none4">Burada, arka tarafta yatan ölü polisin ondan intikam almak amacıyla gizlice sesler çıkararak ayağa kalkacağını hayal edip durduğu için, radyoyu açmış ve ‘Zirvedeki 40 Şarkı’ adlı programın sunulduğu bir istasyon bulmuştu. Diskjokey haftanın dört numaralı şarkısını anons etti: Beatles’dan “O Bir Kadın” ve Srudebaker, Müthiş Dörtlü’nün müziğiyle doldu.</span></p>

      <p class="calibre2"><span class="none4">Herkes bu darmadağınık saçlı müzisyenlerin şimdiye dek gelmiş geçmiş en iyi topluluk olduğunu düşünüyordu, ama Junior’a göre onların yaptıkları müzik sıradandı. Çünkü kendileriyle birlikte şarkı söylemeye can atmadığı gibi, bu topluluğa özgü müzik türünü de çok hareketli bulmuyordu.</span></p>

      <p class="calibre2"><span class="none4">Vatansever bir adamdı o ve Amerikan rock müziğini İngiliz tarzı müziğe yeğlerdi. İngilizlere karşı değildi aslında; hiçbir milletin insanına karşı bir önyargısı da yoktu. Ama yine de, ‘Zirvedeki 40 Şarkı’ programını sunan bir Amerikan radyo istasyonunun yalnızca Amerikan müziği yayımlaması gerektiğine inanıyordu.</span></p>

      <p class="calibre2"><span class="none4">Spruce Hills’in içinden John, Paul, George, Ringo ve ölü Thomas’la birlikte geçen Junior, Sinatra’nın artık şarkı söylemediği Victoria’nın evine doğru yollandı.</span></p>

      <p class="calibre2"><span class="none4">Listedeki üç numaralı şarkı Pennysylvania, Canonsburg’un Amerikalı yeteneği olan Bobby Vinton’ın seslendirdiği “Bay Yalnız”dı. Kendisi de şarkıyı onunla beraber söyledi.</span></p>

      <p class="calibre2"><span class="none4">Ardından, Bressler’ın evinin önünden hiç yavaşlamadan geçti.</span></p>

      <p class="calibre2"><span class="none4">Bu arada Vinton şarkıyı bitirmiş, reklamlar da bitmiş ve iki numaralı şarkı başlamıştı. Supremes’den “Gel Nasıl Olduğumu Gör.” Daha da iyi bir Amerikan müziğiydi bu. Supremes grubu siyahilerden oluşuyordu tabii, ama Junior bağnaz birisi değildi ki. Hatta bir kez, siyahi bir kızla arzu dolu bir aşk bile yaşamıştı.</span></p>

      <p class="calibre2"><span class="none4">Diana Ross, Mary Wilson ve Florence Ballard üçlüsüyle birlikte, şarkıyı uyum içinde söylediği sırada, kent içi hız sınırının üç mil altında giderek, arabayı eskiden granit çıkarılan taş ocağına doğru sürdü.</span></p>

      <p class="calibre2"><span class="none4">Kentin kuzey kesiminde, buradan bir mil ileride, aynı şirket tarafından çalıştırılan yeni bir taşocağı açılmıştı. Bu taş ocağı ise, onlarca yıl sonra gözden düştüğünden ötürü terk edilmiş olan eskisiydi.</span></p>

      <p class="calibre2"><span class="none4">Eski taş ocağının devasa göçüğünü doldurmak için, yıllarca önce buraya bir dere yöneltilmiş ve akarsuya çoğu alabalık ve levrek gibi kurutulabilen türde balıklar eklenmişti. Ama bir dinlence alanı olma konusunda, Quarry Gölü pek başarılı bir mekân sayılmazdı. Çünkü yapılan bu düzenlemeler sırasında, ocağın kenarından itibaren çok ilerilere kadar tüm ağaçlar kesilmiş ve kıyı kesiminin çoğu kısmı özellikle sıcak yaz günlerinde gölgeden yoksun kalmıştı. Ayrıca göl kenarının yansına da, üzerlerinde “Tehlikeli Kıyı Şeridi: Aniden Derinleşen Su” yazılı bir sürü uyarı levhası yerleştirilmişti. Gölün karayla birleştiği yerlerde, derinlik otuz metreye dek ulaşıyordu.</span></p>

      <p class="calibre2"><span class="none4">Junior eyalet otoyolundan ayrıldığı ve mazot karası rengindeki suyu çevreleyen kuzeydoğu göl yolunu izlediği sırada, Beatles gurubu “Kendimi İyi Hissetmiyorum” adlı şarkıyı söylemeye başladı. Bu grubun Amerika’daki en gözde beş şarkıya giren iki şarkısı vardı demek. Öfkeyle radyoyu kapattı.</span></p>

      <p class="calibre2"><span class="none4">Geçen yılın nisan ayında, listedeki en gözde beş şarkının beşi de Liverpoollu bu delikanlıların şarkılarından oluşmuş ve Beach Boys’la Four Seasons gibi gerçek Amerikalı gruplar daha alt sıralarda yer almışlardı. Böyle bir durum, Devrim Savaşı’nı gerçekten kimin kazandığı konusunda insanı şaşırtıyordu doğrusu. Ama Junior’ın çevresindeki hiç kimse Amerikan müziğinde yaşanan bu krize aldırıyormuş gibi görünmemekle birlikte, bu adaletsizlikle ilgili olarak, o, kendisinin çoğu kişiden daha duyarlı olduğunu düşünüyordu.</span></p>

      <p class="calibre2"><span class="none4">Bu serin ocak gecesinde göl boyunca ne kampçılar vardı ne de balıkçılar. Gecenin içinde kaybolmak için ağaçlar gölün hayli gerisinde kaldığından ötürü, kıyı ve bunu çevreleyen kapkara renkli su, tıpkı atmosferden yoksun bir dünyanın manzarası kadar ıssız bir görüntü sergilemekteydi.</span></p>

      <p class="calibre2"><span class="none4">Gençlere gözde bir mekân sağlayabilmek için Spruce Hills’den zaten çok uzak olan Quarry Gölü, burada hayaletlerin gezindiği söylenilen arazisi nedeniyle kötü bir üne sahip olduğu için de genç âşıklar tarafından dışlanmıştı. Çünkü elli yıldan fazla bir süre boyunca çalıştırılan bu eski taşocağında yer alan maden kazaları sırasında göçükte dört işçi ölmüş, ardından da bölgede, ocak suyla doldurulmadan önce çukurda hayaletlerin dolaştığı konusunda birtakım söylentiler yayılmış ve halk bu hayaletlerin göl oluşturulduktan sonra bile kıyıda dolaşmaya devam ettiklerine inanmıştı. Ve şimdi Junior bu gruba şişko bir hayalet daha eklemek niyetindeydi. Belki gelecek yıllardaki bir yaz gecesinde, balıkçının biri suya yansıyan fenerinin ışığında, göksel bir çeyreklikle onu eğlendirmeye çalışan yarı saydam bir Vanadium görürdü.</span></p>

      <p class="calibre2"><span class="none4">Derin suyun kıyı şeridiyle birleştiği yerde göl yolundan ayrılan Junior, arabayı gölün kenarına doğru sürdükten sonra, suya yaklaşık bir buçuk iki metre kala, aracı ön tarafı göle bakar şekilde park etti, farları söndürdü ve motoru durdurdu.</span></p>

      <p class="calibre2"><span class="none4">Ardından, ön koltuğa doğru eğilerek yolcu penceresini on beş santim kadar aşağı indirdi ve sürücü penceresini de aynı mesafede açtı.</span></p>

      <p class="calibre2"><span class="none4">Sonra, Vanadium’un garajındaki dolaptan aldığı ve hâlâ ellerinden çıkarmadığı bahçıvan eldivenleriyle direksiyonu ve Victoria’nın evinden dedektifin evine gidene dek dokunmuş olabileceği her yeri sildi. Bu işi bitirince, arabadan inip açık tuttuğu kapının dış kolunu da temizledi.</span></p>

      <p class="calibre2"><span class="none4">Studebaker’ın bulunacağını pek sanmıyordu, ama polisler onu bulmayı başarırlarsa, detaylara da dikkat edeceklerinden hiç kuşkusu yoktu.</span></p>

      <p class="calibre2"><span class="none4">Bir süre arabanın yanında durarak gözlerini karanlığa alıştırdı.</span></p>

      <p class="calibre2"><span class="none4">Hava yine soluğunu tutmuş, az önce esen meltem gecenin koynuna saklanmıştı.</span></p>

      <p class="calibre2"><span class="none4">Son iki saattir gökyüzünde daha da yükselen altın renkli dolunay ise şimdi gümüşümsü bir renk almış ve ışığıyla kapkara gölün sakin dalgacıklarında yakamozlar oluşturmaya başlamıştı.</span></p>

      <p class="calibre2"><span class="none4">Etrafta kimsenin bulunmadığından ve gözlenmediğinden emin olan Junior, arabanın içine eğilip vitesi park konumundan boşa alarak el frenini bıraktı.</span></p>

      <p class="calibre2"><span class="none4">Kıyı şeridi göle doğru eğimliydi. Arabanın kapısını kapattı ve Srudebaker hız kazanarak öne doğru hareket ettiği sırada, yana çekildi.</span></p>

      <p class="calibre2"><span class="none4">Çevresine şaşılacak kadar az su sıçratan araç suyun içine kolayca girdikten sonra, kıyının yanında kabarcıklar çıkararak kısa bir süre yüzdü ve ardından, motorun ağırlığıyla öne doğru eğildi. Zemine su dolmaya başladığı sırada da dengesini buldu ve su kısmen açık camların seviyesine geldiğinde hızla gölün dibine battı.</span></p>

      <p class="calibre2"><span class="none4">Detroit yapımı bu gondol, onu idare edecek siyah cübbeli bir gondolcu olmadan, Styx’te çabucak yüzecekti anlaşılan.</span></p>
    </div>

    <div class="s1">
      <p class="calibre2"><span class="none4">Arabanın tavanı suyun altında kaybolduğu anda, Junior arabayla geldiği yoldan bu kez yaya olarak hızla geri dönmeye başladı. Onca yolu yürüyerek Vanadium’un evine gitmek zorunda değildi artık, ama Victoria Bressler’ı bıraktığı o karanlık eve dönmesi gerekiyordu. Çünkü ölü bir kadınla randevusu vardı.</span></p><br class="calibre3" id="calibre_pb_42" />
    </div>
  </div>
</body>
</html>
