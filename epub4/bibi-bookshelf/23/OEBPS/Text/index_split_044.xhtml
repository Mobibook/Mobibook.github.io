<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="http://calibre-ebook.com" name="generator" />

  <title>unnamed</title>
  <meta content="User" name="author" />
  <meta content="2015-1-7" name="creation-time" />
  <meta content="2015-1-13" name="revision-time" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="s1">
      <p class="calibre2"> </p>
    </div>

    <div class="s1">
      <h1 class="calibre2"><span class="none5">Bölüm</span> <span class="none5">41</span></h1>

      <p class="calibre2"> </p>

      <p class="calibre2"> </p>

      <p class="calibre2"><span class="none4">17 OCAK Pazartesi sabahı, Agnes’ın avukatı Vinnie Lincoln, Joey’in vasiyetnamesi ve diğer gerekli evraklarla birlikte genç kadının evine geldi.</span></p>

      <p class="calibre2"><span class="none4">Yusyuvarlak bir yüzü ve vücudu olan Vinnie, başka erkekler gibi yürümez, sanki kendisini havaya kaldırabilecek güçte yeterli helyum gazı içeren, ama onu bir doğum</span> <span class="none4">günü balonu gibi uçuracak kadar tehlikeli olmayan bir gaz karışımıyla şişirilmişçesine, hafifçe zıplardı. Yumuşak yanaklarıyla insana neşe içinde bakan gözlerinin kendisine çocukça bir ifade vermesine karşın, iyi ve kurnaz bir avukattı.</span></p>

      <p class="calibre2"><span class="none4">Açık ön kapının önünde duraksayarak, “Jacob nerede?” diye sordu.</span></p>

      <p class="calibre2"><span class="none4">“Burada değil,” dedi Agnes.</span></p>

      <p class="calibre2"><span class="none4">“Ben de kesinlikle öyle olduğunu umuyordum.” Rahatlayan Vinnie, Agnes’ın ardından oturma odasına girdi. “Dinle, Aggie, benim Jacob’a karşı olmadığımı biliyorsun, ama…”</span></p>

      <p class="calibre2"><span class="none4">Ancak bir şeker torbası büyüklüğündeki Barty’i sepet beşiğinden kaldıran Agnes, “Tabii ki bunu biliyorum, Vinnie,” diye temin etti onu. Sonra da bebekle birlikte sallanır iskemleye oturdu.</span></p>

      <p class="calibre2"><span class="none4">“Şey…” dedi Vinnie, “onu son gördüğümde, beni bir köşeye sıkıştırıp bu korkunç öyküyü anlattı, yani bilmek istediğimden de fazlasını; kırklı yıllarda bir İngiliz katilin, canavar bir adamın insanları çekiçle öldürmesinden, onların kanlarını içmesinden ve sonra cesetlerini çalışma odasındaki büyük bir asit fıçısında eritmesinden söz etti.” Bunları söylerken sesi titriyordu.</span></p>

      <p class="calibre2"><span class="none4">Barty’i yavaşça koluna yaslamadan önce onun bebek bezini kontrol eden Agnes, “Jacob’un söz ettiği kişi John George Haigh olmalı,” dedi.</span></p>

      <p class="calibre2"><span class="none4">Avukatın gözleri tıpkı yüzü gibi yusyuvarlak görünüyordu. “Agnes, Jacob’un bu tür konulardaki… coşkusunu onunla paylaştığını söyleme bana lütfen.”</span></p>

      <p class="calibre2"><span class="none4">“Hayır, hayır. Ama kendisiyle bu kadar çok birlikte olduğum için, bazı detayların aklımda kalması kaçınılmaz oluyor. Konu onun ilgisini çektiği zaman, Jacob heyecanlı konuşmalar yapar.”</span></p>

      <p class="calibre2"><span class="none4">“Yaa,” diye onun söylediğine katıldı Vinnie, “ben de bir saniye bile sıkılmadım zaten.”</span></p>

      <p class="calibre2"><span class="none4">“Çoğu kez, Jacob’ın iyi bir öğretmen olacağını düşünmüşümdür.”</span></p>

      <p class="calibre2"><span class="none4">‘Tabii her dersten sonra çocukların ruhsal tedavi görecekleri varsayıl</span><span class="none4">ır</span><span class="none4">sa.”</span></p>

      <p class="calibre2"><span class="none4">“Ve bu takıntılarının olmadığı da varsayılırsa tabii.”</span></p>

      <p class="calibre2"><span class="none4">Çantasından belgeleri çıkaran Vinnie, “Bu konuda konuşmaya hakkım yok aslında,” dedi. “Benim takıntım da yemek. Bana bir baksana; öyle şişmanım ki, sanki doğduğumdan beri kurbanlık koyun gibi beslenmişim.”</span></p>

      <p class="calibre2"><span class="none4">“Sen şişman değilsin,” diye ona karşı çıktı Agnes. “Yalnızca biraz tombulsun.”</span></p>

      <p class="calibre2"><span class="none4">“Evet ve erkenden mezara girmek için de tombullaşmaya devam ediyorum,” dedi Vinnie, neşeyle. “Ama bundan hoşlandığımı itiraf etmeliyim.”</span></p>

      <p class="calibre2"><span class="none4">“Sen çok yemekten ötürü erkenden mezara girebilirsin, Vinnie, ama zavallı Jacob kendi ruhunu katletti; bu daha da kötü.”</span></p>

      <p class="calibre2"><span class="none4">“</span><span class="none4">‘Kendi ruh</span><span class="none4">unu katletti,</span><span class="none4">’ ilginç bir deyim.”</span></p>

      <p class="calibre2"><span class="none4">“İnancın özü umuttur; yani yaşamın esasıdır. Sen de öyle düşünmüyor musun?”</span></p>

      <p class="calibre2"><span class="none4">Annesinin kucağındaki Barty hayran hayran ona bakıyordu.</span></p>

      <p class="calibre2"><span class="none4">Agnes konuşmasını sürdürdü: “İnsanların umutları olmazsa, amaçları da olmaz. Umutsuz ve anlamsız bir yaşam karanlıktır, O zaman içimizdeki ışık söner ve yalnızca ölmek için yaşarız.”</span></p>

      <p class="calibre2"><span class="none4">Bu arada Barty minicik ellerinden birini annesine uzatmıştı; Agnes da işaret parmağını ona doğru uzatınca, şeker torbası oğlan buna sımsıkı tutundu. Çocuk yetiştiren bir ebeveynin birçok konuda başarılı olacağı kadar yenilgiye de uğrayacağını bilen genç kadın, tüm bunlara karşın, Barty’nin umudunu asla yitirmemesi ve sürekli olarak anlamlı ve amaçlı bir yaşam sürmesi için elinden geleni yapmak niyetindeydi.</span></p>

      <p class="calibre2"><span class="none4">“Edom’la Jacob’ın sana yük olduklarını biliyorum,” dedi Vinnie, “senin onlara karşı sorumluluk duymak zorunda olduğunu da…”</span></p>

      <p class="calibre2"><span class="none4">“Ben bundan yüksünmüyorum.” Agnes gülümseyince, Barty onun parmağını sallamaya başladı. “Onlar daima benim kurtarıcım oldular. Ağabeylerim olmasa ne yaparım bilmem.”</span></p>

      <p class="calibre2"><span class="none4">“Bu söylediklerine gerçekten inanıyorsundur umarım.”</span></p>

      <p class="calibre2"><span class="none4">“Ben söylediklerime her zaman inanırım.”</span></p>

      <p class="calibre2"><span class="none4">“Pekâlâ, ama ne olursa olsun, yıllar sonra parasal açıdan bir yük oluşturacaklar; bu nedenle sana küçük bir sürpriz yapacağım için sevinçliyim.”</span></p>

      <p class="calibre2"><span class="none4">Agnes başını kaldırıp ona bakınca, avukatın ellerinin belgelerle dolu olduğunu gördü. “Sürpriz mi? Joey’in vasiyetnamesinin içeriğini biliyorum ben.”</span></p>

      <p class="calibre2"><span class="none4">Vinnie gülümsedi. “Ama sen bilmediğin bir servete sahipsin.”</span></p>

      <p class="calibre2"><span class="none4">Agnes’ın oturduğu ev kendisine aitti ve ipotekli değildi. Ayrıca, dokuz yıllık evlilikleri boyunca, Joey’in her hafta titizlikle para yatırdığı iki banka hesabı vardı.</span></p>

      <p class="calibre2"><span class="none4">“Yaşam sigortası.”</span></p>

      <p class="calibre2"><span class="none4">“Bunu biliyorum. Elli bin dolarlık bir poliçe.”</span></p>

      <p class="calibre2"><span class="none4">Agnes bir iş bulup çalışmadan önce, belki üç yıl kadar evde kalmayı ve kendini Barty’ye adamayı düşünüyordu.</span></p>

      <p class="calibre2"><span class="none4">“Bu poliçeye ilaveten,” dedi Vinnie, “başka bir poliçe daha var…” Ardından derin bir soluk aldı, duraksadı ve sonra soluğunu verirken heyecanla titreyerek poliçenin miktarını söyledi: “Yedi yüz elli bin. Bir milyon doların dörtte üçü.”</span></p>

      <p class="calibre2"><span class="none4">Agnes avukatın söz ettiği miktara aniden şaşırmak yerine buna hiç inanmamıştı bile. “Olasılık dışı bir şey bu.”</span></p>

      <p class="calibre2"><span class="none4">“Benim sözünü ettiğim şey belirli süreye ait bir sigorta poliçesi, yaşam poliçesi değil.”</span></p>

      <p class="calibre2"><span class="none4">“Benim kastettiğim de Joey’in bunu benden habersiz satın almayacağı…”</span></p>

      <p class="calibre2"><span class="none4">“Joey senin çok fazla sayıda yaşam sigortasına sahip olman konusunda ne hissettiğini bildiği için, sana bundan söz etmemiştir.”</span></p>

      <p class="calibre2"><span class="none4">Agnes’ın oturduğu sallanır iskemlenin gıcırtısı durmuştu. Genç kadın Vinnie’nin sesindeki içtenliği duyduğu anda, onun sözünü ettiği bu sigortanın miktarı nedeniyle şok geçirmiş bir halde kaskatı kesilerek, “Benim şu küçük batıl inancım,” dedi.</span></p>

      <p class="calibre2"><span class="none4">Eğer başka türlü bir durum olsaydı, Agnes kıpkırmızı kesilirdi, ama çok fazla yaşam sigortasına sahip olma konusundaki bu hayli belirgin ve mantıksız korkusu doğrulanmıştı.</span></p>

      <p class="calibre2"><span class="none4">“Ne olursa olsun Joey bir sigortacıydı,” diye anımsattı Vinnie ona. “Ailesini düşünmek zorundaydı tabii.”</span></p>

      <p class="calibre2"><span class="none4">Agnes aşırı miktar içeren bir sigorta sahibi olmanın yazgıyı zorlamak olacağına inanıyordu. “Mantıklı bir poliçe miktarı, evet, iyi bir şey. Ama büyük miktarda bir poliçe… ölümle bahse girmek gibi bir şey.”</span></p>

      <p class="calibre2"><span class="none4">“Aggie, yalnızca sağduyuyla yapılmış bir planlama bu.”</span></p>

      <p class="calibre2"><span class="none4">“Ben yaşam konusunda bahse girmeye inanırım.”</span></p>

      <p class="calibre2"><span class="none4">“Sen bu parayla, dağıttığın turtalarını kısıtlamak zorunda kalmayacaksın ki… ve diğer şeyleri de.”</span></p>

      <p class="calibre2"><span class="none4">Vinnie “diğer şeyler”le Agnes’ın ve Joey’in genelde turtalarla birlikte yolladıkları ev yapımı yiyecekleri, işleri bozulan dostlarına zaman zaman yaptıkları ipotek ödentilerini ve sessizce sürdürdükleri diğer yardımları kastediyordu.</span></p>

      <p class="calibre2"><span class="none4">“Bu işe böyle bak, Aggie. Tüm turtalar, senin tüm yaptıkların… yaşamla bahse girmek budur işte. Ve şimdi sana daha büyük bahisler oynayabilmen için çok para sağlandı.”</span></p>

      <p class="calibre2"><span class="none4">Agnes’ın aklından da aynı düşünce geçmişti aslında; bunca serveti kabullenmesi için onu rahatlatabilecek bir düşünceydi bu. Ama yine de kocasının ölümü sonucunda elde edeceği ve kendisinin yaşamını değiştirecek olan bu paranın miktarını düşünmek bile onu ürpertmişti.</span></p>

      <p class="calibre2"><span class="none4">Başını eğip Barty’ye bakınca, bebeğin yüzünde Joey’in hayalini görmesine ve eğer kocası kendi yaşamına bu kadar yüksek bir servet biçerek yazgıyı zorlamasa onun şimdi sağ olacağına inanmasına karşın, yüreğinde Joey’e karşı hiçbir öfke hissetmiyordu, isteksiz de olsa, kocasının bu son cömertliğini kibarca kabul etmesi gerekirdi.</span></p>

      <p class="calibre2"><span class="none4">‘Tamam,” dedi Agnes, ama bu kabullenişi dile getirirken, nedenini hemen anlayamadığı ani bir korkuyla titremişti.</span></p>

      <p class="calibre2"><span class="none4">Noel Baba kadar şişman olan ve bir sürü armağan verdiği zaman yanaldan şu anda tıpkı onun gibi mutluluktan kıpkırmızı kesilen Vinnie, “Dahası da var,” dedi. “Poliçe, bir kaza sonucunda ölüm olduğunda, çifte teminat adı altında bir madde içeriyor. Tümüyle vergisiz olan bu ödenti bir buçuk milyon dolar.”</span></p>

      <p class="calibre2"><span class="none4">Agnes’ın korkusunu açıklayan belirgin bir neden vardı şimdi; genç kadın bebeğine daha sıkı sarıldı. Dünyaya henüz yeni gelen Barty, kötü bir yazgının girdabına kapılmışçasına, daha şimdiden onun ellerinden kayıp gidiyordu sanki.</span></p>

      <p class="calibre2"><span class="none4">Karo asları. Art arda dört tane as, as, as, as. Hiçbir sonuç belirlemeyecek bir oyun olarak kulak</span> <span class="none4">ardı etmeye çalıştığı fal gerçekleşmekteydi.</span></p>

      <p class="calibre2"><span class="none4">Kartlara göre, Barty hem finansal açıdan ve hem de yetenek, ruh ve bilgi açısından zengin olacaktı. Ayrıca, cesaret ve onur açısından da demişti Maria. Bunların yanı sıra sağduyu, akıl ve şans açısından.</span></p>

      <p class="calibre2"><span class="none4">Barty’nin cesaret ve şansa gerçekten de gereksinimi olacaktı.</span></p>

      <p class="calibre2"><span class="none4">“Ne oldu, Aggie?” diye sordu Vinnie.</span></p>

      <p class="calibre2"><span class="none4">Agnes bu korkusunu ona açıklayamazdı, çünkü avukat yasaların yüceliğine, yaşam boyu sürdürülecek adalete, karşılaştırmalı yalın gerçeğe inandığı için, kendisinin bazen genellikle çevresinde, bazen zihninde ve sık sık da yüreğinde hissettiği bu büyük, ürkütücü, inandırıcı, garip ve hayli karmaşık gerçeği anlaması olanaksızdı. Bir olayın nedeninden önce etkisinin yer aldığı bir dünyaydı bu ve bu dünyada rastlantı denen şey aslında bütün olarak görülemeyen çok daha büyük bir oluşumun kısmen görünen parçasıydı.</span></p>

      <p class="calibre2"><span class="none4">Eğer dördü art arda açılan karo aslarına ciddi olarak inanılırsa, geri kalanların da aynı biçimde açılmış olmalarına niçin inanılmasındı ki? Ve eğer bu sigorta ödentisi yalnızca rastlantı değilse, eğer bu falda görünen servetse, o zaman maça oğlanının gelmesi ne kadar sürecekti acaba? Seneler mi? Aylar mı? Yoksa günler mi?</span></p>
    </div>

    <div class="s1">
      <p class="calibre2"><span class="none4">“Sanki bir hayalet görmüş gibisin,” dedi Vinnie ve Agnes bunun yalnızca homurdanıp durarak zincirlerini şıngırdatan bir hayalet olmasını diledi; tıpkı Noel gecesi Ebenezer Scrooge’a gelen, Dickens’ın Marley’i gibi muzip, basit bir hayalet.</span></p><br class="calibre3" id="calibre_pb_44" />
    </div>
  </div>
</body>
</html>
