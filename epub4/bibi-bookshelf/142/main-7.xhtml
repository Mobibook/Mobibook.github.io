<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body><h2>HERKÜL PROMETETİ KURTARIYOR</h2>
<p>&quot;T T erkül, Zeus’a çıktı:</p>
<p>I I “Yüce Zeus, sevgili babacığım, seni bir ko-nuda ikna etmeye geldim.”</p>
<p>“Neymiş o konu? Merak ettim.”</p>
<p>“Sen Nemea aslanlarını niye yendin?”</p>
<p>“Gücümü Olimpos’a ispat etmek için. Neden sordun?”</p>
<p>“Tamam, gücünüzü Olimpos’a ispat ettiniz. Ancak, aslanlar insanlara zarar veriyordu. Onları yenerek insanlara iyilik de ettin.”</p>
<p>“Ee, elbette, insanlara da faydalı oldum.”</p>
<p>“Ben de Nemea aslanını yendim.”</p>
<p>“Olimpos, oğlumun gücünü gördü.”</p>
<p>“... ama bir de insanlar, onun saldırılarından kurtuldu.” “Doğru, işin o yanı da var.”</p>
<p>“Ben, Girit’teki kızgın boğayı yendim. Size getirdim.”</p>
<p>“Onu getirmeni özellikle ben istemiştim. Neden dersen, oğlum olarak Nemea Aslanından başka gücünü bir kere daha göstermeni istedim.”</p>
<p>“Boğayı yakalayıp size getirince, Girit’teki insanlar da kurtuldu. İnsanlara iyilik etmiş oldum.”</p>
<p>“Sen sözü Promete’ye mi getireceksin? O da ateşi insanlara verdi. Onlara iyilik etti mi diyeceksin?”</p>
<p>“Evet, Promete de bizim yaptığımızı yaptı. İnsanlara iyilik etti.”</p>
<p>“Yanlış düşünüyorsun. Sen de ben de başkasının olan bir şeyi çalmadık. Çalarak başkalarına vermedik. Zeus’un&#160;kararını çiğnemedik. Onu salmayacağım ama yalvarırsa,&#160;beni bağışla Zeus, derse ciğerlerini parçalatmayı bıraktırır, kartalımı geri çekerim. O kadar!”</p>
<p>Herkül, babasını ikna edemeyince üzüldü. Arkadaşını konuşarak kurtaramamıştı.</p>
<p>Ne yapabilirdi?</p>
<p>Ne yapacağına karar veremedi.</p>
<p>Bir yanda insanlara iyilik eden arkadaşı...</p>
<p>Öbür yanda Tanrılar Tanrısı Zeus, üstüne üstlük babası...</p>
<p>“Hiç olmazsa gidip bir göreyim...” dedi.</p>
<p>Kafdağı’na gitti. Promete’yi buldu. Arkadaşı çok yorgun, çok bitkin görünüyordu. Gözleri kapalıydı.</p>
<p>“Promete, ben geldim.”</p>
<p>“Herkül, sen misin? Hoş geldin. Biliyordum, geleceğini biliyordum.”</p>
<p>“Geldim arkadaşım. Babamla, yani Zeus’la konuştum. Senin insanlara iyilik yaptığını söyledim. Beni dinlemedi. Senin suçlu olduğuna inanıyor. Fikrini değişti-remedim. Nasılsın?”</p>
<p>“Gördüğün gibi. Bana biraz su bul. Buraya çakıldığımdan beri su içmedim. Kartal da su vermiyor.”</p>
<p>Herkül su getirdi. Avucuyla arkadaşına içirdi. Yüzünü yıkadı. Kanlarını sildi.</p>
<p>Akan kanlar, dik kayadan aşağı akmış, kayayı kızıla boyamıştı.</p>
<p>“Zincirlerini kıracağım. Seni aşağıya indireceğim.”</p>
<p>“Hayır. Bunu yapma. Zeus benim gibi seni de cezalandırır.”</p>
<p>“... ama seni böyle bırakamam ki!”</p>
<p>“Geldin, bana moral verdin. Su içirdin. En az bir ay daha dayanabilirim. Başka bir şey istemem.”</p>
<p>“... ama seni böyle bırakmak içime sinmeyecek.”</p>
<p>“Benim için bir şey yapmak istersen, ateşi insanlara verdiğim yere git. Onlara, benim Kafdağı’nın tepesinde&#160;zincire vurulduğumu, her gün ciğerlerimin parçalandığını, Zeus’un beni yalvartmak istediğini ama benim&#160;yalvarmadığımı anlat. Gerçeği bilsinler. Zeus’u yargılasınlar. Bunu yapar mısın?”</p>
<p>“Yaparım.”</p>
<p>“Git artık. Neredeyse kartal gelir. Onu ve yaptıklarını görmeni istemiyorum.”</p>
<p>“Peki, insanlara gidiyorum. Onlara olanları anlata-cağım.</p>
<p>“Güle güle Herkül! İyi ki varsın.”</p>
<p>Herkül, ateşi ilk alan ve dağıtan insanların olduğu bölgeye gitti. Onlara olanları anlattı. Sözlerini:</p>
<p>“Ateşi nasıl dağıttıysanız, bu haberi de insanlara dağıtın, duyurun. Herkes, Promete’nin size ateşi getirdiği için cezalandırıldığını bilsin!..” dedi.</p>
<p>İnsanlar konuşmaya başladılar:</p>
<p>“Demek, Promete bizim için ceza çekiyor haa!..” “Demek kartal, her gün ciğerlerini parçalıyor!..”&#160;“Demek Zeus, onun yalvarmasını istiyor!..”&#160;“Durmayalım, her yere duyuralım bu haberi!..”</p>
<p>“Herkes haberi duyunca ne yapacağımıza karar ve-rırız!..</p>
<p>“Promete’mizi böyle kayalarda kan içinde bırakamayız!..” “Bırakamayız!..”</p>
<p>“Zeus’un onu acımasızca cezalandırmasına izin veremeyiz!..”</p>
<p>“Veremeyiz!..”</p>
<p>İnsanlar, sağa sola koşturdu. Önlerine kim geldiyse: “Bize ateşi getiren Promete’yi, Zeus, Kafdağı’nda kayalara zincirlemiş. Her gün bir kartal ciğerlerini parça-lıyormuş. Promete bizim için bu durumda. Herkese duyurun.” dediler.</p>
<p>Haberi duyan insanlar, dört bir yana dağılmış. İnsanlar kısa sürede Promete’nin başına gelenleri duydu. Bu sefer aralarında tartışmaya başladılar:</p>
<p>“Promete, bizim için zincire vuruldu!..”</p>
<p>“Onun Kafdağı’nda kalmasına razı olamayız!..” “Olamayız ama ne yapabiliriz? Onu cezalandıran&#160;Zeus!..”</p>
<p>“Zeus’a karşı gelemeyiz!..”</p>
<p>“Bizi yıldırımlarıyla yakar!..”</p>
<p>“Üstümüze seller salar!..”</p>
<p>“Zeus çok güçlü!..”</p>
<p>“O, tanrılar tanrısı, koskoca tanrılara, tanrıçalara boyun eğdiriyor!..”</p>
<p>“Bize neler yapmaz!..”</p>
<p>“... ama buna da razı olamayız!..”</p>
<p>“Olamayız!..”</p>
<p>“Promete’yi kurtaracak bir yol bulmalıyız!..”</p>
<p>“Bulmalıyız!..”</p>
<p>Herkül, Olimpos’a dönünce, tanrılarla, tanrıçalarla konuştu. Onlara, Promete’nin durumunu anlattı. Ceza&#160;çok ağırdı. En azından biraz hafifletilmeliydi. Hep birlikte Zeus’a çıkarlarsa bunu sağlayabilirlerdi.</p>
<p>Tanrılarla tanrıçalar, Herkül’ün isteğine olumlu cevap vermediler:</p>
<p>“Promete, Zeus’un yasaklarını çiğnedi!..”</p>
<p>“Zeus’a karşı gelmemeliydi!..”</p>
<p>“Zeus asla affetmez!..”</p>
<p>“O, yasaklarını bizim rahatımız için koyuyor!..”</p>
<p>“Promete cezasını çekmeli!..”</p>
<p>“Çekmeli!.,”</p>
<p>“Bizden af için Zeus’a çıkmamızı isteme Herkül!..”</p>
<p>“İsteme!..”</p>
<p>Aradan bir süre geçti.</p>
<p>İnsanlar, her gün, aralarında, Promete için ne yapacaklarını konuşuyordu. Hem Zeus’tan korkuyor hem de ona karşı çıkmak, Promete’yi kurtarmak istiyorlardı ama&#160;ne yapacaklarına karar veremiyor, aralarında bol bol tartışıyorlardı.</p>
<p>Yaşlı bir adam, şöyle dedi:</p>
<p>“Biz insanlar, birçok şeyden korkarız. Yüzmeyi bilmeyenler sudan korkar. İlk suya girdiğinde acemice çırpınır.</p>
<p>Yüzmeyi öğrenince korkusu kalmaz. Yılandan korkarız ama ucu çatallı bir sopa ile onu yakalarız. Korkumuz kalmaz. Zeus’a gelince... Ondan korkuyoruz, doğru. Ondan bir isteğimiz var: Promete’yi affetmesi... Onu affetmesini istemekten korkuyoruz. Zeus tek başına ama biz&#160;insanlar milyonlarcayız. Olimpos’u besleyen kim? Biziz.&#160;Hepimiz toplanıp Olimpos eteklerine gidelim. Ne istediğimizi söyleyelim. Zeus hepimizi cezalandıramaz. Hepimizi karşısına alamaz. Promete’yi kurtaracaksak ancak&#160;böyle kurtarabiliriz.”</p>
<p>Uzun süre yaşlı adamın dediklerini tartışmışlar. Bundan başka bir çözüm yolu bulamamışlar. Uygulamaya karar vermişler. Her yöne haberciler çıkarak:</p>
<p>“Bütün insanlar, Promete’yi kurtarmak için, Olimpos eteklerinde toplanacağız. Zeus’tan Promete’yi salmasını isteyeceğiz.”</p>
<p>Yakından uzaktan insanlar, günlerce Olimpos eteklerine geldiler. Ateşler yakıp başlarında küme küme toplandılar. Yeni yeni yiyeceklerini pişirmeyi de öğreniyorlardı.</p>
<p>Zeus, salonunun büyük penceresinden onlara bakıyordu:</p>
<p>“Neden toplandığınızı biliyorum ama boşun yoruluyorsunuz...” dedi; “Promete’yi salmayacağım. O, cezasını çekecek.”</p>
<p>Babasının sözlerini duyan Herkül, salondan çıktı. Sessizce Olimpos’tan ayrıldı. Kafdağı’na vardı. Promete’yi buldu. Arkadaşı yine bitkindi. Başı yana düşmüştü:</p>
<p>“Promete, ben geldim...”</p>
<p>“Herkül!..”</p>
<p>“Sana su getirdim.”</p>
<p>Herkül, arkadaşına su içirdi.</p>
<p>“Teşekkür ederim.”</p>
<p>“insanlara duyurdum. Onlar şimdi Olimpos eteklerimde toplanıyor.”</p>
<p>“Öyle mi? Buna sevindim. Sonuç alamasalar bile benim için bir girişimde bulunmaları ne güzel.”</p>
<p>“Seni almaya geldim.”</p>
<p>“Hayır Herkül! Zeus’la aranı açarsın. Bunu istemeye hakkım yok.”</p>
<p>“Artık, Zeus bu uygulamaya bir son vermeli. Ben de doğru bildiğim yolda yürümeliyim. Doğru bildiğim yol&#160;seni kurtarmak...”</p>
<p>“Tanrılar, tanrıçalar ne diyor benim için.”</p>
<p>“Onlarla konuştum. Zeus’a karşı geldi, cezasını çeksin diyorlar.”</p>
<p>“Oysa onlar içinde sevdiklerim vardı. Demek benim için kıllarını kıpırdatmadılar. Üzüldüm...”</p>
<p>O sırada kartal da geldi. Herkül’ü görünce çok şaşırdı:</p>
<p>“Herkül?.. Sen burada!.. Nasıl olur?”</p>
<p>“Arkadaşımı ziyarete geldim.”</p>
<p>“... ama bu yasak...”</p>
<p>“Promete’yi götüreceğim.”</p>
<p>“Bunu yapamazsın. Ben görevimi yapmalıyım. Eğer şimdi hemen gidersen babana seni gördüğümü söylemem.”</p>
<p>“Eğer sen hemen gitmezsen hiç gidemeyeceksin çünkü kanatlarını kıracağım.”</p>
<p>“... ama Herkül, ben emir kuluyum. Görevimi...” Herkül, kartalın boğazına yapıştı:</p>
<p>“Eğer biraz daha kalırsan, gırtlağını sıkarım, git ve Zeus’a benim Herkül’ü kurtardığımı söyle.”</p>
<p>Kartal, korkudan telaşla havalanmış, hızla Kafdağı’nı terk etmişti.</p>
<p>Herkül, Promete’nin zincirlerini söktü. Onu, sırtına aldı. Olimpos’a doğru uçmaya başladı. Çok geçmeden insanlara ulaştılar. Yere inen Herkül, Promete’yi gösterdi:&#160;“İşte istediğiniz, sevdiğiniz Promete! Onu size getirdim.”</p>
<p>Promete, insanları görünce:</p>
<p>“Herkül, karar verdim, bundan böyle insanların arasında yaşayacağım.”</p>
<p>“Sen nasıl istersen...”</p>
<p>O sırada insanlar, Promete’nin geldiğini gördüler, başına toplandılar.</p>
<p>“Promete burada!..”</p>
<p>“Promete aramızda!..” sözleri bütün insanlar arasında dolaştı.</p>
<p>“Artık onu geri vermeyiz!..”</p>
<p>“Promete bizimdir!..”</p>
<p>Bu sırada, tanrılarla tanrıçalar da Zeus’un salonuna geldiler. Olimpos eteklerinde olanları gördüler.</p>
<p>“Aaa, Promete insanların arasında!..”</p>
<p>“O, Kafdağı’nda değil miydi?”</p>
<p>“Herkül de yanında...”</p>
<p>“Zeus, neler oluyor?”</p>
<p>“İlk defa emirlerime karşı geliniyor. Promete de Herkül de bana karşı geldiler.”</p>
<p>Tanrılarla tanrıçalar aralarında konuştular. Birini sözcü seçtiler:</p>
<p>“Yüce Zeus, evet, sen bizim başımızsın ama biz de Olimpos’ta yaşıyoruz. Aldığımız görevleri yapıyoruz.&#160;Bizi de dinlemelisiniz. Kararlarınızı kendi başınıza değil, bizleri de dinleyerek vermelisiniz. Biz bir karar verdik. Promete yi affet. Herkül’e de ceza verme. Bak, bizim&#160;yönettiğimiz insanlar da senin kararına karşı...”</p>
<p>Zeus, bir tanrılarla tanrıçalara, bir de aşağılara baktı. Sonra:</p>
<p>“Peki, istediğiniz olsun. Prometeyi affettim ama artık Olimpos’ta yaşayamaz.”</p>
<p>Karar, insanlara bildirildi.</p>
<p>insanlar, Promete yi de aralarına alarak sevinç içinde Olimpos’tan ayrıldılar.</p>
<p>Herkül ise Olimpos’a döndü.</p><div>
<p>.</p></div>
</body>
</html>