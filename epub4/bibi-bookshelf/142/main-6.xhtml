<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body><h2>KAFDAĞI’NDAKİ PROMETE</h2>
<p>n nsanların ateşe kavuştuğunu öğrenen Zeus, buna çok kızdı. Hemen, ateşi kimin Olimpos’tan&#160;yeryüzüne götürdüğünü araştırdı. Promete’nin&#160;yaptığını anlayınca:</p>
<p>“Promete! Ah alçak!” diye bağırdı. “Elimdeki en büyük gücümü aldın. Bunu sana çok pahalıya ödeteceğim.” Promete’yi çağırttı:</p>
<p>“Ateşi sen verdin değil mi insanlara?”</p>
<p>“Ben verdim.” “Sana verilmeyecek dememiş miydim?”&#160;“Demiştiniz Yüce Zeus.”</p>
<p>“Ateşi verirken benden korkmadın mı?” “Korktum Yüce Zeus.”&#160;“Zeus beni cezalandırır demedin mi?”&#160;“Dedim Yüce Zeus.”</p>
<p>“Öyleyse niye verdin?” “İnsanların ona ihtiyacı vardı.”</p>
<p>“Şimdi seni cezalandıracağım. Bana yalvaracaksın. İnsanlar gelip kurtarsın bakalım seni.”</p>
<p>“Ben, ateşi, insanlar beni kurtarsın diye vermedim Yüce Zeus.”</p>
<p>“Zaten kurtaramazlar. Çekeceğin ceza dayanılmaz olacak. Yeter artık, dayanamıyorum, diye yalvaracaksın.”&#160;“Yalvarmayacağım Yüce Zeus.”</p>
<p>“Seni yalvartacağım.”</p>
<p>“Ben bu işi ceza alacağımı bilerek yaptım. Ne ceza verecekseniz verin, razıyım. Ne diye yalvarayım?”</p>
<p>Zeus bağırdı. Gelen görevliye:</p>
<p>“Bana Nemesis’i çağır!” dedi.</p>
<p>Nemesis, Zeus’un ceza verdiklerine cezaları uygulayan görevliydi. Çok geçmeden geldi:</p>
<p>“Beni emretmişsiniz Yüce Zeus.”</p>
<p>“Promete’yi tanıyorsun değil mi?”</p>
<p>“Tanıyorum Yüce Zeus.”</p>
<p>“Suçunu biliyor musun?”</p>
<p>“İnsanlara ateşi vermiş Yüce Zeus.”</p>
<p>“Onu cezasız bırakabilir miyim?”</p>
<p>“Bırakamazsınız Yüce Zeus. Emrinize uymadı.” “Ona nasıl bir ceza verelim?”</p><div><div><img src="main-14.jpg" alt=""/></div></div>
<p>“En iyisini siz bilirsiniz Yüce Zeus.”</p>
<p>“Ona öyle bir ceza vereceğim ki dayanamayıp bana yalvaracak. Yeter artık Zeus, dayanamıyorum, diyecek.&#160;Dedirtebilecek misin?”</p>
<p>“Siz emrettikten sonra...”</p>
<p>“Emrediyorum. Bunu Kafdağı’nın tepesindeki dik kayalıklara elleri ve ayaklarından zincirlet. Elleri, ayakları gerilsin açılmaktan. Giyeceklerini çıkarın. Gündüz güneşten yansın. Gece soğuktan donsun. En yırtıcı kartalı&#160;her gün gönder. Ciğerinden her gün bir parça koparıp&#160;sana getirsin. Gece kopan ciğerin yeri iyileşip yara kapanacak. Ertesi gün tekrar açılacak. Görevin bu. Promete’yi&#160;götürebilirsin. Dediklerim eksiksiz yapılacak.”</p>
<p>Nemesis’in görevlileri, Promete’yi Kafdağı’na götürdüler. Ayaklarından, ellerinden ayrı ayrı zincirleyip, zincirlerin uçlarını dağın en yüksek, en dik kayalığına çaktılar. Onu yalnız başına bırakıp gittiler.</p>
<p>“Bakalım daha neler göreceğiz!..” dedi Promete; “Zeus’un cezalandıracağını biliyordum. Cezalandırdı.&#160;Buna katlanmalıyım. Yalvarmamı istiyor ama yalvarmayacağım. Ona bu zevki tattırmayacağım. İnsanlar ne yapıyor acaba? Ateşi dağıtıyorlar mı? Mutlular mı? Onlar&#160;mutlu olsunlar, ben ceza çekmeye razıyım.”</p>
<p>Akşamüstü, yüzüne bir gölge düşünce, Promete ufka doğru baktı. Çok iri bir kartal, birkaç metre uzunluğundaki kanatlarını açmış, üstüne doğru süzülüyordu.</p>
<p>Promete, kartala merakla bakmaya başladı.</p>
<p>Kartal geldi, geldi, pençelerini Promete’nin baldırlarına batırdı. Gagasını yüzüne yanaştırdı:</p>
<p>“Kusura bakma Promete!..” dedi; “Yüce Zeus’un emriyle geldim. Her gün ciğerlerinden bir parça koparıp götüreceğim. Umarım çok sürmez bu koparma işi; çünkü ‘Zeus, beni affet!’ dersen, ciğerlerini parçalamayı bırakacağım.”</p>
<p>“Onu boşuna bekleme. Asla yalvarmayacağım.”</p>
<p>“Benden sana tavsiye: Zeus’la başa çıkamazsın. En iyisi kısa yoldan yalvar, ciğerlerini kurtar.”</p>
<p>“Asla!”</p>
<p>“Öyleyse ben işime başlayayım.” diyen kartal, gagasıyla Promete’nin göğsüne vurdu. Yeniden, yeniden vurdu. Her vuruşta biraz daha derinlere daldı. Ciğere&#160;ulaştı. Yumurta sarısı kadar bir parça kopardı. Ağzında&#160;tutarak uçtu, gitti.</p>
<p>Promete’nin canı çok yandı. Göğsünden karnına, bacaklarına akan kanlara baktı.</p>
<p>“Demek her gün böyle canım yanacak!..” dedi; “Yansın. Asla yalvarmayacağım. Ne kadar uzarsa uzasın. Zeus’tan&#160;af dilemeyeceğim.”</p>
<p>İnsanları düşündü:</p>
<p>“Ateşe kavuşanlar seviniyordur. Ne iyi ettim de verdim onlara ateşi. Çocuklar, yaşlılar, hastalar ısınıyordur, ne güzel!”</p>
<p>Bütün gece acıdan inledi. Sabaha doğru yorgunluktan biraz uykuya daldı. Üşüyordu. Güneş, doğup biraz yükselince üşümesi azaldı. Yaz günü bu kadar üşüdüğüne&#160;göre, kışın herhâlde buzdan adam olurdu.</p>
<p>Birden, gece boyunca süren acılarını hiç duymadığını hissetti. Göğsüne baktı. O kanlı yara kapanmıştı.</p>
<p>“Demek ki böyle olacak!..” dedi; “Gündüz ciğerim parçalanacak, gece iyileşecek. Ben yalvarmayacağıma göre, bu böyle sonsuza kadar devam edecek.”</p>
<p>Öğleden sonra kartal yine geldi. Alaycı bir sesle: “Nasıl geçti gecen?” diye sordu.</p>
<p>“İyi, çok iyi...”</p>
<p>“Nasıl, düşündün mü?”</p>
<p>“Neyi?..”</p>
<p>“Zeus’a yalvarmayı.”</p>
<p>“Haa, o konuyu unut. Sormana gerek bile yok. Yalvarmayacağım.”</p>
<p>“Öyleyse günah benden gitti.”</p>
<p>Kartal, bir gün önce yaptığını yaptı:</p>
<p>Promete’nin göğsünü yardı. Ciğerlerinden bir parça kopardı, gitti.</p>
<p>Aradan bir ay geçti.</p>
<p>Herkül çok üzgündü. Arkadaşı için bir şey yapmak istiyordu. Gerçi arkadaşı suçluydu. Zeus’un emrini çiğnemiş, yasak olan bir iş yapmış; ateşi insanlara vermişti.&#160;Zeus’a çıktı:</p>
<p>“Yüce Zeus, biliyorum Promete suç işledi!..” dedi; “Buraya onun için af dilemeye gelmedim ama o benim&#160;arkadaşım. Merak ediyorum. Bu ağır ceza ne kadar devam edecek?”</p>
<p>“Bana yalvarana kadar devam edecek. Bir aydır dayanıyor. Yalvarmıyor. Her gün göğsü yarılıyor. Ciğerinden bir parça koparılıp buraya getiriliyor. Bu sana acımasız bir uygulama olarak gelebilir ama yöneten olacaksan, verdiğin kararlara uyulmasını sağlayacaksın. Kararlarına&#160;uyulmazsa yönetemezsin. Bunu kulağına küpe et çünkü&#160;sen benim oğlumsun ve bir gün benim yerime geçeceksin. Ceza vermesini ve bunu uygulamasını öğrenmelisin. Ceza vereceğin, arkadaşın olsa bile duygusal davranmayacaksın.”</p>
<p>Herkül, Zeus’un yanından ayrıldı. Olimpos’ta sıkılmıştı. Girit’e gitti. Kızgın Boğa’yı birlikte tuzağa düşürdükleri Giritlileri buldu. Onlarla konuştu:</p>
<p>“Ateşle tanıştınız mı?” diye sordu.</p>
<p>“Evet, yeni tanıştık. Biz adalıyız. Adaya yenilikler biraz geç gelir. Bize geleli de on gün kadar oldu. Çok faydalı bir şey... Isınıyoruz. Geceleri güneşin yerini tutuyor.” “insanlar ateşi nereden bulmuşlar?”</p>
<p>“İnsanlar bulmamış. Onu bir tanrı, Olimpos’tan, Zeus’un sarayından çalmış. İnsanlara vermiş.”</p>
<p>“Yani iyi bir iş yapmış. Öyle mi?”</p>
<p>“Öyle. Sen bizi kudurmuş boğadan kurtardın. Bize iyilik ettin. O da ateşi verdi. Bize iyilik etti. İkiniz de&#160;iyisiniz. Döndüğünde o tanrı her kimse ona çok çok teşekkür et. Onun ve senin, bizler için yaptığınız iyiliği&#160;dünya durdukça hiç unutmayacağız.”</p>
<p>Herkül, hiç böyle düşünmemişti. Boğa’yı alt ederek Giritlileri bir beladan kurtarmıştı. Promete ise ateşi vererek bütün insanları soğuktan ve karanlıktan kurtarmıştı.</p>
<p>Oradan Argos’a geçti. Argoslular, kendisini çok seviyordu çünkü onları Nemea Aslanından kurtarmıştı. Çevresi insanla doldu. Hepsi ona dokunuyor, sevgi gösterileri yapıyordu.</p>
<p>Onlara da sordu:</p>
<p>“Ateşiniz var mı?”</p>
<p>“Var.”</p>
<p>“Sevdiniz mi ateşi?”</p>
<p>“Sevmez olur muyuz? Isınıyoruz. Aydınlanıyoruz. Siz tanrılar çok iyisiniz. Olimpos’taki bir tanrı getirmiş ateşi.&#160;İnsanlara vermiş. Herkese dağıtın demiş. Bir aya yakın&#160;zamandır dağa taşa, çayıra bayıra ateş dağıtıyor insanlar. Ateşe kavuşan mutlu oluyor. Sen bizi Nemea Arslanı&#160;denen canavardan kurtardın. Bize iyilik ettin. Ateşi veren tanrı, adı Promete imiş, o da bize iyilik etti. İkinizi&#160;unutmayacağız.”</p>
<p>Argos Kralına da uğrayan Herkül, ondan da övücü sözler işitti:</p>
<p>“Ateş, bütün insanlık için çok faydalı... Onu insanlara getiren Promete ile tanışmak isterim. Halkımız da tanışmak ister. Bir daha ki gelişinde onu da davet et de&#160;tanışalım, teşekkür edelim.”</p>
<p>Herkül, Olimpos’a dönerken düşünüyordu:</p>
<p>Nemea Aslanı ile dövüşmüş, onu yenmişti. Bunu kendisi için değil, Argoslular için yapmıştı. Girit Boğasını da insanları kurtarmak için yakalamış, Olimpos’a götürmüştü. Bunları yaparken kendisi için hiçbir çıkar düşünmemişti.</p>
<p>Promete de öyle. O da kendi çıkarları için değil, insanlara iyilik olsun diye ateşi götürüp vermişti. Bunu yaparak onlara büyük bir iyilik etmişti. İnsanlar, ateş sayesinde hayvanlardan tamamen ayrılacaktı; çünkü ev yapacak, yiyeceklerini pişireceklerdi. Bu özellikler, insan</p><div>
<p>yaşamını hayvan yaşamından tamamen ayıracaktı. Hayvanlar ev yapmaz, yiyeceklerini pişirmez...</p>
<p>Öyle değil mi?</p>
<p>Ateşi insanlara vererek, Promete, onlara en büyük iyiliği yapmıştı.</p>
<p>Ateşi kullanmak, insanların en büyük gelişmesini sağlamıştı. Bundan sonraki buluşlar, ateşin kullanılmasıyla kolaylaşacaktı.</p>
<p>En iyisi babası Zeus a çıkmaktı. Ona çıkacak, Promete yi salmasını isteyecekti. Kendisi ne yapmışsa, o da aynısını yapmıştı.</p></div>
</body>
</html>