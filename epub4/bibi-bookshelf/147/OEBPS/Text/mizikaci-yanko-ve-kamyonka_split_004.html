<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Muzıkacı Yanko ve Kamyonka</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="chapter">
    <h1 class="left-header1" id="calibre_toc_1">İki Hikâyenin Yüzyıllık Serüveni</h1>

    <p class="paragraph">Elinizdeki bu küçük hikâye kitabının da bir hikâyesi var. Bundan yaklaşık yüz sene evvel Ahmet Rasim, Sienkiewicz’in hikayelerini tercüme ederken, kendi tercümelerinin de o dönemde yapılmış birçok tercüme gibi, zaman içinde, Türkiye’nin kendine has kırılmaları ve savrulmaları sebebiyle unutulacağını elbette düşünmemişti. Hatta tercümesini kaleme aldığı harflerin yakın zamanda okunmaz olacağını belki de aklına bile getirmemişti.</p>

    <p class="paragraph">Papersense Yayınevi olarak, ileride, ‘İlk Tercümeler’ başlığı altında okurlara sunacağımız bir kitap dizisini <span class="libroitalic">Muzıkacı Yanko ve Kamyonka</span> (orijinal ismiyle <span class="libroitalic">Lux in Tenebris Lucet</span>) gibi iki hoş hikâyeyle müjdeliyor ve Ahmet Rasim’in harikulâde tercümesiyle takdim ediyoruz.</p>

    <p class="paragraph">Ahmet Rasim’in eserlerine aşina olanlar, hem <span class="libroitalic">Muzıkacı Yanko</span>’da hem de <span class="libroitalic">Kamyonka</span>’da Rasim’in bu eseri neden tercih ettiğine dair ipuçları bulabilirler. Rasim’in <span class="libroitalic">Güzel Eleni</span> isimli ‘novella’sındaki iki ana karakterden biri olan Yani’de de tıpkı Muzıkacı Yanko’da olduğu gibi, nasıl desek, açmak üzere olan bir çiçek gibi, hayata henüz temas etmeye başlayan, ilk defa kendini hissetmeye, bir şeylere dokunmaya başlayan taraflar vardır. Mütereddit bir çocuk olan Yanko, uzakların sesini duyduğu kemana uzanmaya çalışmakta, Yani ise kibrit satmaya çıktığı Galata’nın pis küf kokan, kötü balozlarına girerek hayata atılmaktadır. Dünya, onlar için henüz dokunulmamış bir atlastır. Kendilerini çeken her ne ise, onun peşinden, sonucunu düşünmeden koşacaktırlar.</p>

    <p class="paragraph">Son olarak, tercümenin diliyle ilgili okurlara bir izahât borcumuz var. Hikâyeleri olduğu haliyle transkripte ettiğimizde bazı kelime ve kalıpların günümüz okuru için anlaşılmaz olduğunu gördük. Hâl böyle iken, ister istemez, bunların güncel hâllerini kullandık. Okurlarımızın bu zorunlu tercihimizi hoş göreceğini ümit ediyoruz.</p>

    <p class="paragraph">Samet Yalçın</p>
  </div>
</body>
</html>
