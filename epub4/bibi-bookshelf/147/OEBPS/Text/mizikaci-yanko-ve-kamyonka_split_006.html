<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Muzıkacı Yanko ve Kamyonka</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="chapter">
    <h1 class="h" id="calibre_toc_3">Türkçeyle Yaşayan, Türkçeyi Yaşatan Bir Yazar:</h1>

    <h2 class="h2bold" id="calibre_toc_9">Ahmet Rasim</h2>

    <p class="paragraph">Türk edebiyat tarihinin anıt isimlerinden Orhan Şaik Gökyay, “Ahmet Rasim’in sözlüğünü yapmak Türkçe’nin yarı sözlüğünü yapmaktır” der. Gökyay’ın maksadı açıktır. Ahmet Rasim’in farklı kaynaklardan beslenen kelime hazinesi, sadece Türkçeyi değil Türkiye’nin toplumsal hafızasını da beslemiştir.</p>

    <p class="image"><img alt="" class="calibre1" src="../Images/01.jpg" /></p>

    <p class="paragraph">Ahmet Rasim İstanbul sokaklarının zengin argosundan, klâsik kültürün kavramlarına, seyyar satıcıların jargonundan, saray ediplerinin terkiplerine kadar ömrü boyunca bir lisan yolculuğunda yaşamıştır. Bu haliyle Rasim Türkçenin her daim seferî olmuş bir işçisiydi. Ahmet Rasim, Kıbrıs’tan Ermenek’e göçmüş, oradan da Fatih’e (İstanbul) yerleşmiş bir ailenin evladı olarak 1864’te dünyaya geldi. Babası daha doğmadan ailesini terk etmişti. Rasim’in aile serüveninden gelen kültürel arka planı, talihsiz yetimliği ve zaruretler, ihtimal, kaleminin gücünü de belirlemişti.</p>

    <p class="paragraph">Tanzimat ve Meşrutiyet arasında doğmuş ve dünyadan ayrıldığı 1932 yılına kadar bütün tarihsel dönemeçleri ve önemli anları içinde yaşamıştı. I. ve II. Meşrutiyetler, II. Abdülhamit istibdadı, Balkan Savaşları, I. Dünya Savaşı ve Cumhuriyetin ilanı Ahmet Rasim’in hayatının fonuydu. Edebiyat ve yazı anlamında hayatını kesen derin çizgiler oldu.</p>

    <p class="paragraph">Yazmaya, Hace-i Evvel [ilk öğretmen] Ahmet Mithat Efendi’nin Tercüman-ı Hakikat’inde başladı. Türkiye’nin düşünce ve edebiyat hayatında tartışmalı ama şüphesiz önemli bir yeri olan Servet-i Fünûn dergisinde yazdı. Rasim’in yazı serüveninde Saadet, İkdam, Sabah, Malûmat, Servet, Tanin, Hak ve Tasvir-i Efkâr gazeteleri de vardır. 68 yıllık ömrünün 50 yılından fazlasını yazarak geçirmiştir. Adeta kaleme, kağıda, tefekküre ve lisana adanmış bir ömür...</p>

    <p class="paragraph">Fatihli bir yetim olarak Rasim’in eğitim adresi elbette Darüşşafaka olmuştur. Buradaki eğitimin ardından Posta Telgraf İdaresi’nde memurluğa başlamıştır. Tanzimat’tan itibaren bir yazar/edebiyatçı/mütefekkir geleneği olarak devlet kapısından, yani her iki anlamıyla Babıâli’den yolu geçmiştir. Cumhuriyet döneminde de bu aydın geleneği memuriyet ve mebusluk olarak devam etmiştir. Ahmet Rasim, Cumhuriyet yıllarını mebus olarak geçirmiştir. Hayatı boyunca dahil olduğu bu makamlar belki düşüncelerinin ifadesine (bunu bilemiyoruz) engel olmuşsa bile kaleminin gücünü ve üretkenliğini etkilememiştir. Rasim, şenlikli üslubuyla ve bilgiyle dolu yazılarına her dönem devam etmiştir.</p>

    <p class="paragraph">Çok da uzun sürmeyen memuriyet hayatının ilk aylarında Sadberk Hanım ile evlenen Rasim’in 1902’de eşinin ölümüne kadar süren bu evlilikten dört oğlu, iki kızı olmuştur. Torunlarından biri ise bestekâr Osman Nihat Akın’dır (ölümü 1959). Torununa da sirayet eden Rasim’in müzik sevgisi, muhtemelen Darüşşafaka’da bestekâr Mehmet Zekai Dede’den aldığı müzik derslerine dayanıyordu. Hocası sayesinde müziğe bağlanmış ve kültür dünyamıza onlarca beste hediye etmiştir. Rasim aynı zamanda kendi kendine Fransızca öğrenmişti. Harika tercümeler yapacak kadar hem de...</p>

    <p class="paragraph">Zaten ilk yazısı da Tercüman-ı Hakikat‘te “Yolcu” adıyla yayınlanan bir tercümeydi. Daha sonra popüler bilim yazıları kaleme almaya başladı. Memuriyeti bırakmış ancak bir süre Mekteb-i Behrami’de ve Komonto Musevi okulunda öğretmenlik yapmıştı. 1885’ten sonra ise yegâne uğraşı gazetecilik ve yazarlık oldu. Tarihten bilime, edebiyattan ilahiyata geniş bir yelpazede eserler vermiştir.</p>

    <p class="paragraph">Yayın hayatına 1891’de başlayan Servet-i Fünûn’da fen konularındaki yazılarının yanında, tefrika halinde romanlarını da çıkarma imkanı buldu. Servet-i Fünûn’un ilk sayısında mecmua şöyle tarif edilmişti:</p><br class="chapter" />

    <p class="indent">"Servet-i Fünûn; edebiyat, fünûn, sanayi, terâcim-i ahvâl, seyahat, roman vesaireden bahsolarak her hafta perşembe günleri çıkar musavver Osmanlı gazetesidir."</p><br class="chapter" />

    <p class="paragraph">Rasim, <span class="libroitalic">Leyâl-i Izdırap</span>, <span class="libroitalic">Meşakk-ı Hayat</span> ve <span class="libroitalic">Afife</span> romanlarını tefrika etti. Ancak üslubu ve edebiyata, topluma bakışıyla Servet-i Fünûn çizgisinden ayrı bir yerde duruyordu. Edebiyat tarihçisi Kenan Akyüz, <span class="libroitalic">Modern Türk Edebiyatı’nın Ana Çizgileri</span>’nde (1990: s. 88) Servet-i Fünûn’u şöyle konumlandırmıştır:</p><br class="chapter" />

    <p class="indent">"Servet-i Fünûn yahut Edebiyat-ı Cedîde Devri, Türk edebiyatında 1860’tan beri devam eden Doğu-Batı mücadelesinin kesin sonucunu -Batı edebiyatının lehine olarak- tayin eden sonuncu safhasıdır."</p><br class="chapter" />

    <p class="paragraph">Ahmet Rasim işte bu tespitte de olduğu üzere Servet-i Fünûn’un batıcı pozisyonunu benimsememiş ve tıpkı Ahmet Cevdet Paşa ile Ahmet Mithat Efendi gibi sentezci ve görece yerli bir çizgiyi tercih etmişti. Rasim, 1895’te çıkan Malumât gazetesinin bünyesinde yayınlanan Hanımlara Mahsus Malûmât’ta ise Leyla Feride müstearıyla yazmıştır. 1898’de Alman İmparatoru II. Wilhelm’in Suriye gezisi sırasında Malûmat gazetesi için Suriye’ye, 1916’da Sabah için Romanya cephesine gitti. Savaş muhabirliği yaptı.</p>

    <p class="paragraph">Bütün bu meşgaleler arasında bir de okullar için ders kitapları yazdı. Bunlar; tarih, edebiyat, aritmetik ve fen kitaplarıydı. <span class="libroitalic">Menâkıb-ı İslâm</span> adlı kitabı vesilesiyle II. Abdülhamit tarafından bir nişanla ödüllendirildi. Ancak Ahmet Rasim’e Türk edebiyatının unutulmazları arasında yer açan eserleri <span class="libroitalic">Şehir Mektupları</span>, 4 C. (1912-1913), <span class="libroitalic">Tarih ve Muharrir</span> (1913), <span class="libroitalic">Cidd ü Mizah</span> (1920), <span class="libroitalic">Eşkâl-i Zaman</span> (1918), <span class="libroitalic">Gülüp Ağladıklarım</span> (1924), <span class="libroitalic">Muharrir Bu Ya</span> (1926) oldu. Bu kitaplarıyla Türkçenin imkânlarını ve kelime dağarcığını zenginleştirdi. Türk Dil Kurumu’nun sözlüklerinde kaynak kişi olarak yer aldı. Devrinin sokak dilini geleceğe ileterek ölümsüzleştirdi. Döneminin yaygın yazar pratiklerinden biri olarak mizah işine de el atan Rasim 1908’de Hüseyin Rahmi ile birlikte 37 sayı süren Boşboğaz ile Güllâbi adlı bir mizah gazetesi çıkardı.</p>

    <p class="paragraph">Meslekten tarihçi olmamasına rağmen tarih konusunda da titiz olmaya çalışmıştır. Tarihî olaylara objektif bakmaya, tarih yazımında metoda sadık kalmaya çalışması ve olayları kuru bir dil yerine renkli üslubuyla kitaplaştırmasıyla kendi çapında minimal bir tarih yazıcılığına imza atmıştır. TBMM kayıtlarına göre Fransızca, Rusça ve Arapça bilen Rasim, zengin kaynaklara dayalı ve mukayeseli bir yaklaşım geliştirmiştir. <span class="libroitalic">Terakkiyat-ı İlmiye ve Medeniye</span>, <span class="libroitalic">Resimli ve Haritalı Osmanlı Tarihi</span>, <span class="libroitalic">İstibdattan Hakimiyet-i Milliyeye</span> gibi eserlerinde bu mütevazı çabalarını görmek mümkündür.</p>

    <p class="paragraph">Tercümelerinde Avrupa’dan ve Doğudan tarih, edebiyat ve kültür metinlerini tercih etmiş, bunları anlaşılır ve zengin bir üslûpla çevirmeyi başarmıştır. Tercümelerinin hemen hemen tamamı eski Türkçe harflerle basılmıştır. Bunlardan pek azı Latin harflerine aktarılmıştır.</p>

    <p class="paragraph">Birçok bestesi de bulunan Ahmet Rasim’in TRT Klasik Türk müziği repertuarında 20’ye yakın bestesi ve 40’tan fazla güftesi kayıtlıdır. Tatyos Efendi’nin bestelediği uşşak makamındaki “Bu akşam gün batarken / Sakın geç kalma, erken gel” güftesi bütün kuşaklarca sevilen, bilinen bir eser olmuştur.</p>

    <p class="paragraph">1927’den itibaren Cumhurbaşkanı Mustafa Kemal’in tercihiyle TBMM’nin üçüncü ve dördüncü dönemlerinde milletvekilliği yapmıştır. Ancak son dönemini tamamlayamadan 1932’de Heybeliada’daki evinde dünyaya veda etmiş, buradaki Abbaspaşa Mezarlığı’na defnedilmiştir. Ailesi vefatından 2 yıl sonra çıkan soyadı kanunuyla birlikte Arık soyadını almıştır. Meclis kayıtlarında Ahmet Rasim Arık olarak anılmaktadır.</p>

    <p class="paragraph">Erkan Şimşek</p>
  </div>
</body>
</html>
