<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Muzıkacı Yanko ve Kamyonka</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="chapter">
    <h1 class="h" id="calibre_toc_6">Henryk Sienkiewicz Üzerine Bir Deneme<sup class="calibre5"><a class="footnote-link" href="../Text/mizikaci-yanko-ve-kamyonka_split_015.html#footnote-100-3" id="footnote-100-3-backlink">3</a></sup></h1>

    <p class="image"><img alt="" class="calibre1" src="../Images/01.png" /></p>

    <p class="paragraph">Okuduğum bir kısa hikâyede, Slav yazarın anlattığı bir ormanda, birbirlerinin üzerine eğilmiş bütün zambaklar ve çan çiçekleri aheste aheste şöyle mırıldanıyor ve inliyordu: “Cennet! Cennet! Cennet!”. Tüm orman ve hatta tüm dünya çiçeklerin şarkısını tekrarlıyordu. Bu güzel şarkılar, yazarın üç güçlü tarihi romanında <span class="libroitalic">Ateş ve Kılıç İle</span>’de, <span class="libroitalic">Tufan</span>’da, <span class="libroitalic">Bay Wolodyjowski</span>’de ve diğer eserlerinde de söylenmektedir.</p>

    <p class="paragraph">Bir de bunlardan önce gelen hikâye kitapları vardır: <span class="libroitalic">Lillian Morris, Muzıkacı Yanko, Ekmekten Sonra, Hania, Hadi, Onu Takip Edelim</span>. Daha sonra yazdığı <span class="libroitalic">Dogma Olmadan</span> ve <span class="libroitalic">Toprağın Çocukları</span> romanları ve tüm bu kitaplardan sonra karşılaştırılamaz sanatsal bir güzellik ile taçlanmış <span class="libroitalic">Quo Vadis?</span>... Bu on bir iyi kitap, Leh dilinden İngilizceye çevrilmiştir ve bu kitaplar şimdiye kadar herhangi Polonyalı bir yazarın ulaşamadığı güzellikte bir dille yazılmıştır!</p>

    <p class="paragraph">İngilizce okuyan dünyada dolaşıma giren bu ustaca yazılmış, nev-i şahsına münhasır ve sade on bir kitap sadece takdir değil aynı zamanda bir şükranı da ortaya çıkardı.</p>

    <p class="paragraph">Bu samimi kitapların içinde gerçek mizahın, asaletin, cazibenin, rahatlatıcı düşüncelerin, yüksek hislerin parlamadığı hiçbir sayfa yoktur. Başka bir yazar muhtemelen Sienkiewicz’in şüphesiz en iyi kitabı diyebileceğimiz “<span class="libroitalic">Quo Vadis?</span>” gibi bir romanı yazdıktan sonra bir şey yazmayı bırakırdı. Fakat Sienkiewicz geleceğe bakmakta ve yazdıklarından ziyade yazacağı eserlere ihtimam göstermektedir ve belki de farkında olmayarak, yeni temalar ve eğilimleri arayarak yeteneğini geliştirmektedir.</p>

    <p class="paragraph">Eğer okur bu kitapları kalp gözüyle de okuyabilirse; yazarın kitabın sayfalarından ona maddeci bir nazarla değil de hayat dolu bir şekilde baktığını görecektir. Kitaplarından bize bakan Sienkiewicz’in yüzü her zaman aynı değildir; değişmektedir ve son kitabındaki (<span class="libroitalic">Quo Vadis?</span>) yüzü öncekilerden çok farklıdır ve hatta neredeyse yenidir.</p>

    <p class="paragraph">Bazı insanlar, kullanılıp bir kenara atılan bir eşya gibi, bir kitabı da bitirdikten sonra bir köşeye atarlar. Fakat bazıları da kitabı ellerinden bırakmadan önce kendilerini en çok etkileyen yerlerin altını çizerler. Daha sonra bir kitabın içerisinden bir uyarıcıya ihtiyaç duyduklarında ve bir kitabın ahengini aradıklarında işaretledikleri yerlere, yani kendi düşüncelerine geri dönerler. Çünkü bu hissettikleri düşünceler bir yazarca ifade edilmiştir. Aynı şekilde kendi hissiyatlarına daha güçlü ve doğal bir halde geri dönerler çünkü bu hissiyatı bir başkasının sözünde bulmuşlardır.</p>

    <p class="paragraph">Genellikle biz genel okuyuculara, kendi iç dünyamız ile büyük yazarların ufukları arasında hiçbir fark yokmuş gibi gelir. Düşünürler ve şairlerden sadece daha az cüretkâr olduğumuza ve izlenimlerimizi formüle etmekten bizi alıkoyan şeyin sadece birazcık cesaret olduğu kanısıyla kendimizi pohpohlarız. Bu hissiyatta hakikatin büyük bir rolü vardır. Fakat düşüncelerimizin böyle bir ifadesi her ne kadar bize cüret; diğerlerine bir ihtiyaç gibi gelsede büyük yazarlar kendilerinin ne kadar cüretkâr ve yeni olduklarından şüphe bile etmezler.</p>

    <p class="paragraph">Bir şairin ifade ettiği gibi onlar “ipek böceklerinin kozalarını ördükleri gibi aşkı örmek” zorundadırlar. İşte bu, onları umumdan ayıran temel şeydir ve bu ayrımla onları hemen fark ederiz. İşte bu ayrımla onları umumî seviyenin üstüne koyarız. Onların kitaplarının sayfalarında, hayatın veya incelikli hislerin derinine nüfuz etmiş tesadüfî izler değil; düşüncelerin, izlenimlerin, mizaçların derince işlendiği iyi yazılmış harmanları buluyoruz. Aynı zamanda bu sayfalara bir şeyler bırakıyoruz. Bazıları çiçekleri bu sayfalarda kuruturlar, bazıları da hatıralarını yine bu sayfalarda saklarlar. Sienkiewicz’in her eserine insanlar birçok şahsi intibalarını, ruhlarının parçalarını koyar ve yıllar sonra her bir eserde bunları tekrardan bulurlar.</p>

    <p class="paragraph">Sienkiewicz’in edebî hayatında üç dönem vardır. İlk döneminde kısa hikâyeler yazmıştır ve bu hikâyelerden en azından bazıları zarafetin ve maharetin şaheserleridir. Bu hikâyelerde okuyucular, hayatın genel sorunlarına, derin gözlemlerine dair düşüncelerle karşılaşacak ve bununla beraber, samimi ve rahat bir şekilde ifade edilmiş ruh hallerine dair hakikatli bir idealizmi de görecektirler. Sienkiewicz’in eserlerine dair konuşurken, bu eserler ne kadar küçük olursa olsun, kişi bildiği ve yaşadığı genel bir anı hakkında konuşulduğunu her zaman hissedecektir. Hikâyelerinin hemen hemen hepsi, kışın ambar etrafında toplanmış serçe sürüsünün ortasına atılmış taş gibidir; bir taş bütün kanatlı hatıraları canlandırmaktadır.</p>

    <p class="paragraph">Hikâyelerinin diğer bir özelliği ise hikâyelerdeki kavramların ve usta işi terkiplerin sıradışı olması ve hiç yapay durmamasıdır. Hikâyeleri bazen bir olay örgüsü olmadan (<span class="libroitalic">Poznan’daki bir Öğretmenin Günlüğünden</span>), bazen hiçbir aksiyon ve nerdeyse hiçbir şey olmadan (<span class="libroitalic">Yamyol</span>) işlemektedir. Fakat okuyucu sadelikle, taşra temasıyla, nüktedan resimlerle (<span class="libroitalic">Hataların Komedisi: Bir Amerikan Hayatının Özeti</span>), hakir görüleni ve fakir olanı anlayabilmekle (<span class="libroitalic">Muzıkacı Yanko</span>) de ödüllendirilmektedir. İşte bu hususîyetler okuyucunun hikâyeleri iyi bir şekilde hatırlamasını sağlamaktadır. Genel izlenimlere dayanarak söyleyebiliriz ki çarpıcı ve dikkat çekici kahramanlarını ve onların zihnimizde bıraktığı şahsi izlenimleri unutmak neredeyse imkânsızdır (<span class="libroitalic">Aspinwall Feneri’nin Bekçisi</span>).</p>

    <p class="paragraph">Görüldüğü gibi tüm karakterler sıradan, günlük insanlardır; fakat yazarın yeteneği bu kahramanları sahici kişiliklere büründürmekte ve hususî bir damga vurmaktadır. Bu damgayla okuyucu kahramanları her zaman hatırlamakta ve kendi hayatlarında tanıştıkları bireylere hasretmektedirler. Sienkiewicz’in hikâyesi için seçtiği figür her ne kadar toplumsal olarak önemsiz olsa da yazarımızın muhteşem kabiliyeti, bu figürün umum tarafından görülemeyen dikkat çekici özelliklerini gözler önüne sermekte ve bununla hikâyelerini edebiyatın birer şaheseri kılmaktadır.</p>

    <p class="paragraph">Comparaison n’est pas raison [karşılaştırmalar yanıltıcıdır] gibi ünlü bir deyişimiz olmasına rağmen şunu söylemekten kendimi alıkoyamayacağım: Sienkiewicz’in hikâyelerinde bariz bir şekilde ortaya çıkan fakire, hakir görülmüşe ve mazluma olan sevgi; mutlu ve gülümseyen toplumumuzun paryalarını, en ağır zincirlerini sessiz bir şekilde taşıyan mazlumun ve dostu olmayanların gerçek bir dostu olan François Coppée ile Sienkiewicz arasında bir bağ tesis etmektedir. Bu iki yazarın hikâyeleri arasındaki tek fark, Coppée’nin eserlerindeki bütün mükemmelliğe rağmen onun eserleriyle meydana gelen izlenimlerin unutulmasıdır. Fakat bir deniz fenerine bakarken <span class="libroitalic">Aspinwall Feneri’nin Bekçisi</span>’ni, sokaklarda müzik yapan fakir bir adamı dinlerken <span class="libroitalic">Muzıkacı Yanko</span>’yu, askeri disiplinin düşünen birer varlıktan ziyade makinalara döndürdüğü askerleri gördüğümüzde <span class="libroitalic">Victor Bartek</span>’i veya çalışmaktan dolayı yüzleri solmuş çocukları düşünürken <span class="libroitalic">Poznan’daki bir Öğretmenin Günlüğünden</span> hikâyesini hatırlamamak imkânsızdır.</p>

    <p class="paragraph">Bu iki yazarın hikâyeleri arasındaki bir diğer fark ise Sienkiewicz’in kahramanları ve figürleri daha -bu sıfatları kullanabileceksek- evrensel ve herhangi bir ülkenin öğrencilerine, bir milletin askerlerine, bir seyyah müzisyene ve herhangi bir denizdeki bir <span class="libroitalic">Fener Bekçisi</span>ne hasredilebilecek iken François Coppée’nin figürleri daha çok Parislidirler; Paris’in civarı ve şartları ile sınırlıdırlar.</p>

    <p class="paragraph">Kamyonka hikâyesinde, sisin şehrin üzerine düşmesinin ve oluklarda akan yağmur suyunun sıçramasının tasviri defalarca okunabilir. “Kış konaklarına gitmek için göçen kargalar, kanat çırpmalarıyla ağaçlarda konaklıyorlar” gibi bir tasvir de defalarca okunabiliyor. Okuyucunun ilk on sayfanın bütün ıstırabını hissetmesi, sonraki iki sayfadaki semavi ışığı kuran bir arka plan ve bu ışığın parlaklığı için bir gereklilik arz ediyor.</p>

    <p class="paragraph">Sienkiewicz diyor ki “en sevdiklerini kaybedenler hayatlarını bir şeylere yaslamalıdır, diğer türlü var olamazlar”. Bu cümlelerde -her ne kadar en tatlısı olmasa da alıntıladıklarım içerisinde en kısasıdır- yine de hikmetin sessizleşmesini, garip Kamyonka’nın “derinden saygı duyduğu ve her zaman samimi kaldığı” bu sanatın asil sevgisini yaymaktadır. Uzun mesleki hayatında para, şan, şöhret ve iltifat için kimseyi aldatmamış ve kimseye zulmetmemiştir. Her zaman kendi hissettiklerini yazmıştır.</p>

    <p class="paragraph">Bir başka şey de <span class="libroitalic">Kaynakta</span> hikâyesinde vardır. Her ne kadar, kitabın birkaç sayfasını okurken yazarın bizi imkânsız bir şeye inandırma davetini görüp bizi aldatmaya çalışmasına kızmakta haklı olsak da <span class="libroitalic">Hadi, Onu Takip Edelim</span> hariç hiçbir hikâyesi, benim için herhangi aşktan daha değersiz değildir. Yazma işini ustaca yaptığı doğrudur, bunu başka türlü yapamayacağı da doğrudur; Sienkiewicz uçurumu çiçekle kapatmasına rağmen uçurum orada durmaktadır.</p>

    <p class="paragraph">Diğer taraftan romanı okuyan kimsenin yazarın oyununu unutacağı ve romanda sadece büyük bir mutluluğun resmini ve aşk ibadetindeki ilahiyi göreceği doğrudur. Belki de fakir öğrenci şöyle dediğinde haklıydı: “Mutluluğun sebeplerinden hiçbiri yandığım zaman içtiğim şey kadar temiz ve iyi değildir”. “Aşkın rüyada bile ziyaret etmediği bir hayat berbattır”.</p>

    <p class="paragraph">Kadına duyulan aşk ile güven ve sanat <span class="libroitalic">Kamyonka</span>, <span class="libroitalic">Kaynakta</span>, <span class="libroitalic">Kutsanmış</span> ve <span class="libroitalic">Ponikila Orgçusu</span> hikâyelerinde sıklıkla tekerrür eden temalardır. Sienkiewicz, <span class="libroitalic">Hadi, Onu Takip Edelim</span> hikâyesini yazdığında, bazı eleştirmenler yazarın kendi yeteneğini ve edebiyatın ahlakî değerini küçültmesinden ve insanların uzun zamandır terk ettiği mistisizmin yanlış yoluna okuyucuları yönlendirmesinden memnun değildiler. İsa’yı onun sayfalarıyla tanıyan çok dindar olmayan insanlar Sienkiewicz’in Heine yazılarında, Heine’nin deniz ile karanın üstünde yürümesini ve kalp yerine yanan kırmızı bir güneş taşımasını çok mübalağalı buldular. Ama bazılarımız da İsa’yı tanıtmanın sadece değerli ve güzel olduğunu değil, aynı zamanda İsa’dan yüz çevirmeden harika bir sanat yapılabileceğini öğrendik.</p>

    <p class="paragraph">Bu çizgide ısrarlı yürüyüşünü sürdüren Sienkiewicz’in edebî faaliyetlerinin ikinci döneminde ise dikkate değer üçlemesini gördük: <span class="libroitalic">Tufan, Ateş ve Kılıç İle</span> ve <span class="libroitalic">Bay Wolodyjowski</span>. Bu eserlerinde, yazarın yeteneği güçlü bir şekilde parlamakta ve kısa hikâyelerindekilerden çok daha başka karakterleri ortaya çıkarmaktadır. Tarihi kurgu açısından bu kitaplar, romantiklerin eserlerinden bile daha iyidir. Bazı eleştirmenler haklı bir şekilde Sienkiewicz’in <span class="libroitalic">Tufan</span> romanını göz önünde bulundurarak şöyle demektedirler: “İngiltere, Fransa veya Almanya’daki romancılara kıyasla çok daha iyi ve selefi olmayan ilk Leh romancı”.</p>

    <p class="paragraph">Tarihî romanlar İngiltere’de veya daha ziyade İskoçya’da Walter Scott ile başladı ve Fransa’da père [baba] Alexandre Dumas ile devam etti. Bu muhteşem iki yazarın bütün ülkelerde çok sayıda takipçisi ve taklitçisi oldu. Her millet bu alanda aşağı yukarı iyi yazarlara sahip oldu fakat kimse eserleri birçok dile ve hatta Leh kültürüne küçümser bir şekilde bakan Rusların diline bile tercüme edilen Sienkiewicz’in harika başarısına erişemedi.</p>

    <p class="paragraph">Elbette Brunetière’in bütün o iğneli eleştirilerine rağmen Alexandre Dumas; keyif, eğlence ve delilik arayan okuyucular için her zaman favori olarak kalacaktır. Ancak Sienkiewicz’in tarihi romanları Dumas’nın bütün ilginç niteliklerini taşımaktadır ve bunların ötesinde, düşünen zihinler için sağlıklı gıdalara sahiptir. Sienkiewicz’in renkleri daha fazla parlamakta ve fırçası daha geniştir. Terkipleri daha sanat dolu, biçimli, daha iyi kurulmuş ve daha coşkuludur. Duma zevk, memnuniyet ve avuntu verirken Sienkiewicz hayrete düşürmekte, şaşırtmakta ve büyülemektedir. Bütün zor kaygılar, felsefenin insan zihnine şüphe ile empoze ettiği ebedî sorunların elemli yankıları, kökenin gizemi, kaderin bilmecesi, acının anlatılamaz gerekliliği, ruhun geleceğinin kısa, trajik ve yüce görüntüsü ve insanoğlunun bu maddî dünyada tahmin etmesi zor olan geleceği, insan vicdanın eziyeti ve fiilleri için sorumluluğu; işte tüm bu haller Sienkiewicz’te bilgiçliğe ve kuruluğa kaçmadan dile gelmektedir.</p>

    <p class="paragraph">Sienkiewicz’in üçüncü dönemi ise iki muammalı roman “<span class="libroitalic">Dogma Olmadan</span>” ve “<span class="libroitalic">Toprağın Çocukları</span>” ile temsil edilmektedir. Sienkiewicz’in psikolojik romanlarının cazibesi nadiren fark edilen bir sentezdir ve söylediğim üzere plastik güzellik ve soyut düşüncelerdir. Aynı zamanda, psikolojik analizler takdire şayan bir ikna ediciliğin yanı sıra karakterleri ve davranışları da ustaca resmeder. Kahramanlarının hayatları aslında sadece bir illüzyondan ibaret olmasına rağmen, Sienkiewicz’in kahramanlarını dolu ve nev-i şahsına münhasır hayatlarla ete kemiğe bürümesi onu diğer yazarlardan ayırmaktadır.</p>

    <p class="paragraph">Bu alandaki romanlarıyla Sienkiewicz, Balzac’tan büyük bir oranda ayrılmaktadır. Örneğin Balzac, insanı sapıklığında veya aptallığında resmetmeye kendisini zorlamaktadır. Balzac’ın görüşlerine göre hayat zenginlerin arkasında yarışmaktır. Balzac’ın bütün felsefesi, güce tapınma olarak özetlenebilir. Balzac’ın bütün kahramanları insanlığı küçümseyen ve bunun meyvesini yiyen “güçlü adamlardır”. Sienkiewicz’in psikolojik romanları, onun hayat anlayışındaki idealler hususunda yetersiz değildir; romanları insanların ruhlarını şekillendiren faal güçlerdir. Okuyucu hayatın kötü ve iyi düşüncelerini onun romanlarında iyi dengelenmiş bir şekilde bulabilmektedir. Sienkiewicz hayatı, yaşanmaya değer iyi bir şey olarak tasvir etmektedir.</p>

    <p class="paragraph">Sienkiewicz’in hayat analizi illaki ve sadece patolojik değildir. Onun romanlarında gerçek hayatta olduğu gibi sadece hasta insanları değil sağlıklı insanları da bulabiliyoruz. O romanlarını boyayabilmek için renklerini alacakaranlıktan ve şafak vaktinden almaktadır. Bunu yaparak enerjimizi artırmakta ve karar verilmesi zor fakat insanlık var oldukça var kalacak olan ebedi sorunlar hakkında düşünmemiz için yeteneklerimizi harekete geçirmektedir.</p>

    <p class="paragraph">Sienkiewicz, Zola’nın suçu, hastalığı, leş gibi kokan şeyleri ve tezeği sevmesinin aksine yeşil bahçeleri, çiçek kokularını, sağlığı ve erdemi tercih etmektedir. L’âme humaine’i [insan rûhunu] la bête humaine’e [insan cesedine] tercih etmektedir.</p>

    <p class="paragraph">Kahramanları bir eldiven giymediğinde bile Sienkiewicz hiçbir zaman görgüsüz değildir. Çok sevdikleri Paris’in dışına çıkamayan Fransız yazarların çoğunluğunun aksine Sienkiewicz’in insanların sadece belli tiplerini ele almaması, onları ülkenin sadece bir yerinden seçmemesi, Sheakespeare ve Molière ile kendisini bu noktada ortak kılmaktadır. Sienkiewicz’in romanlarında, her çeşit insan bulunabilir, basit bir köylü ve mütevazı bir asilden tutun da krallar tarafından lord ilan edilmiş mağrur adamlara kadar farklı insanlar bulunabilir.</p>

    <p class="paragraph"><span class="libroitalic">Dogma Olmadan</span> romanında, ustaca ve özlüce söylenmiş çok keskin ve sivri gözlemler bulunmaktadır. Ruhun birçok hali, her zaman çok derin olarak ele alınmasa da en azından sanatla ifade edilmektedir. Polonya’da hüküm süren destansı lirizmi ve poetik etkileyiciliği göz önünde bulundurduğumuzda bu alandaki hüneri diğer yazarlarınkinden çok daha büyüktür. Modern edebiyatta insanın vasıflarını sınıflandırmak için vecizeler bulmak ve onları daha sonra kendi ahbaplarına uygulamaya meraklı kimseler <span class="libroitalic">Toprağın Çocukları</span> romanını okumalıdırlar.</p>

    <p class="paragraph">İstediği zaman kitaplığından bir kitap alıp bu kitapta kendisini düşünceli kılacak veya sıradan hayatı unutturmaya muktedir bir şeyler bulabilecek bir kütüphaneye sahip olmak isteyen az sayıdaki bencil kişiler <span class="libroitalic">Quo Vadis?</span>’i almalıdırlar. Çünkü bu romandaki sayfalar okuyucuyu güzelliği ve yüceliği ile rahatlatmakta ve okuyucuyu etrafındakilerden ayırıp kendi içine, yani bazen içimizde hissettiğimiz daha iyi bir adama doğru götürmektedir. Okuyucu bu kitabı okurken, sayfalara bazen kalemiyle bazen de hatıralarıyla izler bırakmalıdır.</p>

    <p class="paragraph">Bu kitapta Sienkiewicz yeni bir adamı canlandırmıştır ve bu rakipsiz esere yapılacak herhangi bir övgü, tıpkı güneşin güzelliği karşısında sönük kalan bir lamba gibi kalacaktır. Örneğin, “Sienkiewicz Neron devri hakkında kusursuz bir çalışma yapmış, muhteşem yeteneği ve plastik imgelemi tarihsel zeminde en güçlü resimleri yaratmış” deseydim bu kitap ile karşılaştırıldığı zaman çok da iyi bir övgü olmayacaktı. İnsan bu kitabı okurken titremez ve kanı donmaz mı?</p>

    <p class="paragraph"><span class="libroitalic">Quo Vadis?</span>’te, efendileri için mozaikler taşıyan kölelerden tutun da her an enfes vazosunu öpen, güzel şeylere vurulmuş asilzadelere kadar bütün Eski Roma, sanki sihirli bir güçle tekrardan diriltilmiş harabelerin ve ölülerin karşımıza çıkması gibi, gözümüzün önünde durmaktadır.</p>

    <p class="paragraph">Yanan Roma’nın daha iyi bir tasviri başka bir eserde bulunmamaktadır. Okurken gözümüzün önündeki her şey kırmızıya ve duyduğumuz her şey bir kargaşaya dönüşmektedir. Sezar ile savaşmak için yeterince güçlü olmadığını hisseden ve bu yüzden Roma’yı terk edecek olan korkmuş Aziz Petrus’un tepede beliren İsa ile karşılaşması, dünya edebiyatının en güçlü pasajlarından biri olarak kalacaktır.</p>

    <p class="paragraph">Bu harika -acaba en iyi tarihî roman diyebilir miyim?- romanı okuduktan ve derin kavrayışına, ustaca işlenişine, güzel diline, devrin güçlü tasvirine, adet ve geleneklerin plastik anlatımına, havarilerin heyecanına, Roma medeniyetinin inceliğine, eski dünyanın çöküşüne hayran kaldıktan sonra şu soru akıllara gelmektedir: Yazarın bütün kitaba yayılmış olan baskın düşüncesi nedir? Meydanlarda öldürülen Hristiyanların feryadıdır: Pro Christo [İsa için]!</p>

    <p class="paragraph">Sienkiewicz Hristiyan inancını bir temel olarak, yani insanlığın günlük hayatlarındaki mücadelesini ve yüklerini kaldırabilecek tek yardım olarak görmektedir. Şahsi tecrübesi kadar çalışmaları da onu İsa’ya inanmış kılmaktadır. Sienkiewicz, dinin bütün insanlar için iyi olduğunu söyleyen kişilerden değildir. Sienkiewicz, insanın kalbinin yakınına dokunan bir soruda böyle bir ayıbın gölgesini kabul etmez zaten. Herkesin acının mevcudiyetinde ve kaderin muammasında, adaletin zıtlığında, ölümün ağlamasında, ümitlerin zorluğunda olduğunu bilmektedir. Uçurumu geçmenin tek yolunun iman kanatlarıyla uçuş olduğuna ve uçurumun genel ve mutlak kanunlara teslimiyet ve Baba’nın sonsuz iyiliğine güven arasında olduğuna inanmaktadır.</p>

    <p class="paragraph">Zaman geçmekte ve kendisiyle beraber insanları, doktrinleri ve sistemleri taşımaktadır. Birçok yazar uygarlık mirasında bir dizi kitap olarak kalmaktadır ve bu kitaplarda şüphecilik ve kayıtsızlık, sonuç ve kesinlik yönünden eksiktir. Sienkiewicz’in epik olduğu kadar lirik olan harika şiiri de işte bu bağlamda edebiyata dahil olmuştur.</p>

    <p class="paragraph">Belles lettres’te [edebiyatta] nesnellik hakkındaki haklı yakınmayı takdir etmeme rağmen yas tutmayacağım. Fakat şimdi sorun şiirin ne olacağı değildir, şiirin olup olmayacağı meselesidir. Toplum, Zola’nın realizminden ve onun karikatürlerinden yorulmuştur; Loti’nin etkileyici portresel tasvirlerinden değil ressamların renklerinin kataloglarından; İbsen’in derinliğinden değil onun saçma taklitçilerinden yorulmuştur.</p>

    <p class="paragraph">Bana öyle geliyor ki toplum, tartışan ve düşünen, resmetmek isteyen fakat hissetmeyen, arkeoloji yapan fakat izlenim veremeyen şiirden nefret edecektir. İnsanlar şiiri; başlangıçta olduğu gibi en derindeki özüne, kelimelerin tek başlarına uçuşuna, iç melodiye, en mükemmel sanat olan seslerin sanatına yani şarkılara döndürecektir. İnanıyorum ki şiir gelecekte dinleyiciler bulacaksa, insanlar şairleri, akıl ermeyen başlangıçlardan birisi olarak kabul edilen Paul Verlaine’ın kelimelerini tekrar etmelidirler:</p>

    <p class="paragraph">“De la musique encore et toujours.” [Tekrar ve tekrar yine müzik.]</p>

    <p class="paragraph">Toplumsal bir bakış açısıyla kimsenin Sienkiewicz’in nesnelliğinden korkmasına gerek yoktur. Onun nesnelliği, düşünceyle temellenmiş derin bir hayat bilgisi tarafından meydana gelen yiğit bir lirizm ve epiktir. Birçok yoldan yürümüş, birçok şeyi öğrenmiş, yeterince acıyı tatmış, önemsiz şeyleri bırakmış bir şair, belki de şimdiye kadar kendisinin farkında olmadan, kendisi gibi tek bir amacı olan bir adamı fark etmiştir: Bütün insani hallerin üstünde “ipek böceklerinin kozalarını ördükleri gibi aşkı örmüştür”.</p>

    <p class="paragraph">S. C. de Soissons</p>
  </div>

  <div class="calibre2" id="calibre_pb_13"></div>
</body>
</html>
