<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ates5</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="ortayazi">***</p>

    <p class="normal1">Vera İvanovna Zasuliç aşırı derecede sıkılgan ve alçakgönüllüydü. Bu siyah saçlı, sert tavırlı, narin kadına bakarken; üstün zekalı, teorik arayışlara ve genel yargılar çıkarmaya yatkın devrimcinin, her tavrında ne kadar kararlı, çılgınlık derecesinde cesur ve insanlara karşı ne kadar merhametli olduğunu kestiremezdiniz.</p>

    <p class="normal1">Rusya’da özverili ve harekete geçmeye hazır, ruhça güzel sayısız kadın vardır. Onların yüce gönüllülüğü ezilen tüm Rus halkını kucaklıyordu. Çoğu zaman malikânelerini terk ediyorlar, çevrelerinden kopuyorlar ve halkı, baskıya ve haksızlıklara karşı ayaklandırmaya gidiyorlardı.</p>

    <p class="normal1">Anna Bah ve Vera Zasuliç birlikte yaşıyordu. Birbirlerini az tanımalarına karşın, çocukluk anılarının benzerliği, aynı mücadele yolunu tutmuş olmaları, en önemlisi de, aynı arkadaş çevresinde olmaları onları yakınlaştırmıştı. Vera İvanovna o güne kadar bağlı olduğu ‘Halkın İradesi’ ile yollarını ayırmış, Marx ve Engels’in inançlı bir yandaşı olmuştu. Oysa Anna Pavlovna, ‘Halkın İradesi’ hareketini candan destekliyordu; ne var ki bu durum, aralarında sorun oluşturmuyordu. Zasuliç doğuştan yetenekli bir propagandacıydı; her şeyi bilimsel sosyalizmle açıklamaya yetenekliydi.</p>

    <p class="normal1">Vera 1849’da, yoksul bir soylu ailenin kızı olarak doğmuştu. Esaslı bir ayyaş olan emekli yüzbaşı babası o henüz üç yaşındayken, ardında yoksulluk girdabında dul bir eş, küçük yaşta beş çocuk bırakarak ölmüştü. Durumları biraz iyi olan akrabaları Vera ve kız kardeşlerini yanlarına almışlar, ardından da yatılı kız okuluna vermişlerdi. Okulu bitirdikten sonra genç kız, çocukluğundan beri kendisine layık görülen dadılık yerine, bir sulh hakiminin katibi olarak çalışmayı tercih etti. Yatılı okulda, Zasuliç, devrim hareketine yakın gençlerle tanışmıştı. Bir süre sonra o da bu derneğe katıldı. Derneğin üyeleri, okur-yazar olmayanlar için kolektivizm ilkelerine dayalı ciltleme ve dikiş atölyesi açmışlardı. Vera Zasuliç, tıpkı kendi kuşağının devrimcileri gibi, Çernişevskiy ve Herzen’i okuyarak yetişmiş, Narodnik olmuştu.</p>

    <p class="normal1">1878 yılında Vera Zasuliç, Petersburg Valisi Trepov’u kurşunladı.</p>

    <p class="normal1">Tümgeneral Trepov, tutukevini ziyareti sırasında birkaç tutukluyla, o arada gerçek adı Yemelyanov olan, öğrenci Bogolyubov’la da karşılaşmıştı. Tutuklular avluda volta atıyorlardı. Bogolyubov valinin karşısında kasketini çıkarmamıştı ve Trepov bir tokat darbesiyle kasketini kafasından düşürüp öğrencinin zindana atılmasını emretmişti. Bu direktif tüm koğuşlarda ses getirmiş ve protestoya yol açmıştı. Bunun üzerine Trepov, Bogolyubov’a dayak atılmasını emretti. Fiziksel işkence, aynı gün, Adalet Bakanı’nın da bilgisi dahilinde, tutukevinin koridorunda gerçekleştirildi. Bogolyubov işkencelere dayanamayarak aklını yitirdi.</p>

    <p class="normal1">Ocak ayında bir gün, aşırı sertliğiyle ünlü bu yüksek zatın kabul odasına, kürklü ve gri deri şapkalı bir kız girdi. Trepov’u bekleyen genç kız, tabancasını çekip cezalandırma nedenini, “Bu Bogolyubov için!” diye açıkça belirterek yakın mesafeden ona ateş etti.</p>

    <p class="normal1">“Bunu nasıl başardın? Korkunç derecede zor bir iş!” dedi Anna.</p>

    <p class="normal1">Vera İvanovna güncesini ona uzattı:</p>

    <p class="normal1">“Oku!”</p>

    <p class="indentmetin">... Şimdi bir vahşilik var bende. Anlamsız bir heves. O zamanlar büyük bir davanın ardındaymışım gibi geliyordu bana. Sakindim, düşüncelerimde özgürlükle bağlarımı çoktan koparmıştım; bu yaşam değil, bir an önce son vermek istediğim bir geçiş durumuydu.</p>

    <p class="indentmetin">... Ertesi sabahı önceden kafamda canlandırıyordum: O saatte vali buraya iyice yaklaşacaktı... Başarıdan emindim; her şey en küçük bir pürüz olmadan gerçekleşecekti, bu hiç zor değil, korkunç da değildi. Yorgunluktan başka hiçbir şey hissetmiyordum, hatta uykum gelmişti. Ama uyur uyumaz karabasanların saldırısına uğradım. Sanki sırtüstü yatıyordum ve birden aklımı yitiriyordum; karşı konulmaz şekilde kalkmak, koridora çıkmak ve orada bağırmak istiyordum. Bunun çılgınlık olduğunu biliyordum. Tüm gücümle kendimi tutmaya çalışmama rağmen, yine de koridora çıkıyor... bağırıyor, bağırıyordum. Uyanıyor, yeniden uyuyordum... ve yine aynı rüya: İrademe karşı çıkıyor ve bağırıyordum. Bunun çılgınlık olduğunu biliyor ama yine de bağırıyordum ve bu, tekrar tekrar yineleniyordu...</p>

    <p class="indentmetin">Kalkma zamanı geliyor, saatimiz yok ama gökyüzü ağarıyor ve ev sahibinin kapısını çalıyorlar. Trepov’a dokuza kadar yetişmek gerekiyor; nöbetçi subaya General Trepov’un ziyaretçi kabul edip etmediğini doğal bir tavırla sormak ve eğer kabul eden onun yardımcısı ise, fark ettirmeden uzaklaşabilmek için kabul saati başlarken orada olmak gerekiyor.</p>

    <p class="indentmetin">Eski paltomu ve eski şapkamı giyiyorum ve giyinir giyinmez de odadan çıkıyorum; yeni şapkam ve yağmurluğum yol çantamda. Bu gerekli, çünkü her ne olursa olsun benimle vedalaşmak isteyen ev sahibinden kurtulamam yoksa. O Petersburg’dan ayrılmakta olduğumu düşünüyor, ben onu konuşmalarımla şımartıyorum ya, o da yağmurluğumu övecek, onu yolda giymememi öğütleyecek. Yarın eylemden sonra bu yağmurluk tüm gazetelerde çıkacak ve işin aslını anlayacak o zaman. Her şeyi en ince ayrıntılarına kadar düşünecek zamanım oldu.</p>

    <p class="indentmetin">Dışarısı aydınlanmıştı. Giyinip gidiyorum. Soğuk sokaklar insanın içini karartıyor.</p>

    <p class="indentmetin">Valiyi on kadar ziyaretçi bekliyor.</p>

    <p class="indentmetin">“Vali konuk kabul ediyor mu?”</p>

    <p class="indentmetin">“Kabul ediyor, şimdi çıkacak.”</p>

    <p class="indentmetin">Birileri sanki kasıtlı olarak yeniden soruyor: “Kendisi mi kabul ediyor?” Yanıt olumlu.</p>

    <p class="indentmetin">Kötü giyimli, ağlamaktan gözleri kızarmış bir kadın bana sokuluyor ve dilekçesine bir göz atmamı rica ediyor: Dilekçe istediği gibi mi yazılmış? Dilekçede bir terslik var. Kadına, dilekçeyi subaya göstermesini öneriyorum, çünkü subayın, birilerinin dilekçesine baktığını gördüm. Kadın korkuyor ve benim göstermemi rica ediyor. Kadınla birlikte subaya yaklaşıyorum ve onun dikkatini ziyaretçinin ricasına çekiyorum. Yanıt monoton, lakayt; yani hiçbir sorun yok. Memnunum. Dün geceden bu yana beni boğan dehşetin ağırlığından iz bile yok. İçimde, her şeyin düşünüldüğü gibi olup olmayacağı kaygısından başka hiçbir şey yok.</p>

    <p class="indentmetin">Yaver bizi bir sonraki odaya götürdü. İlk olarak beni aldı ve odanın köşesinde durmamı söyledi. Trepov, maiyetindeki askerlerle birlikte karşı kapıdan çıktı ve hep birlikte bana yaklaştılar.</p>

    <p class="indentmetin">“Dilekçenin konusu?”</p>

    <p class="indentmetin">“Hareket tarzı konusunda ifade vermek.”</p>

    <p class="indentmetin">Kurşun kalemle bir şeyleri karaladı ve komşu kadına yöneldi.</p>

    <p class="indentmetin">Revolver artık elimde, horozu indirdim... Ateş almadı.</p>

    <p class="indentmetin">Kalbim küt küt atmaya başladı ve ateş...</p>

    <p class="indentmetin">‘Artık üzerime saldırıp dövmeliler,’ ifadesi belirdi defalarca yaşadığım geleceğe ilişkin tablomda.</p>

    <p class="indentmetin">Fakat bir sessizlik oldu. Galiba, topu topu birkaç saniye sürdü ama ben hissettim.</p>

    <p class="indentmetin">Revolver’i fırlatıp attım, bu da önceden kararlaştırılmıştı, yoksa arbede sırasında kendi kendine patlayabilirdi. Durup bekledim.</p>

    <p class="indentmetin">‘Katil donup kaldı,’ diye yazdı daha sonra gazeteler.</p>

    <p class="indentmetin">Birden bir hareketlilik başladı: Ziyaretçiler kaçıştılar, polis memurları üzerime saldırıp iki taraflı yakaladılar.</p>

    <p class="indentmetin">Karşımda bir yaratık belirdi; gözleri kocaman kocaman ve yuvarlak, genişçe açılmış ağzından böğürtü sesleri geliyor, gerilmiş parmaklarıyla kocaman iki el doğrudan gözlerimi hedef alıyor. Gözlerimi vargücümle kapatıyorum, yalnızca yüzümü yırtabiliyor. Darbeler birbirini izliyor, beni yere yıkıyorlar ve dövmeye başlıyorlar.</p>

    <p class="indentmetin">Her şey benim beklediğim gibi oldu, tek fark gözlerime saldırmalarıydı. Şimdi yüzükoyun yere yattım, gözlerim emniyette. Fakat en küçük bir acı yok. Bu acılar, nihayet beni gece hücreye kapattıklarında gösterdi kendisini.</p>

    <p class="indentmetin">“Öldüreceksiniz onu!”</p>

    <p class="indentmetin">“Galiba, öldü artık!”</p>

    <p class="indentmetin">“Böyle olmaz; bırakın bırakın, soruşturma yapılacak ya!”</p>

    <p class="indentmetin">Kalkmama yardım ettiler ve sandalyeye oturttular. Ben yine dilekçeyi verdiğim odadayım. Karşımda, duvarın biraz solunda, sahanlıksız geniş bir merdiven var ve karşımdaki duvarın tepesine dek uzanıyor, bu merdivenden aceleyle itişe kakışa, gürültü ve çığlıklarla insanlar iniyor. Merdiven hemen dikkatimi çekti, nereden çıkmıştı bu merdiven, sanki daha önce yoktu, sanki gerçek değildi; insanlar da. Belki de bana öyle geliyor, birden bu düşünce gelip geçti. Fakat beni bir başka odaya götürdüler; merdiven konusu bende öyle bir soru işareti uyandırmıştı ki tüm gün, hatta beni bir dakika rahat bıraktıklarında bile hemen merdiveni anımsıyordum.</p>

    <p class="indentmetin">Beni getirdikleri oda, ilk odaya göre oldukça büyüktü, duvarlardan birinde sandalyeler diziliydi, bir diğer duvar boyunca geniş bir bank uzanıyordu. Bu anda odada az insan vardı, galiba valinin erkanından kimse yoktu.</p>

    <p class="indentmetin">“Sizi aramamız gerekecek,” dedi polis memuru; üniformalı olmasına karşın sesi oldukça kararsız bir tondaydı. Buraya ve bu zamana uygun biri değildi, elleri titriyordu, sesi inceydi ve hiçbir düşmanlık belirtisi yoktu...</p>

    <p class="indentmetin">“Bunun için bir kadın çağrılmalı,” diye itiraz ettim.</p>

    <p class="indentmetin">“Kadını nereden bulacağız şimdi?”</p>

    <p class="indentmetin">“Bulamaz mısınız acaba?” Ve hemen aklıma geldi. “Tüm birimlerde devlet memuru ebe vardır, çağırın gelsin,” dedim.</p>

    <p class="indentmetin">“Onu bulana kadar... sizde silah var belki de? Tanrı korusun, bir şey olursa...”</p>

    <p class="indentmetin">“Artık bir şey olmaz ama yine de bu kadar korkuyorsanız, en iyisi beni bağlayın...”</p>

    <p class="indentmetin">“Hayır, ben kendi adıma korkmuyorum; bana ateş etmezsiniz. Neyle bağlasak ki?”</p>

    <p class="indentmetin">Gülmeye başladım. Bir de buna iş öğretmem gerekiyor!</p>

    <p class="indentmetin">“İpiniz yoksa havlu ile bağlayın.”</p>

    <p class="indentmetin">O anda odada masanın üzerindeki kutuyu açtı ve temiz bir havlu çıkardı fakat bağlamak için acele etmiyordu.</p>

    <p class="indentmetin">“Neden öldürdünüz onu?” diye sordu adeta çekinerek.</p>

    <p class="indentmetin">“Bogolyubov’a yaptıkları yüzünden.”</p>

    <p class="indentmetin">“Haa!” Ses tonundan sanki bu yanıtı beklediği anlaşılıyordu.</p>

    <p class="indentmetin">Bu arada, anlaşılan, haber yayılmıştı. Oda doluyordu, asker ve siviller gelmeye başladı, az çok tehditkâr bakışlarla benim olduğum tarafa yöneldiler. Odanın ortasında askerler, zabıta memurları belirdi. Benim garip muhatabım bir yerlere kayboldu ve onu bir daha görmedim. Ama kollarımı arkadan onun havlusuyla bağladılar. Gürültücü bir subay emirler yağdırıyordu. İki asker çağırdı, onları arka tarafıma koydu ve ellerimi tutmalarını emretti.</p>

    <p class="indentmetin">Birkaç dakika bizi olduğumuz yerde unuttular ve askerler fısıldaşmaya başladı:</p>

    <p class="indentmetin">“Görenler kızcağızı bağlamışlar, başına iki asker dikmişler der; oysa o, her an darbeyi indirebilir!”</p>

    <p class="indentmetin">“Ateş etmeyi nereden öğrendin?” diye fısıldadı nöbetçilerden biri kulağıma.</p>

    <p class="indentmetin">Bu ‘sen’ ifadesinde hiç de düşmanca bir tavır yoktu, bu erkeklere özgü öylesine bir ifadeydi.</p>

    <p class="indentmetin">“Ezberledim artık! Büyük bir hüner değil,” dedim alçak sesle.</p>

    <p class="indentmetin">“Öğrenmişsin ama yarım öğrenmişsin,” dedi diğer asker. “İsabetli nişan alamamışsın! Yaşıyor.”</p>

    <div class="clrb"/>
  </div>

  <div class="calibre1" id="calibre_pb_9"/>
</body>
</html>
