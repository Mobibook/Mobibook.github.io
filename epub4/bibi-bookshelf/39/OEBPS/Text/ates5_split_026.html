<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ates5</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="ortayazi">***</p>

    <p class="normal1">Evlilik yaşamı Tussy’ye mutluluk getirmemişti. Tüm egoistler gibi, Aveling de karısının onurunu kırıyordu: Gereksiz çekişmeleriyle ona baskı yapıyor, uzun süre eve gelmeyerek, düzenbazlık yaparak, yalan konuşarak onu üzüyordu. Sevgiye değer vermeyen biri tarafından sevgi dolu ve sadık bir insana verilen acıların sonu gelmiyordu.</p>

    <p class="normal1">Genç gazetecinin şikayetleri çok fazlaydı, çok az para kazanmaktan yakınıyordu. Eleanor, çevirileriyle, yazınsal çalışmalarıyla, vargücüyle daha fazla para kazanmaya çalışıyordu. Ancak bunda başarılı olamıyordu her zaman. Engels’e başvurmayı kesinlikle reddediyordu. Aveling ise tesadüfen tanıştığı insanlardan borç almaktan utanmıyor, güya onun piyeslerine hak ettiği değeri vermeyen eleştirmenlerle kapışıyor, skandallar çıkarıyordu. Kocasının serserice çıkışlarını yatıştırmak Eleanor’a düşüyordu. Aveling parasal sıkıntılardan dolayı bunalıma girdiğinde onu bir anne özeniyle yatıştırmaya, cesaretlendirmeye çalışıyordu.</p>

    <p class="normal1">“Ah Tussy, sen, Whitechapel ve East-End’de eğittiğin insanlar gibi yoksulluk içinde yaşamaya hazır mısın? Onlar gibi yiyebilir, giyinebilir, konfor ve eğlenceden mahrum kalmayı göze alabilir misin? Ben de sosyalizmin ilerlemesi için senden geri kalmıyorum ama özellikle de bu nedenle, senin gibi küçük şeylerle yetinemem. Yalnızca insanlar, yalnızca mücadele uğruna seçtiğin yaşam kadını güzelleştirmiyor. Bana gelince, ne yazık ki, güzellikten yanayım. Aynada kendine bak! Yaşlanıyorsun ve bozuluyorsun, kadınlığını yitiriyorsun,” diyerek sitem ediyordu Aveling.</p>

    <p class="normal1">Topu topu otuzun biraz üzerinde olan Eleanor kendisini suçlu hissediyordu. O, kocasını yatıştırmaya çalıştıkça kocası daha da kaprisli oluyordu. Sanki şımarık bir çocuk, uysal ve sevecen bir anneye işkence ediyordu. Aveling’in vurdumduymazlığı, karısıyla baş başa kaldığında özleyen bakışı ve onun topluluk içindeki canlılığı genç kadının dengesini bozuyordu. Kocasının sevgisini kazanmak için her zaman nefret ettiği değişik tezgahlar yardımıyla mücadele etmeyecek kadar gururlu, toplumda yeri olan, dürüst bir insandı.</p>

    <p class="normal1">Bazen çok küçük görünen ve erkeğin kadını tam kalbinden yaraladığı kırgınlıklar vardır. Bu kırgınlıklar, zorlukla görülen çatlaklar gibidir ancak zamanla bir taşı dahi parçalayabilecek güçtedirler. Aveling, başkalarının fark edemediği biçimde kaşla göz arasında Tussy’yi kırıyordu. Bu bazen iğrenç şekilde surat asma, bazen Tussy kıyafet değiştirip onu kapı eşiğinde karşılarken aşağılayıcı dikkatsizlik, bazen de adını çağırmaksızın ona seslenirken kullandığı kaba bir söz ya da hitaptı.</p>

    <p class="normal1">Bir akşam Edward özellikle hoşnutsuz ve kaprisliydi.</p>

    <p class="normal1">“Neden bana yine kravat aldın?” diyordu. “Sen bir erkeğe neyin gerekli olduğunu anlamıyorsun. Yine boşa harcanan para!”</p>

    <p class="normal1">Eleanor sipariş aldığı bir çeviri üzerinde çalışıyordu ve hiç yanıt vermedi.</p>

    <p class="normal1">“Bugün Özgür Tiyatro’dan aktris Bayan Percy’yi gördüm,” diye sürdürdü konuşmasını, karısının kendisi için büyük bir özenle seçtiği öfke kaynağı kravatı bir tarafa fırlatarak. “Burnu ne hoş. Kleopatra gibi. Seninkiyle kıyaslanamaz bile! Zavallı, burnunun biçimi yüzünden çok rahatsız olmuşsundur.”</p>

    <p class="normal1">Akşam yemeğinde Tussy’nin sakin ve her zaman olduğu gibi güleryüzlü olduğunu gören Edward öfkeyle:</p>

    <p class="normal1">“Sen yemeği amma biçimsiz yiyorsun. Bağışla ama benim iştahım kaçıyor.”</p>

    <p class="normal1">Birkaç dakika sonra giyindi ve alelacele evden çıktı.</p>

    <p class="normal1">Tussy, sık sık olduğu gibi, bir yığın kitapla ve evde sessizce dolaşan çok sevdiği siyah kedileriyle baş başa kaldı. İçini karartan düşüncelerden uzaklaşmak için Marx ailesinin çok sevdiği şair Robert Browning’in bir kitabını çekti raftan.</p>

    <p class="normal1">Eleanor, Browning’in eşsiz şiiri ‘Hamelin’in Kavalcısı’nı anımsadı.</p>

    <p class="normal1">Şömineyi yaktı ve gizemli cildi açtı. Browning büyük ve zor bir şairle, geniş yürekli ve güçlü iradeli insanı bir araya getirmişti. Bir yazar özellikle böyle olmalıdır. Yalnızca yapıtı değil, onun tüm yaşamı insanlara nasıl davranılması gerektiğini öğretir:</p>

    <p class="indentmetin">... Özel bir yeteneğim var benim:</p>

    <p class="indentmetin">Büyüleyici gücüyle gizemli çekiciliğin</p>

    <p class="indentmetin">Yürüyen, yüzen, uçan ne varsa</p>

    <p class="indentmetin">Dağlarda ya da denizde yaşayan</p>

    <p class="indentmetin">Her canlı varlığı</p>

    <p class="indentmetin">Sürükleyebilirim ardımdan.</p>

    <p class="indentmetin">Ama sıklıkla da ben</p>

    <p class="indentmetin">Bizi felakete sürükleyen</p>

    <p class="indentmetin">Her türlü alçağı götürürüm ardımdan:</p>

    <p class="indentmetin">Yılanları, örümcekleri çağırırım bir ıslıkla,</p>

    <p class="indentmetin">Ve insanlar beni fareli köyün kavalcısı</p>

    <p class="indentmetin">Olarak adlandırırlar.</p>

    <div class="clrb"/>

    <p class="normal1">Hüzünlü bir gülümseme uzun süre durdu Tussy’nin yüzünde. Gelecekteki kırışıklıkların bir başlangıcı olarak burun kanatlarıyla üst dudağı arasındaki hafif çizgiler sevimli, genç yüzüne oturmuştu artık.</p>

    <p class="normal1">Robert Browning’in adı, 1846 yılında evlendiği Elizabeth Barrett’in adıyla iç içeydi hep. Güzel geçen on beş yılın sonunda karısını Venedik’te toprağa vermişti.</p>

    <p class="normal1">Onların aşkı birçok öyküye ve piyese konu olmuştu.</p>

    <p class="normal1">Elizabeth uzun yıllar tedavisi olanaksız bir hastalık yüzünden yatağa mahkûmdu. Zengin, sofu ve despot tüccar Barrett, kızını acımasız bir şekilde itaate zorlamıştı. Browning’le tanıştığında Elizabeth kırk yaşındaydı. Günlerini okuyarak geçiriyor ve şiir yazıyordu. Yaşamı yalnızca yüreğinin ve düşüncelerinin keskin sezgileri sayesinde tanıyarak fabrikalara satılan küçük köleler, ağır işler ve açlık yüzünden ölen çocuklar üzerine şiir yazan ilk insandı. Onun yapıtı ‘Çocukların Ağlayışı’ yine aynı yıllarda yazılan Beecher-Stowe’un ‘Tom Amcanın Kulübesi’ gibi tüm dünyayı sarsmıştı. Ve uzak Rusya’da, büyük Rus, demokrat şair N. A. Nekrassov ‘Çağdaş’ dergisinin sayfalarında bu şiirin çevirisini yayımladı.</p>

    <p class="indentmetin">Yaşamla mücadele ölen insanların</p>

    <p class="indentmetin">Beddualarını dinlerken kayıtsızca</p>

    <p class="indentmetin">Duyuyor musunuz kardeşler,</p>

    <p class="indentmetin">Onlar için sessizce ağlayışını</p>

    <p class="indentmetin">Ve şikayetlerini çocukların</p>

    <p class="indentmetin">‘Çocukluğun altın çağında</p>

    <p class="indentmetin">tüm canlılar mutlu yaşar</p>

    <p class="indentmetin">Coşkulu geçen çocukluktan</p>

    <p class="indentmetin">Eğlenceyle, mutlulukla payını alır</p>

    <p class="indentmetin">Çalışmadan.’</p>

    <p class="indentmetin">Bir tek onlara nasip olmuyordu</p>

    <p class="indentmetin">Doyasıya gezmek altın sarısı tarlalarda;</p>

    <p class="indentmetin">Bütün gün fabrikalarda tekerlekleri</p>

    <p class="indentmetin">Döndürüyor, döndürüyor, döndürüyorlar!</p>

    <p class="indentmetin">Yararı yok ağlamanın, yakarmanın;</p>

    <p class="indentmetin">Tekerlekler duymuyor, acımıyor;</p>

    <p class="indentmetin">Öl istersen, lanet olası dönüyor,</p>

    <p class="indentmetin">Öl istersen; gıcırdıyor, gıcırdıyor, gıcırdıyor!</p>

    <p class="indentmetin">Nerede biz yorgunluk tutsaklarına</p>

    <p class="indentmetin">Eğlenmek, hoplayıp zıplamak,</p>

    <p class="indentmetin">Şimdi salsalardı bizi tarlalara</p>

    <p class="indentmetin">Yığılır uyurduk otların üzerinde.</p>

    <div class="clrb"/>

    <p class="normal1">Robert Browning ve Elizabeth Barrett birbirlerini bulunca daha ilk buluşmalarında, ortak mutluluklarının nerede olduğunu anladılar. Ama yarı sakat kızın babasının, onun yoksul bir şairle evlenmesine razı olması söz konusu bile edilemezdi.</p>

    <p class="normal1">Kendisinden epeyce genç olan sevgilisine yük olacağını anlayan Elizabeth baba evinden kaçma kararını hemen verememişti. Ama aşkın mucizesi burada da gerçekleşti.</p>

    <p class="normal1">Ruhen ve fiziken sağlıklı Browning, beslediği yüce duygunun gücüyle kendisine inanmış olan Elizabeth’e sağlıklı olduğu inancını aşılamayı başardı. Önceden hiç ayak üstü duramamış olan kadın hiç beklenmeksizin yürümeye başladı. Babasının iç karartıcı, boğucu evini gizlice terk etti ve güneşe çıktı, insanların arasına karıştı, sanata kavuştu.</p>

    <p class="normal1">İki İngiliz şairin bu büyüleyici yaşam öyküsünü anımsayan Eleanor’un düşünceleri ölmüş annesine ve babasına, onların yine bu denli sadık ve güçlü aşklarına kaymıştı...</p>

    <p class="normal1">Aveling gece geç saatlerde döndü eve, yine tatlı, çocuksuydu. Tussy’yle dans edip onu döndürüyor, kendisini bekleyen yemeği ısıtıyor, ‘Cadı’ adını verdikleri kediyi kışkırtıyor ve geceyi birlikte geçirdiği insanların taklidini yapıyordu.</p>

    <p class="normal1">Ve küçük daire yeniden neşelendi, sıcak bir havaya büründü.</p>

    <p class="normal1">“Önemli olan inanmaktır,” diye düşünüyordu Tussy. “Güven damla damla birikir ama bir çığ gibi yıkılır gider.”</p>

    <p class="normal1">Kocasına karşı son derece haksız ve basit şeylerden dolayı alınan biri gibi davrandığına karar verdi. Edward ki yetenekli kocaman bir çocuk, cesur ve aktif bir devrimci, son derece kültürlü, ortak hedefleri için kendini feda etmeye hazır bir insandı. O gece Tussy yaşlılığının en son noktasına, ölünceye kadar mutlu olacağı düşüncesiyle uyudu. Edward’sız yaşam ona anlamsız geliyordu.</p>

    <p class="normal1">Aveling’ler sık sık Stratford-on-Avon’a gidiyorlardı. Bu tarihi köşede, ortaçağ mimari anıtlarını; daracık pencereleri demirli, gotik stilindeki kahverengi binaları restore ederek ya da zaman içinde yıkılmış olanları aynı tarzda yeniden yaparak saygıyla korumuşlardı. Oyma levhaları ve fenerleri rüzgârdan sallanan lokantaları yüzyıllar değiştirememişti. Basık salonlarda, isten simsiyah kesilmiş kocaman ocakların bacalarında testiler ve tabaklar duruyordu, sandıklar ve yüksek arkalıklı sandalyeler duvarlara dayanmıştı. Bu eşyalar bu evlerin artık çoktan yok olmuş ziyaretçileri hakkında çok şeyler anlatabilirlerdi.</p>

    <p class="normal1">Uzaktan görünen gri bir kilise şehrin üstünde yükseliyordu. Bu kilisede, zemin döşemesindeki sıradan bir kaplamanın altında, ülkesini Waterloo savaşından, adaların ve uzak ülkelerin korsan kuşatmalarından çok daha fazla üne kavuşturmuş bir insanın, Shakespeare’in mezarı vardı.</p>

    <p class="normal1">Shakespeare’in mezarıyla, yaşama gözlerini kapattığı ve göze çarpan hiçbir özelliği olmayan ev arasındaki mesafe çok yakındı. Çakılla kaplı küçücük bahçede, Shakespeare dönemindeki yeşilliğin yerini alan fundalıklar ve ağaçlar büyüyordu.</p>

    <p class="normal1">Efsanelere konu olan hanımelilerle çevrili ve demirden bahçe duvarının hemen yanındaki kuyu Tussy’nin hoşuna gidiyordu. Bu kuyu büyülü kabul ediliyordu. Efsaneye göre, kuyunun karanlık aynasına bakıp bir dileğinizi üç kez tekrarladığınızda o dilek gerçekleşiyordu. Efsaneleri seven Tussy eğilip içinde yosun kokan yeşilimsi suyun bulunduğu kuyunun dar dibine merakla baktı. Gökyüzünün açık olduğu gecelerde kuyunun dibinde yıldızların yansıması görünüyordu.</p>

    <p class="normal1">“Yaşam fantezilerle yönlendirilseydi daha kolay olurdu,” diye düşünüyordu Tussy. Küçük kentin rahat, geniş tiyatrosunda Shakespeare günleri nedeniyle sonsuzluğa ait yapıtlar ‘İlyada’ ve ‘Odysseus’ sahneleniyordu. Aveling’ler kutlama temsillerini hiç kaçırmıyorlardı. Shakespeare’in kentine gelmek Tussy’yi mutlu etmişti. Büyük şairle buluşması kendisi için epeyce zaman önce başlamıştı, ki bunun ne zaman ve nasıl olduğunu anımsayamıyordu.</p>

    <p class="normal1">Shakespeare kendisinin bir parçası, mutlu ve hüzünlü anlarında dostu olmuştu. Tussy, Lady Macbeth’in, Portia’nın, Desdemona’nın, Ophelia’nın her sözünü ve nefes alışını ezbere biliyordu. Bu rolleri sahnelerde defalarca oynamıştı. Profesyonel aktris olmamasına karşın tiyatroda, yalnızca Shakespeare piyeslerinde değil, çağdaş piyeslerde de oynamıştı. Kocasıyla birlikte sık sık sahneye çıkmıştı.</p>

    <p class="normal1">Tussy Stratford’daki tüm çıkmaz sokakları ve ara sokakları seviyordu. Edward’la el ele tutuşup adeta birkaç yüzyılı dondurmuş olan kentte gezmek hoşuna gidiyordu. Bazı sokaklar onları açık alanlara çıkarıyordu. Akşamları eski bir tavernada İngiliz birası içiyorlardı. Londra’ya dönmeye, geçmişin büyüsünü bozmaya, Shakespeare’in isteği üzerine saf bir sonenin kazındığı ve değer verdikleri bu mezarı terk etmeye o kadar isteksizdiler ki.</p>

    <p class="normal1">Dahinin adını kuşatan giz perdesi Aveling gibi Tussy’ye de rahat vermiyordu. Tüm dünyaca tanınan ölümsüz yapıtların yazarı kimdi gerçekte?</p>

    <p class="normal1">Bir tiyatronun pek de zengin olmayan sahibi, İngiltere’de sık sık seyahate çıkan, melankolik Avon nehri üzerinde kurulmuş, küçücük, rahat, dört yanı rüzgârlara ve güneşe açık Stratford kentinde yaşayıp ölmüş aktör, yalnızca insan ruhunu şaşırtıcı bir biçimde işlemekle kalmayıp çok ender bilgileri de gerektiren yapıtları yazabilir miydi? Tüm dünya tarihini, coğrafyasını, tıbbı, askerlik sanatını, destanları, ana dilinin değişik şivelerini nerede ve ne zaman bu denli derinden incelemişti?</p>

    <p class="normal1">Elizabeth Çağı’nda aktör olmak ve piyesler yazmak bir soylu için utanç vericiydi. Dinsel temalı dramdan uzak olan sosyete tiyatrosu, boşluğu aristokratların aklındaki palyaço gösterileriyle dolduruyordu. Engizisyon, antik temsillerin büyüklüğü ve ünü konusunda bellekleri köreltiyor, klerikal iktidar antik tiyatroyu lanetliyordu.</p>

    <p class="normal1">Shakespeare kendi adının yardımıyla herhangi bir arkadaşını, yetenekli bir bilim adamını, sohbeti hoş mükemmel bir insanı, gök cisimlerini ve yeryüzünü iyi bilen şair Lord Bacon’u ya da kalemini gösterişli sahnelere, onun rakipleri ve rakibelerine adamış olan unvan sahibi diğer bayları himayesine mi almıştı yoksa?</p>

    <p class="normal1">William Shakespeare’in ölümünden sonra, veda dakikalarında, onun tüm arkadaşları, zamanın birçok ünlü beyni kilisede toplanmıştı; tabutuna, kâğıtlara yazdıkları şiirleri ve diğer üzüntü ifadelerini bıraktılar. Pek çoklarını saran kuşkunun yanıtlarının kilisenin bodrumundaki taş mezarda olmadığını kim bilebilirdi? Ama İngiltere’de defnedilmiş naaş kutsaldır ve sarkofaga kimse dokunamaz.</p>

    <p class="normal1">Tussy mezardan ayrılırken insanları zenginleştirme cömertliğini gösteren bu insan önünde saygıyla eğildi.</p>

    <p class="normal1">“Sen kim olursan ol, Coriolanus’ı, Windsor’un Şen Kadınları’nı, Hamlet’i yaratan bir dahisin! Biz seni Shakespeare olarak biliyoruz. Bu isme saygı duyuyoruz,” dedi Tussy.</p>

    <p class="normal1">Tussy, insanı yücelten, onu bilgi ve mutlulukla ödüllendiren büyük yapıtların içerdiği ölümsüzlük üzerine düşüncelere dalmıştı. Uygarlıklar, kentler yok oluyor, toplumsal düzenler değişiyor, oysa gözleri görmeyen Homeros, epik şiirlerin isimsiz yaratıcıları, düşünür ve şair Shakespeare, bir Phoenix gibi, o küller arasından daha da gençleşmiş olarak ayağa kalkıyorlar. Büyük iktidar düşkünlerinin, yıkıcıların, bencillerin ve fatihlerin ölümünden geriye ise yalnızca yıkıntılar, kaos ve yüzyıllarca süren acılar kalıyor. Bu kişilerin adları dahi despotizmi temsil ediyor. İnsanlar kötülüğün sıkıntısını çekiyor, iyiliği ise sonsuzlaştırıyor.</p>

    <p class="normal1">Eleanor ve Edward’ı edebiyattaki benzer zevklerinden, tiyatroya düşkünlüklerinden çok, siyasal mücadeledeki ortak düşünceleri ve savaşçı heyecan bir araya getirmişti. İyi eğitilmiş, ölçülü Tussy, aile içinde ve arkadaşları arasında sakinliğin simgesiydi ama kürsüde, grev komitesinde, polislerle sokak çatışmalarında galeyana geliyor, çılgınlık derecesinde cesur davranıyordu. Londra Polis Müdürü işsizlerin mitingini yasaklayınca, emekçiler, başkentin en büyük alanlarından biri olan Trafalgar bahçesinde kendilerine yol açmaya kalkıştılar. Bu kolay bir iş değildi. Varlıklı dükkan sahipleri ve memurların yaşadıkları caddeler Trafalgar bahçesine çok yakındı. Çok yakında da kışlalar vardı. Dar sokakları kontrol altına almak için bir takım asker yeterliydi.</p>

    <p class="normal1">Eleanor geri çekilmeyi kabul etmiyordu.</p>

    <p class="normal1">“İleri, arkadaşlar!” diye bağırıyordu. “Bu topu topu küçücük bir engelleme. Polis bizim korkmadığımızı bilsin.”</p>

    <p class="normal1">“İleri!” sesleri yükseldi dört bir yandan.</p>

    <p class="normal1">Polisler ağır coplarını sallayarak göstericilere karşı harekete geçtiler.</p>

    <p class="normal1">“Varsın iş isteyen, silahsız, sivil insanlarla dövüşenler utansın!” diyen tiz sesi duyuldu işsizlerin öncüsünün.</p>

    <p class="normal1">Ansızın Saint-James bahçesi tarafından silahlı askerler belirdi. Londra Polis Müdürü Warren askerleri yardıma çağırmıştı. Göstericilerin saflarında bir panik başladı. Güçler dengesi emekçilerden yana değildi. Edward Aveling grubunu ısrarla mücadele alanında kalmaya çağırıyordu.</p>

    <p class="normal1">“Neden canımızı tehlikeye atalım? Biz iş istiyoruz, kan değil,” diyordu çevresindekiler. Mitinge katılanların safları belirgin ölçüde eriyordu. Aveling geri çekilmek zorunda kaldı. Ancak karşı tarafta, Nelson’un heykelinin bulunduğu sütunun hemen yakınında, Eleanor ve onun dok işçisi birkaç arkadaşı çatışmayı sürdürüyordu. Marx’ın kızı, tutuklanıncaya kadar inatla direndi.</p>

    <p class="normal1">Onu ancak akşama doğru serbest bıraktılar ve kavgacı bir ruh haliyle ama son derece perişan bir görüntü içinde endişeli yakınlarının kendisini beklediği Engels’in evine geldi. Demli bir çay içip kendine geldikten sonra Eleanor ‘The Pall Mall Gazette’e, İngiltere’nin Napolyon’a karşı zaferi şerefine dikilen mağrur Nelson sütunu dibinde olan biteni öfkeyle dile getiren sert, zehir zemberek bir mektup yazdı.</p>

    <p class="normal1">Laura ve Paul Lafargue ile sürekli yazışan Engels, Eleanor’un başına gelenleri, onun cesurca tavrını da anlatarak bildirdi:</p>

    <p class="normal1">“Karar mahkemeye bırakıldı...” diye ekliyordu Engels. “Polisin kabalığı karşısında emekçiler o denli kin dolu ki önümüzdeki pazar günü bir çatışma daha olasıdır.”</p>

    <p class="normal1">Engels dar kafalı küçük burjuvaları anlatıyordu; bu hakaret içeren kavrama yalnızca burjuvazinin temsilcilerini değil, bazı işçileri de dahil ediyordu. Keskin gözlemleriyle İngiliz emekçileri arasındaki bu yeni ve tehlikeli, ikiyüzlü tipi fark ediyordu. “Hem burjuvanın hem de emekçinin dar kafalısı, eylemlerini yasalar çerçevesinde sınırladığından, bir sonraki gösteride yapılması gereken ciddi hareketleri zayıflatır. Ve işte o zaman, daha şimdiden geri adım atan korkakların şerefini kurtarmak için iyi insanların kendisini feda etttiğini görmek üzücü olacaktır,” diye noktalıyordu Engels Paris’e yazdığı mektubu.</p>

    <p class="normal1">Bir emekçi için işsizlikten daha büyük bir felaket olamaz. Açlık ve aşağılanma böyle başlar. Varoşların isten kararmış yoksul evleri, diyatezli uslu çocukları, yoksulluklarını yırtık başörtüleri altında gizleyen yaşı belirsiz kadınlar üzerinde umutsuzluk, yapış yapış bir sis gibi asılıydı. İşsizlik! Hayırseverlerin birkaç kuruş sadakası, iş arayan sağlıklı insanları çıkmazdan kurtaramıyordu.</p>

    <p class="normal1">Sabahtan akşamın alacakaranlığına kadar ayakkabıları yırtık, elbiseleri solmuş işçiler akın akın komitelere geliyordu. İnsanlar sık sık Hyde Park’ın girişinde ya da Trafalgar bahçesinde ‘Açık Parlamento’ denilen toplantılar yapıyorlardı. Hava koşullarına bakmaksızın, siste, yağmurda Eleanor ve Aveling burada konuşma yaparlardı.</p>

    <p class="normal1">Hyde Park’ta emekçilerle Engels ve Lessner de buluşuyordu. İki arkadaş yiğit savaşçılar gibi dinç bir edayla yürüyordu. Ama Engels bastonundan ayrılamıyordu. Son birkaç yıldır bacakları ağrıyordu ve kasları belirgin bir şekilde zayıflamıştı. Bunun nedenini ne doktorlar ne de tıbbı iyi bilen Engels anlayabilmişti.</p>

    <p class="normal1">Ekmek arayışı, limanda kötü havadan ve rüzgârdan yanmış kaslı tersane işçilerini sokağa dökmüştü. Baker Street’in ara sokaklarından birinde, enstrümanını kendisi çalıp boğuk, yanık sesiyle Mary’den parçalar okuyan koyu kızıl saçlı bir gençle karşılaştı Engels ve Lessner.</p>

    <p class="normal1">“İşte gerçek: Yoksulluk dans ediyor, yoksulluk yerinde duramıyor, yoksulluk şarkı söylüyor,” dedi Lessner suratını asarak.</p>

    <p class="normal1">“Bu delikanlı söylediği şarkının sözlerini kimin yazdığını biliyor mu? Büyük Burns!”</p>

    <p class="normal1">Engels ve Lessner sokak şarkıcısıyla söyleşmeye başladılar. Şarkıcı, son birkaç aydır adanın kentlerinde ve köylerinde dolaşan işsiz bir maden işçisiydi. Maden ocakları ve orman ülkesi olan Kuzey İskoçya’yı ebediyen terk etmiş Londra yakınlarında yol yapımında çalışıyordu.</p>

    <p class="normal1">“Binlerce kömür işçisi ve dokumacı, terzi oldular artık,” dedi ansızın.</p>

    <p class="normal1">“Terzi mi oldular?” dedi Lessner hararetli bir tavırla. “Nasıl olur? Kardeş, ben de aynı atölyedenim.”</p>

    <p class="normal1">“Biz yolları yeniden kazıp yaptık. Asfaltın ek yerlerini sökerek yamaları düzelttik, tarlalara yeni bir şekil verdik, bezleri genişlettik, kenarlara yuvarlak şekiller verdik.”</p>

    <p class="normal1">“Haa, demek ki bundan söz ediyordunuz,” diyerek düş kırıklığıyla gülümsedi Lessner.</p>

    <p class="normal1">“Evet, dostum Lessner, o senin meslekdaşın değil.”</p>

    <p class="normal1">“Neden olmasın ki?” diyerek geniş geniş güldü delikanlı.</p>

    <p class="normal1">“Pofurdayan ütü fazlalıkları, yamaları jilet gibi ütüledi ve şosede dikilen parçalar senin redingotunun kenarları gibi oldu. Başımızın altına taş koyup yatmak zorundaydık, yemek de pek bol sayılmazdı; yine de halimizden şikayetçi değildik. Ama yol yapımını bitirir bitirmez bize kapıyı gösterdiler. Ben uzun süre maden ocaklarında dolaştım. Hiçbir şey bulamadım. Bu arada dededen kalma enstrümanı ve rahmetli annemin söylediği şarkıları anımsadım.”</p>

    <p class="normal1">Engels onu İşsizler Komitesi’ne, Eleanor’a göndermeye karar verdi ve eline bir miktar para tutuşturdu.</p>

    <p class="normal1">Vedalaşmadan önce İskoçyalı, yeni tanıdıklarına kendi yurttaşlarının cimriliğini anlatan eğlenceli bir şarkı söylemek istedi. Şarkının nakaratı şöyle bitiyordu:</p>

    <p class="indentmetin">Hoşça kal, mutluluğum, aşkım benim,</p>

    <p class="indentmetin">Hazırım ölmeye senin uğruna,</p>

    <p class="indentmetin">Ama, ne yazık ki hesap ettim de bir,</p>

    <p class="indentmetin">Tam iki Gine’ye<sup class="calibre5"><a href="../Text/ates5_split_061.html#footnote-618-11" id="footnote-618-11-backlink">[11]</a></sup> çıkıyor cenazem benim.</p>

    <div class="clrb"/>

    <p class="normal1">“Kaç çocuğun var?” diye sordu Lessner.</p>

    <p class="normal1">“Şimdilik dört,” dedi maden işçisi hüzünle. Bir karım, hasta ve ihtiyar bir babam ve de göçük altında kalan kardeşimin ailesi var.”</p>

    <p class="normal1">“Oldukça kalabalık! Yazgısı budur bir proleterin. Yiyecek bir lokma ekmeği yok, oysa ailesi paralı bir insanın ailesinden daha kalabalık. İskoçyalı zenginler pinti insanlardır. Ender rastlanır bir işadamı sezgisi, daha doğrusu bir satıcı sezgisi bulunur onlarda. Bu sezgiyi kurnazlıkla, doğuştan gelen alaycılığı riyakârlıkla ustaca birleştirirler,” diye ekledi Engels. “Yeri gelmişken belirteyim: İskoçya yüzyıllar boyunca İngiltere’ye krallar, kraliçeler, din adamları, bakanlar ve parlamento önderleri vermiştir. Düşünebiliyor musunuz, son yıllarda hemen hemen tüm başbakanlar İskoçyalıdır. Bir Gladstone’u düşünün...”</p>

    <p class="normal1">“Ne denir ki! Bal arısı. Gözleri hep gökyüzüne bakar, ayaklarını hep sağlam basar. Cimri, ikiyüzlü, yalancı sofuluğa soyunan bir gerici,” dedi Lessner öfkeyle.</p>

    <p class="normal1">“Doğru, ihtiyar. Varlıklı İskoçlar din kitaplarına ve paraya düşkünlükleriyle ünlüdür. Ünlü maliyeci banker John Law’u anımsasana. İşinde o denli hırslı, aşırı kâra o kadar düşkündü ki, 18. yüzyılda gizemli Rusya’ya gitmesi cesur bir girişimdi o zamanlarda. Evet... İskoçya’daki her otelin başucu masasında, günahkârları cehennem ve intikamla korkutan kalın bir İncil bulunur, ama yine de Ada’nın hiçbir yerinde, İskoçya köylerinin sokaklarındaki kadar gürültülü kahkahalarla gülmezler; ne dansları oradakiler kadar neşeli, ne de şarkıları onlarınki kadar melodik ve dokunaklıdır.”</p>
  </div>

  <div class="calibre1" id="calibre_pb_27"/>
</body>
</html>
