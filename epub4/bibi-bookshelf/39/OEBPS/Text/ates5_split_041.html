<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ates5</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="ortayazi">***</p>

    <p class="normal1">1892 ilkbaharında Rusanov Londra’ya geldi ve gelir gelmez Engels’e gitti.</p>

    <p class="normal1">Onu Louise karşıladı ve masa başında birkaç erkeğin kocaman toprak fıçılarda bira içip bazen Almanca bazen İngilizce konuştuğu odaya götürdü. Louise Kautsky, pencere önündeki yuvarlak masaya oturdu ve bazı işaretler koyarak kâğıtları ve mektupları ayırmaya başladı.</p>

    <p class="normal1">Gür, beyaz sakallı, enerjik yüz ifadeli bir erkek yerinden kalktı, Rusanov’a yaklaştı ve hararetle elini sıktı.</p>

    <p class="normal1">“Ben Engels,” dedi İngilizce ve hangi dilde konuşmayı tercih ettiğini sordu konuğa.</p>

    <p class="normal1">Marksist olmak şöyle dursun, proletarya devrimi teorisine düşman olan Rusanov, kendisinin bile beklemediği bir şekilde Engels’e olan saygısını dile getirmek için önüne geçilmez bir arzu duydu.</p>

    <p class="normal1">“Yurttaş Engels,” dedi Rusanov Fransızca, “bir Rus sosyalistinin, büyük Marx’ın saygın arkadaşı ve Sosyalist Enternasyonal’in manevi lideri olan bir insana duyduğu samimi hayranlığı dile getirmesine izin verin. Şahsen daha ilk gençlik yıllarımda, İngiliz işçi sınıfının durumuna ilişkin çalışmanızı okudum ve bu çalışma beni çok etkiledi. O günden bu yana dünyadaki tüm sosyalistler gibi sizin düşüncenizi büyük bir ilgiyle takip ediyorum ve eserlerinizi daha basılır basılmaz okuyorum... Sizde Marx’ın izlerini, onun davasının devamını görüyorum.”</p>

    <p class="normal1">Engels güldü ve Rusanov’u sert bir jestle durdurdu.</p>

    <p class="normal1">“Tamam, tamam genç yoldaş! Biz sosyalistler arasında bu iltifat yağmuruna ne gerek var? Daha yalın olamaz mısınız? Bu konuşma, boğazınızı kurutmuş olmalı... Masaya oturun ve kuruyan boğazınızı birayla ıslatın.”</p>

    <p class="normal1">Şaşkına dönen Rusanov, söylenenlere boyun eğmek zorunda kaldı. Engels ona ısrarla, Rusya’daki açlığı sordu. ‘Siyasal Romantikler’ adını verdiği ve Rusanov’un da dahil olduğu Lavrov grubunun aksine, Plehanov ve dostlarının gerçekten sosyalist ve yararlı olan eylemlerini övüyordu.</p>

    <p class="normal1">“Siz Ruslar için ekonomi politik,” diyordu Engels, “hâlâ soyut bir konu, çünkü sanayideki gelişimin girdabına henüz yeterince girmemiş olmanız, ekonomik yaşamın gidişiyle ilgili her türlü görüşe kapatıyor sizi... Şimdi bu durum değişiyor. Kapitalizm dişlisi, artık yer yer Rus ekonomisine de sağlamca yerleşmiş durumda. Fakat siz hâlâ modası geçmiş anlayışlardan vazgeçmiş değilsiniz... Ancak yineliyorum, bu sizin suçunuz değil, bilinç yaşamın gerisinde kalıyor.”</p>

    <p class="normal1">Engels, Marksizmin Rusya’daki durumuyla ilgilendi. Rusanov ona kendi devrimci çizgisini anlattı.</p>

    <p class="normal1">“Ama siz Plehanov’la aynı safta değilsiniz!” diye noktaladı sözlerini Engels, belli belirsiz bir öfkeyle.</p>

    <p class="normal1">Vedalaşırlarken Engels, şakacıktan ciddi bir ifade takınarak, Rusanov’un Marksizmi kavramamış olduğunu söyledi.</p>

    <p class="normal1">“Doğrusu siz Rusları anlamak güç, galiba beyninizde duvarlar var. Aynı insan bir konuda akıllı ve...” Engels sustu.</p>

    <p class="normal1">“Utanmayın yurttaş. Diğer konularda tamamen aptal, değil mi?” diye tamamladı onun sözlerini Rusanov.</p>

    <p class="normal1">“Sanki başka konularmış gibi görünen ama özünde aynı konuyla ilgili şeylerden adeta hiçbir şey anlamayan...” diye yumuşakça geçiştirdi Engels.</p>

    <p class="normal1">Sayısız Rusça kitap okumuştu. Rus Etnograf Sternberg’in Sahalin Moğollarının toplumsal düzeni ve aile göreneklerine ilişkin incelemesi ona o kadar ilginç gelmişti ki, grup evliliğinin varlığına ilişkin bir makale yazdı.</p>

    <p class="normal1">Fakat, Engels’in yaşamında asıl önemli olan konu başkaydı.</p>

    <p class="normal1">Altı aylık aradan sonra, çalışma masasında basım için hazırlanmış ‘Kapital’in üçüncü cildinin sayfaları duruyordu.</p>

    <p class="normal1">Bu yüce yapıta, hem düşüncelerini, hem duygularını, hem de tüm zamanını vermişti.</p>
  </div>

  <div class="calibre1" id="calibre_pb_42"/>
</body>
</html>
