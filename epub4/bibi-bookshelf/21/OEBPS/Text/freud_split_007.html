<?xml version='1.0' encoding='utf-8'?>
<html xmlns="http://www.w3.org/1999/xhtml">

<head>
  <title>freud</title>
  <link href="../Styles/stylesheet.css" rel="stylesheet" type="text/css"/>
  <style type="text/css">
  @page {
    margin-bottom: 10pt;
    margin-top: 10pt;
    }
  </style>
</head>

<body class="calibre">

  <h2 class="solbaslik" id="calibre_toc_6">Cinselliğin Kökenleri Üzerine</h2>

  <p class="normal">Freud, 1844 yılında tıp kariyerinin başındayken, kokain ile deneyler yaptı ve göze lokal anestezi için kokain kullanmayı keşfeden kişi olmayı kıl payı kaçırdı. Psikoloji alanında ün sahibi olmak için ise yirmi yıl daha beklemesi gerekti. Elli yaşına varmak üzereyken, burjuva bir ailenin babası olarak bakması gereken altı çocuğu vardı; ancak onun yeni bilimi psikanaliz, bir tek burjuva sıfatı ile tanımlanamaz. <span class="ideitalik">Cinsellik Teorisi Üzerine Üç Makale</span> (<span class="ideitalik">Three Essays on the Theory of Sexuality</span>, 1950) adlı çalışması, öfke dalgalarının yükselmesine neden oldu. Gerçi onu destekleyenler de vardı; saygın bir yayın olan <span class="ideitalik">British Medical</span> <span class="ideitalik">Journal</span> da onlardan biriydi ve yayınladıkları iki sayfalık değerlendirmede, yazarın gerçeği arayışındaki cesaret ve kararlılıktan övgüyle söz ediyorlardı.</p>

  <p class="normal"><span class="ideitalik">Şimdi çocukluğunuzdan, çocukluk cinselliği üzerine teorilerinize geçelim. Bu teorileriniz büyük tartışmalar yarattı, zaman zaman hakarete uğradınız.</span></p>

  <p class="normal">Evet, çocukluk masumiyet dönemiydi, bilmem anlatabiliyor muyum? Hayatımızın daha sonraki dönemlerinde ne kadar utanç verici davranışlar sergilersek sergileyelim, bırakın masum çocukluğumuz bize kalsın, yalvarıyoruz size!</p>

  <p class="normal"><span class="ideitalik">Ben benim çocukluğum masum sanıyordum. Ondört yaşındayken, amcalarımdan biri bana “hayatın gerçekleri”ni anlattığında, söylediklerine kesinlikle inanmamıştım! Birkaç ay sonra, hayretler içinde ilk ereksiyon tecrübemi yaşayınca, ki o sırada gemiyle ekvatoru geçiyorduk, tüm dünyam değişti. Şimdi siz gerçekten bana bebeklik döneminden beri cinselliğimin olduğunu mu söylüyorsunuz?</span></p>

  <p class="normal">Gerçekten de öyle söylüyorum. Sadece bilincinde değildin. Cinselliği genital bölgeyle sınırlı olarak düşünmemelisin. O ilk dönemi düşün: Meme ucunu iştahla aradığın, tıka basa emdiğin ve eğer meme yoksa onun yerine bir başparmağı, kulak memesi ya da başka bir şeyi koyduğun dönemi…</p>

  <p class="normal"><span class="ideitalik">Ama bu sadece açlıktan değil mi?</span></p>

  <p class="normal">Açlıkla başlıyor, kendini korumak için memeye yapışıyorsun, ama ardından o dokunuşun, tadın ve kokunun heyecan yarattığını keşfediyorsun. Dolayısıyla, içgüdüsel cinsel dürtü, yani libido ortaya çıkıyor. Doyduktan sonra memeyi bırakan bebeğin, orgazmdan sonra tatmin olmuş, uykulu sevgililere benzemediğini kim söyleyebilir?</p>

  <p class="normal"><span class="ideitalik">Meme emen bebeklerle ilgili fazla tecrübem yok, sütten de hiç haz etmem, ama bahsettiğiniz benzerliği görebiliyorum.</span></p>

  <p class="normal">Umarım öyledir, yoksa gidip çok daha namuslu beyler olan Adler ve Jung ile konuşsan daha iyi edersin!</p>

  <p class="normal"><span class="ideitalik">Sizinle konuşmayı tercih ederim. İnsanın üç dönemi olduğunu söylüyorsunuz: oral, anal ve fallik. Bunları açıklayabilir misiniz?</span></p>

  <p class="normal">Bunlar, bebeğe başarıyla oto-erotik haz getiren alanlara denk geliyor. Ağızdan bahsettim; ardından tuvalet eğitimi sırasında anüste, haz ve kimi zaman da acı keşfedilir. Tiksinme duygusuna sahip olmadığından bebekler, hazzı arttırmak için dışkıyı boşaltmadan önce bir süre tutarlar. Bir sonraki fallik aşama, yani mastürbasyon. Tüm bebekler mastürbasyon yapar. Yorgun düşen bakıcıların çoğu da bebeği uyutmak için cinsel organıyla oynar.</p>

  <p class="normal"><span class="ideitalik">Ya da daha kötüsünü yapar… Yani ben öyle okumuştum</span>.</p>

  <p class="normal">Evet, ya da daha kötüsünü yapar. Çoğu insan, erken dönemde yaşadığı bu tip olayların kalıntılarını erişkinliğe taşır, hatta bunları saplantı haline getirir. Dolayısıyla, oral kişilikler edilgen ve başkalarına bağımlı tipler olabilir, çok fazla sigara ya da alkol tüketebilirler ve öpüşmenin üzerinde fazlaca dururlar, sapkın öpüşme de buna dahil. Eğer gerçekten rahatsız tiplerse yemekten iğrenebilirler ya da örneğin sütten iğrenirler!</p>

  <p class="normal"><span class="ideitalik">“Sapkın öpüşme” ile oral seks mi demek istiyorsunuz?</span></p>

  <p class="normal">Evet. Burada ahlaki bir yargılama filan yapmıyorum. Sadece normal cinsel ilişkiden sapmış bir eylemden bahsediyorum. Sonra anal dönem geliyor. Bu dönemde saplanıp kalmış birinde dikbaşlılık, tutumluluk, düzenli olma, erdemlik taslama gibi özellikler görülebilir. Doğa, dışkılama organlarını, aynı zamanda cinsel haz organları olarak sunarken, işimizi hem zorlaştırmış, hem de bir o kadar ilginç hale getirmiş.</p>

  <p class="normal"><span class="ideitalik">Yeats’in güçlü bir dizesi var: “Ama Aşk konağını dışkının mekanına kurdu.” Burada fallik kişilik tipi mi var?</span></p>

  <p class="normal">İlişkilerden ziyade karşısındakini fethetmekle ilgilenen biri var.</p>

  <p class="normal"><span class="ideitalik">Psikanalizi yaratırken, hayatın erken dönemlerinde yaşanan bir rahatsızlığın, hastaların sorunlarının kaynağı olduğu teorisi üzerinde çalıştınız. Bu doğru mu?</span></p>

  <p class="normal">Emin olun, bu bir teoriden çok daha fazlasıydı. Bunun doğruluğuna defalarca tanık oldum. Çocukluk cinselliği, bütün sapmaların unsurlarını taşır: sado-mazoşizm, homoseksüellik, röntgencilik, teşhircilik, fetişizm ve benzerleri… Yetişkinlikte bu unsurlar bir araya gelerek, kişilere belli bir cinsel eğilim kazandırır. Ama diyelim ki sado-mazoşizm devam ediyor; kişi bunu ya bastırır ya da açığa vurur. Sadece terbiyeli ve erdemli insanlar bu durumdan dolayı histerik nevroz yaşar. İhtiyaç duydukları şey onlara o kadar iğrenç gelir ki, bunu bilinçaltının derinliklerine gömerler, ama bu kez de fiziksel semptomlar ortaya çıkar. Kötü, ahlaksız insanlar ise ne yapmaları gerekiyorsa yaparlar! Nevrotik insanlar, suç işleyemeyecek kadar ödlek olan suçlular gibidir.</p>

  <p class="normal"><span class="ideitalik">Bilinçaltını üç bölüme ayırdınız, id (ilkel benlik), ego ve süper ego. Bunları izah edebilir misiniz?</span></p>

  <p class="normal">Bu üç bölüme, benim Almancada dediğim gibi, “o”, “ben” ve “üst-ben” demeliyiz. Ayrıca ben asla <span class="ideitalik">parapraksi<sup class="calibre3"><a href="../Text/freud_split_020.html#footnote-6583-2" id="footnote-6583-2-backlink">[2]</a></sup></span> ve <span class="ideitalik">kateksis<sup class="calibre3"><a href="../Text/freud_split_021.html#footnote-6583-3" id="footnote-6583-3-backlink">[3]</a></sup></span> gibi uyduruk kelimeler icat etmedim. İnsanların, <span class="ideitalik">kendim</span> ve <span class="ideitalik">onlar</span> hakkında yazdığımı anlamalarını istedim; yoksa derdim, içi terminolojiyle dolu tıp kitapları yazmak değildi.</p>

  <p class="normal"><span class="ideitalik">İngilizce çevirilerini kontrol edemez miydiniz? “Ego” soğuk bir kelime, aklımıza “egoizmi” getiriyor.</span></p>

  <p class="normal">Biliyorum, yazık oldu. Ama kızım Anna bu çeviriyi onaylamıştı ve ben de onu üzmek istemedim. Bana daha doğru gelen bir şekilde ifade edecek olursam id ilkel, kaotik, karanlıktır; zaman ve uzamın bilincinde değildir ve hazza karşı katışıksız, agresif bir istek duyar. İlkel benlikten doğan ego, bilinç halidir. Gerçeklikle, rasyonel bir biçimde yüzleşmesi gerekir ve id’in yapabileceklerinden haklı olarak korkar. Bebeklik döneminde ego, zayıf ve henüz şekil bulmamış bir halde olduğundan, yapabildiği tek şey bastırmak, unutturmaktır. Yavaş yavaş egoya giren süper ego ise, kuralları dayatandır. Katı, sert babadır ve kendimizi suçlu hissettirir. Süper ego gereklidir; aksi takdirde anarşi hüküm sürer, herkes her istediğini yapmaya kalkışır, ortada ne toplum olur, ne de medeniyet. Sorun şu ki, kuralları dayatan sert anne ve babalar, kendi çocukluklarını unutur, onları fazlasıyla katı yapan tam da budur.</p>

  <p class="normal"><span class="ideitalik">Katı ebeveynlerden bahsetmişken, erkek çocuğun bir de ceza olarak hadım edilebileceği korkusu var, tabii sizi doğru anlamışsam?</span></p>

  <p class="normal">Evet, bu korku, üç yaş civarında fallik döneme gelindiğinde başlar. Evrensel bir korku… Çoğu mitte yansımaları var. Örneğin, Kronos, babası Uranüs’ün cinsel organlarını keser. Bazı ebeveynler çocuğa şöyle şeyler söyler: “Pipinle oynamayı bırakmazsan, keserim.” Bu korkunç bir tehdit. Bu tip tehditler dile getirilmese bile, cinsel organın kesileceği korkusu hep var. Genç bir oğlan, kız kardeşinin cinsel organını gördüğünde, kızın penisinin kesilmiş olduğunu düşünür; bu kız kardeşinin başına gelmiştir bile! Küçük kızlar da erkek kardeşlerini gördüklerinde kendi başlarına gelenin bu olduğunu sanır.</p>

  <p class="normal"><span class="ideitalik">Erkek kardeşlerinin penisini kıskanırlar…</span></p>

  <p class="normal">Elbette.</p>

  <p class="normal"><span class="ideitalik">Bireylerin birbirlerinden, evrensel bir modele uymayacak kadar farklı olduğunu hissetmediniz mi hiç?</span></p>

  <p class="normal">Hayır. İnsanlar birbirlerinden farklı, ancak temel yapı değişmez.</p>

  <p class="normal"><span class="ideitalik">Penisi kıskandığını kabul eden bir kadınla henüz tanışmış değilim, bu yüzden size kızıyorlar</span>.</p>

  <p class="normal">Bunun için yapabileceğim bir şey yok.</p>

  <p class="normal"><span class="ideitalik">Çoğu kadın, penisi erkek şiddetinin aracı olarak gördüğünü ve bu yüzden korktuğunu söylüyor.</span></p>

  <p class="normal">Penis kıskançlığı üzerine tartışacak değilim. Ben ve aralarında kadın analistlerin de bulunduğu bir sürü psikanalist bu durumu defalarca gözlemledik. Başka konuya geçelim, henüz günümüzde asıl tartışma yaratan konuya gelebilmiş değiliz.</p>

  <p class="normal"><span class="ideitalik">Sanırım ne kastettiğinizi biliyorum…</span></p>

</body>

</html>