<?xml version='1.0' encoding='utf-8'?>
<html xmlns="http://www.w3.org/1999/xhtml">

<head>
  <title>freud</title>
  <link href="../Styles/stylesheet.css" rel="stylesheet" type="text/css"/>
  <style type="text/css">
  @page {
    margin-bottom: 10pt;
    margin-top: 10pt;
    }
  </style>
</head>

<body class="calibre">

  <h2 class="solbaslik" id="calibre_toc_10">Kurt Adam Üzerine</h2>

  <p class="normal">1910 yılında, pek çok kez psikiyatri hastanelerine girip çıkan varlıklı, depresif ve takıntılı genç bir Rus aristokrat Freud’un hastası oldu. Psikanaliz yıllarca devam etti. 1918 yılında Freud bu vakaya, <span class="ideitalik">Bir Çocukluk Nevrozunun Tarihinden</span> (<span class="ideitalik">From the History of an Infantile Neurosis</span>) adlı çalışmasında yer verdi. Hastanın çocukken gördüğü, Freud tarafından son derece yaratıcı, çoğu kişiye göreyse fantastik biçimde yorumlanan rüyası yüzünden, dünya bu hastayı “Kurt Adam” olarak tanıdı. Kurt Adam, Freud’un takipçilerinin bazıları tarafından tedavi edilmeye devam edildi ve uzun bir hayat sürdü. Eğer Freud ona yardım edebildiyse, ki aksini düşünmek için bir neden yok, bunun nedeni, hastanın onda nazik bir baba figürü bulmuş olmasıydı.</p>

  <p class="normal"><span class="ideitalik">En ünlü rüya yorumunuz Sergei Pankeyev’in rüyasıydı: “Kurt Adam.” Birinci Dünya Savaşı’ndan önceki dört yıl boyunca ve savaşın başlamasından sonraki birkaç ay boyunca analiz ettiniz onu…</span></p>

  <p class="normal">O dönemde para almadım ondan. Çok varlıklı Hıristiyan bir Rus aileden geliyordu, ama Bolşevik Devrimi ile parası da uçup gitmişti. Ona acımıştım.</p>

  <p class="normal"><span class="ideitalik">Gerçi sizi gördüğü anda söylediği ilk sözlerin, “Seni Yahudi şarlatan, seni arkandan becerip kafana sıçmak istiyorum!” olduğunu duydum, bu doğru mu?</span></p>

  <p class="normal">Ona benzer bir şey, ama aslında iyi ve doğru düzgün bir adamdı, sadece korkunç sorunlarla boğuşuyordu: obsesyonel nevroz, depresyon… Sevgisi anında yok olabiliyordu. Benle bu şekilde konuşmasının yardımı oldu, parmak izi bırakan bir suçlu gibi. Ayrıca bunu da siz analiz edin Dr. Watson! Vaka incelemesini okumuşsunuz, neler gördüğünüzü söyleyin bize?</p>

  <p class="normal"><span class="ideitalik">Elbette eşcinsellik görüyorum</span>.</p>

  <p class="normal">Ki hayatı boyunca bunu bastırdı.</p>

  <p class="normal"><span class="ideitalik">Anal sadist istekler, hizmetçi kızları arkadan yapmaya bayılıyormuş, özellikle de kalçaları büyükse…</span></p>

  <p class="normal">Çok güzel. Kadınları aşağılamak istiyordu, çünkü çok entelektüel bir kadın olan ablası, o daha üç yaşındayken penisiyle oynayıp onu baştan çıkarmıştı.</p>

  <p class="normal">O <span class="ideitalik">ünlü rüyaya gelelim, rüyayı dört yaşındayken görmüş ve bir daha unutamamış. Özetleyebilir misiniz?</span></p>

  <p class="normal">Karyolası camın yanındaymış ve kış mevsimiymiş. Bir ara cam açılmış ve ağacın dallarında oturan kurtlar görmüş. Kurtlar beyazmış ve hiç kıpırdamadan, gözlerini dikmiş ona bakıyorlarmış. Dehşete kapılmış ve çığlık atarak uyanmış. Bakıcısı koşarak yanına gelmiş ve onu sakinleştirmeye çalışmış, ama gördüğü rüya gerçeğe o kadar yakınmış ki bunun sadece bir rüya olduğunu kabul etmesi yıllar sürmüş. Onu en çok etkileyense, kurtların kıpırdamadan durmaları ve o gergin, insanın içine işleyen bakışlarıymış.</p>

  <p class="normal"><span class="ideitalik">Bu kurtların resmini bile çizmişti size. Beş taneydiler. Ve o rüyadan yola çıkıp onunla yıllarca çalışarak onun bir yaşındayken şahit olduğu bir şeye ulaştınız, neydi o?</span></p>

  <p class="normal">Anne ve babası, onun uyuduğunu sanıp cinsel ilişkiye girmişler. Tamamını olmasa da, hayvanlarınkine benzeyen kısmını görmüş. Cinsel organlarını görebiliyormuş. Annesinin çiş yapma organı yokmuş, demek ki kesilmiş! Gerçi bunu daha sonraları, bakıcısı onu mastürbasyon yaptığı için azarlayıp, eğer bir daha yaparsa penisini kesmekle tehdit ettiği vakit düşünmüş. Cinsel ilişkinin şiddetli hareketi, rüyada yön değiştirip, kurtların kıpırtısızca durmalarına dönüşmüş; camın açılması, onun gözlerini açmasına, kurtlar da babasının ikamelerine tekabül ediyor.</p>

  <p class="normal"><span class="ideitalik">Renklerinin beyaz olması ne anlama geliyor?</span></p>

  <p class="normal">İç çamaşırları, yatak örtüleri…</p>

  <p class="normal"><span class="ideitalik">Rüyadan yola çıkıp, bu rüyayı ortaya çıkaran şeye gelmek şaşırtıcı olmuş. Vaka incelemesinde, sizi bu yoruma götürenin ne olduğunu tam izah edemediğinizi kabul eder gibisiniz. Bu rüyaya dair yorumunuzda bilimden ziyade sezgileriniz mi etkili oldu?</span></p>

  <p class="normal">Hayır. Kulağa inanılmaz geldiğini biliyorum. Ben de bir alternatif daha sundum zaten, belki de hayvanları çiftleşirken görmüş ve bunu, anne babasının yaptığını hayal etmişti. Ama benim tabirimle ilk sahneyi<sup class="calibre3"><a href="../Text/freud_split_022.html#footnote-6583-4" id="footnote-6583-4-backlink">[4]</a></sup> bulduğumuzda, bulmacanın her parçası anlamlı gelmeye başladı. Örneğin, ufak çocuk yeri silmek için eğilen hizmetçi kızı gördüğünde neden heyecanlanıp altına kaçırdı anlamış olduk. Hizmetçinin durduğu pozisyonda önce annesini, sonra da kendisini hayal etti. Ablasının penisine dokunmuş olması onu edilgen hale getirmişti; tersine bir Oedipus kompleksi geliştirdi; hayranlık duyduğu babasından bebek yapmak istiyordu. Ancak bunun olabilmesi için de hadım edilmesi gerekecekti. Korkuyla, eşcinselliğini bastırmaya başladı. Eşcinselliği bağırsaklarına kaçtı diyebiliriz; sadece lavman yardımıyla kakasını yapabiliyordu. Böylece yetişkinlik dönemine kalan, kadınlara karşı geliştirdiği anal-sadist ve mazoşist tutumu oldu.</p>

  <p class="normal"><span class="ideitalik">İlk sahnenin keşfedilmesi, terapi açısından iyi bir etki yarattı mı?</span></p>

  <p class="normal">Evet. Ondan sonra her şey açıldı ve o da büyük ölçüde iyileşme gösterdi. Bu da beni haklı olduğuma ikna eden nedenlerdendi.</p>

  <p class="normal"><span class="ideitalik">Seksenli yaşlarındayken Viyanalı bir gazeteci onunla bir röportaj yaptı. Anlaşılan gazeteciye sizin analizinize inanmadığını söylemiş. 92 yaşında öldüğünde hala kız arkadaş sorunları yaşıyormuş</span>.</p>

  <p class="normal">92 yaş için fena sayılmaz hani! Bana geldiğinde ne kadar hasta olduğunu, ablasının ve babasının intihar ettiklerini hesaba katacak olursak, ben buna başarı derim. Ama hastaların nankörlüğü de beklenmedik değildir.</p>

  <p class="normal"><span class="ideitalik">Kurt Adam, sizin çok büyük bir adam, bir dahi olduğunuzu söyledi. Ve onun rüyası ve sizin bu rüyaya dair yorumunuz, aradan geçen neredeyse bir yüzyıllık zamana rağmen, okuyucuları büyülemeye devam ediyor. Eğer bu iki imge, ağaçtaki kurtlar ve ilk sahne derin, mitsel bir düzeyde birbiriyle bağlantılı olmasaydı bu kadar etkilenmezdik.</span></p>

  <p class="normal">Kendi babanızın vücudunun bir kısmını, annenizin içine yerleştirdiğini ve sanki ona saldırdığını görmek çok sarsıcı bir deneyim. Ben kendim de böyle bir sahneye tanık olduğuma inanıyorum. Sekiz yaşlarındayken rüyamda, annemin kuş gagalı iki adam tarafından yatağa yatırıldığını gördüm ve yüzünde öyle huzurlu bir ifade vardı ki onun öldüğünü düşünüp dehşete kapıldım. Sanırım, ilk yıllarında ufak Sigi, birtakım sesler duyup tam işlerini bitirdikleri sırada anne babasının yatak odasına şöyle bir göz atmış olabilir. Orgazm için “küçük ölüm” denmesi boşuna değil.</p>

  <p class="normal"><span class="ideitalik">“Kuş gagalılar” akla, sizi çok etkileyen Mısır tanrılarını getiriyor.</span></p>

  <p class="normal">Evet, ayrıca Almanca kuş anlamına gelen “<span class="ideitalik">vögeln</span>” kelimesi fiil olarak da kullanılır ve müstehcen bir kelimedir, “becermek” gibi. Bunu bana o zaman söyleyen de kapıcının oğlu Philipp’ti.</p>

  <p class="normal"><span class="ideitalik">İsmi,</span> <span class="ideitalik">üvey kardeşinizle aynıymış. Sizce rüyanızdaki o iki adam babanız ve Philipp olabilir mi?</span></p>

  <p class="normal">Mümkün…</p>

  <p class="normal"><span class="ideitalik">Sizin ilk sahne deneyiminiz Kurt Adam’ın rüyasını analiz etme biçiminizi etkilemiş olabilir mi?</span></p>

  <p class="normal">Kesinlikle hayır!</p>

</body>

</html>