<?xml version='1.0' encoding='utf-8'?>
<html xmlns="http://www.w3.org/1999/xhtml">

<head>
  <title>freud</title>
  <link href="../Styles/stylesheet.css" rel="stylesheet" type="text/css"/>
  <style type="text/css">
  @page {
    margin-bottom: 10pt;
    margin-top: 10pt;
    }
  </style>
</head>

<body class="calibre">

  <h2 class="solbaslik" id="calibre_toc_15">Yahudi Olmak Üzerine</h2>

  <p class="normal">Tamamen asimile olmasına, Yahudi dinini ve ritüellerini reddetmesine rağmen Freud, son derece güçlü olan Yahudi olma duygusunu asla yitirmedi. Evinde ağırladığı misafirler, çoğunlukla Yahudiler’di. Viyana Üniversitesi’nde isim yapmaya çalışırken, fikirlerini Yahudilerin sosyal ve kültürel topluluğu <span class="ideitalik">B’nai B’rith</span>’e (<span class="ideitalik">“Ahdin Oğulları”</span>) aktarma fırsatı buldu. İkinci Dünya Savaşı’na giden dönemde Yahudi düşmanlığı güç topladıkça, Siyonizme daha fazla anlayış duymaya başladı; o da Yahudiler için özgür olabilecekleri bir yer istiyordu, ama bu yerin Filistin’den başka bir yer olmasını da istiyordu. Uzun yıllar yaşayan annesi, hayatı boyunca Yiddişçe konuştu ve annesinin Freud üzerindeki etkisi hep gizemini korudu. Estelle Roith adlı bir yazar bu ilişkiyi “Freud bilmecesi” olarak adlandırdı.</p>

  <p class="normal"><span class="ideitalik">Babanız Galiçya’da, daha gençken, bir Kazak, başındaki Sebt şapkasını alıp çukura atmış; babanız da hiç sesini çıkarmadan eğilip almış. Bunu size anlattığında sinirlendiniz, değil mi?</span></p>

  <p class="normal">Hem de çok. Ona duyduğum saygının çoğunu yitirdim.</p>

  <p class="normal"><span class="ideitalik">Babanız yaptığı şeyden utanıyor muydu?</span></p>

  <p class="normal">Yeterince değil! O ilkel varoşlardaki Yahudi zihniyetini anlamanız gerekiyor. Beyin, kas gücünden daha önemliydi. En fazla saygı gösterilen erkekler okumuş olanlardı. Solgun suratlı, uzun sakallı, miyop ve dini kitaplarının üzerinden kafalarını kaldırmadıkları için kambur olmuş erkekler. Kızlar, bu adamlara bakıp iç geçirirdi! Fiziksel güç gerektiren işleri karıları yapardı. Kazak adamın o davranışını sineye çeken babam, kendini kontrol edebildiği için Yahudiler arasında hayranlık uyandırmış olmalı. Ama ben durumu böyle görmüyordum.</p>

  <p class="normal"><span class="ideitalik">Siz zeki bir oğlan çocuğu olarak, Alman-Avusturya kültürü içinde, özgür bir evde büyüyordunuz. Babanız ve diğer Yahudiler için farklı bir erkeklik kavramına uyum sağlamak herhalde zor olmuştur.</span></p>

  <p class="normal">Gerçekten öyle oldu. Yahudi olmayanlar, atletik becerileri, Prusya tarzı militarizmleri ile, Yahudi erkeklerinden, kadınlarınkini andıran davranışları var diye hiç haz etmiyorlardı. Kendinden nefret eden Yahudiler de aynı şeyi hissediyordu: Felsefeci Otto Weininger, kendini vurdu, hem de Beethoven’in evinde! Çünkü Yahudi erkeklerin birer kadından daha fazlası olmadıklarını düşünüyordu.</p>

  <p class="normal"><span class="ideitalik">Yahudi olmak sizin için ne anlama geliyordu?</span></p>

  <p class="normal">Paylaşılan, eski ahlaki bir güç. Elbette, kaygı da vardı. Biz orta sınıf Yahudiler pek çok anlamda özgürlüğümüzü kazanmıştık. Daha o dönemde, hukuk ve tıp fakültelerini doldurmuş, gazete bürolarında yerimizi almıştık, çünkü zeki ve hırslıydık. Ancak Yahudi düşmanları da giderek seslerini daha fazla yükseltiyordu.</p>

  <p class="normal"><span class="ideitalik">Almancanız mükemmel ve İbranice de biliyorsunuz, değil mi?</span></p>

  <p class="normal">Evet, çok zeki bir öğretmenim vardı.</p>

  <p class="normal"><span class="ideitalik">Ancak bir mektubunuzda İbranice alfabesini bile bilmediğinizi söylemişsiniz</span>.</p>

  <p class="normal">Öyle mi? Öyle söylememin iyi bir nedeni vardır herhalde. Ama ben tüm dini meselelerle ilişiğimi kesmiştim. Hepimiz <span class="ideitalik">Ostjuden</span>’den<sup class="calibre3"><a href="../Text/freud_split_024.html#footnote-6583-6" id="footnote-6583-6-backlink">[6]</a></sup> korkuyorduk, çünkü doğudan akın eden bu kaftanlı sürünün gelişinin, Yahudilere duyulan nefreti artıracağını biliyorduk.</p>

  <p class="normal"><span class="ideitalik">Çocukken, İncil’in hayatınızda herhangi bir rolü oldu mu?</span></p>

  <p class="normal">Babamda bir Philippson İncil vardı, kendi dönemi için devrim niteliğindeydi diyebilirim. İbraniceydi ama yanında Almanca çevirisi de vardı. Arkeoloji ve karşılaştırmalı din konularına değiniyordu ve oyma put resimlerinin kullanılması yasak olmasına rağmen, kitapta Mısır’daki hayatı gösteren yüzlerce oyma resmi vardı. Babam okumama izin verdi. Mısır ve arkeoloji hayranlığım ile kendimi rüyaların yorumcusu Joseph ile özdeşleştirmem de böyle başladı. 35. yaşgünümde babam, bu İncil’in bir kopyasını hediye etti bana; içine de yedi yaşındayken Tanrı’nın ruhunun içime girdiğini söyleyen İbranice bir not yazmıştı.</p>

  <p class="normal"><span class="ideitalik">Yani dine bağlı bir adamdı.</span></p>

  <p class="normal">Belli belirsiz, aslında bırakmıştı o işleri. Ama yaşlandığında Talmud’u okuyordu; bizim kanunlarımız ve ahlak anlayışımıza dair hahamların tartışmalarının olduğu kitap.</p>

  <p class="normal"><span class="ideitalik">Talmud’un cümlelerinin birbirleri ile zıt olduğunu dolayısı ile hem olumlu hem olumsuz okunabileceğini duymuştum. İd’in çift anlamlılığından çok da farklı sayılmaz…</span></p>

  <p class="normal">Ya da Delphi’nin kahininden… Psikanalizi ancak bir Yahudi yaratabilirdi. Irk bağlamında dışlanmış biri olarak, geleneksel olanın dışında düşünebiliyordum. Ateist bir Yahudi; dışlanmışın da dışlanmışı…</p>

  <p class="normal"><span class="ideitalik">Cinselliğe geri dönelim… O konuda asla isteksiz değilimdir. Sanırım Yahudilerin cinselliğe karşı pek de romantik olmayan bir bakış açıları var. Aşk yok, Heloise ve Abelard yok.</span></p>

  <p class="normal">“Verimli olun ve çoğalın.” Önce evlen, oğlum!</p>

  <p class="normal"><span class="ideitalik">Bu sizi etkiledi mi? Cinsellik üzerine yazdıklarınız coşkun bir mutluluğa ulaşmaktan çok gerilimi atmakla ilgili gibi görünüyor.</span></p>

  <p class="normal">O coşkun hali bilmiyorum! Oraya giriş izni için nereye başvurmak lazım? Yahudiler, düzenli seks hayatının önemli olduğunu bilir; böylece seks konusu kafadan çıkar ve kişi esas ilgisini akla ve tinselliğe yöneltebilir.</p>

  <p class="normal"><span class="ideitalik">Anneniz… Ondan nadiren bahsediyorsunuz, büyüme döneminiz neredeyse İsa’nınki kadar sessiz geçmiş. Aranızdaki anne-oğul ilişkisinin, “en mükemmel, insan ilişkilerinin tüm belirsizliklerinden arınmış bir ilişki” olduğunu söylemişsiniz. Bu sizin gibi biri için fazla idealist ve fazla net bir tanımlama değil mi?</span></p>

  <p class="normal">Gerçekten çok da uzak değil söylediklerim. Bir Yahudi kadının romantik ilişkisi oğluyla olur.</p>

  <p class="normal"><span class="ideitalik">Sadece Yahudi erkeklerin yer aldığı eğitim dünyasının kapıları ona kapalıydı, her şeyin ötesinde penis kıskançlığından muzdaripti… Sevgisiyle boğan geleneksel Yahudi anne tipini biliyoruz. Sanırım uysal, yumuşak başlı bir adam olan babanız, elinde Talmud’u ile bir kenara çekiliyordu. Bazıları annenizi, sürekli bağırıp çağıran, aşırı sevgisiyle sizi boğup ürküten bir kadın olarak hayal ediyor. Size çocukluk travması yaşattığını söylüyorlar, ki bu da onlara göre sizin için bazı şeyleri imkansız hale getirmiş…</span></p>

  <p class="normal">Yeter artık! O harika bir anneydi. Çocuklarımın bazılarının onu kaba, sürekli şikayet eden, saldırgan ve bencil olarak tanımladıklarını biliyorum, ama çalışmalarımın hiçbirinde ana katilliği kelimesi geçmez. Bu yeterince şey söylemiyor mu zaten?</p>

  <p class="normal"><span class="ideitalik">Daha net olamazdı. Annenizin, Hitler Avusturya’yı ele geçirmeden önce ölmüş olması sizin için bir teselli olmuş olmalı.</span></p>

  <p class="normal">Hem de nasıl! Annemin ölümsüz olduğunu, dolayısıyla benim de ölemeyeceğimi düşünmeye başlamıştım. Doksan beş yaşındayken çektirdiği bir fotoğrafı beğenmemişti, söylediğine göre fotoğrafta yüz yaşında gibi görünüyormuş!</p>

  <p class="normal"><span class="ideitalik">Viyana’dan ayrılmak çok acı vermiş olmalı?</span></p>

  <p class="normal">Evet, her ne kadar sürekli o şehirden nefret ettiğimi söylemiş olsam da, seksen yıl uzun bir süre. Anna dedi ki, “Baba, neden kendimizi öldürmüyoruz?” Yüzlerce Yahudi pencerelerden atlıyordu, tıpkı senin rüyanda, uçaklarla gökdelenlere çarpan genç adamlar gibi…</p>

  <p class="normal"><span class="ideitalik">O rüya değildi: 2001 yılında gerçekten yaşandı. Korkunç bir rüya gibiydi dedim.</span></p>

  <p class="normal">Gerçekten yaşandı, öyle mi? Şarap yüzünden uyuklamış olmalıyım. Tanrım, insanlığın iyiye gittiği söylenemez… Her neyse ben de ona dedim ki, “Neden Nazilerin işini kolaylaştıralım?” Böylece Viyana’dan ayrıldık, İngilizler de bizi gayet sıcak karşıladılar.</p>

  <p class="normal"><span class="ideitalik">Son eseriniz</span> Musa ve Tektanrılı Din <span class="ideitalik">oldu</span>…</p>

  <p class="normal">Sen öyle san! Paranormal üzerine yazacaktım daha…</p>

  <p class="normal"><span class="ideitalik">Gerçekten mi?</span></p>

  <p class="normal">Hayır, şaka yapıyorum. <span class="ideitalik">Musa</span> son çalışmam oldu. Yahudiler pek de hoş karşılamadılar. Yahudiler bu kadar baskı altındayken, kitabın yayınlanmasının iyi bir fikir olduğundan pek de emin değildim.</p>

  <p class="normal"><span class="ideitalik">Musa’nın Mısırlı olduğuna inanmanız onları kızdırdı.</span></p>

  <p class="normal">Bir de üstüne üstlük, Musa’nın onlara çölde yol gösterdikten sonra, Yahudiler tarafından öldürüldüğünü yazdım. Bir kurban ayini. Katledilen baba. Tahminde bulunuyordum. Başta kitaba “tarihi roman” diyecektim, belki de öyle yapmalıydım. Doğrusu, kimseye hakaret etmek gibi bir niyetim yoktu.</p>

  <p class="normal"><span class="ideitalik">“Yaşlı adamlar kaşif olmalı,” diye yazmış dostumuz S.T. Eliot.</span></p>

  <p class="normal">Ha!</p>

</body>

</html>