<?xml version='1.0' encoding='utf-8'?>
<html xmlns="http://www.w3.org/1999/xhtml">

<head>
  <title>freud</title>
  <link href="../Styles/stylesheet.css" rel="stylesheet" type="text/css"/>
  <style type="text/css">
  @page {
    margin-bottom: 10pt;
    margin-top: 10pt;
    }
  </style>
</head>

<body class="calibre">

  <h2 class="solbaslik" id="calibre_toc_11">Sanat ve Edebiyat Üzerine</h2>

  <p class="normal">Klasik ve modern Avrupa edebiyatı ve sanatı üzerine eğitim alan Freud, Sofokles, Leonardo da Vinci, Michelangelo, Shakespeare, Goethe ve Dostoyevski gibi büyük sanatçıların cazibesine kapıldı ve onlar hakkında aydınlatıcı yazılar yazdı. <span class="ideitalik">Michelangelo’nun</span> <span class="ideitalik">Musası</span> (<span class="ideitalik">The Moses of Michelangelo</span>, 1914) makalesinde heykeli çarpıcı ve derin bir kavrayışla ele alıyor, büyük bir tevazu ile düşüncelerini dile getiriyordu. Alman yazar Wilhelm Jensen’ın, <span class="ideitalik">Gradiva</span> (1906) adlı öyküsü üzerine yaptığı uzun çalışma ve Leonardo da Vinci üzerine yaptığı analiz (1910) etkileyici birer sanat çalışmasıydı. Bugünlerde edebiyat çevresinin, Freud’a psikanalistlerden daha fazla değer vermesi hiç şaşırtıcı değil. John Dryden’in şairler için yaptığı, “Şeylerin uyuyan imgelerini ışığa çıkarıyorlar,” şeklindeki tanımlama Freud için de yapılabilir.</p>

  <p class="normal"><span class="ideitalik">Leonardo da Vinci üzerine de bir vaka incelemesi yazdınız…</span></p>

  <p class="normal">Evet<span class="ideitalik">, jeu d’esprit</span>, yani kısmen kısa bir roman oldu. İşlerini tamamlamakta güçlük çekiyormuş. Bunun için psikolojik bir neden bulup bulamayacağımı merak ediyordum.</p>

  <p class="normal"><span class="ideitalik">Yaratıcı ve güzel bir çalışma olmuş. İnsan, bu gerçek değilse bile, öyle olsa ne güzel olurdu demekten alamıyor kendini! Sizin tabirinizle bu kısa romanın kurgusunu özetleyebilir misiniz?</span></p>

  <p class="normal">Leonardo, defterine çocukken yaşadığı bir olayı yazmış, daha doğrusu bir fanteziyi: “Bana öyle geldi ki…” diye başlıyor yazmaya, bu da bahsettiği şeyin bir fantezi olabileceğini getiriyor akla. Beşiğinin üzerine bir akbaba konmuş, kuyruğuyla Leonardo’nun ağzını açmış ve dudaklarına birkaç kez vurmuş. Akbabanın, eski Mısır hiyeroglifinde akbaba başlı tanrıça Mut’un karşılığı olduğunu hatırladım o zaman, bir de “anne”nin karşılığı. Ağzına giren kuyruk, elbette annesinin göğsünü temsil ediyordu ve aynı zamanda penisi, ne de olsa o zamanlar Leonardo annesinin de kendisi gibi bir penisi olduğunu sanıyordu. Evet, şimdi de büyük sanatçının annesine bakalım… İşin aslı iki annesi vardı.</p>

  <p class="normal"><span class="ideitalik">Bir açıdan tıpkı sizin gibi. “İnsanın çok fazla annesi olamaz,” demiştiniz. Bunun nedeni iyiyi kötüden ayırabiliyor olmanız mı?</span></p>

  <p class="normal">O bir şakaydı. Leonardo gayrimeşru bir çocuktu ve bir süre bir köylü kızı olan gerçek annesinin yanında kalmış olması mümkün. Kızcağız yalnızdı ve tüm sevgisini ona veriyor, erotik olarak onu heyecanlandırıyor ve onu eşcinselliğe yöneltiyordu.</p>

  <p class="normal"><span class="ideitalik">Sözünüzü kesiyorum, ama size göre her eşcinsel erkeğin arkasında fazlasıyla şefkatli bir anne mevcut. Bu erkek, ilerleyen yıllarda kendini annesinin yerine koyarak, annesinin onu sevdiği gibi sevebilecek bir erkek aramaya başlıyor, değil mi?</span></p>

  <p class="normal">Bu şekilde olabilir, ama elbette yapısal özelliklerle ilgili de olabilir. Her neyse, Leonardo’nun babası üst sınıftan bir kadınla evlenmiş ve onu da yanlarına almışlar. İşte sizce de Louvre’daki, <span class="ideitalik">Virgin and Child with Saint Anne</span> tablosunda Mary ve onun annesi bu yüzden aynı yaşta görünmüyor mu? Ve aynı esrarengiz gülümsemeye sahipler, ne de olsa Leonardo o dönemde gizemli Mona Lisa ile tanışmıştı, onun köylü annesi ile ilgili bilinçaltındaki hatıralarını su yüzüne çıkaran Mona Lisa.</p>

  <p class="normal"><span class="ideitalik">Esrarengiz gülümsemelere karşı duyulan hayranlık!</span></p>

  <p class="normal">Evet, çekingen ama baştan çıkarıcı gülümsemeler… Benim tahminim buydu. Eseri yayınlamamın ardından meslektaşlarım, tablonun her tarafında akbabaya benzer şekiller bulmaya başladılar. Hatta Jung, Mary’nin kasık bölgesinde bile bir tane buldu.</p>

  <p class="normal"><span class="ideitalik">Ama Leonardo defterine “akbaba” değil, “uçurtma” yazmıştı. Siz kötü bir çeviriye denk gelmiş olmalısınız. Bu durum teorinizi geçersiz kılmıyor mu?</span></p>

  <p class="normal">Tam olarak değil. Ben hala kuyruğun, anne göğsünü temsil ettiğini düşünüyorum. Bu hataya da minnettarım, öteki türlü bu çalışmayı yazmazdım. Hala daha gerçek annesinin aşırı derecede şefkatli olmasının onun iradesini felç ettiğini, geniş ölçüde aseksüel bir hayata mahkum ettiğini ve tablolarını tamamlamasını güçleştirdiğini düşünüyorum. Bastırılmış cinselliği, onun bilgi ve icat konusundaki tutkusuna dönüştü. Bilinçaltındaki düşüncelerini yüceltme yoluna gitti.</p>

  <p class="normal"><span class="ideitalik">Yüceltmeden henüz bahsetmedik. Nedir tam olarak?</span></p>

  <p class="normal">Çocukluğun gerçekleşmesi mümkün olmayan arzuları gerçeklikle karşı karşıya kaldığında, bazı kimseler bu içgüdüsel enerjilerini daha asil biçimlerde kullanır, medeniyetin ve kültürün yaratılmasına yardım ederler. Şöyle ki, müzikle ilgilenen bir gencin, kadınların gaz çıkarması ile ilgili bir sapkınlığı varsa, trompet çalmaya başlayabilir!</p>

  <p class="normal"><span class="ideitalik">Ama bu sapkınlığı sadece bilinçaltına bastırırsa, nevrotik olarak basurdan muzdarip hale gelebilir!</span></p>

  <p class="normal">Daha kötüsü de olabilir. Bilimi seçerken benim yaptığım da buydu: Yüceltmek… Keşke şiir yazma yeteneğim olsaydı! Sanatçılara ve yazarlara büyük hayranlık duyuyorum, onlara gıpta ediyorum.</p>

  <p class="normal"><span class="ideitalik">Neden?</span></p>

  <p class="normal">Çünkü onlar haz ilkesinden vazgeçmek zorunda olduğumuzu söyleyen standart kuraldan kurtulmuş görünüyorlar. Sanatçı, kendi fantezileri ile oyun oynayan bir çocuk gibi… Üstelik böyle yaparak onları yeni bir tür gerçekliğe dönüştürüyor. Sanatçı sanki eksik bir tür sansür uyguluyor, ki bu da ona bilinçaltına doğrudan giriş imkanı veriyor. Eros’u inkar etmek zorunda kalmıyor. Kendisini cinsel açıdan şımartabilir, çünkü sonuçta Eros sanatın da kaynağı, sence de öyle değil mi?</p>

  <p class="normal"><span class="ideitalik">Renoir, resimlerini penisiyle boyadığını söylemiş</span>…</p>

  <p class="normal">Çok meşgulmüş o zaman!</p>

  <p class="normal">Blake &amp; Freud <span class="ideitalik">adlı bir kitap var. Kitabın yazarı Diana Hume George, sizin Eros’un özgür bırakılması çağrınız açısından İngiliz Romantik şairlerinden William Blake’e benzediğinizi ileri sürüyor. Sizin aslında bir şair olduğunuzu, ama bunun farkında olmadığınızı iddia ediyor. Ben de ona katılıyorum</span>.</p>

  <p class="normal">Bundan gurur duydum, ama beni bağışlayın, tam bir saçmalık.</p>

  <p class="normal"><span class="ideitalik">Bırakın da bu konuda sizi ikna etmeye çalışayım. Öncelikle her ikiniz de rüya ve mit konusuna, yani bilinçaltına giriyorsunuz. Sembolizm ve metafor, her ikiniz için de çok önemli. Şiirde de tek bir kelime ya da ifade birkaç anlam taşıyabiliyor; birbirine zıt şeyler aynı dizede ya da cümlede birbirine karışabiliyor. Hamlet’in annesine dair şehvet dolu ifadesini düşünün, “kirli yatağın kötü kokulu teri…”</span></p>

  <p class="normal">Ah evet, arzu ve tiksinti…</p>

  <p class="normal"><span class="ideitalik">Ayrıca sizin sezgilere bir hayli güvendiğinizi düşünüyorum. Fliess’a, yolunuzu tıkayan bir şeyden kurtulduğunuzu ve bunu şu şekilde yaptığınızı söylüyorsunuz: “Bilmecelerim arasında el yordamıyla yolumu bulmak için, bilinçli tüm zihinsel eylemlerimden vazgeçiyorum.” Bu aynen bir şairin çalışma biçimine benziyor; biraz kafayı bulur, mantıklı düşünmeyi bırakır ve hayal görüyormuşçasına yazmaya başlar.</span></p>

  <p class="normal">Ah, ben hiç sarhoş olmam! Ben daha çok Solomon’un madenlerinde çalışan mütevazı bir işçiydim, o taşlardan Sheba’ya mücevherler yapmak benim harcım değildi. En yalın hali ile psikanaliz, bilinçaltının <span class="ideitalik">bilimidir</span>. Hepimizin şiire temas edebileceğimize inanıyorum, en azından gerçeküstü olanına… Örneğin, o kıymetli centilmen, arasının bozuk olduğu Amerikalı eşine bir davetiye gönderip, <span class="ideitalik">Lusitania</span> adlı gemide yapacağı seyahatte kendisine eşlik etmesini istemiştir, böylece ilişkilerini bir daha rayına oturtmaya çalışacaktır. Ancak bahsettiği gemi savaşta batan gemilerden biridir! <span class="ideitalik">Mauritania</span> demek istemiştir aslında, ama bu dil sürçmesi onun gerçek duygularını göstermektedir. Bilinçaltı bir saniyeliğine kontrolü ele geçirmiş ve beyefendiyi bir bilgeye, bir gerçeküstücüye, bir Oscar Wilde’a dönüştürmüştür!</p>

  <p class="normal"><span class="ideitalik">Ve de karısının katili Crippen’e! Bunu,</span> Günlük Hayatın Psikopatolojisi <span class="ideitalik">adlı kitabınızdan hatırlıyorum. Burada duralım mı? Size anlatmak istediğim başka bir rüyam var.</span></p>

  <p class="normal">Güzel. Ama önce şu kabare kızlarına gidelim. Madem dediğin gibi şairim, o halde bir an önce hakkını vereyim, değil mi?</p>

</body>

</html>