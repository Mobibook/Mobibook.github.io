<?xml version='1.0' encoding='utf-8'?>
<html xmlns="http://www.w3.org/1999/xhtml">

<head>
  <title>freud</title>
  <link href="../Styles/stylesheet.css" rel="stylesheet" type="text/css"/>
  <style type="text/css">
  @page {
    margin-bottom: 10pt;
    margin-top: 10pt;
    }
  </style>
</head>

<body class="calibre">

  <h2 class="solbaslik" id="calibre_toc_14">Kadınlar Üzerine</h2>

  <p class="normal">Kadın ruhu konusunda tuhaf bir biçimde çekingen kalan Freud, 1933 yılında, yani ancak yaşlılık döneminde konu üzerine verdiği bir ders aracılığı ile teorik bir incelemeye girişti. Çalışmanın adı <span class="ideitalik">Dişilik Üzerine</span> (<span class="ideitalik">On Femininty</span>) idi. Freud, anneleri sürekli çocuk bakan kişiler olarak algılamıyordu. Karısı Martha’ya duyduğu sevgide bir parça da olsa içerleme söz konusu olabilir, çünkü karısının ailesi fakirdi ve onların bakımını üstlenmek de Freud’a kalmıştı. Boşanma, kürtaj ve eşcinsel hakları konusunda liberal bir bakış açısına sahip olmasına rağmen, kadının doğası ve rolü hakkında muhafazakar görüşlere sahipti. Çoğu feminist onun teorilerine karşı düşmanca bir tavır sergiler, buna karşın bazı hararetli koruyucuları da vardır. Kadınlardaki “penis kıskançlığı” teorisiyle ilgili olarak Jung, penisin sadece fallik bir sembol olduğunu, erkeğin iktidarını temsil ettiğini vurguladı, bu yorumla beraber teori modern zamanlarda daha kabul edilebilir hale geldi.</p>

  <p class="normal"><span class="ideitalik">Martha her sabah diş fırçanızın üzerine diş macunu sürermiş. Kadının yerinin evi olduğunu mu düşünüyordunuz?</span></p>

  <p class="normal">Gayet başarılı kadın psikanalistler yetiştirdim ve onlara hep eşit davrandım. Kolaysa, bunun böyle olduğu başka bir meslek dalı söyle! Ama genel olarak, kadınların en fazla evleriyle ve çocuklarıyla ilgilendiklerinde mutlu olduklarını düşündüm ve nevrozdan kaçınmalarının en iyi yolu, evlilik içi cinsel birleşmeydi. Ama çoğu kadın için bu mümkün olmuyordu, evlilikleri bunu sağlamıyordu. Onlar için çok üzülüyordum, kocaları rahatça sevgili buluyor ya da fahişelere gidiyorlardı.</p>

  <p class="normal"><span class="ideitalik">Peki bu durumdaki bir kadın ne yapmalı</span>?</p>

  <p class="normal">Evlilik dışı ilişki yaşamalı. Histerik olmasından çok daha iyidir. Daha önce de söylediğim gibi, ben çok daha özgür bir cinsel hayattan yanayım.</p>

  <p class="normal"><span class="ideitalik">Sizin cinsel hayatınız kesintiye uğradığında Martha’nın bir başkası ile ilişkisi olsaydı, kendinizi nasıl hissederdiniz?</span></p>

  <p class="normal">Sürekli evi temiz tutmak için koşuştururken, buna vakit ve enerji bulabilmesi beni gerçekten şaşırtırdı!</p>

  <p class="normal"><span class="ideitalik">Martha, sizin “Dora”nın annesi gibi miydi?</span></p>

  <p class="normal">Neyse ki o kadar da değil. Ancak şunu söylemem lazım, kadınları otuzlu yaşlarına geldiklerinde ele geçiren bir tür ruhsal katılık var ki beni sık sık şaşırtmıştır, sanki daha fazla gelişmeleri için çok az bir faaliyet alanı kalmış gibi. Elbette benim yaşadığım dönemdeki kadınlardan bahsediyorum. Belki <span class="ideitalik">sizin</span> kadınlarınız hayatları boyunca ruhsal dinamolar olarak geziyorlardır! Ama bizim kadınlarımız hiç öyle değildi, sanki o güne kadar verdikleri kadın olma çabaları, onları bitap düşürüyordu.</p>

  <p class="normal"><span class="ideitalik">Neden kadın olmak erkek olmaktan daha zor</span>?</p>

  <p class="normal">Kızlar pek çok değişimden geçmek zorunda kalıyor. Başta her iki cinsiyetin de sevgi nesnesi aynı: Anne. Ama kızlar değişiyor; penisleri olmadığını fark ediyorlar; annelerinin de yok, demek ki bu, kendilerinin hatası. Baba için bebek yapmayı istemeye başladıklarında, anneye kızıyorlar. Anneye karşı geliştirilen bu karşıt-etkileşim uzun süre devam edebiliyor, muhtemelen tüm hayatları boyunca; ama bundan dolayı da suçluluk duyup, telafi etme çabasında aşırıya kaçıyorlar. Sıklıkla babalarına benzeyen bir koca arıyorlar. Çok sık olmasa da ilerleyen yıllarda, kocalarının yerine ilk oğullarını koymaya başlıyorlar! Oğlanın yeni bir cinsel organı, vajinayı keşfetmesiyle beraber bir değişim daha yaşanıyor. Yani, kadın olmak gayet yorucu olabilir. Bazıları asla başaramıyor.</p>

  <p class="normal"><span class="ideitalik">“</span>Dişilik Üzerine<span class="ideitalik">” çalışmanızda, kadınları narsist, erkeklerden çok daha kıskanç kişiler olarak tanımlıyorsunuz. Onların yüceltme ve yaratıcılık konusunda –nakış işlemek ve örgü örmek dışında– erkekler kadar kapasiteleri olmadığını iddia ediyorsunuz. Ve adalet duygularının daha az olduğunu belirtiyorsunuz. Kadınları övmek için hep böyle mi bir yol denersiniz?</span></p>

  <p class="normal">Ama ben erkek ve dişinin, maskülen ve feminen kavramları ile birebir örtüşmediğini ve bizlerin biseksüel olduğumuzu gayet net bir biçimde belirtmiştim. O sırada dinleyiciler arasında bulunan eğitimli kadınlar <span class="ideitalik">onları</span> kastetmediğimi anlayacak kadar narsistler zaten.</p>

  <p class="normal"><span class="ideitalik">Bunları şimdi söyleseniz feministler sizi linç eder.</span></p>

  <p class="normal">Bu bahsettiklerim kadınların hoşuna gitmeyebilir, ama Doğa’yı ben yaratmadım ki! Farklı anatomisi ve gelişiminden dolayı erkeğin süper-egosu, yani “üst-beni” daha güçlüdür. Hadım edilme korkusu üzerine hücum ettiği zaman, Oedipus kompleksi yerle bir olur. Babasının yerini almak, penisinin kesilmesi anlamına gelecektir, o nedenle de “Sağ olun, ben almayayım!” der. Bu şok, şiddetli bir süper-ego geliştirmesine yol açar. Bir kızda ise tam tersine, penisinin olmadığını keşfedene kadar Oedipus kompleksi yoktur ve babasından bir bebeği olsun ister. Kız, hadım edilmekten korkmaz, çünkü bunun zaten başına gelmiş olduğunu düşünür… Dolayısıyla, süper-ego geliştirme ihtiyacı duymadan, Oedipus kompleksini devam ettirir. Bu da adalet duygusunun ve kültürel yaratım ihtiyacının daha az olması demektir. Ayrıca penis kıskançlığı da, onu narsizme ve kıskançlığa götürür. Ancak, narsist ve kıskanç bir sürü erkek olduğu gibi, ahlaki açıdan hayli gelişmiş, kıskançlığın ve kibrin izini bile göremeyeceğiniz kadın sayısı da yeterince çoktur.</p>

  <p class="normal"><span class="ideitalik">Peki ya erkeklerin vajina kıskançlığı? Ben kadın olmak isterdim, diyelim ki bir aylığına filan.</span></p>

  <p class="normal">Bir ay enteresan olabilirdi, buna katılıyorum, ama bebeklik döneminde vajinan yok diye kendini yaralanmış hissetmezsin. Bilinçaltında vajina yok, çünkü her iki cins de ergenliğe kadar bu organın bilincinde değil. Bana, çocukluklarında vajinalarının farkında olduklarını söyleyen kadınlar da oldu, ama bana kalırsa anüsle karıştırıyorlardı. Arkadaşım Lou Salome, olgun kadınlarda bile vajinanın, sadece anüsün kiracısı konumunda kaldığına inanıyordu. Zekice bir metafor!</p>

  <p class="normal"><span class="ideitalik">Erkekler göğüsleri kıskanmıyor mu? Ve rahmi; karısı ne zaman regl olsa, anüsü kanayan bir arkadaşım vardı.</span></p>

  <p class="normal">Memeden kesildiğinde yaşanan narsist bir acı vardır ama çoğu erkek, kadınların göğüslerini kıskanmaz. Tabii bir de kadınların doğasını etkileyen haksız yere konulmuş yasal ve sosyal sınırlamalar var. Toplum kadına seks üzerine düşünmemesi gerektiğini söylediğinde, kadın herhangi bir konu üzerine düşünmeye dair ilgisini tamamen yitirebilir.</p>

  <p class="normal"><span class="ideitalik">Tanıdığınız kadınlar sizin onları aşağıladığınız hissine kapılmıyorlar mıydı hiç?</span></p>

  <p class="normal">Hayır! Erkeklere ve kadınlara hep aynı şekilde davrandım. Bir sürü kadınla güçlü dostluklar kurdum. Örneğin Lou ve elbette Minna…</p>

  <p class="normal"><span class="ideitalik">Hakkınızda sevgi dolu övgüler kaleme alan Amerikalı şair H.D., sizin hem arkadaşınız hem de hastanızdı ve onun partneri Bryher, sizin eski moda aile doktorları gibi her türlü hava koşulunda, hatta geceleri bile birilerine yardım etmek için evinizden çıktığınızı söylemişti</span>.</p>

  <p class="normal">Kibarlık göstermiş. Hilda (H.D.) muhteşem bir kadındı. Havelock Ellis ile analizdeyken, onun kadınları işerken izleme takıntısı olduğunu keşfetmiş ve ona bir lütufta bulunmuş. İşte sevecenlik budur. Kadınlar gerçekten çok cömert olabiliyorlar.</p>

  <p class="normal"><span class="ideitalik">Ama siz onların tehlikeli de olabileceklerine inanıyordunuz, sanırım?</span></p>

  <p class="normal">Ben onların erkeğin ilerlemesine engel olabileceklerini düşünüyordum. Başarılı olmak için en iyisi platonik homoseksüel bir ilişki olabilir.</p>

  <p class="normal"><span class="ideitalik">Cinsel arzu, yani libido, kadında ve erkekte aynı mı?</span></p>

  <p class="normal">Aynı. Ama libidonun kadında daha fazla sınırlandırıldığı sanıyorum. Türün devamı için Doğa erkekte daha fazla libido olmasına ihtiyaç duyuyor. Kadınlarda cinsel soğukluk sorun olabiliyor. Gerçi Lou’da kesinlikle böyle bir sorun yoktu; gece geç saatlerde yaptığımız yürüyüşlerin birinde bana <span class="ideitalik">sürekli</span> orgazm olmak istediğinden bahsetmişti! Yani, doğaya daha yakın, kültüre ise daha düşmanca tavır geliştirdikleri için kadınlar cinsel açıdan erkeklerden daha obur da olabiliyorlar.</p>

  <p class="normal"><span class="ideitalik">Kimi zaman istekli, kimi zaman frijit… Kadınlar nasıl kendi kadınsılıklarını gerçekleştirmek için uğraşıyorlarsa, siz de kadınları anlamak için o kadar uğraşmak zorunda kaldınız diyebilir miyiz?</span></p>

  <p class="normal">Evet, bu doğru. Uğraştım. Kadınları “karanlık kıta” olarak adlandırdım. Gerçekten ne istediklerine karar veremedim.</p>

  <p class="normal"><span class="ideitalik">Annenin, çocuğu büyütmesi üzerine fazla bir şey yazmadınız, yalın haliyle anne sevgisinden bahsediyorum. Neden?</span></p>

  <p class="normal">O konuya odaklanmadım. Onu da başkalarına bıraktım artık.</p>

  <p class="normal"><span class="ideitalik">Hangisi gerçek Freud: Kadının yaralı ve eksik bir erkek olduğunu öne süren mi, yoksa üç kadının her şeyin üzerine çıkan gücünden bahseden mi? Bu kadınlardan ilki anne, sevgili ona benzeyenden seçilir, ardından Doğa Ana geliyor. Demiştiniz ki, “Yaşlı bir adamın ilk kez annesinden gördüğü sevgiyi kadınlarda yine görmek istemesi beyhude değil mi; ne de olsa sessiz Ölüm Tanrıçası, yakında onu kollarına almayacak mı?”</span></p>

  <p class="normal">Kadın ebedi ve ezeli Eros’un koruyucusudur. Ben belki de bunu ancak erkeğin daha güçlü olan süper-egosu <span class="ideitalik">Führer</span> kültünü yarattığında tam olarak anlayabildim. Şunu da belirtmeliyim ki Viyana’da, Nazilere karşı en cesur direniş Yahudi kadınlardan geldi. Sevgili Anna’m da onlardan biriydi… Şimdi lütfen konuyu değiştirebilir miyiz? Bana şu adet gören arkadaşınızdan biraz daha bahsedebilir misiniz acaba?</p>

</body>

</html>