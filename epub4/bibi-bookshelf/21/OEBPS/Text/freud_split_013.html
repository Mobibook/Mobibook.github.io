<?xml version='1.0' encoding='utf-8'?>
<html xmlns="http://www.w3.org/1999/xhtml">

<head>
  <title>freud</title>
  <link href="../Styles/stylesheet.css" rel="stylesheet" type="text/css"/>
  <style type="text/css">
  @page {
    margin-bottom: 10pt;
    margin-top: 10pt;
    }
  </style>
</head>

<body class="calibre">

  <h2 class="solbaslik" id="calibre_toc_12">Carl Jung Üzerine</h2>

  <p class="normal">Carl Jung (1875-1961) 20. yüzyılın son derece etkili isimlerinden biri. Otuzlu yaşlarının başındayken, Freud’un coşkulu bir takipçisiydi ve onun tarafından da çok sıcak karşılandı, hatta bir süre Freud onun varisi olacağına inandı (aralarında on dokuz yaş fark vardı). Derken araları açıldı. Sadece sinir hastalıkları konusunda uzman olan Freud’dan farklı olarak Jung, İsviçre’deki bir klinikte uzun süre psikozlu hastaları tedavi ettiğinden, akıl hastalıklarının kökeninin neredeyse her zaman cinsel kaynaklı olduğunu kabul edemiyordu. Freud, kendi düşüncesini değiştirebilirdi, ki bunu büyük bir dürüstlükle sıklıkla da yapıyordu. Ne var ki öğrencilerinin “dalalet”ine tahammül etmesi mümkün değildi. Jung, bilime olduğu kadar tinselliğe ve dine de önem vererek çalışmalarına devam etti.</p>

  <p class="normal">Bana az önce anlattığın rüyandaki Jungfrau Dağı ve çimenlerdeki yılandan yola çıkarak bana Jung ile ilgili sorular soracağını tahmin ediyorum. Ama onun hakkında konuşmak istemiyorum.</p>

  <p class="normal"><span class="ideitalik">Kısacık olsa bile mi? Siz, Jung ve Sandor Ferenczi, 1909 yılında Amerika’ya ders vermeye gitmeden az önce, bayılmanıza neden olmuştu, değil mi? Neden oldu bu?</span></p>

  <p class="normal">Almanya’da, bataklıktan çıkarılan cesetlerden bahsediyordu. Bana karşı bir ölüm arzusu beslediğini gördüm. 1912 yılında Münih’te yine o yanımdayken, bir kere daha bayıldım. O zaman çoktan anlaşmazlığa düşmüştük, ama barışmak için çaba sarf ediyorduk.</p>

  <p class="normal"><span class="ideitalik">Kendinize geldikten sonra, “Ölmek kim bilir ne güzel olmalı?” diye mırıldandığınız doğru mu?</span></p>

  <p class="normal">Hayır.</p>

  <p class="normal"><span class="ideitalik">Bunu netleştirdiğiniz için teşekkür ediyorum. Jung, 1907 yılında sizi ilk kez ziyaret ettiğinde, onunla ilgili izlenimleriniz ne oldu?</span></p>

  <p class="normal">On üç saat boyunca konuştuk. Ondan çok etkilenmiştim. Kliniğinde geliştirdiği sözcük-çağrışım testleri de hoşuma gitti. Belli bazı kelimelerin hastalarında uyandırdığı duygusal tepkileri serbest çağrışım yoluyla ortaya çıkarıyordu. Benim <span class="ideitalik">Rüyaların Yorumu</span> adlı kitabımın bir başyapıt olduğunu düşünüyordu, elbette bu da benim için gurur vericiydi.</p>

  <p class="normal"><span class="ideitalik">Fiziksel görünümü nasıldı?</span></p>

  <p class="normal">Çok gösterişli. Geniş omuzlu, sinekkaydı tıraşlı, çok uzun boylu; bir bilim adamından çok bir asker gibiydi. Kafası küçük ve yuvarlak, saçları kısacık kesilmişti. Altın çerçeveli gözlükleri vardı. Bir Siegfried. Acayip bir enerji saçıyordu. Tamamen cazibesine kapılmıştım.</p>

  <p class="normal"><span class="ideitalik">Ve çok geçmeden onun, sizin doğal varisiniz olduğunu düşündünüz?</span></p>

  <p class="normal">Evet. Gerçi ileride yaşanacak sorunları önceden görebilmem gerekirdi. Benim için onun Yahudi olmaması çok önemliydi. Tepeden tırnağa kadar Alman Aryanlara benziyordu ve öyleydi de. Benim küçük grubumun hemen hemen tamamı Yahudi’ydi, bu da Yahudi düşmanlığını kışkırtmaya müsait bir durumdu. Hıristiyan Kurtarıcımı kaybetmemek adına, cinselliğin ötesine geçerek, libidodan bir noktaya kadar feragat etmeye hazırdım, ama meğer o benim Yehuda’m imiş.</p>

  <p class="normal"><span class="ideitalik">Bunu keşfedene kadar dört yıl süren bir dostluğunuz oldu, değil mi</span>?</p>

  <p class="normal">Dostluktan da öte, bir tür baba oğul ilişkisi gibiydi. Ancak bir süre sonra gönderdiği mektuplar, daha mesafeli ve kavgacı bir hal aldı. <span class="ideitalik">Libido’nun Dönüşümü ve Sembolleri</span> (<span class="ideitalik">Transformations and Symbols of the Libido</span>) çalışmasını yayınladığında, hayallerim paramparça oldu. Libidonun, bir tür belirsiz, peltemsi bir “psişik enerji” olduğunu; benim ve psikanalizin kaldırabileceğinden çok daha geniş bir alan olduğunu iddia ediyordu.</p>

  <p class="normal"><span class="ideitalik">Kulağa sanki babasına başkaldırıyor gibi</span> <span class="ideitalik">geliyor.</span></p>

  <p class="normal">Ah, evet! İsviçreli, genç bir meslektaşım ciddi bir ameliyat geçirecekti; onu ziyaret etmek için Constance Gölü’ne gidiyordum. Jung’a da önceden haber verdim, gideceğim yerle onun evinin arası kısa bir mesafeydi, ama gelmedi. Daha sonra bana birbiri ile çelişen bir dizi yalan sıraladı: Mektubum geç gelmiş, o hafta sonu şehir dışındaymış, ben gider <span class="ideitalik">onu</span> görürüm diye düşünmüş. Daha o zaman ondan kurtulmam gerektiğini görmeliydim. Daha en başından o sahte mistik şarlatana ne diye inandım ki zaten?</p>

  <p class="normal"><span class="ideitalik">Daha sonra yazdıkları arasından beğendiğiniz hiçbir şey çıkmadı mı? Tamam, konuyu değiştiriyorum.</span></p>

</body>

</html>