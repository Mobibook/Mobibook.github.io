<?xml version='1.0' encoding='utf-8'?>
<html xmlns="http://www.w3.org/1999/xhtml">

<head>
  <title>freud</title>
  <link href="../Styles/stylesheet.css" rel="stylesheet" type="text/css"/>
  <style type="text/css">
  @page {
    margin-bottom: 10pt;
    margin-top: 10pt;
    }
  </style>
</head>

<body class="calibre">

  <h2 class="solbaslik" id="calibre_toc_16">Ölüm Arzusu ve Mutluluk Üzerine</h2>

  <p class="normal">Freud, 1920 yılında basılan <span class="ideitalik">Haz İlkesinin Ötesinde</span> adlı eserinde, içgüdüsel dürtülere bir yenisini daha ekledi, Ölüm İçgüdüsü. Bu, ilkel benliğin başkalarına ve kişinin kendisine saldırma hazzını –haz ilkesi– arzulamasının ötesinde bir dürtüydü. Birinci Dünya Savaşı ile yaşanan kıyım Freud’un dikkatini giderek medeniyetin daha büyük sorunlarına yöneltmişti: Birey olarak arzu ettiklerimizle, düzen ve sınırlama için duyulan ihtiyaç arasındaki ümitsiz çatışma… Tanrı, hayali bir baba figürüydü; din ise yıkıcı cinsel ve agresif dürtülerimizi frenlenmek zorunda kalmanın sahte tesellisi… Freud, faşizm ile bolşevizmin ortasında kalmış biri olarak hiç de şaşırtıcı olmayacağı üzere, çoğu insanının sevilebilir olmadığını düşünüyordu, ama kendisi her zaman kibar ve canayakın bir insan olarak hayatını sürdürdü.</p>

  <p class="normal"><span class="ideitalik">Bu son buluşmamız olmalı. Üzücü bir durum.</span></p>

  <p class="normal">Benim için de öyle. Seni kısaca da olsa analiz etmekten keyif aldım.</p>

  <p class="normal"><span class="ideitalik">Benim için büyük bir ayrıcalık oldu. New York’ta o korkunç olay yaşandığında, size bu rüyalarımla ilgili sorular sorabilmeyi çok istiyordum. Sizin</span> Rüyaların Yorumu <span class="ideitalik">adlı kitabınızın yayınlanmasının üzerinden bir yüzyıl geçti, ama günümüzde hala derin bir psikolojik yaklaşım sergileyebilen kimse yok gibi, sadece suni politik tutumlar var.</span></p>

  <p class="normal">Ben de muhtemelen seni sadece <span class="ideitalik">Haz İlkesinin Ötesinde</span> adlı kitabıma yönlendirirdim, o kitapta saldırganlıktan ve ölüm isteğinden bahsetmiştim. Ölüm isteği teorimden uzun süre emin olamadım ve çoğu psikanalist de bu teoriyi reddetti. Teoriye agresif bir isteği eklememi kabul ediyorlardı, çünkü zaten elimizde bunun varlığına dair epeyce kanıt vardı. Ama ölüm isteğini kaldırabilmekte güçlük çekiyorlardı.</p>

  <p class="normal"><span class="ideitalik">Bu teoriyi ben de tam anlamıyorum. Yardımcı olabilir misiniz?</span></p>

  <p class="normal">Yaşayan organizma haz arar ya da haz vermeyen durumdan kurtulmak ister. Ancak hastalarımda ve savaş nevrozları kurbanlarında, çok acı veren durumları anımsama ve yeniden yaşama isteği de gördüm. Zihnim, canlı olmayan maddenin canlı maddeye dönüştüğü, o hayali mümkün olmayan ana gitti. Bu durum öyle bir gerilim yaratacaktı ki değişen varlık, inorganik olduğu duruma geri dönüp, değişimi ortadan kaldırmaya çalışacaktı. Belki de aynı şey, zihin ilk geliştiğinde de yaşanıyordu. Dolayısıyla, haz ilkesinin ötesinde, bir istek daha olabilirdi; daha erken dönemlerde yaşanan bir hale dönme isteği –ki nihai noktası “var olunmayan, cansız” haldir. Hamlet’in de ifade ettiği gibi, “Yürekten arzu edilen tamamına erdirme isteği: Ölmek…” Bu takıntıya Tanatos adını verdim, ölme içgüdüsü, Tanatos sürekli Eros ile, yani yaşama içgüdüsü ile savaş halinde. Bahsettiğiniz o genç adamlar ölüm içgüdülerine boyun eğmişlerdi.</p>

  <p class="normal"><span class="ideitalik">Onlar şehit olacaklarına ve çok yakında cennettin zevklerinin tadını çıkaracaklarına inanıyorlardı</span>.</p>

  <p class="normal">Bir aya kalmaz sıkılırlar o zevklerden! Onlar için dünyadaki hayat yeterince iyi değilmiş; insanlar huzurlu bir hayatın sıradan keyiflerine katlanmakta çok zorluk çeker. Savaşın asıl nedeni budur.</p>

  <p class="normal"><span class="ideitalik">Bana mutluluktan bahseder misiniz</span>?</p>

  <p class="normal">Hayatımızda yoksulluk, açlık ve hastalık olmasa bile, mutlu olmak için daha bir sürü engeli aşmak durumundayız. Bizler, tatmin olmayı talep eden ve tatmin edilmediklerinde de bizi gaddarca cezalandırabilen içgüdülerimiz tarafından yönlendiriliyoruz. Oysa zaten tamamen tatmin olamazlar, olmamalılar; çünkü öyle olursa, ortada ne aile, ne toplum, ne kültür ne de medeniyet kalır. Çözülmesi mümkün olmayan bir dilemma.</p>

  <p class="normal"><span class="ideitalik">Psikanalizin amacının insanların sevebilmelerine ve çalışabilmelerine yardımcı olmak olduğunu söylemiştiniz. İnsanları cinsel anlamda oldukları gibi davranmaya teşvik ettiniz ki daha mutlu olabilsinler. Demek ki biraz da olsa umudunuz vardı.</span></p>

  <p class="normal">Birilerinin bir şeyleri değiştirmesi gerekiyordu. Ahlaki değerlerin o kadar sert olmaması gerekiyordu; arzu ettiğimiz şeylerin çok büyük bir kısmı baskı altında tutuluyordu ve bunun bedeli de çok ağırdı. Denge kurmak gerek. Biraz daha özgürlük, daha az denetim; istenilen denge bu.</p>

  <p class="normal"><span class="ideitalik">Batıda, günümüzde cinsellik konusundaki ahlaki yaklaşım çok daha liberal.</span></p>

  <p class="normal">Umarım bunun sosyal ölçekte bedeli ağır olmaz. Benim korkum, cinselliğe dair ahlaki yargılar, bir işe yarayacak kadar değişebildiğinde bunun öngöremediğimiz birtakım yan etkileri olabileceğiydi, çünkü bilincin kendisi de bununla birlikte değişecekti.</p>

  <p class="normal"><span class="ideitalik">Psikanaliz temelde nedir?</span></p>

  <p class="normal">Delphi tapınağına şu sözler kazınmıştı, “Kendini bil.” Kendimizi daha iyi tanırsak, belki o zaman başkalarının da kendilerini tanımalarına yardım edebiliriz ve biraz daha mutlu olabiliriz.</p>

  <p class="normal"><span class="ideitalik">O zaman buna içelim… Siz mutlu muydunuz?</span></p>

  <p class="normal">Sevebiliyordum ve çalışabiliyordum. Purolar da hep işe yarıyordu! Ama artık gerçekten bırakmam gerek. Son nefes… Çok güzelmiş!</p>

  <p class="normal"><span class="ideitalik">Peki tekrar etme takıntısı içine yeniden yaşama isteğini de alıyor olamaz mı?</span></p>

  <p class="normal">Kim bilir? Her şeyi de bilemem ki dostum.</p>

  <div class="calibre1" id="calibre_pb_18"></div>

</body>

</html>