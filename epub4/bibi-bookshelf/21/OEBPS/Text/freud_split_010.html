<?xml version='1.0' encoding='utf-8'?>
<html xmlns="http://www.w3.org/1999/xhtml">

<head>
  <title>freud</title>
  <link href="../Styles/stylesheet.css" rel="stylesheet" type="text/css"/>
  <style type="text/css">
  @page {
    margin-bottom: 10pt;
    margin-top: 10pt;
    }
  </style>
</head>

<body class="calibre">

  <h2 class="solbaslik" id="calibre_toc_9">Rüyalar Üzerine</h2>

  <p class="normal">Freud’un verimli çalışmalarından biri de, uzun süre devam eden, kendisine yaptığı psikanalizin ürünü olan <span class="ideitalik">Rüyaların Yorumu</span> adlı eseridir. Geniş ölçekte yankı bulması zaman alan kitap, yayınlandıktan sonraki altı yıl boyunca sadece 351 kopya satabildi. Freud’a göre rüyalar, bilinçaltının derinliklerinde bastırılmış istekleri gerçekleştirme çabasıydı. Bu istekler genelde utanç verici olduğundan, rüyalarda gerçek sansürlenmiş ve saptırılmış olarak karşımıza çıkar. Bu nedenle bizlerin kod çözücü olması gerekir; gördüğümüz rüyanın, yüzeydeki anlamının tam aksini anlatmaya çalışıyor olabileceğini fark etmemiz gerekir. Freud’un bu teorisini kabul edelim ya da etmeyelim, kitap insan ruhunun yeraltı dünyasına cesurca yapılmış bir seyahat niteliğindeydi; hem de şiddetin kabuslarını kitlesel ölçekte gerçekleştirecek böylesi bir yüzyılın başında…</p>

  <p class="normal">Günaydın, sevgili dostum! Eminim iyi uyumuşsundur… Ah, ne kadar da naziksin… Bir paket Don Pedros! Bunların en sevdiğim purolar olduğunu nereden bildin?</p>

  <p class="normal"><span class="ideitalik">“Freud” ve “purolar” yazdım, şeye… Her neyse, öğrenmek zor olmadı.</span></p>

  <p class="normal">Teşekkür ediyorum. Orta yaşlarında gördüğün şu rüyayı düşünüyordum. Şöyle bir özetleyelim bakalım… Katedralde bir piyano resitali dinliyordun. Piyanist genç ve tombul bir kadındı ve piyanonun tuşlarına çekiçle döver gibi acımasızca vuruyordu. Ara verildiğinde, piskopos çıktı ve bu kadının şair S.T. Eliot’un gayri meşru kızı olduğunu, Canterbury’de doğduğunu ve tezgahtarlık yaptığını açıkladı. Kadının adının “Lees” değil, “Orchard” olduğunu da söyledi. Bunun üzerine kadın zayıflamış ve çekici biri olarak, piyanoyu baş döndürücü bir hafiflikle çalmaya başladı. Sense kendini rahatlamış hissediyor, keyifle dinliyordun. Doğru hatırlıyorum, değil mi?</p>

  <p class="normal"><span class="ideitalik">Eliot T.S. olacaktı, S.T. değil. Ama sizin versiyonu sevdim, çünkü “toilets” kelimesinin tersten kodlanışını andırıyor.</span></p>

  <p class="normal">Aha! Freudyen dil sürçmesi, kendisi bir keresinde <span class="ideitalik">Bir Yanılsamanın Geleceği</span> (<span class="ideitalik">The Future of an Illusion</span>) kitabımı çok ağır eleştirmişti. Şimdi… Rüyalar, arzularımızı gerçekleştirmeye çabaladığımız alanlardır. Uyku, sansürü azaltır ve böylece bastırılmış istekler derinlerden su yüzüne çıkar. Ancak uykuda bile tam olarak rahatlamayız, bu yüzden bir uzlaşmaya varılır, rüya gerçeği kısmen açığa çıkarır, kısmen de gizler. Senin rüyan, hafızandaki iki önemli ismi ortaya çıkarmış: Bekar ve tombul öğrencin Lees ile annen ve babanla beraber köy konserlerinde şarkı söyleyen bir soprano olan Ida Orchard.</p>

  <p class="normal"><span class="ideitalik">Audrey Orchard. Rüyanın şiirsel becerisine hayran kaldım.</span></p>

  <p class="normal">Daha da zekice olanı, meyve bahçesi anlamına gelen “Orchard” yeniden doğuşun güçlü bir sembolüyken, “Lees” şarap tortusu anlamına geliyor, ama aynı zamanda Bayan Orchard tarafından temsil edilen anneni de akla getiriyor. Hoş bir kadın, annenle aynı yaşta bir soprano. Rüyaların genel özelliğidir bu, her şeyi bir araya sıkıştırmak… Rüya, bir hayli tasarruf ederek karma bir figür ya da görüntü yaratır. Bayan Lees Orchard, sana o katedrali ilk kez gösteren kişi olan anneni temsil ediyor; aynı zamanda o dönemde metresin olan kadını. Penis/piyanist ikilisi, eğlenceli bir sözcük oyunu olmuş, ayrıca eminim sevgilin çok hassas dokunuşlarla senin tuşlarınla oynuyordu… Ama zaman zaman da sana soğuk davranıyordu, çünkü “öteki kadın” olmaktan nefret ediyordu; bazen ilişkinin sadece “tortusunun” kaldığını düşünüyordun.</p>

  <p class="normal">Rüyada her bir öğe, hayatındaki pek çok unsuru bir arada kapsar. Resital, cinsel hayatını temsil ediyor, ama diğer taraftan sen kendin de sanatçısın, bir şairsin; bu da Eliot göndermesi ile ortaya çıkıyor. Çünkü hayatının bu iki alanında da yenilenmeye ihtiyaç duyuyordun.</p>

  <p class="normal"><span class="ideitalik">Büyük bir şairin gayrı meşru bir çocuğu olduğunu görmek, beni yazılarımda risk almak ve birilerini öfkelendirmekten endişe etmemek konusunda cesaretlendirdi, bunu şimdi anlıyorum.</span></p>

  <p class="normal">Yani mükemmel bir rüya! Anne, sevgili ve sen, bir şeylerin tortusu olmaktan çıkıp, meyve bahçesine dönüşüyorsunuz! Annenin parmakları, bebekken sana dokunduğunda seni heyecanlandıran o yumuşak, esnek parmaklara dönüşüyor. Sana zorluk çıkaran sevgilin, evli bile olsa, şair bir sevgilisi olduğu için ne kadar şanslı olduğunu anlıyor! Hem yatakta hem edebiyat hayatında yeniden enerjiyle doluyorsun. Bu rüyanın seni mutlu etmesine şaşırmamak lazım.</p>

  <p class="normal"><span class="ideitalik">Size bahsetmediğim bir bağlantı daha var. Eliot,</span> Katedralde Cinayet <span class="ideitalik">(</span>Murder in the Cathedral<span class="ideitalik">) adlı bir oyun yazmıştı, Aziz Thomas Becket’in, Canterbury Katedralinde öldürülmesi üzerine.</span></p>

  <p class="normal">Bunu biliyorum, ayrıca senin doğduğun yılda, 1935’de yayınlanmıştı. Benim de kendime göre soruşturma yöntemlerim var, ahbap. Mütevazı bir hayatı olan melek gibi annenin ölmesini istemiş olman şaşırtıcı değil. Annen yaşlıydı, yalnızdı ve elden ayaktan kesilmişti ve sen onu çok az gördüğün için suçluluk duyuyordun… Rüyalar belirsizlikten keyif alır, birbirine zıt düşünceleri, aynı imge içinde ifade etmeyi sever. Eliot, senin Oedipal arzunu ortaya çıkarıyor, ama yazmış olduğu oyunla, annenin ölmesini istemeni de ortaya koyuyor. Rüyalar için asla “ya bu ya da şu” veya “bu budur ve bu da budur” diyemeyiz. Ancak, rüyanın sonunda mutlu olmana bakarsak, Eros günün ya da daha doğrusu gecenin galibi olmuş diyebiliriz.</p>

  <p class="normal"><span class="ideitalik">Çoğu rüyanın, yakın zamanda yaşanan olaylara dair görülen anlamsız, karmakarışık şeylerden ibaret olduğunu iddia eden indirgemeci fikre ne diyorsunuz?</span></p>

  <p class="normal">Hayır, rüyalar yakın zamanda ya da o gün yaşanan olayları psişik dramı yaratmaya yardım etsin diye kullanır. Görünürde önemsiz olan malzemeyi kullanan bilinçaltı, bu şekilde sansürden kurtulmaya çalışır.</p>

  <p class="normal"><span class="ideitalik">Totaliter bir devletteki yazarlar gibi.</span></p>

  <p class="normal">Evet, doğru. Bir keresinde rüyamda, tabldot servis veren bir restoranda, arkadaşlarımla birlikte olduğumu görmüştüm. Derken yanıma bir kadın geldi ve elini gayet samimi bir şekilde bacağıma koydu, ben de elini oradan çektim. Kadın, “Ama çok güzel gözlerin var” dedi. Şimdi, bu rüyayı görmeden önceki gece, arkadaşlarımla akşam yemeğindeydim ve aralarından biri, ki kendisi göz doktorudur, eve aynı taksiyle dönmeyi önerdi. Taksiye biner binmez taksimetrenin çalışması ile ilgili bir espri yaptım ve durumu, hesabın hızla kabardığı ve dolayısıyla cebinizden çok para çıkacağından endişe etmeye başladığınız bir restoranda olmaya benzettim. Bazı aptallar, rüyamdaki tabldot restoran görüntüsünün ve gözlerle ilgili sözlerin nedeninin bir önceki gece bir göz doktoru ile birlikte olmam ve onunla restoranda gelen hesaplar üzerine konuşmam olduğunu söyleyebilir. Oysa bilinçaltım sadece bunları <span class="ideitalik">kullandı</span>. Tüm çağrışımlara bakarsam, bu rüyanın aşk ve aşkın nelere mal olabileceği hakkında olduğunu söyleyebilirim. Aşk, genelde çok şeye mal olur! Belki de kadının elini dizimden çekmek istemiyordum. Rüyanın bazı unsurları üzerine konuşamayacağım kadar kişisel, hatta şu anda bile.</p>

  <p class="normal"><span class="ideitalik">Bu üzücü doğrusu… Biraz daha açık sözlü olamaz mıydınız?</span></p>

  <p class="normal">Eğer sana gördüğüm kadının, bakmakla yükümlü olduğum baldızım olduğunu söylesem, hemen bu rüyanın ihanetin kanıtı olduğunu düşüneceksin, ama hemen sonuç çıkarmasan iyi edersin. Her neyse, bu rüya az önce bahsettiklerime bir örnek; gerçek rüya, görünen rüyanın yalnızca bir parçası olabilir.</p>

  <p class="normal"><span class="ideitalik">Tüm rüyalar arzularımızla mı ilgili? Endişeyle ilgili rüyalar da yok mu?</span></p>

  <p class="normal">Kuşkusuz arzu ettiğimiz şey utanç vericiyse ve tabuları yıkıyorsa, beraberinde endişe getirecektir. Biraz yoruldum…</p>

  <p class="normal">Rüyaların Yorumu <span class="ideitalik">adlı kitabınız muhteşem. Kendi içinize doğru derin bir yolculuk yapmak zorunda kalmışsınız.</span></p>

  <p class="normal">Bundan da hala gurur duyarım.</p>

</body>

</html>