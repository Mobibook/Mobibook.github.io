<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>modeste</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_68">LXVI. Modeste'in Rosembray'ye Görkemli Girişi</h2>

  <p class="normal">Dük de Verneuil'ün, ulusal mülklerin satışını yasallaştırmak üzere meclisin kabul ettiği bir milyar franklık tazminattan payına düşen parayla yeni satın aldığı Rosembray toprakları, görkem ve gösterişte Mesnière ya da Balleroy'yla kıyaslanabilecek güzel şatosuyla ünlüdür. Bu heybetli ve soylu yapıya, iki yanında dört sıra asırlık karaağaçlar yükselen geniş bir yoldan girilir; daha sonra iki bekçi evinin arasından ve Versailles'ınki gibi eğimli, kasalara dikilmiş büyük portakal ağaçlarıyla süslü, parmaklıkları göz alıcı güzellikte, geniş bir tören avlusundan geçilir. Avludan bakıldığında, şatonun karşılıklı iki ana bölümü arasında, duvara gömülü ve yivli bir sütun dizisiyle ayrılmış iki sıra üstünde, söveleri işli, küçük camlı, on dokuz yüksek pencere göze çarpar. İtalyan tarzı çatıyı, parmaklıklı bir saçak kuşatır; çatıdan yükselen kesme taş bacalar, zafer imgesi silah çatkılarıyla bezelidir, çünkü Rosembray, XIV. Louis zamanında Cottin adında bir vergi toplayıcı tarafından yaptırılmıştır. Yapının parka bakan cephesi, avlu tarafındakinden, sütunlu beş penceresi ve tepesinde görkemli bir alınlık yükselen çıkıntısıyla ayırt edilir. Ailesinin biricik mirasçısı Matmazel Cottin, babasının mallarını Marigny ailesine getirince Marigny'ler bu alınlığa, Coysevox'nın elinden çıkma bir gündoğumu kabartması kondurmuşlardır. Kabartmanın altında iki melek, üstünde: Sol nobis benignus<sup class="calibre2"><a href="../Text/modeste_split_087.html#footnote-600-110" id="footnote-600-110-backlink">[110]</a></sup> sözleri yazılı bir kurdela tutarlar. Bu yazı, Büyük Kral'ın<sup class="calibre2"><a href="../Text/modeste_split_087.html#footnote-600-111" id="footnote-600-111-backlink">[111]</a></sup> onuruna, eskisinin yerine yazdırılmıştır. Çünkü Büyük Kral, en önemsiz gözdelerinden biri olan Marki de Marigny'yi dük yapmıştır.</p>

  <p class="normal">Büyük yuvarlak basamaklı ve taş parmaklıklı merdivenlerden bakan kişinin önünde Versailles'ın büyük kanalı gibi uzun ve geniş bir göl, en güzel İngiliz çimenliklerini aratmayan, içlerinde sonbahar çiçeklerinin parıldadığı tarhlarla çevrili yeşil bir alanın eteğinden başlayıp, göz alabildiğine uzanır. Her iki yanda Fransız tarzı iki bahçenin dört köşe çiçeklikleri, ağaçlıklı yolları, Lenôtre üslubunda yazılmış güzel sayfaları göze çarpar. Bu iki bahçenin çevresi, boydan boya, yaklaşık otuz dönümlük bir koruluk alanla çevrilidir ve bu alanda, XV. Louis zamanında, İngiliz tarzı bahçeler düzenlenmiştir. Taraçadan görünen manzaranın gerisinde, biri devlete, öteki saraya ait iki orman arasında kalan Rosembray ormanı uzanır. Yeryüzünde bundan güzel bir manzaraya rastlamak pek de kolay değildir.</p>

  <p class="normal">Modeste'in ağaçlı yoldan şatoya gelişi epeyce etkileyici oldu. Önce Fransa sarayının işaretlerini taşıyan bir araba göründü; yanında at üstünde Ahır Beyi, albay, Canalis ve La Brière vardı; önlerinden tören giysileri içinde bir uşak gidiyor, arkalarından da, aralarında bir melezle bir de zenci bulunan on uşakla albayın eşyalarını ve iki oda hizmetçisini taşıyan zarif briçkası geliyordu. Dört atlı arabayı, yola çoğu zaman Kral'dan çok adamla çıkan Ahır Beyi'nin buyruğuyla süslü püslü giyinmiş genç seyisler sürüyordu. İçeri girip bu küçük Versailles'ı gören ve bu büyük soyluların görkemiyle gözleri kamaşan Modeste, ünlü düşeslerle nasıl konuşacağını düşündü birdenbire; sonradan görme, yapmacıklı, taşralı biri gibi görünmekten korktu; aklı başından gitti, bu av eğlencesini istediğine pişman oldu.</p>

  <p class="normal">Neyse ki, araba durduğunda karşısına ilk çıkan, kıvırcık sarı perukalı, yaşlı bir adam oldu; ihtiyarın sakin, dolgun, pürüzsüz yüzünde babacan bir gülümseme ve yarı yarıya dalgın bir bakışla neredeyse saygın bir edaya bürünen, papazlara yaraşır bir neşe göze çarpıyordu. 1800'de ölen çok zengin bir başbakanın biricik kızı, kupkuru, dimdik, dört çocuk anası dindar düşes de tıpatıp Bayan Latournelle'e benziyordu – eğer ki düş gücümüz, noterin karısını, bu gerçekten rahibelere özgü görünümün tüm zarifliğiyle güzelleştirmemize izin verirse elbette! Matmazel d'Hérouville, kendisi gibi burnu havada olduğu için yakınlık duyduğu düşesi coşkuyla kucaklayarak:</p>

  <p class="normal">— Günaydın Hortense'cığım, dedi; izin verin de size ve sevgili dükümüze bu küçük meleği, Matmazel de La Bastie'yi tanıştırayım.</p>

  <p class="normal">— Sizden o kadar söz ettiler ki Matmazel, aramızda görmek için sabırsızlanıyorduk, dedi düşes.</p>

  <p class="normal">Dük de Verneuil de zarif bir hayranlıkla başını eğerek:</p>

  <p class="normal">— Yitirdiğimiz zamana üzülelim, diye ekledi.</p>

  <p class="normal">Ahır Beyi albayı kolundan tutup, hareketlerinden ve sözlerinden açıkça okunan bir saygıyla dükle düşese göstererek:</p>

  <p class="normal">— Kont de La Bastie, dedi.</p>

  <p class="normal">Albay düşesi selamladı; düke elini uzattı. Mösyö de Verneuil:</p>

  <p class="normal">— Hoş geldiniz Kont Cenapları, dedi ona.</p>

  <p class="normal">Sonra Modeste'e bakarak:</p>

  <p class="normal">— Elmas gibi bir kızınız var, diye ekledi.</p>
</body>
</html>
