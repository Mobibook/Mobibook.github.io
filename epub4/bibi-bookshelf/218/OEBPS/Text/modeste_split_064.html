<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>modeste</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_55">LIII. Modeste'in İlk Deneyi</h2>

  <p class="normal">Akşam olup da Gobenheim, Latournelle'ler, Butscha, Canalis, Ernest ve Dük d'Hérouville Köşk'te toplanınca, herkes Desplein'in verdiği müjdeden dolayı Mignon ailesini kutladı. Konuşma kendiliğinden, yeteneğini ne yazık ki yalnızca bilginler takımının ve Fakülte'nin değerlendirebileceği bu adama geldi; mektuplarındaki Modeste'liği tutan genç kız da bu konuşmada başı çekiyordu.</p>

  <p class="normal">Gobenheim, günümüzde iktisatçılarla bankerlerin gözünde üstün yetenekli kişiyi tanımlayan şeyi şu tümceyle ortaya atıverdi:</p>

  <p class="normal">— Çılgınca para kazanıyor!</p>

  <p class="normal">— Paraya çok düşkün diyorlar, diye yanıtladı onu Canalis.</p>

  <p class="normal">Modeste'in Desplein'i övmesi, şairi rahatsız ediyordu. Kendini beğenmişlik de tıpkı kadın gibidir. Başka birini övdünüz ya da sevgi gösterdiniz mi, ikisi de bir şey yitirdiklerini sanır. Voltaire, Paris'in iki gün için hayran kaldığı bir serserinin zekâsını kıskanmıştı; tıpkı hizmetçisine gözünüz değdiğinde alınan düşes gibi. Bu iki duygu da o kadar cimridir ki, bir zavallıya gösterilmiş iyi davranışı kendinden esirgenmiş sanır. Modeste, gülümseyerek:</p>

  <p class="normal">— Dehayı gündelik ölçülere vurmanın doğru olduğuna inanıyor musunuz Mösyö? dedi.</p>

  <p class="normal">— Belki de her şeyden önce, diye yanıt verdi Canalis; dehayı tanımlamak gerekir ve dehanın koşullarından biri, yeni birşeyler yaratmaktır: Bir biçim, bir sistem, bir güç icat etmektir. Napoléon, öteki üstün yetenek belirtilerinin yanında, bir yaratıcıydı aynı zamanda. Kendine özgü bir savaş yöntemi buldu. Walter Scott yaratıcıdır, Linné yaratıcıdır, Geoffroy, Saint-Hilaire, Cuvier yaratıcıdır. Bunlar birinci sınıf üstün yeteneklilerdir, bilgiyi ya da sanatı yenilerler, çoğaltırlar ya da değiştirirler. Oysa Desplein'in büyük yeteneği, önceden bulunmuş kuralları iyi uygulamaktan ve Tanrı vergisi bir yetiyle, bünyelerin değişimlerini gözleyerek doğanın ameliyat için belirlediği anı kestirmekten başka bir şey değil. O, Hippokrates gibi bir bilim kurmadı. Galenos, Broussais ya da Rasori gibi bir sistem de bulmadı. Desplein, uygulama alanında üstün yeteneklidir; tıpkı Moschelès'in piyano, Paganini'nin keman çalması, Farinelli'nin gırtlağını kullanması gibi; bunlar çok yetenekli adamlardır ama müzik yapıtını yaratmazlar. Beethoven'le Catalani yan yana geldiğinde, izin verin de birine dehanın, sanat uğruna kendini feda etmenin ölümsüz tacını, ötekineyse çil liralar sunalım. Böylece biriyle ödeşmiş oluruz; oysa ötekine dünya hiçbir zaman borcunu ödeyemez. Baron'a<sup class="calibre2"><a href="../Text/modeste_split_087.html#footnote-600-97" id="footnote-600-97-backlink">[97]</a></sup> fazlasıyla para verdik, oysa Molière'e olan borcumuz gün geçtikçe artıyor.</p>

  <p class="normal">La Brière, tatlı tatlı söyleşirken sanki kürsüdeymiş gibi konuşmaya başlayan şairin güvenli edasıyla taban tabana zıt, yumuşak ve ahenkli bir sesle:</p>

  <p class="normal">— Öyle sanıyorum ki dostum, dedi; sen düşüncelere, gereğinden fazla değer veriyorsun. Bence dehanın değeri, her şeyden önce yararıyla ölçülmeli. Bir gün yontusu dikilecek Parmentier, Jacquard, Papin gibiler de birer üstün yeteneklidir. Bunlar bir bakıma devletlerin çehresini değiştirmiş ya da değiştirecek kişilerdir. Bu açıdan düşünce adamları da Desplein'i, güçlü eliyle gözyaşlarını, acılarını dindirdiği bütün bir kuşakla birlikte gözlerinin önüne getireceklerdir.</p>

  <p class="normal">Bu düşüncenin Ernest tarafından ileri sürülmesi, Modeste'in ondan yana çıkmaması için yeterliydi.</p>

  <p class="normal">— Öyleyse Mösyö, dedi; on orakçının işini görecek bir makinayla samanını bozmadan ekin biçmenin kolayını bulacak adama da dâhi mi diyeceğiz?</p>

  <p class="normal">Bayan Mignon:</p>

  <p class="normal">— Elbette kızım, dedi; böylece ekmeğini daha ucuza yiyen fakir fukara bu adama dua eder, yoksulların duasını alanı da Tanrı sever.</p>

  <p class="normal">Modeste, başını sallayarak:</p>

  <p class="normal">— Bu, dedi; yararı sanatın önüne geçirmek olur.</p>

  <p class="normal">— Yarar olmazsa, dedi Charles Mignon; sanat nasıl doğar? Neye dayanır şiir? Neyle geçinir? Nereye sığınır? Kim verir parasını şairin!..</p>

  <p class="normal">Modeste:</p>

  <p class="normal">— Aman babacığım, dedi; bu, kaptanlara, bakkallara, köylülere yakışacak bir düşünce!..</p>

  <p class="normal">Sonra La Brière'i göstererek:</p>

  <p class="normal">— Bu toplumsal sorunun çözümüyle ilgilenen Gobenheim'la sayın denetçinin bu düşünceyi desteklemelerini anlarım; ama sizin –ki yaşamınız bu yüzyılın en yararsız şiiridir– bir devin isteklerine uyarak Avrupa'nın dört bucağında akıttığınız kanlar, çektiğiniz büyük acılar, Cumhuriyet'in vatana bağladığı on eyaletin elden çıkmasına engel olamadığına göre, nasıl olur da bu, romantiklerin deyimiyle son derece perruque<sup class="calibre2"><a href="../Text/modeste_split_087.html#footnote-600-98" id="footnote-600-98-backlink">[98]</a></sup> düşünceye kapılırsınız?.. Çin'den geldiğiniz besbelli!</p>

  <p class="normal">Modeste'in sözlerindeki saygısızlık, bile bile takındığı, tepeden bakan, küçümseyen bir tavırla büsbütün ağırlaşıyordu; Bayan Latournelle, Bayan Mignon ve Dumay şaşırıp kalmışlardı. Bayan Latournelle, dört açılmış gözlerine karşın neler olup bittiğini anlamıyordu. Bir casus kadar dikkatli Butscha, Bay Mignon'un yüzünün ansızın öfkeden kıpkırmızı kesildiğini görünce ona anlamlı anlamlı baktı. Butscha'nın bakışlarıyla kendini toplayan albay gülümseyerek:</p>

  <p class="normal">— Az daha Matmazel, dedi; babanıza saygısızlık edecektiniz. İşte çocuklarını şımartmanın sonu.</p>

  <p class="normal">Modeste küstah bir edayla:</p>

  <p class="normal">— Ben bu evin biricik kızıyım! yanıtını verdi.</p>

  <p class="normal">Noter sözcüğün üstüne basarak:</p>

  <p class="normal">— Biricik! diye yineledi.</p>

  <p class="normal">Modeste Latournelle'e döndü ve çok soğuk bir tavırla:</p>

  <p class="normal">— Babam kendisine öğretmenlik etmemden çok hoşlanır, dedi; o beni dünyaya getirdi, ben ona birşeyler öğretiyorum; bana yine borçlu kalıyor.</p>

  <p class="normal">Bayan Mignon:</p>

  <p class="normal">— Her şeyin bir yolu yordamı, bir zamanı var, dedi.</p>

  <p class="normal">Canalis ayağa kalktı; koleksiyonundaki tavırların en güzelini takınıp ocağa yaslanarak:</p>

  <p class="normal">— Ama Matmazel'in hakkı var, dedi. Tanrı uzgörüsüyle insana yiyecek verdi, giysi verdi, ama sanatı doğrudan doğruya vermedi. "Yaşamak için toprağa eğilecek, düşünmek için bana yükseleceksin!" dedi insanoğluna. Bize bedenin yaşamı kadar ruhun yaşamı da gerekli. Demek ki iki türlü yarar var. Elbette ki, bir kitabı ayakkabı diye ayağınıza geçiremezsiniz. Bir destan şiiri, yarar açısından belediyenin dağıttığı ucuz çorbanın yerini tutmaz. En güzel düşünceyi bile, yelken diye gemi direğine çekemezsiniz. Bir otoklav kazanı, yerinden iki parmak kımıldamakla, kaputbezinin metresini otuz metelik daha ucuza mal eder, doğru; ama bu makina ve endüstrinin gelişmeleri, bir ulusa can vermez, onun yaşadığını geleceğe duyurmaz. Mısır sanatı, Meksika sanatı, Yunan sanatı, Roma sanatı, yararsız sanılan başyapıtlarıyla, bu ulusların zamanın geniş uzamında var olduklarını kanıtlar; ama bu arada dâhi yetiştirmemiş kimi büyük uluslar, yeryüzünden kartvizitlerini bırakmadan gelip geçerler. Üstün yetenekli kişinin yapıtları, bir uygarlığın doruk noktasıdır<sup class="calibre2"><a href="../Text/modeste_split_087.html#footnote-600-99" id="footnote-600-99-backlink">[99]</a></sup> ve çok büyük bir yararı önceler. Bir tiyatro yapıtını bir çift pabuca, Saint-Ouen kilisesini bir değirmene elbette değişmezsiniz. Uluslar da, insanlarınkine benzer duygularla hareket eder; bir insanın en büyük isteğiyse, nasıl fiziksel olarak çoğalıp soyunu sürdürüyorsa, tinsel olarak da sürdürmektir. Bir ulusun geleceğe kalmasını sağlamak da, üstün yetenekli kişilerin işidir. Fransa şu sıralar bu savın doğruluğunu bütün gücüyle kanıtlıyor. Gerçi endüstride, ticarette, gemicilikte İngiltere'den geri kaldı ama, sanatçılarıyla, yetenekli insanlarıyla, ürettiği şeylerdeki ince beğeniyle, dünyanın başını çekiyor. Bugün gelip ustalık belgesini Paris'ten almayan tek sanatçı ya da düşünce adamı yok. Bugün yalnız Fransa'da bir resim çığırı var; egemenliğimizi Kitap'la, Kılıç'tan daha uzun süre ve daha güvenle sürdüreceğiz. Ernest'in düşüncesine göre lüksün çiçeklerini, kadının güzelliğini, müziği, resmi, şiiri ortadan kaldırmak gerekiyor; Toplum'un altı üstüne gelmez elbet; ama sorarım, o zaman kim bu yaşamı ister? Yararlı her şey iğrençtir, çirkindir. Bir evde mutfak olmasa olmaz, ama mutfakta oturup kalkılmaz. Tıpkı burası gibi, gereksiz görünen şeylerle süslenmiş salonlarda yaşarız. Şu hoş resimler, şu oymalı ahşaplar neye yarar? Güzellik, yalnızca bize yararsız gibi görünen şeylerdedir! On altıncı yüzyıla, hayran olunacak kadar yerinde bir deyimle "Rönesans" adını verdik. Bu yüzyıl, yeni bir dünyanın şafağı oldu; tıpkı her kuşağın hesaba katılmayan milyonlarca insanı gibi, var olmak dışında hiçbir özelliği olmayan geçmiş bir iki yüzyıl unutulup gittiğinde, bu yüzyıldan hâlâ söz edilecek.</p>

  <p class="normal">Tumturaklı bir edayla çekilen bu söylevden sonraki sessizliği Dük d'Hérouville gülünç bir edayla bozdu:</p>

  <p class="normal">— Partal, partal ama ben partallarımı severim, dedi.<sup class="calibre2"><a href="../Text/modeste_split_087.html#footnote-600-100" id="footnote-600-100-backlink">[100]</a></sup></p>
</body>
</html>
