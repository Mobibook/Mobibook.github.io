<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>modeste</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_16">XIV. Bir Kitapçı Mektubu</h2>

  <p class="normal">Bu mektubu ciddiye alamayan Dauriat, yazıhanesinde beş altı gazetecinin birlikte kaleme aldığı ve her birinin ayrı ayrı alaylarıyla dolu bir mektupla yanıtladı onu.</p>

  <p class="normal">"Matmazel,</p>

  <p class="normal">"Canalis (Baron de), Constant Cyr Melchior; Fransız Akademisi üyesi; 1800'de Canalis'te (Corrèze) doğmuştur. Boyu beş ayak, dört parmaktır; iyi durumda, aşılı ve safkandır. Askerî yoklamada sağlam çıkmıştır ve çok sağlıklıdır. Corrèze'de babadan kalma küçük bir toprağı vardır; evlenmek niyetindedir ama ancak çok zengin biriyle evlenmek istemektedir.</p>

  <p class="normal">"Armasının yarısı kırmızı minedendir ve üstünde altın bir balta görülür, öteki yarısıysa siyah minderdir ve üstünde gümüş bir istiridye kabuğu<sup class="calibre2"><a href="../Text/modeste_split_087.html#footnote-600-36" id="footnote-600-36-backlink">[36]</a></sup> vardır. Tepede bir baron tacı, yanda iki çam ağacı bulunmaktadır. 'ALTIN DEMİR'dir yazısı, pek yoksuldur anasının kuzusu!</p>

  <p class="normal">"Auvergne kayıtlarına bakılırsa, Birinci Haçlı Seferi'nde Kutsal Topraklar'a doğru yola çıkan ilk Canalis'in bir baltadan başka silahı yoktu. Çünkü beş parasızdı ve bu yoksulluk, o gün bu gün soyunun yakasını bırakmadı. Armanın anlamı da bu olsa gerek. Baltadan çıka çıka bir istiridye kabuğu çıkmıştır. Bugün bir sürü kâfiri bozguna uğratmakla ünlü bu Baron Cenapları, o dönemde cankurtaran arabaları henüz icat edilmemiş olduğunden Kudüs'te, Askalon yolunda, peygamber buzağısı gibi çırılçıplak ve meteliksiz can vermiştir.</p>

  <p class="normal">"Birkaç sepet atkestanesinden başka gelir getirmeyen Canalis şatosunda, yıkılmış iki kuleden başka bir şey yoktur. Bu kuleleri birbirine bağlayan duvarın üstündeki sarmaşık, hayran olunacak kadar güzel, şatonun vergisi de yirmi iki franktır.</p>

  <p class="normal">"Aşağıda imzası bulunan yayıncı, kendini pek pahalıya satan Canalis'in her şiir kitabının cildine on bin frank ödemekte olduğunu anımsatmak ister.</p>

  <p class="normal">"Corrèze'li şair, Balıkçılar Cenneti sokağı, 29 numarada, 'Meleksi Okul'dan bir ozana uygun bir yerde oturmaktadır. Şiir, küçük balıkları her zaman çekmiştir! Tanrı bağışlaya!</p>

  <p class="normal">"Söylenenlere bakılırsa Saint-Germain mahallesinden kimi soylu bayanlar, sık sık bu cennetin yolunu tutmakta ve Tanrıyı korumaktadırlar. Kral X. Charles, ondan bir devlet görevlisi olabileceğine inanacak kadar önem vermektedir bu büyük ozana; son günlerde ona Légion d'Honneur nişanının subaylık rütbesini, daha da önemlisi, Dışişleri Bakanlığı'na bağlı Danıştay raportörlüğünü vermiştir. Öte yandan bu görevler, bu büyük adamın Güzel Sanatlara Destek Fonu'ndan ayda üç bin frank almasına kesinlikle engel olmamaktadır. Parasal alanda elde ettiği bu başarı, kitapçılık mesleğini Mısır'ın başına gelmeyen sekizinci bir afetle: Dizeler'le karşı karşıya bırakmıştır!<sup class="calibre2"><a href="../Text/modeste_split_087.html#footnote-600-37" id="footnote-600-37-backlink">[37]</a></sup></p>

  <p class="normal">"Canalis'in yapıtlarının Didot tarafından büyük boy ince pütürlü kâğıt üstünde yapılan son baskısı beş cilt tutmaktadır ve Bixiou, Joseph Bridau, Schinner, Sommervieux vb. çizerlerin desenleriyle süslenmiştir. Posta parası içinde, dokuz franga gönderilir."</p>

  <p class="normal">Bu mektup Modeste'i, bir lalenin üstüne düşen parke taşı gibi ezdi. Danıştay'da raportörlük yapan, bakanlıktan aylık, bir yerlerden ödenek alan, Légion d'Honneur rozeti peşinde koşan, Saint-Germain mahallesi kadınlarınca şımartılan bu şair, nehir boylarında hüzünler, düşler içinde dolaşan, çalışmaktan canı çıkan, oturduğu tavan arasında yatmaya şiirle dopdolu giden o zavallı ozana benziyor muydu?.. Yine de Modeste, "Canalis'i ben adam ettim! Nathan'ı ben adam ettim!" demeye getiren kıskanç kitapçının alayını sezdi. Canalis'in son derece aldatıcı, tepeden tırnağa ikiyüzlü şiirlerini yeniden okudu. Belki burada bu şiirlerle ilgili kısa bir açıklama da yapmamız gerekiyor; en azından Modeste'in bu şiirlere neden hayranlık duyduğunu anlayabilmek için.</p>
</body>
</html>
