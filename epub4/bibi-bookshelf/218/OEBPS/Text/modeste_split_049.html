<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>modeste</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_40">XXXVIII. Meleksi Okul'un Ozanıyla Bir Napoléon Askerinin Karşılaşması<br class="chapter"/>
  ve<br class="chapter"/>
  Askerin Tümüyle Bozguna Uğraması</h2>

  <p class="normal">Yol boyunca Brötanyalı kanı durmadan kaynayan Dumay'nin gerçek bir imparatorluk ordusu askeri olarak "şair" denince aklına, önemsiz bir maskara, hep aynı şeyleri yineleyen bir zevzek, tavanarasında oturan, kara giysisinin rengi atmış, yarım pabuçla dolaşan, çamaşırları pislikten görünmeyen, burnunu karıştıran, Butscha gibi birşeyler karalamadığı zamanlar aklı bir karış havada gezen bir adam gelirdi. Ama şairin oturduğu güzel eve girip, bir uşağın avluda araba yıkadığını, görkemli bir yemek odasında da banker gibi giyinmiş başka bir uşağın beklediğini görünce, tepesinden aşağı bir kova soğuk su yemişe döndü; kafasında ve yüreğinde homurdayan kaynama biraz yatıştı. Genç bir seyis, onu salondaki uşağa gönderdi; o da teğmeni tepeden tırnağa süzdü ve Baron Cenapları'nın görülemeyeceğini bildirdi; sözlerini bitirirken de:</p>

  <p class="normal">— Baron Cenapları'nın bugün Danıştay'da oturumu var, dedi.</p>

  <p class="normal">Dumay:</p>

  <p class="normal">— Gerçekten de, diye sordu; Bay Canalis'in, hani şu şiirler yazan kişinin evindeyim değil mi?..</p>

  <p class="normal">Uşak:</p>

  <p class="normal">— Baron de Canalis sözünü ettiğiniz o büyük şairdir, diye yanıt verdi; hem de Danıştay'ın Dışişleri Bakanlığı'na bağlı raportörüdür.</p>

  <p class="normal">Buraya –kendi aşağılayıcı deyimiyle– bir "şaar" bozuntusunu tokatlamaya gelen Dumay, karşısında büyük bir devlet memuru bulmuştu. Bekletildiği şatafatlı salonda, Canalis'in oda uşağı tarafından iskemleye bırakılmış frakı ve üstünde parlayan nişan çubuğunu görünce düşünmeye başladı. Az sonra, gerek işçiliği, gerekse gösterişiyle dikkati çeken, yaldızlı gümüş bir kupaya gözleri takıldı; kupanın üstündeki, "Madam<sup class="calibre2"><a href="../Text/modeste_split_087.html#footnote-600-75" id="footnote-600-75-backlink">[75]</a></sup> tarafından verilmiştir" yazısı kafasını karıştırdı. Bakınmayı sürdürünce bir kaidenin tepesinde, üstüne, "Madam La Dauphine<sup class="calibre2"><a href="../Text/modeste_split_087.html#footnote-600-76" id="footnote-600-76-backlink">[76]</a></sup> tarafından verilmiştir" tümcesi işlenmiş bir Sèvres porseleni gördü. Uşak efendisine, sırf kendisini görmek için Le Havre'dan gelmiş bir adamı, Dumay adında birini kabul edip etmeyeceğini soradursun, bütün bu sessiz uyarılar Dumay'nin aklını başına getirdi.</p>

  <p class="normal">Canalis:</p>

  <p class="normal">— Ne biçim adam? diye sordu.</p>

  <p class="normal">— Temiz pak giyinmiş bir adam, nişanı da var...</p>

  <p class="normal">Efendisinin işareti üzerine uşak odadan çıktı, salona gelerek:</p>

  <p class="normal">— Bay Dumay! diye seslendi.</p>

  <p class="normal">Dumay çağrıldığını duyup, zarif olduğu kadar zengin bir çalışma odasında, güzellikte Mignon'ların evindeki halıların en güzelinden hiç de aşağı kalmayan bir seccadenin üstünde ayakta duran Canalis'in karşısına çıkınca ve gösterişli sabahlığının püskülleriyle oynayan şairin çalımlı bakışlarıyla karşılaşınca o kadar şaşırdı ki, büyük adamı kendisine şu soruyu sormak zorunda bıraktı:</p>

  <p class="normal">— Ziyaretinizin nedenini öğrenebilir miyim?</p>

  <p class="normal">Ayakta kalan Dumay:</p>

  <p class="normal">— Bayım, diye söze başladı.</p>

  <p class="normal">Canalis, Dumay'nin sözünü kesti:</p>

  <p class="normal">— Eğer söyleyeceğiniz uzunsa oturmanızı rica edeceğim.</p>

  <p class="normal">Bunu söyledikten sonra da Voltaire tarzı koltuğuna gömülerek bacak bacak üstüne attı; üstteki bacağını sallaya sallaya gözünün üstüne kadar çıkardı, kendi asker deyimiyle iyiden iyiye hizaya gelen Dumay'ye gözlerini dikti.</p>

  <p class="normal">— Sizi dinliyorum bayım, dedi daha sonra; az zamanım var. Bakan beni bekliyor.</p>

  <p class="normal">Dumay:</p>

  <p class="normal">— Bayım, dedi; çok kısa keseceğim. Le Havre'da oturan genç bir bayanı, nasıl olduğunu bilmem ama, baştan çıkarmışsınız. İki soylu ailenin son umudu, güzel, zengin bir kız. Niyetlerinizin ne olduğunu öğrenmeye geldim.</p>

  <p class="normal">Üç aydan beri önemli işlerle uğraşan, Légion d'Honneur nişanının commandeur rütbesini almaya ve Almanya'nın bir yerine ortaelçi olarak gitmeye çalışan Canalis, Le Havre'dan gelen mektubu iyice unutmuştu.</p>

  <p class="normal">— Ben mi? dedi şaşırarak.</p>

  <p class="normal">Dumay:</p>

  <p class="normal">— Siz, diye yineledi.</p>

  <p class="normal">Canalis:</p>

  <p class="normal">— Bayım, diye yanıtladı gülümseyerek; ne demek isteğinizi anlamıyorum, söyledikleriniz kulağıma Çince gibi geliyor! Ben mi bir kızı baştan çıkarmışım? Ben ki... (Dudaklarında görkemli bir gülümseme belirdi.) Hadi canım! Dünyanın en güzel şeftalilerini yetiştiren eşsiz meyva bahçelerim dururken, küçük, yabanıl bir yemiş çalmaktan zevk duyacak kadar çocuk değilim. Gönlümü kime verdiğimi bütün Paris bilir. Le Havre'da bir genç kız yazdığım şiirleri okuyup bana, aslında hak etmediğim bir hayranlık duymuş olabilir, aziz bayım. Buna da şaşırmam! Bu çok doğal bir şey! İşte! Şu sedef kakmalı, dantel gibi işlenmiş demirlerle süslü, güzel çekmeceye bakın... Bu çekmece Papa X. Leon'dan kalmadır. Bana Düşes de Chaulieu verdi, o da İspanya kralından almış. Bunun içinde Avrupa'nın dört köşesinden, tanımadığım kadınlardan, genç kızlardan gelen mektuplar durur. Bir ruhtan derlenen ve saygıdeğer bir coşku anında gönderilen bu çiçek destelerine derin bir saygım var! Evet, gönlün atılımı benim için soylu, yüce bir şeydir!.. Başkaları, alaycı kişiler bu mektupları büküp büküp sigaralarını yakarlar; ya da karılarına verirler, onlar da bunlarla saç kıvırır. Ama ben bekârım bayım ve bu saf yürekli, bu hiçbir karşılık beklemeyen sunuları, bir tür kutsal sandıkta saklamak inceliğini gösteririm. Sonuç olarak bunları bir tür dinsel saygıyla toplarım ve ölürken hepsini gözümün önünde yaktıracağım. Beni gülünç bulan varsa bulsun! Ne yapayım! Ben gönül borcu nedir bilirim. Bu tanıklıklar, eleştirilere, yazın yaşamının sıkıntılarına katlanmama yardım eder. Gazetenin birine pusu kuran bir düşman piştovunu çevirip beni arkamdan vurdu mu, şu çekmeceye bakar: "Orada burada, acısını unutturduğum, eğlendirdiğim ya da yarasını sardığım birkaç kişi var..." derim kendi kendime.</p>

  <p class="normal">Büyük bir oyuncu ustalığıyla söylenen bu şiir, küçük kasadarı şaşırtmıştı; gözleri büyüyor, şaşkınlığıyla şairi eğlendiriyordu. Sonunda, çalımından yanına varılmayan Canalis:</p>

  <p class="normal">— Size, dedi; durumunuzu çok iyi anladığım için, bu hazineyi açma iznini vereceğim. Bakın, içinde aradığınız kız var mı; ama ben hesabımı bilirim, adlar hep aklımda kalır ve yanıldığınız o kadar...</p>

  <p class="normal">— Zavallı bir çocuk, şu Paris denen çukurda bakın ne hallere giriyor! dedi Dumay. Anasının babasının gözbebeği, dostlarının sevinci, bir ailenin övünç kaynağı, altı sadık insanın, yürekleriyle, paraları pullarıyla felakete uğramaması için siper oldukları zavallı bir kız...</p>

  <p class="normal">Biraz durduktan sonra sözlerini şöyle sürdürdü:</p>

  <p class="normal">— Bayım, siz büyük bir şairsiniz, bense zavallı bir askerim. Ülkeme on beş yıl hizmet ettim; rütbem büyük değildi. Kulağımın dibinden az gülle geçmedi! Esir olarak tutulduğum Sibirya'yı bir baştan bir başa geçtim. Ruslar beni bir kitbit'in<sup class="calibre2"><a href="../Text/modeste_split_087.html#footnote-600-77" id="footnote-600-77-backlink">[77]</a></sup> üstüne bir eşya gibi atıverdiler. Çekmediğim kalmadı. Onca arkadaşımın öldüğünü gördüm... Ama hiçbir zaman bu başıma gelmemişti, beni iliklerime kadar dondurdunuz!..</p>

  <p class="normal">Dumay, ozanı heyecanlandırdığını sanıyordu ama yalnızca koltuklarını kabartmıştı; ama bu bile olacak şey değildi, çünkü bu gözü yukarılarda adam, Övgü'nün başına serptiği ilk güzel kokuları anımsamaz olmuştu artık. Bir Napoléon askerini ürpertmeyi tuhaf bularak elini Dumay'nin omzuna koydu; tumturaklı bir edayla:</p>

  <p class="normal">— Yiğidim! dedi; Bu genç kız siz için her şeydir... Ama toplum için nedir ki?.. Bir hiç! Şu anda, Çin'e en yararlı "mandarin" bu dünyadan çekip gitmeyegörsün, bütün ülke yas tutar; ama bizi pek mi üzer sanki? İngilizler Hindistan'da, hepsi de bizim gibi binlerce insan öldürür; sizinle konuştuğumuz şu anda, orada belki dünyanın en güzel kadınını yakıyorlar. Ama siz yemeden içmeden kesilmiyorsunuz değil mi? Şu anda Paris'te saman üstünde oturan bir sürü anne var; doğuruyorlar da çocuklarını saracak bez bulamıyorlar... İşte beş Louis'lik bir fincanda nefis bir çay ve ben Parisli kadınlara, "Güzel! Güzel! Tanrısal! Nefis! İnsanın ruhuna işliyor!" dedirtmek için şiirler yazıyorum. Toplum, tıpkı doğa gibi, unutkanın biridir. Bu yaptığınıza on yıl sonra şaşarsınız. Öyle bir kenttesiniz ki, burada insanlar ölür, evlenir, bir buluşmada sevdalanır, genç kızlar kendilerini zehirler, üstün yetenekli kişiyle insanlığa yararlı olabilecek bir sürü tasarısı, yan yana, çoğu zaman aynı çatı altında, birbirinden habersiz göçüp gider! Siz de gelmişsiniz şu sıradan soru karşısında kederden bayılmamızı istiyorsunuz: Yok efendim, Le Havre'dan bir kız var mıymış, yok muymuş?.. İnanılır gibi değil!.. Siz...</p>

  <p class="normal">— Bir de şairim diyorsunuz, dedi Dumay; anlattıklarınızdan hiçbirini içinizden duymuyor musunuz?..</p>

  <p class="normal">Şair gülerek yanıt verdi:</p>

  <p class="normal">— Eğer şarkısını söylediğimiz acıları, sevinçleri duysaydık, birkaç ay içinde yıpranır, eski çizmelere dönerdik. Bakın, Le Havre'dan kalkıp Paris'e, Canalis'in evine gelen biri eli boş dönmemeli. Bir asker olarak (Canalis burada bir Homeros kahramanının boyunu posunu ve edasını takındı) şu gerçeği şairden öğrenin: İnsanın tüm yüce duyguları, öylesine kişisel şiirlerdir ki, en yakın dostu bile bunlarla ilgilenmez. Bu yalnızca size ait bir hazinedir, bir...</p>

  <p class="normal">Canalis'i dehşetle izleyen Dumay:</p>

  <p class="normal">— Sözünüzü kestiğim için özür dilerim, dedi; Le Havre'a hiç geldiniz mi?</p>

  <p class="normal">— 1824 baharında Londra'ya giderken, bir gün bir gece kalmıştım.</p>

  <p class="normal">Dumay:</p>

  <p class="normal">— Siz onurlu bir insansınız, diye devam etti; "Matmazel Modeste Mignon adındaki birini tanımadığınıza yemin edebilir misiniz?</p>

  <p class="normal">— Bu adı ilk kez duyuyorum, dedi Canalis.</p>

  <p class="normal">Dumay:</p>

  <p class="normal">— Ah bayım! diye bağırdı; çok çapraşık bir işle karşı karşıyayım demek!.. Araştırmalarımda bana yardım edeceğinize söz verir misiniz? Besbelli, bu işte sizin adınızı kullanmışlar! Dün Le Havre'dan bir mektup almanız gerekiyordu!..</p>

  <p class="normal">— Mektup falan almadım, dedi Canalis; ve size yardım için elimden geleni yapacağıma emin olabilirsiniz.</p>

  <p class="normal">Dumay, kaygılar içinde Canalis'ten ayrıldı; o yezit Butscha'nın, Modeste'i baştan çıkarmak için bu büyük şairin kılığına girdiğini sanıyordu. Oysa öç alan bir prens gibi akıllı ve kurnaz, bir casus kadar da becerikli olan Butscha, tıpkı bir ağacın kabuğunun altında yoluna giden böcek gibi, küçüklüğü sayesinde kimsenin gözüne çarpmadan, Canalis'in yaşamını ve yaptıklarını gözden geçiriyordu.</p>
</body>
</html>
