<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>modeste</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_50">XLVIII. Oyuna Görkemli Bir Giriş</h2>

  <p class="normal">Şair salona ölçülü biçili bir tavırla girerken, La Brière dayak yemekten korkan bir köpek gibi süzülmüştü içeriye.</p>

  <p class="normal">Canalis, Bayan Mignon'a bir iltifat savurup kadınları selamladıktan sonra Dumay'yi görünce:</p>

  <p class="normal">— İşte bizim asker! dedi.</p>

  <p class="normal">Sonra tumturaklı bir edayla elini uzatarak:</p>

  <p class="normal">— Nasıl, endişeleriniz yatıştı değil mi? diye ekledi; ama küçükhanımı görünce, insan bu endişeleri çok iyi anlıyor. Ben yeryüzü yaratıklarından söz etmiştim, meleklerden değil.</p>

  <p class="normal">Salondakilerin halinden tavrından, herkesin bu sözlerin anlamını merak ettiği anlaşılıyordu. Herkesin bir açıklama beklediğini anlayan şair:</p>

  <p class="normal">— Napoléon, diye devam etti; çok büyük olduğu için yaşamayan imparatorluğunu, böyle demir gibi adamların omuzlarına, bu temel direklerinin üstüne yüklemek istemişti. Oysa böyle işlerde ancak zaman, bir çimento işlevini görebilir. İşte bu adamlardan birini heyecanlandırmış olmayı büyük bir başarı sayıyorum. Ama gerçekten gurur duyulacak bir başarı mı bu? Benim bunda fazla bir katkım yok. Düşüncenin olguyu yenmesiydi bu. Çatışmalarınız sevgili Bay Dumay, kahramanca görevleriniz Kont Cenapları, kısacası savaş, Napoléon'un düşüncesinin büründüğü biçim oldu. Bütün bunlardan ne kaldı geriye? Onları örten çayır çimen habersiz; ekinlere sorun, yerlerini bile gösteremez. Tarihçi olmasa, yazılarımız olmasa, gelecek, bu kahramanca dönemi bilmeyebilirdi! Böylece on beş yıllık savaşlarınız, artık düşüncelerden başka bir şey değil; imparatorluğu da bu kurtaracak zaten; şairler onu bir şiire dönüştürecek! Böylesi savaşlar kazanmayı bilen bir ülke, bunları şarkılarla yüceltmeyi de bilmeli!</p>

  <p class="normal">Canalis, gözlerini salondakilerin yüzünde bir bir gezdirerek, bu taşralıların şaşkınlık parsasını toplamak için durdu.</p>

  <p class="normal">— Sizi görmemekten duyduğum üzüntüyü, sözlerinizi dinlerken bana duyurduğunuz hazla nasıl giderdiğinizi bilemezsiniz! dedi Bayan Mignon.</p>

  <p class="normal">Canalis'e hayran olmaya karar veren Modeste –ki öykümüzün başladığı gün üstünde bulunan giysileri giymişti– hayran ve şaşkın görünüyordu; elinden işi düşmüş, işlemeye bağlı bir sap iplik parmaklarına takılı kalmıştı. Sekreterin biraz geride kaldığı fark eden Charles:</p>

  <p class="normal">— Modeste, işte Mösyö de La Brière," dedi, "Mösyö Ernest, işte kızım.</p>

  <p class="normal">Genç kız, Ernest'e soğuk bir selam verdi, sanki onu ilk kez görüyormuş gibi baktı; kızarmadan:</p>

  <p class="normal">— Bağışlayın Mösyö dedi; Fransa'nın en büyük şairine duyduğum büyük hayranlık, başkalarını görmeme engel olursa, dostlarım bunu yeterli bir özür sayarlar.</p>

  <p class="normal">Matmazel Mars'ın<sup class="calibre2"><a href="../Text/modeste_split_087.html#footnote-600-93" id="footnote-600-93-backlink">[93]</a></sup> onca ünlü sesi gibi körpe ve vurgulu bu ses, Modeste'in güzelliğiyle zaten başı dönen zavallı denetçiyi büsbütün büyüledi; şaşkınlık içinde, gerçekten içinden gelseydi yüce diyebileceğimiz bir yanıt verdi:</p>

  <p class="normal">— Ama o benim dostum!</p>

  <p class="normal">Modeste:</p>

  <p class="normal">— Öyleyse beni bağışladınız, yanıtını verdi.</p>

  <p class="normal">Canalis, Ernest'in omzuna elini koyup, Ephestion'a yaslanan İskender gibi yaslandı:</p>

  <p class="normal">— Dosttan da ileri, dedi; birbirimizi iki kardeş gibi severiz...</p>

  <p class="normal">Bayan Latournelle, Ernest'i ufak tefek notere göstererek ansızın büyük şairin sözünü kesti:</p>

  <p class="normal">— Bu bay, hani kilisede gördüğümüz o kimsenin tanımadığı adam değil mi?</p>

  <p class="normal">Charles Mignon, Ernest'in kızardığını görerek:</p>

  <p class="normal">— Neden olmasın?.. diye yanıt verdi.</p>

  <p class="normal">Modeste soğuk bir edayla işini yeniden eline aldı.</p>

  <p class="normal">Dumay'nin yanına oturan La Brière:</p>

  <p class="normal">— Madam'ın hakkı olabilir, dedi; Le Havre'a iki kez geldim.</p>

  <p class="normal">Genç kızın güzelliğine vurulan Canalis, Modeste'in hayranlığını yanlış anladı ve tam istediği etkiyi bıraktığı için kendini kutladı.</p>

  <p class="normal">Genç kız, Bayan Latournelle'in densizliği yüzünden yarıda kalan konuşmayı canlandırmak için:</p>

  <p class="normal">— Sadık bir dostu olmayan üstün yetenekli kişiye kalpsiz diyeceğim gelir, dedi.</p>

  <p class="normal">Canalis:</p>

  <p class="normal">— Ernest'in bağlılığına bakıp kendimi bir şey sanabilirim, diye yanıtladı onu; çünkü bu sevgili Pylades<sup class="calibre2"><a href="../Text/modeste_split_087.html#footnote-600-94" id="footnote-600-94-backlink">[94]</a></sup> tepeden tırnağa yetenektir. Barıştan bu yana gelip geçen bütün bakanlardan en büyüğünün sağ koluydu. Olağanüstü bir konumu olmasına karşın politikada bana yol göstermeyi üstüne aldı. Bana işleri öğretir, deneyimiyle besler, oysa en yüksek görevlere göz dikebilecek biridir. Benden iyidir kısacası!..</p>

  <p class="normal">Modeste'in bir hareketi üstüne, zarif bir edayla:</p>

  <p class="normal">— Benim dile getirdiğim şiir, onun gönlündedir, diye devam etti Melchior; bunları yüzüne karşı söylüyorum, çünkü bir rahibe kadar alçakgönüllüdür.</p>

  <p class="normal">Ne yapacağını şaşıran La Brière:</p>

  <p class="normal">— Yeter, yeter! dedi; kızını evlendirmek isteyen bir anaya benziyorsun sevgili dostum.</p>

  <p class="normal">Charles Mignon, Canalis'e dönerek:</p>

  <p class="normal">— Nasıl oluyor da, diye sordu; bir politikacı olmayı düşünüyorsunuz?</p>

  <p class="normal">Modeste:</p>

  <p class="normal">— Bir şair için şiirden vazgeçmektir bu, dedi; politika maddeci insanların işidir...</p>

  <p class="normal">— Ah Matmazel! Bugün politika kürsüsü dünyanın en büyük tiyatrosu haline geldi; şövalyeliğin dövüş alanı şimdi burası. Vaktiyle bütün yürekli insanlar orduda toplanırmış, şimdi de bütün akıllı insanlar politikada buluşacak.</p>

  <p class="normal">Canalis savaş atına atladı, on dakika boyunca politika yaşamından söz etti: Şiirin, devlet adamının önsözü olduğunu... Bugün, hatibin her şeyi genelleştiren yüce bir adam, bir düşünce çobanı haline geldiğini... Bir şairin, eğer ülkesine geleceğin yolunu gösterebiliyorsa, kendi kendisi olmaktan çıkmayacağını... Chateaubriand'ı örnek vererek, onun günün birinde yazınsal yanından çok, politikacılığıyla önemli görüleceğini... Fransız politika kürsüsünün insanlığa yol gösteren bir meşale olacağını... Bugün sözlü savaşımın, savaş meydanının yerine geçtiğini... Meclisteki bir oturumun Austerlitz'in yerini tuttuğunu, hatiplerin generaller düzeyine yükseldiğini, tıpkı savaştaymış gibi yaşamların, cesaretlerin, güçlerin yitirilmesine yol açabildiklerini, tıpkı generallerin savaşta yıprandığı kadar yıprandıklarını söyledi. "Söz" dedi, "insanın göze alabileceği en korkunç savurganlık, bir canlı akım savurganlığı demek değil midir?" vb. vb...</p>

  <p class="normal">Yeni zamanların beylik düşüncelerinden oluşan, ama cafcaflı deyimlerle, yeni sözcüklerle süslenen bu doğaçlama, Baron de Canalis'in günün birinde politika alanında büyük bir şöhret kazanacağını kanıtlama amacını güden bu söylev, noterin, Gobenheim'in, Bayan Latournelle'in ve Bayan Mignon'un üstünde derin bir etki bıraktı. Modeste bir gösteride gibiydi ve oyuncuya hayranlıkla bakıyordu; tıpkı kendisini hayran hayran izleyen Ernest gibi. La Brière bütün bu sözleri ezbere bilse de, genç kızın çıldırırcasına vurulduğu gözlerinden bir kez daha dinliyordu onları. Modeste, bu gerçekten sevdalı gencin kendisine mektup yazarken, mektuplarını okurken kafasında yarattığı öteki Modeste'lerin hepsini gölgede bırakmıştı şimdi.</p>

  <p class="normal">Hayranlarını bıktırmak istemeyen Canalis'in, süresini önceden belirlediği bu ziyaret, gelecek pazartesi yapılacak bir akşam yemeği çağrısıyla sona erdi. Kont de La Bastie:</p>

  <p class="normal">— Pazartesiye kadar Köşk'ten çıkıyoruz, dedi; burası yine Dumay'nin evi oluyor. Biraz önce dostum Latournelle'in yazıhanesinde Vilquin'le bir sözleşme imzaladım; altı ay içinde verdiğim parayı ödeyemezse villa bana kalacak; eski evime dönüyorum.</p>

  <p class="normal">— Umarım Vilquin ona ödünç verdiğiniz parayı ödeyemez, dedi Dumay.</p>

  <p class="normal">Canalis:</p>

  <p class="normal">— Orada, servetinize uygun bir evde oturacaksınız, dedi.</p>

  <p class="normal">Charles Mignon hemen yanıtladı onu:</p>

  <p class="normal">— Varsayılan servetime uygun bir ev.</p>

  <p class="normal">Canalis, Modeste'e döndü; sevimli bir edayla eğilerek:</p>

  <p class="normal">— Bu madonna benzeri kızın, dedi; tanrısal niteliklerine uygun bir yerde oturmaması günah olurdu.</p>

  <p class="normal">Canalis'in Modeste'le ilgili söyledikleri, bu kadarla kaldı. Genç kıza bakmıyor gibi yapmış, evlenmeyi aklından geçirmesi olanaksız biri gibi davranmıştı. İki Parislinin ayak sesleri bahçenin kumlarında uzaklaşırken noterin karısı:</p>

  <p class="normal">— Ah Bayan Mignon, dedi; ne akıllı adam!</p>

  <p class="normal">— Parası var mı? Bütün sorun burada, diye yanıtladı onu Gobenheim.</p>

  <p class="normal">Modeste penceredeydi; büyük şairin tek bir hareketini kaçırmıyor, Ernest de La Brière'e bir kerecik olsun bakmıyordu. Bay Mignon içeri girdikten, Modeste de dönen faytondan iki dostun son selamını alıp yerine oturduktan sonra büyük bir tartışma oldu. Taşralılar, ilk kez görüştükleri Parisliler hakkında böyle uzun uzadıya konuşurlar. Bayan Latournelle'in, Modeste'in ve annesinin karşılıklı övgüleri arasında, Gobenheim, "Zengin mi?" sorusunu yineledi.</p>

  <p class="normal">— Zengin olmuş olmamış, ne çıkar! yanıtını verdi Modeste. Bay Canalis'in, devletin en yüksek mertebelerine geçecek bir adam olduğunu görmüyor musunuz? Onda servetten daha iyisi, paranın anahtarı var.</p>

  <p class="normal">— Ya bakan olur ya da elçi, dedi Bay Mignon.</p>

  <p class="normal">Latournelle:</p>

  <p class="normal">— Yine de cenaze harcamalarını vergi mükellefleri öder, dedi.</p>

  <p class="normal">— Neden? diye sordu Charles Mignon.</p>

  <p class="normal">— Matmazel Modeste'in bol keseden "kazanır" dediği paraların hepsini yiyecek birine benziyor da ondan.</p>

  <p class="normal">Canalis'e bir türlü ısınamayan Dumay:</p>

  <p class="normal">— Kendisini bir madonna'ya benzeten şairi, Matmazel Modeste övmez de ne yapar? dedi.</p>

  <p class="normal">Gobenheim, ısrarla whist masasını hazırlıyordu, çünkü Bay Mignon'un dönüşünden beri Latournelle'le Dumay, fişini on paradan oynamaya razı olmuşlardı.</p>

  <p class="normal">Bay Mignon, bir pencere önünde, kızına:</p>

  <p class="normal">— Haydi meleğim, babacığının her şeyi düşündüğünü itiraf et! dedi. Eğer Paris'teki eski terzine, alışveriş ettiğin yerlere bu akşam siparişlerini verirsen, sekiz gün sonra zengin bir kıza yakışacak biçimde giyinir kuşanırsın, biz de bu arada eski evimize yerleşiriz. Sana güzel bir midilli aldım, bir biniş giysisi yaptırmayı da unutma, Ahır Beyi bu kadarcık bir özene değer.</p>

  <p class="normal">Yanaklarında sağlığın renkleri görünmeye başlayan Modeste:</p>

  <p class="normal">— Hem, dedi; gezdirilecek bu kadar konuğumuz var.</p>

  <p class="normal">— Sekreter pek konuşmadı, dedi Bayan Mignon.</p>

  <p class="normal">Bayan Latournelle:</p>

  <p class="normal">— Sersemin biri, yanıtını verdi. Şair herkesle ayrı ayrı ilgilendi. Köşkü kiralarken verdiği zahmetlere karşılık Latournelle'e teşekkür etti. Bana da, "Kocanız sanki bir kadına danışmış da bu evi kiralamış" dedi. Oysa öteki oturdu kaldı orada; bir İspanyol gibi gamlı, gözleri bir noktaya dikilmiş, sanki yiyecekti Modeste'i. Bana öyle baksaydı korkardım doğrusu.</p>

  <p class="normal">— Güzel bir sesi var, dedi Bayan Mignon.</p>

  <p class="normal">Yan gözle babasına bakan Modeste:</p>

  <p class="normal">— Buraya şair hesabına, Mignon'lar üstüne bilgi edinmeye gelmiş olmalı, dedi; çünkü kilisede gördüğümüz gerçekten oydu.</p>

  <p class="normal">Bayan Dumay'yle Bayan Latournelle, Ernest'in yolculuğuyla ilgili bu açıklamayı kabul ettiler.</p>

  <p class="normal">Canalis, araba köşkten biraz uzaklaşır uzaklaşmaz:</p>

  <p class="normal">— Biliyor musun Ernest, dedi; Paris kibarları arasında bu güzel kız ayarında, evlenilecek tek bir kadın göremiyorum.</p>

  <p class="normal">La Brière acı acı:</p>

  <p class="normal">— Olan oldu, yanıtını verdi; seni seviyor, daha doğrusu sevecek. Şöhretin sayesinde yarı yolu aştın. Kısacası her şey senin emrinde. Bir dahaki sefere Köşk'e yalnız gidersin. Modeste beni alabildiğine küçümsüyor, hakkı da var. Elde edemeyeceğim bir kızı gidip hayran hayran seyretmenin, istemenin, sevmenin, bu işkencelere katlanmanın ne gereği var!</p>

  <p class="normal">Bir iki avutucu söz gevelerken Sezar'ın ünlü tümcesini<sup class="calibre2"><a href="../Text/modeste_split_087.html#footnote-600-95" id="footnote-600-95-backlink">[95]</a></sup> yeni bir biçimde söylemiş olmaktan hoşnut kaldığı belli olan Canalis, Düşes de Chaulieu'yle ilişkisini kesme isteğini de açığa vurdu. Bu konuşmaya dayanamayan La Brière, arabadan inmek için, nasıl olduğu pek belli olmayan gecenin güzelliğini bahane ederek, deli gibi deniz kenarına koştu. Kendisini gözleyen iki gümrük görevlisini endişeye düşürdüğünün farkına varmadan, bir tür çılgınlık içinde, kimi zaman hızlı hızlı yürüyerek, kendi kendine konuşarak, kimi zaman oturup, kimi zaman kalkarak, on bir buçuğa kadar kıyıda kaldı. Modeste'in akıllıca düşüncelerine, saldırganca saflığına vurulduktan sonra, kendisini on gün önce Le Havre kilisesine sürükleyen bütün o nedenlere, genç kızın güzelliği karşısında duyduğu tapma derecesindeki hayranlığı, yani nedensiz sevdayı, açıklamasız aşkı ekliyordu şimdi de.</p>
</body>
</html>
