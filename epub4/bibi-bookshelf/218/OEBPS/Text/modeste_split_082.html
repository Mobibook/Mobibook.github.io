<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>modeste</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_73">LXXI. La Brière Her Zamanki Gibi Hayranlık Verici</h2>

  <p class="normal">Ernest, Modeste'le birlikte büyük merdivene kadar yürüdü, orada zavallı Canalis'in ricasını aktardı; Melchior'un sıkıntısını anlatarak genç kızı yumuşatmaya çalıştı.</p>

  <p class="normal">— Görüyorsunuz ya, seviyor! dedi. Bir tutsak o, ve zincirlerini koparabileceğini sandı.</p>

  <p class="normal">Modeste:</p>

  <p class="normal">— Bu azılı hesapçıda sevginin işi ne!.. diye yanıtladı onu.</p>

  <p class="normal">— Matmazel, siz daha çok gençsiniz, yaşamın darboğazlarını bilmezsiniz. Kendinden yaşlı bir kadının boyunduruğu altına giren bir erkeğin tüm tutarsızlıklarını hoş görmek gerekir; çünkü elinden bir şey gelmez. Canalis'in bu tanrıçaya neler feda ettiğini düşünün bir! O kadar çok ekti ki, hasadı kaldırmamazlık edemez artık; düşes onun için on yıllık özen ve mutluluğu simgeliyor. Siz, yükselme merakı gururuna –ne yazık ki– ağır basan bu şaire her şeyi unutturmuştunuz. Ama Bayan de Chaulieu'yü yeniden görünce neler yitirdiğini anladı. Eğer Canalis'i tanısaydınız, ona yardım ederdiniz. Yaşamını geri dönülmez biçimde altüst etmiş bir çocuktur o!.. Ona hesapçı diyorsunuz, oysa bütün şairler gibi hep yanlış hesap yapar! Heyecanlı, çocuk ruhlu insanlardır onlar. Çocuklar gibi her parlak şeye kapılır, her parlak şeyin peşinden koşarlar!.. Bir zamanlar atları, tabloları sevdi, şöhreti sevdi; silah takımları, Rönesans ve XV. Louis tarzı eşyalar almak için tablolarını sattı. Şimdi de gözü yüksek yerlerde. Kabul edin ki, bu hevesleri hep büyük şeyler!</p>

  <p class="normal">Modeste:</p>

  <p class="normal">— Yeter, dedi.</p>

  <p class="normal">Sonra gözüne babası ilişince, kendisine eşlik etmesi için başıyla işaret etti.</p>

  <p class="normal">Ernest'e de:</p>

  <p class="normal">— Gelin, dedi; size o iki satır yazıyı vereceğim; götürün o büyük adama, bütün istediklerini de yapacağımı söyleyin; ama bir koşulla! Alman tiyatrosunun en güzel yapıtlarından birini yalnızca benim için oynaması çok hoşuma gitti; kendisine teşekkürlerimi bildirmenizi istiyorum. Faust'la Kont d'Egmont'un, Goethe'nin en güzel yapıtları olmadığını biliyorum artık.</p>

  <p class="normal">Ernest, muzip kızın yüzüne şaşkın şaşkın bakınca da:</p>

  <p class="normal">— Onun başyapıtı Torquato Tasso'dur, diye ekledi.</p>

  <p class="normal">Sonra gülümseyerek:</p>

  <p class="normal">— Bay de Canalis'e söyleyin, onu bir daha okusun, dedi. Bunları sözcüğü sözcüğüne dostunuza aktarmanızı rica ediyorum; çünkü kendisini kınamıyorum, tersine, davranışını haklı buluyorum; şu küçük farkla ki, Eléonore'un çılgınlığı sayesinde umarım iyice akıllanacaktır.</p>

  <p class="normal">Düşesin baş hizmetçisi, Modeste'le babasını dairelerine götürdü; bu arada Françoise Cochet de her şeyi yerleştirmişti. Odaların döşenmesindeki incelik ve beğeni albayı şaşırttı. Françoise, şatoda, aynı beğeniyle döşenmiş, bunun gibi otuz daire bulunduğunu söyledi. Modeste:</p>

  <p class="normal">— Malikâne dediğin böyle olur, diye söylendi.</p>

  <p class="normal">Albay:</p>

  <p class="normal">— Merak etme, diye yanıt verdi; La Bastie Kontu sana buna benzer bir şato yaptırır.</p>

  <p class="normal">Modeste, mektubu Ernest'e uzatarak:</p>

  <p class="normal">— Buyurun Mösyö, dedi; gidin dostumuzu meraktan kurtarın.</p>

  <p class="normal">Dostumuz sözünü duyan denetçi, duraladı; bununla bir duygu ortaklığından söz edip etmediğini anlamak ister gibi Modeste'e baktı. Bu duralamanın anlamını kavrayan genç kız:</p>

  <p class="normal">— Haydi gitsenize, dedi; dostunuz sizi bekliyor!</p>

  <p class="normal">La Brière kıpkırmızı kesildi, umutsuzluktan beter bir kuşku, bir kaygı, bir heyecan içinde çıkıp gitti. Gerçek sevdalılar için mutluluğun yaklaşması, Katolik şiirin o güzel deyimiyle, "cennetin kapısı" denen şeye benzer; orası da karanlık, aşılması zor, dar, sonsuz bir üzüntünün son çığlıklarıyla çınlayan bir yerdir.</p>
</body>
</html>
