<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>modeste</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_69">LXVII. Bir Düşes Öfkesi</h2>

  <p class="normal">Düşes, Modeste'in koluna girerek onu büyük bir salona götürdü; salonda, ocağın çevresine toplanmış dokuz on kadın vardı. Dükle birlikte gelen erkekler taraçada gezinmeye başladılar; yalnızca Canalis, saygılı bir edayla, gururlu Eléonore'un yanına sokuldu. Gergef işleyen düşes, Verneuil'lerin kızına kullanacağı renkler konusunda öğütler veriyordu.</p>

  <p class="normal">Modeste'in parmağına iğne yastığından bir iğne batsaydı, Düşes de Chaulieu'nün kendisine fırlattığı gururlu, küçümser, buz gibi bakıştan duyduğu acıyı duymazdı. İçeri girer girmez yalnızca bu kadını görmüş, kim olduğunu da hemen anlamıştı. Sevgimizle gözümüzde onca büyüttüğümüz kadınların, bu sevimli yaratıkların aslında ne denli acımasız olduklarını anlamak için onları kendi aralarında görmek gerekir. Modeste'in farkında olmadan gösterdiği aptalca hayranlık, Eléonore'dan başka herhangi bir kadının gönlünü kazanabilirdi; çünkü genç kız, eğer yaşını bilmeseydi düşesi otuz beşlik bir kadın sanacaktı. Ama şaşılacak neler neler görecekti daha!</p>

  <p class="normal">Bizim şair de tam o sırada, bir "büyük hanımefendi" öfkesiyle baş başa kalmıştı. Böyle bir öfke, sphinks'lerin<sup class="calibre2"><a href="../Text/modeste_split_087.html#footnote-600-112" id="footnote-600-112-backlink">[112]</a></sup> en korkuncudur; yüzü gülümser, ama geri kalanı yabanıllığın ta kendisidir. Krallar bile, metreslerinin çelik bir zırhın altına gizledikleri o son derece soğuk nezaketle nasıl baş edeceklerini bilemezler. Kadının güzel yüzü gülümserken çelik insana batar; el, kol, beden, hepsi çeliktendir. Canalis bu çeliğe tutunmaya çalışıyor, parmakları kayıyor, ne dese kadının yüreğine söz geçiremiyordu. Düşesin zarif yüzü, zarif konuşması, zarif hali tavrı, eksi yirmi beş dereceye inen öfkesinin çeliğini bütün gözlerden gizliyordu. Modeste'in yolculukla bir kat daha artan erişilmez güzelliği, Diane de Maufrigneuse kadar zevkle giyinmiş olması, Eléonore'un kafasında düşüne düşüne birikmiş barutu bir anda ateşlemişti.</p>

  <p class="normal">Bütün kadınlar, üç sevdalısıyla birlikte gelen günün sultanını arabadan inerken görmek için pencereye üşüştüler. Diane:</p>

  <p class="normal">— Ne tanrısal bir güzellik! Nereden çıkmış bu böyle! deyince, yüreğinden vurulan Bayan de Chaulieu:</p>

  <p class="normal">— O kadar da meraklı görünmeyelim, dedi. Bunun üzerine kadınlar salona dağıldılar, her biri eski tavrını takındı; Düşes de Chaulieu de içinde dört bir yana saldırmak isteyen binlerce zehirli yılanın kıvrandığını duydu. Matmazel d'Hérouville Düşes de Verneuil'e anıştırmalı bir edayla ve usulca:</p>

  <p class="normal">— Eléonore, koca Melchior'unu pek de iyi karşılamıyor, dedi.</p>

  <p class="normal">Laure de Verneuil sade bir edayla:</p>

  <p class="normal">— Maufrigneuse Düşesi aralarında bir soğukluk olduğunu düşünüyor, diye yanıtladı.</p>

  <p class="normal">Kibarlar dünyasında sık sık söylenen bu söz ne kadar da hayranlık vericidir! İnsan, kutup rüzgârlarını duyar gibi olur. Modeste, Sacré-Coeur'den<sup class="calibre2"><a href="../Text/modeste_split_087.html#footnote-600-113" id="footnote-600-113-backlink">[113]</a></sup> iki ay önce çıkmış bu sevimli genç kıza:</p>

  <p class="normal">— Neden acaba? diye sordu.</p>

  <p class="normal">Kızına susması için işaret eden dindar düşes:</p>

  <p class="normal">— Bu büyük adam, dedi; sağlık nedenleriyle Le Havre'a gittiğini söylemiş, ama on beş gün geçmiş, tek satır bile yazmamış...</p>

  <p class="normal">Modeste, Laure'un, Hélène'in ve Matmazel d'Hérouville'in gözünden kaçmayan bir hareket yapmaktan kendini alamadı. Dindar düşes, sözünü sürdürerek:</p>

  <p class="normal">— Oysa o sırada Bayan de Chaulieu, onun commandeur unvanıyla Baden-Baden'e ortaelçi atanmasına çalışıyordu, dedi.</p>

  <p class="normal">— Canalis'e yakışmaz, dedi Matmazel d'Hérouville; her şeyini düşese borçludur.</p>

  <p class="normal">Modeste, saf bir edayla Hélène'e:</p>

  <p class="normal">— Neden Bayan de Chaulieu Le Havre'a gelmedi? diye sordu.</p>

  <p class="normal">Düşes de Verneuil:</p>

  <p class="normal">— Kızım, diye yanıt verdi; Bayan de Chaulieu'nün canını alsalar ağzından söz çıkmaz; baksanıza nasıl da bir kraliçe gibi! Başını satırın altına verseler Marie Stuart gibi gülümser; güzel Eléonore'umuzun damarlarında o kan var zaten.</p>

  <p class="normal">Modeste:</p>

  <p class="normal">— Bayan de Chaulieu ona yazmamış mı peki? diye sordu.</p>

  <p class="normal">Matmazel d'Hérouville kolunu dürtünce açılmak için cesaret alan düşes:</p>

  <p class="normal">— Diane'ın söylediğine bakılırsa Canalis'in on gün önce yazdığı bir mektuba çok kanlı bir yanıt vermiş.</p>

  <p class="normal">Bu sözleri duyan Modeste, Canalis adına utancından kıpkırmızı kesildi; şairi ayaklarının altında ezmeyi düşünmedi ama, hançer darbelerinden daha acımasız bir oyun oynayarak ondan öç almayı da istedi. Düşes de Chaulieu'ye gururlu bir edayla baktı. Bu bakışta sekiz milyon parlıyordu.</p>

  <p class="normal">— Bay Melchior!.. dedi.</p>
</body>
</html>
