<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>modeste</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h2 class="h2baslik1" id="calibre_toc_77">LXXV. Sonuç</h2>

    <p class="normal">Bunca büyük gönül ve para sorunlarının çözüldüğü bu önemli günde, Avcı Başı tek bir şey düşünüyordu: Acaba geyik, ölmek için gölü geçip şatonun önündeki çimenliğe gelebilecek miydi?.. Büyük avcılar, şahın belirli bir karede mat olacağını önceden söyleyen satranç oyuncularına benzer. Bu talihli ihtiyar da dediğini yaptı ve eşsiz bir av gerçekleştirdi; ama üçüncü gün hava yağışlı olduğu için hanımlar gelmediler.</p>

    <p class="normal">Dük de Verneuil'ün konukları, Rosembray'de beş gün kaldılar. Sonuncu gün, Gazette de France, Baron de Canalis'in, Légion d'Honneur nişanının commandeur rütbesiyle Karlsruhe'ye ortaelçi atandığını bildiriyordu.</p>

    <p class="normal">Aralık ayının ilk günlerinde Kontes de La Bastie, Desplein'in ameliyatı sayesinde Ernest de La Brière'i görebildiğinde Modeste'in elini sıktı, kulağına:</p>

    <p class="normal">— Ben de olsam onu seçerdim, dedi.</p>

    <p class="normal">Şubat ayının sonuna doğru Bay Mignon'un Provence'taki vekili, iyi yürekli ve eşsiz Latournelle, bütün satın alma sözleşmelerini imzaladı. Yine bu dönemde La Bastie ailesi, Kral'dan, unvan ve payelerinin Ernest de La Brière'e aktarılması için izin çıkarmanın yanısıra, evlenme sözleşmesini Kral'a imzalatmak gibi yüksek bir onura da erişti; Ernest, Vikont de La Bastie-La Brière adını aldı. Yüz bin franktan fazla bir gelirle eski haline dönen La Bastie toprakları, sarayın nisan sonuna doğru onayladığı beratla bir majorat haline geldi.</p>

    <p class="normal">Düğünde, Canalis'le, beş yıl özel sekreterliğini yaptığı bakan, La Brière'e tanıklık ettiler. Gelinin tanıkları da Dük d'Hérouville'le Mignon'ların borçlarını bol bol ödedikten sonra bile iyiliğini uzun zaman unutamadıkları Desplein oldu.</p>

    <p class="normal">Belki okurlar, törelerimizi inceleyen bu uzun öyküde Bay ve Bayan de La Bastie-La Brière'le ileride yeniden karşılaşacaklardır. Bu işten anlayanlar o zaman, bilgili ve zeki bir kadınla evliliğin ne kadar tatlı, ne kadar kolay olduğunu bir kez daha göreceklerdir; çünkü söz verdiği gibi bilgiçliğin gülünç yanlarından kaçınmasını bilen Modeste, hâlâ kocasının, ailesinin, dostlarının göğsünü kabartmakta, onlara mutluluk vermektedir.</p>

    <p class="sagitalik">Paris, Mart-Temmuz 1844</p>

    <div class="clrb"/>
  </div>

  <div class="calibre1" id="calibre_pb_88"/>
</body>
</html>
