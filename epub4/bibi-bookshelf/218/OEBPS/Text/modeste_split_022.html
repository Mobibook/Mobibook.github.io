<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>modeste</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_19">XVII. Ünlü Bir Şaire Mektup Yazın da Görün</h2>

  <p class="normal">İki dost öğle yemeklerini yemişler, şairin çalışma odasında sohbete dalmışlardı; o sıralar bir avlunun dibinde, önü bahçeli bir apartmanın alt katındaydı bu oda.</p>

  <p class="normal">— Geçenlerde Bayan Chaulieu'ye de söylüyordum, dedi Canalis; piyasaya yeni bir iki şiir sürmeliyim. Çevrenin hayranlığı azalıyor; ne zamandır imzasız mektup aldığım yoktu.</p>

  <p class="normal">La Brière:</p>

  <p class="normal">— Tanımadığınız bir kadın mı? diye sordu.</p>

  <p class="normal">— Tanımadığım bir kadın! Bir D'Este; Le Havre'da oturuyormuş. Besbelli takma bir ad.</p>

  <p class="normal">Canalis mektubu La Brière'e verdi. Bu şiir, bu gizli heyecan, kısacası Modeste'in yüreği, kayıtsızca, kendini beğenmiş bir edayla uzatıldı.</p>

  <p class="normal">— Ne güzel! dedi La Brière heyecanla. Birinin gönlünde böylesine masumca duygular uyandırabilmek ne güzel şey. Zavallı bir kadını, eğitimin, doğanın, toplumun belirlediği alışkanlıkların dışına çıkarmaya, o alışkanlıkları bozmaya zorlamak ne hoş! Nasıl da ayrıcalıkları var şu deha dediğimiz şeyin! Bir genç kızın, gerçek bir genç kızın, hiçbir art niyeti olmadan, heyecanla yazdığı böyle bir mektup...</p>

  <p class="normal">Canalis atıldı:</p>

  <p class="normal">— Evet, ne olmuş?</p>

  <p class="normal">— İnsan Tasso kadar bile acı çekse, sonunda bir ödülü var demektir, dedi La Brière.</p>

  <p class="normal">— Dostum, dedi Canalis, birincisinde, ikincisinde böyle denir; ama mektuplar otuzu bulduğunda!.. Bu heyecanlı genç kızın, şırfıntının biri olduğunu anladığınızda!.. Şair heyecanıyla o parlak yolları aşıp, sonra da bir taşın üstüne oturmuş, elini size uzatan bir İngiliz kokanasıyla karşılaştığınızda!.. Bu posta meleği, orta güzellikte, koca arayan, zavallı bir kıza dönüştüğünde!.. O zaman taşkınlık durulur işte!</p>

  <p class="normal">La Brière gülümsedi:</p>

  <p class="normal">— Şöhretin, bazı gösterişli çiçekler gibi zehirli bir yanı olduğuna inanmaya başlıyorum.</p>

  <p class="normal">— Üstelik dostum, diye devam etti Canalis, bütün bu kadınların, en içten oldukları zaman bile, erişilmez bir hayalleri vardır ve siz bu hayalin yerini çok ender tutabilirsiniz. Kadınlar, şairin –benim için de dendiği gibi– biraz kibirlice olabileceğini düşünmezler. Onu huysuz, kararsız biri yapan bir tür çalkantının elinde hırpalanan bu adamın halinden anlamazlar; onu hep büyük, hep güzel isterler. Sanat yeteneğinin bir hastalık olduğunu akıllarına hiç getirmezler. Nathan'ın Florine'le yaşadığını, D'Arthez'in çok şişman, Joseph Bridau'nun çok sıska olduğunu, Béranger'nin pek güzel yayan yürüdüğünü, Tanrının bile aksırıp tıksırabileceğini hesap etmezler. Hem şair, hem de güzel delikanlı Lucien de Rubempré, bulunmaz bir anka kuşudur. O zaman da gidip birtakım iğneli övgüler işitmenin, umduğunu bulamamış bir kadının şaşkın bakışları karşısında tepesinden soğuk sular dökülmüşe dönmenin ne gereği var?..</p>

  <p class="normal">— Öyleyse, dedi La Brière, gerçek şair, Tanrı gibi âlemlerinin ortasında saklı kalmalı, yalnızca yarattıklarıyla kendini belli etmeli...</p>

  <p class="normal">Canalis:</p>

  <p class="normal">— Şöhret o zaman insana biraz pahalıya oturur, diye yanıt verdi. Yaşamın iyi yanları da var.</p>

  <p class="normal">Bir fincan çay doldururken:</p>

  <p class="normal">— Örneğin, diye sürdürdü sözlerini, soylu ve güzel bir kadın, bir şaire sevdalandığında, bir oyuncuya gönül veren düşes gibi tiyatronun sahne tavanına ya da alt kat localarına saklanmaz. Güzelliğine, parasına, adına güvenir, bütün o destanlarda olduğu gibi, Ben su perisi Kalypso, Telemakhos'un sevdalısı diyecek gücü kendinde bulur. Yanıltmaca, küçük zekâların işidir. Bir süredir maskeli yüzlere yanıt vermiyorum artık...</p>

  <p class="normal">Gözleri dolu dolu olan La Brière heyecanla:</p>

  <p class="normal">— Ah, ne olurdu bir kadın bana kendiliğinden gelseydi!.. dedi. Sana şöyle yanıt verebilirim sevgili Canalis: Zavallı bir kızcağız, hiçbir zaman ünlü bir adama gözlerini kaldırmaya cesaret edemez; çekingendir, gururludur, endişelidir! Her zaman bir yıldız, bir...</p>

  <p class="normal">— Bir prenses böylelerinin başına konar değil mi? dedi bir kahkaha atan Canalis. Dostum, böyle şeyler yüz yılda bir kez olur. Böyle bir sevda, yüz yılda bir açan o çiçek gibidir. Genç, zengin, güzel prenseslerin işleri başlarından aşkındır. Bütün değerli çiçekler gibi bunların çevresini de, içi mürver ağacı gibi boş bir aptallar ve iyi yetişmiş soylu beyler çiti sarar. Ne yazık ki, benim düşlerim... benim düşlerimin billuru ki, Corrèze'den buraya çiçeklerle işlenmişti; hem de ne coşkuyla!.. uzun zamandan beri ayaklarımın ucunda paramparça! (Artık söz etmeyelim bundan.) Hayır, hayır, bütün imzasız mektupların arkasında bir dilenci gizlidir! Üstelik ne sırnaşıklıktır o! Genç ve güzel olduğunu varsayarak bir mektup yaz bu kızcağıza, görürsün. Başka şeye gerek yok. İnsan bütün kadınları sevemez. Apollon da –en azından Belvedere'deki yontusunda– biraz kendisini kollaması gereken yakışıklı bir veremlidir.</p>

  <p class="normal">— Ama bir kızın böyle mektup yazması için kendisine güvenmesi, sevgisiyle, güzelliğiyle, en tapılası sevgiliyi bile gölgede bırakacağına inanması gerekir, dedi Ernest.</p>

  <p class="normal">Canalis:</p>

  <p class="normal">— Ah Ernest! Çok genç Ernest! diye yanıtladı onu, İzin ver de beni mutlu eden güzel düşesime dört elle sarılayım.</p>

  <p class="normal">— Haklısın, yerden göğe kadar haklısın, dedi Ernest.</p>

  <p class="normal">Yine de genç sekreter Modeste'in mektubunu, içindeki gizli anlamı kavramaya çalışarak üst üste okudu. Canalis'e:</p>

  <p class="normal">— Bunun içinde en küçük bir abartı yok, dedi. Sana dâhi diyen de yok; kız senin yüreğine seslenmiş. Bu alçakgönüllülük kokusu, bu önerilen anlaşma beni baştan çıkarabilirdi...</p>

  <p class="normal">Canalis:</p>

  <p class="normal">— Yanıtını sen ver, benim yerime imzala, bu serüvenin sonuna dek git bakalım; öyle eğlenceli bir şey olacağını da sanma, diye yanıt verdi gülümseyerek. Üç ay sonra görüşürüz; üç ay sürerse elbet...</p>

  <p class="normal">Dört gün sonra Modeste, güzel bir kâğıda yazılmış, iç içe iki zarfa konmuş, Canalis'in armasını taşıyan bir mühürle kapatılmış aşağıdaki mektubu elinde tutuyordu.</p>
</body>
</html>
