<html xmlns="http://www.w3.org/1999/xhtml">
	<head>
		<title>6-3.html</title>
		<link href="template.css" rel="stylesheet" type="text/css"/>
	</head>
	<body>
		<div id="x6-3.html" xml:lang="en-GB">
			<div class="Basic-Text-Frame">
				<p class="B-l-m-Ba-l---" id="toc_marker-3" xml:lang="tr-TR">BÖLÜM 3 - OLAYLARA FARKLI BAKMAK</p>
				<p class="Basic-Paragraph-2 para-style-override-6"><span>•Farklı olmak risklidir ancak ilerlemeler onlar sayesinde olur.</span></p>
				<p class="Basic-Paragraph-2 para-style-override-6"><span>•Bakmak ve görmek aynı şeyler değildir.</span></p>
				<p class="Basic-Paragraph-2 para-style-override-6"><span>•Yenilik içerisinde umut ve çözüme yönelik bir adım barındırır.</span></p>
				<p class="Basic-Paragraph-2 para-style-override-6"><span>•Olayları farklı boyutlarıyla ele alanlar zirvede kendine daha kolay yer bulur.</span></p>
				<p class="baslik" id="toc_marker-3-1" xml:lang="tr-TR">OLAYLARA FARKLI BAKMAK</p>
				<p class="Basic-Paragraph-2 para-style-override-5"><span class="char-style-override-5">• Farklı olmak risklidir ancak ilerlemeler onlar sayesinde olur.</span><span> </span></p>
				<p class="Basic-Paragraph-2 para-style-override-5"/>
				<p class="Basic-Paragraph-2 para-style-override-5"><span>Pulitzer Ödülü’nü dört kez kazanan şair Robert Lee Frost’un (1874-1963) başarısının ardında yatan sır, onun şu sözlerinde gizli: </span><span class="char-style-override-8">“Ormanda yol ikiye ayrılıyordu ve ben daha az kullanılmış olanı seçtim içlerinden; işte buydu bütün farkı yaratan.”</span><span> Başkalarının ayak izinden yürüyerek bu dünyaya kendi izimizi bırakmamız imkânsız görünüyor. Hep aynı şekilde düşünen insanlardan alışılmışın dışında bir şeyler ortaya koymaları beklenemez zaten. </span></p>
				<p class="Basic-Paragraph-2 para-style-override-5"/>
				<p class="Basic-Paragraph-2 para-style-override-5"><span>İnsan, doğumu ve ölümü arasında kendini ifade edebildiği bu dünyada, ilerleyen yaşlarında kendi farklılığını terk ederek diğer insanlarla bütünleşme eğilimi göstermektedir. Bunun bir nedeni de toplumsallaşma adına, kendi farklı düşüncelerini yontarak genel olanı benimsemeye çalışmasıdır. Bu durum, her ne kadar faydalı gibi görünse de bu sebeple kazanılan alışkanlık, hayatın tamamına yayılarak aynı şeyleri düşünen, aynı şeylerden hoşlanan, aynı şekilde davranan insanların sayısını artırarak yani farklılığı körelterek neredeyse yaşamı tek renge indirgemiştir. </span></p>
				<p class="Basic-Paragraph-2 para-style-override-5"><span>Yeni düşüncelerle, farklı bakış açılarıyla sorunlara yeni seçenekler sunanlara “icat çıkarma”, “eski köye yeni adet getirme” denilir. Böylece yeniliğin önü daha baştan kesilir. Ancak o eski köye yeni fikirler katılmazsa eski olarak kalacağı kesindir. Bu geçmişi tamamen silip atma şeklinde değil, eski bilgiyi şekillendirerek ona yenilikler katmak ve ileriye doğru çekmektir.</span></p>
				<p class="Basic-Paragraph-2 para-style-override-5"/>
				<p class="G-vde---Metin-Ortala" xml:lang="tr-TR"/>
				<p class="Basic-Paragraph-2 para-style-override-10"><span class="char-style-override-6" xml:lang="en-US">“Bir düşüncede takılıp kalma, gerçeği bir düşünce aydınlatamaz.”  </span></p>
				<p class="Basic-Paragraph-2 para-style-override-7"><span xml:lang="en-US"><br/>Sofokles (M.Ö.496-M.Ö.406)</span></p>
				<p class="G-vde---Metin-Ortala" xml:lang="tr-TR"/>
				<p class="Basic-Paragraph-2 para-style-override-5"/>
				<p class="Basic-Paragraph-2 para-style-override-5"/>
				<p class="Basic-Paragraph-2 para-style-override-10"><span class="char-style-override-6" xml:lang="en-US">“Her doğrunun iki yüzü vardır. Birini kabullenmeden önce iki taraftan da bakmış olmak her zaman daha iyidir.” </span></p>
				<p class="Basic-Paragraph-2 para-style-override-7"><span xml:lang="en-US"><br/>Ezop (M.Ö. 620-M.Ö.560)</span></p>
				<p class="Basic-Paragraph-2 para-style-override-5"/>
				<p class="G-vde---Metin-Ortala" xml:lang="tr-TR"/>
				<p class="Basic-Paragraph-2 para-style-override-9"/>
				<p class="Basic-Paragraph-2 para-style-override-10"><span class="char-style-override-6" xml:lang="en-US">“Gerçek her zaman görünen değildir.” </span></p>
				<p class="Basic-Paragraph-2 para-style-override-7"><span xml:lang="en-US">Aristoteles (M.Ö. 384-M.Ö. 322)</span></p>
				<p class="Basic-Paragraph-2 para-style-override-9"/>
				<p class="G-vde---Metin-Ortala" xml:lang="tr-TR"/>
				<p class="Basic-Paragraph-2 para-style-override-2"><span class="char-style-override-6" xml:lang="en-US">“Hükümdar bile olsanız, herkesin sizinle aynı fikirde olmasını beklemeyin.”</span></p>
				<p class="Basic-Paragraph-2 para-style-override-11"><span xml:lang="en-US"><br/>Hun İmparatoru Atilla (406-453)</span></p>
				<p class="G-vde---Metin-Ortala" xml:lang="tr-TR"/>
				<p class="Basic-Paragraph-2 para-style-override-5"><span>Hindistan’da çok eski zamanlardan beri bir öykü anlatılır. Fili tanımlamaya çalışan altı kör adamın öyküsü Mevlana’nın (1207-1273) yazdığı Mesnevi’de karanlık bir ahırdaki fili tarif etmeye çalışan halk olarak geçer:</span></p>
				<p class="Basic-Paragraph-2 para-style-override-5"><span><br/><br/><br/></span></p>
				<p class="Basic-Paragraph-2 para-style-override-5"><span>Altı tane gözleri görmeyen adam,</span></p>
				<p class="Basic-Paragraph-2 para-style-override-5"><span>Tutmuşlar hayvanat bahçesinin yolunu.</span></p>
				<p class="Basic-Paragraph-2 para-style-override-5"><span>Çünkü merak edip dururlarmış,</span></p>
				<p class="Basic-Paragraph-2 para-style-override-5"><span>Filin nasıl bir yaratık olduğunu.</span></p>
				<p class="Basic-Paragraph-2 para-style-override-5"><span>Bu adamların gözleri görmüyor ama</span></p>
				<p class="Basic-Paragraph-2 para-style-override-5"><span>Anlayacaklarmış fili el yordamıyla.</span></p>
				<p class="Basic-Paragraph-2 para-style-override-5"><span><br/><br/><br/></span></p>
				<p class="Basic-Paragraph-2 para-style-override-5"><span>Biri hayvanın gövdesinde elini gezdirir:</span></p>
				<p class="Basic-Paragraph-2 para-style-override-5"><span>“Bu fil dedikleri, bir duvardan ibarettir.”</span></p>
				<p class="Basic-Paragraph-2 para-style-override-5"><span>Diğerinin eline geçmiş filin ıslak hortumu:</span></p>
				<p class="Basic-Paragraph-2 para-style-override-5"><span>“Bu hayvan, canlı bir bahçe hortumu.” </span></p>
				<p class="Basic-Paragraph-2 para-style-override-5"><span>Öteki tutmuş kulağını:</span></p>
				<p class="Basic-Paragraph-2 para-style-override-5"><span>“Buldum, buradaki en büyük yaprağı.”</span></p>
				<p class="Basic-Paragraph-2 para-style-override-5"><span><br/><br/><br/></span></p>
				<p class="Basic-Paragraph-2 para-style-override-5"><span>Başkası sarılmış ayaklarına:</span></p>
				<p class="Basic-Paragraph-2 para-style-override-5"><span>“Şimdi çıkacağım bu ağaca.”</span></p>
				<p class="Basic-Paragraph-2 para-style-override-5"><span>Önündeki dişlerine sürmüş elini:</span></p>
				<p class="Basic-Paragraph-2 para-style-override-5"><span>“Bu, dünyanın en iyi cilalı mermeri.”</span></p>
				<p class="Basic-Paragraph-2 para-style-override-5"><span>Sonuncusu tutmuş kuyruğunu:</span></p>
				<p class="Basic-Paragraph-2 para-style-override-5"><span>“Bırakın onu, tıpkı bir yılan bu.”</span></p>
				<p class="Basic-Paragraph-2 para-style-override-5"><span><br/><br/><br/></span></p>
				<p class="Basic-Paragraph-2 para-style-override-5"><span>Hepsi de haklı düşüncelerinde,</span></p>
				<p class="Basic-Paragraph-2 para-style-override-5"><span>Sadece anladıklarını söylediler,</span></p>
				<p class="Basic-Paragraph-2 para-style-override-5"><span>Kullandıkları benzetmelerinde.</span></p>
				<p class="Basic-Paragraph-2 para-style-override-5"><span>Zaman zaman biz de anlaşamayız;</span></p>
				<p class="Basic-Paragraph-2 para-style-override-5"><span>Farklıdır fikirlerimiz,</span></p>
				<p class="Basic-Paragraph-2 para-style-override-5"><span>Olayın bize bakan yönüyle...           </span></p>
				<p class="Basic-Paragraph-2 para-style-override-5"><span><br/><br/><br/></span></p>
				<p class="Basic-Paragraph-2 para-style-override-5"><span>Alışkanlıklarla uyuşmuş beyinler farklı düşünceyi kabul etmekte zorlanacaklardır. Toplumla aynı düşünmediğinizde eleştiriler başlayacaktır. Farklı olanı eleştirmek kolaydır, eleştiren tribünde fazlasıyla yandaş bulur kendine. </span></p>
				<p class="Basic-Paragraph-2 para-style-override-5"><span>Ancak ilerleme; olaylara, konulara, sorunlara, durumlara farklı bir bakış açısıyla bakabilenler, alışılmışın dışında yaklaşabilenler sayesinde gerçekleşir. Tarih kitapları onlardan bahsederek insanlığa yaptıkları hizmetler için teşekkür ederler adeta; aynı düşünenleri anmaz tarih kitapları. Farklı düşünmek ilk olarak toplum (aynı düşünen grup) tarafından yadırgansa da başarı ufukta göründüğünde aynı kişiler sizi ilk alkışlayanlar olacaktır.</span></p>
				<p class="G-vde---Metin-Ortala" xml:lang="tr-TR"/>
				<p class="Basic-Paragraph-2 para-style-override-9"/>
				<p class="Basic-Paragraph-2 para-style-override-10"><span class="char-style-override-6" xml:lang="en-US">“Alışılmış şeyler coşku yaratmaz.” </span></p>
				<p class="Basic-Paragraph-2 para-style-override-7"><span xml:lang="en-US"><br/>Latin Atasözü</span></p>
				<p class="G-vde---Metin-Ortala" xml:lang="tr-TR"/>
				<p class="Basic-Paragraph-2 para-style-override-5"/>
				<p class="Basic-Paragraph-2 para-style-override-5"><span>İki fare konuşuyorlardı:</span></p>
				<p class="Basic-Paragraph-2 para-style-override-5"><span>“Sonunda deney asistanını eğittim.”</span></p>
				<p class="Basic-Paragraph-2 para-style-override-5"><span>“Nasıl yani?”</span></p>
				<p class="Basic-Paragraph-2 para-style-override-5"><span>“Labirentin sonunu her buluşumda bana peynir veriyor!”</span></p>
				<p class="Basic-Paragraph-2 para-style-override-5"/>
				<p class="Basic-Paragraph-2 para-style-override-5"><span>Tüm büyük gelişmeler, yenilikler, atılımlar orada gözümüzün önünde duran şeye alışılmışın dışında bir yaklaşım getirenlerin, farklı bir bakış açısıyla bakanların, o güne kadar kurulmamış yeni bir ilişki kuranların sayesinde olmuştur. İnsanlığın şekillenmesine katkıda bulunanlar cesur, kararlı ve sıradışı düşünen kişilerden oluşmuştur. </span></p>
				<p class="Basic-Paragraph-2 para-style-override-5"/>
				<p class="G-vde---Metin-Ortala" xml:lang="tr-TR"/>
				<p class="Basic-Paragraph-2 para-style-override-10"><span class="char-style-override-6" xml:lang="en-US">“Bizim hiç olmamış şeyleri düşleyen insanlara gereksinimimiz var.”</span></p>
				<p class="Basic-Paragraph-2 para-style-override-7"><span xml:lang="en-US"><br/>John F. Kennedy (1917-1963)</span></p>
				<p class="G-vde---Metin-Ortala" xml:lang="tr-TR"/>
				<p class="Basic-Paragraph-2 para-style-override-5"/>
				<p class="Basic-Paragraph-2 para-style-override-5"><span>1975 yılında, üniversite öğrencisi olan 20 yaşındaki Bill Gates ve 22 yaşındaki Paul Allen tarafından kurulan Microsoft, dünyanın en büyük yazılım şirketi haline geldi. </span></p>
				<p class="Basic-Paragraph-2 para-style-override-5"><span>Bill ve çocukluk arkadaşı Paul, geliştirdikleri Basic programlama dili ile girdiler piyasaya. Sonraki yıllarda sundukları Windows işletim sistemiyle de bilgisayar kullanımının hızla artmasını sağlayarak liderlik koltuğuna oturdular.  </span></p>
				<p class="Basic-Paragraph-2 para-style-override-5"><span>Bill Gates, olaya bakış açılarındaki farklılığı, İstanbul’da yaptığı bir konuşmasında şöyle dile getirmişti: “Çok gençken bu sektöre girdik ve çok farklı bir vizyon vardı aklımızda. Bilgisayarın sadece şirketler ve hükümetler tarafından kullanılmasını değil, bireyler tarafından da kullanılmasını istiyorduk. Böylelikle bilgisayar insanların fikirlerini nasıl paylaşabileceğini, iletişim kurabileceğini, bilgi bulabileceğiyle ilgili dengeleri tamamen değiştirecekti.”</span></p>
				<p class="Basic-Paragraph-2 para-style-override-5"/>
				<p class="G-vde---Metin-Ortala" xml:lang="tr-TR">***</p>
				<p class="Basic-Paragraph-2 para-style-override-5"/>
				<p class="Basic-Paragraph-2 para-style-override-5"><span>Thomas Alva Edison’un hayatı, çocukluğunda okuduğu Richard Green Parker’ın yazdığı “Okullar için Doğal ve Deneysel Felsefe Kitabı”yla değişti. İyi bir eğitim alan annesinin oğlunu okumaya yönlendirmesiyle okuduğu bu kitap, hayal gücü yüksek ve yaramaz çocuk Thomas Alva’nın ve tüm insanlığın yaşamını etkiledi. Bu kitaptaki kolay deneylerle başladığı keşfetme merakı ona tarihin en tanınan mucitlerinden biri olmanın kapılarını araladı. Meraklı çocuk, keşfetmenin büyülü dünyasının tadını almıştı bir kere. Böylece Thomas Alva Edison, hayata ve olaylara bakış açısındaki farklılığı kullanabileceği en doğru alanla buluştu.</span></p>
				<p class="G-vde---Metin-Ortala" xml:lang="tr-TR"/>
				<p class="Basic-Paragraph-2 para-style-override-5"/>
				<p class="Basic-Paragraph-2 para-style-override-2"><span class="char-style-override-6">Kavramları yeniden tanımlayalım:</span></p>
				<p class="Basic-Paragraph-2 para-style-override-2"/>
				<p class="Basic-Paragraph-2 para-style-override-2"><span class="char-style-override-6">TEK DÜZE= TEK DÜ-şünce ZE-hirdir.</span></p>
				<p class="G-vde---Metin-Ortala" xml:lang="tr-TR"/>
				<p class="Basic-Paragraph-2 para-style-override-5"/>
				<p class="Basic-Paragraph-2 para-style-override-5"><span class="char-style-override-5">• Bakmak ve görmek aynı şeyler değildir.</span><span> </span></p>
				<p class="Basic-Paragraph-2 para-style-override-5"/>
				<p class="Basic-Paragraph-2 para-style-override-5"><span>İki devekuşu ordusu amansız bir savaşa girmişler. Ordulardan birinin ağır kayıplar vermesi üzerine liderleri geri çekilme emri vermiş. Galip gelen ordu da aynen arkalarından takibe başlamış. Mağlup lider bakmış ki daha fazla kaçamayacaklar: </span></p>
				<p class="Basic-Paragraph-2 para-style-override-5"><span>“Herkes başının çaresine bakıp bir yerlere saklansın” diye bağırmış. </span></p>
				<p class="Basic-Paragraph-2 para-style-override-5"><span>Bu emir üzerine tüm ordu aynen orada kafalarını kuma gömmüşler. Bir dakika kadar sonra, galip devekuşu lideri ve ordusu yetişmişler. </span></p>
				<p class="Basic-Paragraph-2 para-style-override-5"><span>Lider şöyle bir etrafa bakmış ve: “Bir anda nereye gitti bu koskoca ordu?” demiş. </span></p>
				<p class="Basic-Paragraph-2 para-style-override-5"><span>Bakarken çok fazla çaba harcamanız gerekmez ama görmek istediğinizde dikkat, ilişkilendirme, ayrıntılı kaydetme gibi diğer fonksiyonlar da devreye girdiğinden fazladan bir uğraş gerektirir. </span></p>
				<p class="Basic-Paragraph-2 para-style-override-5"><span>Bir parka baktığınızda kaç çocuk oynadığını, kaçının kız kaçının erkek olduğunu, oynadıkları topun rengini, kaç tane salıncak olduğunu vs. tekrar sorulduğunda söyleyemeyebilirsiniz ama görmek bunu sağlar. “Ne var bunda?” demeyin. Monoton bir yaşam, bakma alışkanlığımızı kuvvetlendirir ve böylece görmemiz gereken şeylere de artık sadece bakıyor hale geliriz. </span></p>
				<p class="Basic-Paragraph-2 para-style-override-5"><span>Bakmak yüzeysel bir yaşamdır, görmek o yaşamın içinde olmaktır.</span></p>
				<p class="G-vde---Metin-Ortala" xml:lang="tr-TR"/>
				<p class="Basic-Paragraph-2 para-style-override-5"/>
				<p class="Basic-Paragraph-2 para-style-override-10"><span class="char-style-override-6" xml:lang="en-US">“Çevrenize alıştığınız anda ihtiyarlamışsınızdır, çünkü artık düşünmeye ihtiyacınız kalmamıştır.” </span></p>
				<p class="Basic-Paragraph-2 para-style-override-7"><span xml:lang="en-US"><br/>Paul Bourget (1852-1935)</span></p>
				<p class="Basic-Paragraph-2"/>
				<p class="G-vde---Metin-Ortala" xml:lang="tr-TR"/>
				<p class="Basic-Paragraph-2 para-style-override-5"><span>Alışkanlıklarımız üzerinde küçük değişiklikler yaparak beynimizi daha zinde hale getirebiliriz. Düşünmeden yapar hale geldiğimiz davranışlarımız konusunda daha bilinçli ve farklı bir yaklaşım sergileyebiliriz. Her gün yaptığımız şeyleri farklı hale getirerek (mobilyaların yerini değiştirmek, işe farklı yoldan gitmek, diğer elimizi kullanmaya çalışmak gibi) görme alışkanlığını yeniden kazanabiliriz. Görmek konuyu tüm gerçekliğiyle farklı açılardan ele almamızı sağlar.</span></p>
				<p class="G-vde---Metin-Ortala" xml:lang="tr-TR"/>
				<p class="Basic-Paragraph-2 para-style-override-9"/>
				<p class="Basic-Paragraph-2 para-style-override-10"><span class="char-style-override-6" xml:lang="en-US">“Düşünce kabiliyetini öldüren en büyük düşman alışkanlıklardır.” </span></p>
				<p class="Basic-Paragraph-2 para-style-override-7"><span xml:lang="en-US"><br/>William Somerset Maugham (1874-1965)</span></p>
				<p class="G-vde---Metin-Ortala" xml:lang="tr-TR"/>
				<p class="Basic-Paragraph-2 para-style-override-5"/>
				<p class="Basic-Paragraph-2 para-style-override-5"><span>Renkli kişiliğiyle ve düşük not vermesiyle öğrencileri arasında özel bir üne sahip olan felsefe öğretmeni, sınav yapacağı gün öğrencilerine kâğıt kalemlerini hazırlamalarını söyledi. Sonra da sandalyesini kaldırdı ve masanın üzerine koyarak: </span></p>
				<p class="Basic-Paragraph-2 para-style-override-5"><span>“Sınav sorumu soruyorum” dedi. “Bu sandalyenin var olmadığını kanıtlayınız.”</span></p>
				<p class="Basic-Paragraph-2 para-style-override-5"><span>Sınav kâğıtlarını okuduktan sonra “sıfırcı” öğretmen, bu konudaki ününe gölge düşüreceğini bilmesine karşın kendini tutamadı ve öğrencilerinden birinin kâğıdına, yüz üzerinden yüz not verdi.</span></p>
				<p class="Basic-Paragraph-2 para-style-override-5"><span>Öğrencinin sınav kâğıdında yalnızca şu iki sözcük vardı:</span></p>
				<p class="Basic-Paragraph-2 para-style-override-5"><span>“Hangi sandalyenin?”</span></p>
				<p class="Basic-Paragraph-2 para-style-override-5"><span>Tüm öğrenciler, o sandalyenin var olmadığına dair, sayfalarca yazı yazarken; bir tanesi çıkıp olaya farklı bir yaklaşım sergileyerek tek cümlede özetlemişti olayı.</span></p>
				<p class="G-vde---Metin-Ortala" xml:lang="tr-TR"/>
				<p class="Basic-Paragraph-2 para-style-override-5"/>
				<p class="Basic-Paragraph-2 para-style-override-10"><span class="char-style-override-6" xml:lang="en-US">“Balinanın üstünde durmuş, hamsi tutmaya çalışıyorsunuz.”</span></p>
				<p class="Basic-Paragraph-2 para-style-override-7"><span xml:lang="en-US"><br/>Polinezya Atasözü</span></p>
				<p class="G-vde---Metin-Ortala" xml:lang="tr-TR"/>
				<p class="Basic-Paragraph-2 para-style-override-5"/>
				<p class="Basic-Paragraph-2 para-style-override-5"><span>Bakış açın tek yönlü mü, bir bak:</span></p>
				<p class="Basic-Paragraph-2 para-style-override-5"><span>Durmadan karanlığa küfredeceğine</span></p>
				<p class="Basic-Paragraph-2 para-style-override-5"><span>Çalışıp bir mum da sen yak.</span></p>
				<p class="Basic-Paragraph-2 para-style-override-5"><span>Farklı bakmanın keyfini, sen de tat</span></p>
				<p class="Basic-Paragraph-2 para-style-override-5"><span>Seni kısıtlayan tek şey at gözlüğü</span></p>
				<p class="Basic-Paragraph-2 para-style-override-5"><span>Ondan hemen kurtul gözlüğü at. </span></p>
				<p class="Basic-Paragraph-2 para-style-override-5"><span><br/><br/></span></p>
				<p class="Basic-Paragraph-2 para-style-override-5"><span class="char-style-override-5">• Yenilik, içerisinde umut ve çözüme yönelik bir adım barındırır. </span></p>
				<p class="Basic-Paragraph-2 para-style-override-5"/>
				<p class="Basic-Paragraph-2 para-style-override-5"><span>Bir makine mühendisi, bir elektrik mühendisi ve bir bilgisayar mühendisi bir gün eski bir araba ile yola çıkmışlar. Issız bir otobandan geçerken, araba aniden durmuş. </span></p>
				<p class="Basic-Paragraph-2 para-style-override-5"><span>Baktılar çalışmıyor, makine mühendisi: “Ben şimdi hallederim!” diyerek atılmış. Önce arabanın altına yatmış, kaputu açmış, birkaç girişi sıkıştırıp birkaç yere çekiçle vurmuş, ama tık yok! Başı eğik arabaya geri dönmüş. </span></p>
				<p class="Basic-Paragraph-2 para-style-override-5"><span>Bunun üzerine elektrik mühendisi atılmış hemen. O da elektrik girişlerini, sigortaları kontrol etmiş, kablolarla oynamış ama hareket yok! </span></p>
				<p class="Basic-Paragraph-2 para-style-override-5"><span>Bunun üzerine ikisi birden dönüp bilgisayar mühendisine bakmışlar. Bilgisayar mühendisi, o güne kadarki tecrübelerinden, sorunu kesin olarak çözeceğini düşündüğü şu teklifte bulunmuş:</span></p>
				<p class="Basic-Paragraph-2 para-style-override-5"><span>“Arabadan çıkıp tekrar girelim.” </span></p>
				<p class="Basic-Paragraph-2 para-style-override-5"/>
				<p class="Basic-Paragraph-2 para-style-override-5"><span>Farklı bakış açıları, elimizdeki verileri çeşitlendirerek bizi yeni fikirlere götür. Bu da zengin yaklaşımlarla olaylar üzerindeki hakimiyetimizi artırır. </span></p>
				<p class="Basic-Paragraph-2 para-style-override-5"><span>Yeniden ve yeniden aynı şeyleri yaparak aynı sonuçları elde ederiz. Bu bir seviyede durmayı kolaylaştırabilir ancak bir üst seviyeye çıkmak için bambaşka bir düşünce ve eylem gereklidir. </span></p>
				<p class="Basic-Paragraph-2 para-style-override-5"/>
				<p class="Basic-Paragraph-2 para-style-override-5"><span class="char-style-override-8">“Bilim adamı ne ağını içinden çekerek ören örümcek gibi, ne de çevreden topladığıyla yetinen karınca gibi davranmalıdır. Bilim adamı topladığını işleyen düzenleyen bal arısı gibi yapıcı bir etkinlik içinde olmalıdır.”</span><span> </span></p>
				<p class="Basic-Paragraph-2 para-style-override-5"><span>İlk basımı 1597 yılında yapılan “Denemeler” kitabıyla ünlenen yazar Francis Bacon (1561-1626)’un bu bilim adamı tanımı, bize olayların tek açıdan ele alınmaması gerektiğini anlatır. Sadece kendi fikirlerinde diretmek ya da sadece başkalarının söyledikleriyle hareket etmek çok odalı bir evin, yalnız bir bölümünü kullanmaya benzer. Evin tamamını kullanmak ise dışarıdan aldığımız bilgileri kendi düşünce süzgecimizden geçirerek edindiğimiz birikimleri eklemekle olur. Çok yönlü beslenen düşüncelerimiz, olaylara farklı açılardan bakabilme yeteneği ve zenginliği kazanır.</span></p>
				<p class="Basic-Paragraph-2 para-style-override-5"/>
				<p class="Basic-Paragraph-2 para-style-override-12"><span>Fizikçi, matematikçi, kimyacı, jeolog ve antropologdan oluşan bir heyet bir araştırma için arazide bulunuyormuş. Birden yağmur bastırınca, hemen yakındaki bir arazi evine sığınmışlar. Ev sahibi, evine sığınan misafirlere bir şeyler ikram etmek için odadan çıkmış. Heyet, ev sahibini beklerken, dikkatleri soba üzerinde toplanmış. Soba yerden 1 metre kadar yukarda, altındaki dizili taşların üzerindeymiş. Sobanın niçin böyle kurulmuş olabileceğine dair, kendi aralarında tartışmaya başlamışlar.<br/>Kimyacı: “Adam sobayı yükselterek aktivasyon enerjisini düşürmüş, böylece daha kolay yakmayı amaçlamış.”<br/>Fizikçi: “Adam sobayı yükselterek konveksiyon yoluyla odanın daha kısa sürede ısınmasını sağlamak istemiş.”<br/>Jeolog: “Burası tektonik hareketlilik bölgesi olduğundan,  herhangi bir deprem anında sobanın taşların üzerine yıkılmasını sağlayarak, yangın olasılığını azaltmayı amaçlamış.” Matematikçi: “Sobayı odanın geometrik merkezine kurmuş, böylece de odanın düzgün bir şekilde ısınmasını sağlamış.” Antropolog: “Adam ilkel topluluklarda görülen ateşe tapmanın daha hafif biçimi olan ateşe saygı nedeniyle, sobayı yukarıya kurmuş.” Bu sırada ev sahibi içeri girmiş. Ona sobanın yukarda olmasının nedenini sormuşlar. Adam demiş ki: “Boru yetmedi!”</span></p>
				<p class="G-vde---Metin-Ortala" xml:lang="tr-TR"/>
				<p class="Basic-Paragraph-2 para-style-override-5"/>
				<p class="Basic-Paragraph-2 para-style-override-10"><span class="char-style-override-6" xml:lang="en-US">“Eğer başarmak istiyorsanız, bilinen yolları izlemek yerine yeni yollar açmalısınız.” </span></p>
				<p class="Basic-Paragraph-2 para-style-override-7"><span xml:lang="en-US"><br/>John Davison Rockefeller (1839-1937)</span></p>
				<p class="Basic-Paragraph-2"/>
				<p class="G-vde---Metin-Ortala" xml:lang="tr-TR"/>
				<p class="Basic-Paragraph-2 para-style-override-5"><span>Tek yönden bakmak bizi köreltir, görüşümüzü daraltır, yanlış kararlara neden olur; en azından madalyonu çevirerek diğer yüzüyle ilgili de bir fikir sahibi olmak gerekir. Farklı bakış açıları, tekdüzeliği önlediği gibi düşüncelerimize de esneklik katar ve alternatif çözüm yolları üzerinden en doğru seçimi yapmamızı kolaylaştırır.</span></p>
				<p class="Basic-Paragraph-2 para-style-override-5"><span>Temel doktora gitmiş, başlamış dert yanmaya... Bir yandan parmağı ile vücudunda çeşitli yerlere dokunuyor, bir yandan da sızlanıyormuş: “Doktor bey, derdime bir çare; burama dokunuyorum ağrıyor, şurama dokunuyorum acıyor, nereme dokunsam ızdırap içinde kıvranıyorum...” Doktor muayene etmiş, Temel’in ağrıyor dediği yerlerde hiçbir sorunla karşılaşmamış. Bakmış olacak gibi değil, genel bir sağlık kontrolü yapmaya karar vermiş... Sonuç: Temel’in parmağında kırık çıkmış. </span></p>
				<p class="Basic-Paragraph-2 para-style-override-5"/>
				<p class="Basic-Paragraph-2 para-style-override-5"><span>Sabit düşüncelerimiz, önyargılarımız, kalıplarımız ve bilinmeyene duyduğumuz korkularımızla yaşantımızın önünü öyle bir tıkarız ki bu tıkanıklığın kendimizden kaynaklandığının bile farkında olmadan başkalarını eleştirmeye devam ederiz. </span></p>
				<p class="Basic-Paragraph-2 para-style-override-5"><span>Esnek düşünce yapısı, sorunlara çok yönlü çözüm yaklaşımı ve değişime olan inanç bizi hayallerimizin de ötesine götürür. İlerleme “dediğim dedik” sözüyle olmaz; “bir başka çıkış yolu olmalı” doğru adımıyla gerçekleşir.</span></p>
				<p class="Basic-Paragraph-2 para-style-override-6"><span>Ø Hangi yaşta ve konumda olursak olalım, değişebiliriz.</span></p>
				<p class="Basic-Paragraph-2 para-style-override-6"><span>Ø Hangi duygu ve düşüncede olursak olalım, gelişebiliriz.</span></p>
				<p class="Basic-Paragraph-2 para-style-override-6"><span>Ø Hangi durum ve şartlarda olursak olalım, ilerleyebiliriz.</span></p>
				<p class="Basic-Paragraph-2 para-style-override-5"><span>Yaşından bağımsız olarak hareket etmek isteyenler, özgür bir düşünce yapısına kendilerini alıştırmalıdırlar. Kalıplar ve çerçevelerle sınırlandırılmış bir hayat bizi yaşımızın da gerisinde bir karanlığa gömer.</span></p>
				<p class="Basic-Paragraph-2 para-style-override-5"/>
				<p class="Basic-Paragraph-2 para-style-override-5"><span>Doktor, uykusuzluktan yakınan iş adamına “Her gece, yatağa yattıktan sonra 25 bin koyun sayın,” dedi. “İlaçtan daha etkilidir bu yöntem.”</span></p>
				<p class="Basic-Paragraph-2 para-style-override-5"><span>Üç gün sonra hasta yeniden geldi ve doktora: </span></p>
				<p class="Basic-Paragraph-2 para-style-override-5"><span>“Söylediğiniz gibi 25 bin koyun saydım. Sonra bunlardan yün elde ettim. Eğirip kumaş dokuttum. 20 bin takım elbise çıkaracağımı hesapladım. Şimdi de terzi parası ile astarı nereden bulacağımı düşünmekten uyuyamıyorum!” </span></p>
				<p class="G-vde---Metin-Ortala" xml:lang="tr-TR"/>
				<p class="Basic-Paragraph-2 para-style-override-10"><span class="char-style-override-6" xml:lang="en-US">“Herkesin bakmadığı yönden bak dünyaya.”</span></p>
				<p class="Basic-Paragraph-2 para-style-override-7"><span xml:lang="en-US"><br/>Mevlana (1207-1273)</span></p>
				<p class="G-vde---Metin-Ortala" xml:lang="tr-TR"/>
				<p class="Basic-Paragraph-2 para-style-override-5"/>
				<p class="Basic-Paragraph-2 para-style-override-5"><span>Kalıplar tek düzedir, şablonlar her seferinde aynı sonucu verir. Ancak sıradışılık yaşama heyecan katar ve bu heyecan bizi ulaşılmaz gibi görünen başarılara götürür. </span></p>
				<p class="Basic-Paragraph-2 para-style-override-5"><span>Başka bir bakış açısından baktığımızda yaşamın farklı bir yönünü görürüz. Ve bu hayatın yeni bir yönünü keşfetmemizi sağlar. Her zamanki gördüklerimizin ötesindeki çeşitliliği ve renkliliği de beraberinde getirir.</span></p>
				<p class="Basic-Paragraph-2 para-style-override-5"><span><br/><br/><br/></span></p>
				<p class="Basic-Paragraph-2 para-style-override-5"><span>Gümrükçüler uzun süredir şüphelenmektedir...</span></p>
				<p class="Basic-Paragraph-2 para-style-override-5"><span>Kamyoneti yine durdururlar.</span></p>
				<p class="Basic-Paragraph-2 para-style-override-5"><span>“Ne taşıyorsunuz çuval çuval?”</span></p>
				<p class="Basic-Paragraph-2 para-style-override-5"><span>“Kum.”</span></p>
				<p class="Basic-Paragraph-2 para-style-override-5"><span>“Açın çuvalları!”</span></p>
				<p class="Basic-Paragraph-2 para-style-override-5"><span>Kum çıkar, çuval çuval kum.</span></p>
				<p class="Basic-Paragraph-2 para-style-override-5"><span>Üç gün sonra yine aynı ekip:</span></p>
				<p class="Basic-Paragraph-2 para-style-override-5"><span>“Ne taşıyorsunuz çuval çuval?”</span></p>
				<p class="Basic-Paragraph-2 para-style-override-5"><span>“Çakıl.”</span></p>
				<p class="Basic-Paragraph-2 para-style-override-5"><span>“Açın çuvalları!”</span></p>
				<p class="Basic-Paragraph-2 para-style-override-5"><span>Çakıl, çuvallar dolusu çakıl. </span></p>
				<p class="Basic-Paragraph-2 para-style-override-5"><span>Gümrükçüler ararlar... Her seferinde ararlar... Taş çıkar, bidonla su çıkar, odun çıkar... Bir gün, bir gümrük memuru kamyonetin ardından bağırır:</span></p>
				<p class="Basic-Paragraph-2 para-style-override-5"><span>“Siz bir şeyi kaçak sokuyorsunuz, farkında değiliz sanmayın. Neyi kaçak soktuğunuzu da elbet bir gün buluruz!”</span></p>
				<p class="Basic-Paragraph-2 para-style-override-5"><span>Son seferi olan şoför, belli bir mesafe gittikten sonra gümrükçüye döner ve bağırır: “Kamyonetleri!”   </span></p>
				<p class="Basic-Paragraph-2 para-style-override-5"><span><br/><br/><br/></span></p>
				<p class="Basic-Paragraph-2 para-style-override-5"><span>Dünyaya ve olaylara her zaman ki baktığımız noktadan, açıdan bakmaya devam edersek ve bu bizi istediğimiz sonuca götürmüyorsa hâlâ bunu yapmayı sürdürecek miyiz? Yoksa yeni bakış açılarıyla farklı noktalardan bakarak yeni alternatifler mi deneyeceğiz. </span></p>
				<p class="Basic-Paragraph-2 para-style-override-5"><span>Biz, bugüne dek edindiğimiz bilgileri hafızamızda tutarak sadece bize sorulduğunda ya da ihtiyacımız olduğunda kullanıyorsak bilgi hamallığından başka bir şey yapmıyoruz demektir. Edindiğimiz bilgilere yeni düşünceler ekleyerek onu şekillendirip yeni ürünler ortaya koyabiliyorsak; o zaman bilgi, düşünce bayrağını insanlık adına bir adım daha ileri taşımanın mutluluğunu ve gururunu yaşayabiliriz.</span></p>
				<p class="Basic-Paragraph-2 para-style-override-5"><span>Sadece tek yönde yapılan ilerleme kalıcı değildir. İlerleme bir ağaç gibi olmalı. Dallarıyla gökyüzüne doğru yükselirken kökleriyle de toprağın derinliklerine yol alarak sağlam bir duruş sergilemeli. Köklerini ve dallarını doğru ve uyumlu kullanamayan ağacın ömrünü tahmin etmek hiç de zor olmaz. İnsan yaşadıklarından güç alarak geleceğe uzanmalı. Sadece geçmiş (kök) veya sadece geleceğe (dallar) dönük yaşamak bizi kalıcı ilerleme yolundan alıkoyar. </span></p>
				<p class="Basic-Paragraph-2 para-style-override-5"><span>Hoşnutsuz olduğumuz duruma yenilik getiremiyorsak, yeni bir yaklaşım geliştiremiyorsak aynı istemediğimiz sonucu almaya devam ederiz. İstediğimizi alamıyorsak olaya farklı bir bakış açısıyla bakıp farklı eylemlerde bulunmalıyız. Bu değişkenliği de istediklerimizi elde edinceye, sonuca gidinceye dek sürdürmeliyiz. Yeni fikirler farklı bir bakış açısıyla ortaya çıkar.</span></p>
				<p class="Basic-Paragraph-2 para-style-override-5"/>
				<p class="Basic-Paragraph-2 para-style-override-5"><span class="char-style-override-5">•Olayları farklı boyutlarıyla ele alanlar zirvede kendine daha kolay yer bulur. </span></p>
				<p class="Basic-Paragraph-2 para-style-override-5"><span> </span></p>
				<p class="Basic-Paragraph-2 para-style-override-5"><span>“Sorgulanmayan bir hayat, yaşamaya değmez” diyen Sokrates (M.Ö.470-M.Ö.399), düşüncelerinden dolayı yargılanıp baldıran zehri içmeye mahkûm edilse de ve farklı düşünen daha niceleri, tarihin pek çok evresinde acımasızca cezalandırılıp “yoldan çıkanlar” olarak tanımlansa da bu özellik, günümüzde önemli bir ayrıcalık olarak görülüyor. </span></p>
				<p class="G-vde---Metin-Ortala" xml:lang="tr-TR"/>
				<p class="Basic-Paragraph-2 para-style-override-9"/>
				<p class="Basic-Paragraph-2 para-style-override-10"><span class="char-style-override-6" xml:lang="en-US">“En güzel resim henüz yapılmadı, en büyük oyun yazılmadı, en görkemli şiir okunmadı.”</span></p>
				<p class="Basic-Paragraph-2 para-style-override-7"><span xml:lang="en-US"><br/> Joseph Lincoln Steffens (1866-1936)</span></p>
				<p class="Basic-Paragraph-2 para-style-override-5"/>
				<p class="G-vde---Metin-Ortala" xml:lang="tr-TR"/>
				<p class="Basic-Paragraph-2 para-style-override-5"><span>Rekabet koşulları gözönüne alındığında; teknoloji başta olmak üzere sürekli gelişme ve yenilikçi ürünler üretme ihtiyacı olan şirketler, personel alımlarında özellikle faydalanacakları bu yeteneğin üzerinde duruyorlar. Olayları farklı boyutlarıyla ele alarak yenilikler katan, çok yönlü çözüm önerileriyle sorunlara en doğru yaklaşımı getiren personel, şirketlerin de gözbebeği oluyor ve zirvede kendine daha kolay yer buluyor. </span></p>
				<p class="Basic-Paragraph-2 para-style-override-5"/>
				<p class="Basic-Paragraph-2 para-style-override-5"><span class="char-style-override-12">İşte yeni bir fikir, yeni bir ürün ve yeni bir yaklaşımla zirveye tırmananların hayat öykülerinden kesitler:</span></p>
				<p class="Basic-Paragraph-2 para-style-override-5"/>
				<p class="Basic-Paragraph-2 para-style-override-5"><span>Kariyer için kendisine başvuranlara IKEA, şu soruyu soruyor: “Başarılı bir iş fikri yaratmak için hayal gücü gerekir, hayalleri gerçeğe dönüştürmek için ise insanlar. Siz bu insanlardan biri misiniz?”</span></p>
				<p class="Basic-Paragraph-2 para-style-override-5"><span>Ingvar Kamprad, daha çocukluk yıllarında bisikletiyle gidip toptan aldığı kibrit, yılbaşı süsleri, kalem gibi satışı kolay olan ürünleri civarda oturanlara uygun olabilecek bir fiyata satıyordu. Aldığı iyi sonuçlar kendi şirketini kurma isteğini artırdı. 17 yaşında adı soyadı, yaşadığı kasaba ve çiftliğin baş harflerinden oluşan IKEA’yı kurdu. </span></p>
				<p class="Basic-Paragraph-2 para-style-override-5"><span>(</span><span class="char-style-override-5">I</span><span>ngvar </span><span class="char-style-override-5">K</span><span>amprad </span><span class="char-style-override-5">E</span><span>lmtaryd </span><span class="char-style-override-5">A</span><span>gunnaryd) </span></p>
				<p class="Basic-Paragraph-2 para-style-override-5"/>
				<p class="Basic-Paragraph-2 para-style-override-5"><span>Yazdığı reklamları yerel gazetelerde yayınlattı ve modern tasarımlı mobilyalarını ücretsiz kataloglarla halka tanıttı. Açtığı mobilya teşhir mağazası ise bu alanda bir ilkti. Demonte/monte (sökülen/takılan) mobilyaların daha düşük maliyetle ve kolay taşındığını keşfetmesiyle diğer ülkelere yayılması hiç de zor olmadı.  </span></p>
				<p class="Basic-Paragraph-2 para-style-override-5"/>
				<p class="G-vde---Metin-Ortala" xml:lang="tr-TR">***</p>
				<p class="Basic-Paragraph-2 para-style-override-5"/>
				<p class="Basic-Paragraph-2 para-style-override-5"><span>Yoksul bir ailenin ferdi olarak dünyaya gelen Ray Kroc, </span><span>lise yıllarında açmış olduğu kafe dâhil, yaşamının 53 yılında yapmış olduğu işlerde, bir kısmında biraz ilerleme sağlamışsa da istediği sonucu alamadı. </span></p>
				<p class="Basic-Paragraph-2 para-style-override-5"/>
				<p class="Basic-Paragraph-2 para-style-override-5"><span>Milk-shake (sütlü-dondurmalı soğuk içecek) makinesi sattığı restoran sahibi Richard (Dick) ve Maurice (Mac) McDonald kardeşlerle karşılaşmasaydı, bugün milyonlarca müşterisi olan McDonald’s restoranlar zincirini kuramayacaktı. </span></p>
				<p class="Basic-Paragraph-2 para-style-override-5"><span>McDonald kardeşlerin 8 adet aldıkları milk-shake makinesini 10’a çıkarmak istemeleri, yaptığı işlerde istediği başarıyı yakalayamamış girişimcinin ilgisini çekti. Ray Kroc, bu restoranı görmek için gittiğinde alışılmışın dışında ve hızlı bir servisle karşılaştı. </span></p>
				<p class="Basic-Paragraph-2 para-style-override-5"><span>Rekabet koşullarına ayak uydurabilmek için işletmelerini gözden geçiren iki kardeş, satışlarının büyük bir bölümünün hamburgerden olduğunu fark etmesiyle 25 maddeden oluşan menülerini sadece; hamburger, cheeseburger, patates kızartması, içecek ve tatlı çeşidiyle sınırlandırdılar. Kâğıt bardak ve peçete kullanarak, self-servis sonucu az sayıda eleman ile verimli çalışma sistemini kurarak maliyetleri düşürüp hamburger fiyatını yarı yarıya indirdiler.   </span></p>
				<p class="Basic-Paragraph-2 para-style-override-5"><span>Etraftakilerin olumsuz sözlerine kulak asmayarak sistemde yapmış oldukları bu radikal değişiklikler, kısa sürede cirolarının katlanarak artmasını sağladı. </span></p>
				<p class="Basic-Paragraph-2 para-style-override-5"><span>Girişimci Ray Kroc, bu şekilde çalışan bir işletmenin büyük kârlar sağlayacağını düşünerek McDonald’s isminin kullanım hakkını alarak kendi restoranını açtı. 1961 yılında ise Ray Kroc, 2,7 milyon dolar ödeyerek McDonald’s’ın </span><span>tüm isim haklarını satın aldı.</span></p>
				<p class="Basic-Paragraph-2 para-style-override-5"/>
				<p class="G-vde---Metin-Ortala" xml:lang="tr-TR">***</p>
				<p class="Basic-Paragraph-2 para-style-override-5"/>
				<p class="Basic-Paragraph-2 para-style-override-5"><span>Televizyonculuk anlayışına yepyeni bir boyut getiren Ted Turner adlı girişimci işadamı 24 saat canlı yayın yapan CNN (Cable News Network) haber kanalını kurarak televizyon tarihinde bir ilki gerçekleştirdi. </span></p>
				<p class="Basic-Paragraph-2 para-style-override-5"><span>Ancak bu yeni fikre televizyon izleyicisi alışıncaya dek (2 yıl) şirket zarar etti. Hatta çalışanlarının maaşı bile şirketin hisse senetleriyle ödendi. Ancak dünyadaki önemli olayları anında, canlı yayınlarla ekrana taşıyan CNN, kısa sürede büyük bir aşama kat ederek özellikle Challenger uzay mekiği faciası (1986) ve Körfez Savaşı (1991) yayınlarıyla uluslararası bir kanal oldu. </span></p>
				<p class="Basic-Paragraph-2 para-style-override-5"/>
				<p class="G-vde---Metin-Ortala" xml:lang="tr-TR">***</p>
				<p class="Basic-Paragraph-2 para-style-override-5"/>
				<p class="Basic-Paragraph-2 para-style-override-5"><span>Kitap satıcısı olan genç adam, sattığı kitaplarının yanında bayan müşterilerine parfüm numuneleri hediye ediyordu. Verdiği hediyelerin, sattığı kitaplardan daha çok ilgi çekmesi üzerine David H. McConnel, 1886 yılında bugünkü Avon’un temellerini oluşturan “The California Perfume Company”yi kurdu. Avon bugün </span><span class="Vurgu char-style-override-7">4,9 milyonun üzerinde satış temsilcisi ile</span><span class="Vurgu"> </span><span>dünyanın en büyük doğrudan satış kozmetik organizasyonu haline geldi.</span><span class="char-style-override-8"> </span></p>
				<p class="Basic-Paragraph-2 para-style-override-5"/>
				<p class="G-vde---Metin-Ortala" xml:lang="tr-TR">***</p>
				<p class="Basic-Paragraph-2 para-style-override-5"/>
				<p class="Basic-Paragraph-2 para-style-override-5"><span>Marc Grégoire, 1954 yılında dünyanın ilk yapışmaz kaplama tavasını icat etti. Mühendis, bunu PTFE (PloyTetraFlorEtilen) maddesini alüminyum ile birleştirerek gerçekleştirdi. Bu buluştan iki yıl sonra teflon ve alüminyumun kısa yazılışı olan “Tefal” şirketi doğdu.    </span></p>
				<p class="Basic-Paragraph-2 para-style-override-5"/>
				<p class="Basic-Paragraph-2 para-style-override-5"><span>Şirket, “Tefal’in tavaları, türünün gerçekten yapışmayan tek örneği” sloganıyla yıl sonunda üretimini günde 100 tavaya çıkardı. Her geçen gün artan siparişler, 1961 yılında aylık 1 milyon adede ulaştı. </span></p>
				<p class="Basic-Paragraph-2 para-style-override-5"/>
				<p class="G-vde---Metin-Ortala" xml:lang="tr-TR">***</p>
				<p class="Basic-Paragraph-2 para-style-override-5"/>
				<p class="Basic-Paragraph-2 para-style-override-5"><span>“Şans yalnızca hazır olan zihinlere güler” demiş Louis Pasteur. Eczacı Dr. John S.Pemberton, 8 Mayıs 1886 günü, Atlanta’daki evinin arka bahçesinde, ilginç bir şurup yaptı. Üç ayak üzerine yerleştirdiği pirinç bir çaydanlıkta bir ağrı kesici icat etmek amacıyla birleştirdiği; limon, tarçın, koka yapraklarının ve bir Brezilya bitkisi olan kola tohumlarının, suyla karışımıyla ortaya dostlarının da beğendiği lezzetli bir içecek çıktı. </span></p>
				<p class="Basic-Paragraph-2 para-style-override-5"><span>Hemen eczanesinin bahçesinde 5 cent karşılığında satışlarına başladığı içeceğin o günlerdeki taliplileri, günlük beş bardağı geçmiyordu. Beyin ve sinir sistemine iyi gelen bir içecek olarak düşünülen Coca Cola, kısa sürede diğer eczanelerin de raflarında yerini alarak günlük satışı ortalama dokuz şişeye çıktı.</span></p>
				<p class="Basic-Paragraph-2 para-style-override-5"><span>Aynı yılın yaz aylarında bir gün eczaneye başı ağrıyan bir müşteri geldi. Onun isteği üzerine hemen oracıkta hazırlanan; tesadüf eseri içine su yerine soda eklendiğinden köpüren karışımı ilk deneyen ve oldukça beğenen müşteri, bugünkü gazlı Coca Cola’nın doğuşuna şahitlik ediyordu. Bugün Coca Cola % 94 oranında tanınması ile dünyanın en bilinen markası.</span></p>
				<p class="Basic-Paragraph-2 para-style-override-5"/>
				<p class="G-vde---Metin-Ortala" xml:lang="tr-TR">***</p>
				<p class="Basic-Paragraph-2 para-style-override-5"/>
				<p class="Basic-Paragraph-2 para-style-override-5"><span>1985 yılında tasarımcı George Amoual ve ortağı yeni bir hazır giyim markası oluşturmak istediler. Markalarına koyacakları isim konusunda henüz karar vermemişken yaptıkları bir uçak yolculuğu onlara yardımcı oldu. Uçakta okudukları bir dergide Waikiki Plajı’nın tanıtımı vardı. Farklı tasarımlar yapmayı planlayan ikili, bunun aradıkları isim olduğuna karar verdiler. Ayrıca Fransızca “Les Copains” (arkadaşlar) kelimelerinin baş harfleri de eklenince markanın ismi hazırdı: LC Waikiki.   </span></p>
				<p class="Basic-Paragraph-2 para-style-override-5"/>
				<p class="G-vde---Metin-Ortala" xml:lang="tr-TR">***</p>
				<p class="Basic-Paragraph-2 para-style-override-5"/>
				<p class="Basic-Paragraph-2 para-style-override-12"><span>Eski çağlardan beri erkeklerin tıraş olma çabası içinde olduğu arkeologlar tarafından doğrulanmaktadır. Mağara duvarlarında bulunan tarih öncesi resimlerde sakal tıraşı için köpekbalığı dişleri, çakmak taşları gibi keskin malzemeler kullanıldığı görülmüştür.  <br/>Daha sonraki yüzyıllarda çeşitli aletlerle ve daha da ilerisinde ustura ile tıraş olmalar devam etmiştir. </span></p>
				<p class="Basic-Paragraph-2 para-style-override-5"><span>Ancak 1901 yılında genelde berberde yapılabilen sakal kesme işini, çift taraflı tıraş bıçağını icat ederek eve taşıyan biri çıktı: King Camp Gillette. </span></p>
				<p class="Basic-Paragraph-2 para-style-override-5"><span>İlk reklamı da “Ne ustura kayışı, ne biley taşı” oldu.</span></p>
				<p class="Basic-Paragraph-2 para-style-override-5"><span>Patentini aldığı ürünü, halkın bu alışkanlıktan yoksun oluşu sebebiyle, ilk yıllarda fazla satmasa da özellikle Birinci Dünya Savaşı’nda ABD ordusunun yüklü miktardaki siparişleriyle zirveye tırmandı. </span></p>
				<p class="Basic-Paragraph-2 para-style-override-5"/>
				<p class="G-vde---Metin-Ortala" xml:lang="tr-TR"/>
				<p class="Basic-Paragraph-2 para-style-override-2"><span class="char-style-override-6" xml:lang="en-US">“Akıl yürütmek yük taşımaya benzemez; birkaç atın taşıyabileceği çuval sayısı tek bir atın taşıyabileceğinden fazladır. Akıl yürütmek daha çok koşmaya benzer; bir Arap atı yüzlerce attan oluşan bir sürüden daha hızlı koşar ve onları geçer.”</span></p>
				<p class="Basic-Paragraph-2 para-style-override-7"><span xml:lang="en-US"><br/>Galileo Galilei (1564-1642)</span></p>
				<p class="Basic-Paragraph-2 para-style-override-5"/>
				<p class="Basic-Paragraph-2 para-style-override-5"/>
				<p class="G-vde---Metin-Ortala" xml:lang="tr-TR"/>
				<p class="Basic-Paragraph-2 para-style-override-5"><span>Yeni fikirler, toplumun alışkanlıklarıyla ilk karşılaştıklarında kabul görmeyerek öncelikle mağlubiyet yaşıyor. Nitelikli ve yeni fikirler ise, mağlubiyete aldırmadan yolculuğuna devam ederek sonrasında daha büyük ve kalıcı zaferlere imza atıyor.  </span></p>
			</div>
		</div>
	</body>
</html>