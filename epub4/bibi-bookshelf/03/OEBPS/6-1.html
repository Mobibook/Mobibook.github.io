<html xmlns="http://www.w3.org/1999/xhtml">
	<head>
		<title>6-1.html</title>
		<link href="template.css" rel="stylesheet" type="text/css"/>
	</head>
	<body>
		<div id="x6-1.html" xml:lang="en-GB">
			<div class="Basic-Text-Frame">
				<p class="B-l-m-Ba-l---" id="toc_marker-1" xml:lang="tr-TR">BÖLÜM 1 - HAYALLER KURMAK</p>
				<p class="Basic-Paragraph-2 para-style-override-6"><span>• Düşlerimiz gökyüzüne astığımız yıldızlardır, gecemizi aydınlatır.</span></p>
				<p class="Basic-Paragraph-2 para-style-override-6"><span>• Geleceğimizin resmini çizmezsek bizim adımıza çizilecek resme razıyız demektir.</span></p>
				<p class="Basic-Paragraph-2 para-style-override-6"><span>• Olmasını istediğimiz hayatın planı düşlerimizde yatar.</span></p>
				<p class="Basic-Paragraph-2 para-style-override-6"><span>• Düşlerinizin kaybolmasına izin vermeyin, kayıp düşler kayıp yaşamlar demektir.</span></p>
				<p class="baslik" id="toc_marker-1-1" xml:lang="tr-TR">HAYALLER KURMAK</p>
				<p class="Basic-Paragraph-2 para-style-override-5"><span class="char-style-override-5">• Düşlerimiz gökyüzüne astığımız yıldızlardır,  gecemizi aydınlatır.</span></p>
				<p class="Basic-Paragraph-2 para-style-override-5"><span class="char-style-override-5"> </span></p>
				<p class="Basic-Paragraph-2 para-style-override-5"><span>Eğer hayallerimiz olmazsa hayatımızın da bir amacı olmaz. Amaçsız bir hayat, sona erdiğinde ağzımızda tat bırakmayan bir yiyeceğe, küle dönmüş bir gazete sayfasının rüzgârda savrulmuş haline benzer, elimizde bize ve insanlığa bir şey kalmaz. </span></p>
				<p class="Basic-Paragraph-2 para-style-override-5"/>
				<p class="Basic-Paragraph-2 para-style-override-5"><span class="char-style-override-8">“İnsanın aklı kendisine sınırlamalar getirilmesinden nefret eder,”</span><span> diyen şair, yazar ve devlet adamı Joseph Addison (1672–1719) mutlu bir hayat için, gereken üç şeyi şöyle sıralıyor:</span></p>
				<p class="Basic-Paragraph-2 para-style-override-5"/>
				<p class="Basic-Paragraph-2 para-style-override-5"><span class="char-style-override-8">1- Yapacak bir iş.</span></p>
				<p class="Basic-Paragraph-2 para-style-override-5"><span class="char-style-override-8">2- Sevecek bir eş.</span></p>
				<p class="Basic-Paragraph-2 para-style-override-5"><span class="char-style-override-8">3- Gerçekleştirilebilecek bir düş.</span></p>
				<p class="Basic-Paragraph-2 para-style-override-5"/>
				<p class="Basic-Paragraph-2 para-style-override-5"><span>Hayallerdir bizleri canlı kılan; yeni sulanmış çiçeklerin başlarını yukarı kaldırması gibi dimdik ayakta kalmamızı hayallerimiz sağlar. Yenilenme fırsatları sunar bize, yeni hedefler belirleme, bunlar için uğraş verme, çabalama, harekete geçme… </span></p>
				<p class="Basic-Paragraph-2 para-style-override-5"><span>İvme kazandırır yaşamın durağanlığına. Amacımız için uğraşmanın mutluluğu tüm ruhumuza yayılır o an farkında olsak da, olmasak da. </span></p>
				<p class="Basic-Paragraph-2 para-style-override-5"><span class="char-style-override-8">Hayallerinin yolunda yürümek insana azim verir. </span></p>
				<p class="Basic-Paragraph-2 para-style-override-5"><span class="char-style-override-8">Azim insanı güçlü kılar, ayakta tutar. </span></p>
				<p class="Basic-Paragraph-2 para-style-override-5"><span class="char-style-override-8">Takılmaz küçük hesaplara, </span></p>
				<p class="Basic-Paragraph-2 para-style-override-5"><span class="char-style-override-8">Düşse de kalmaz çukurlarda, </span></p>
				<p class="Basic-Paragraph-2 para-style-override-5"><span class="char-style-override-8">Yorulsa da tırmanır tepeleri; </span></p>
				<p class="Basic-Paragraph-2 para-style-override-5"><span class="char-style-override-8">Bazen bir solukta, </span></p>
				<p class="Basic-Paragraph-2 para-style-override-5"><span class="char-style-override-8">Bazen de bir ömür boyunca… </span></p>
				<p class="Basic-Paragraph-2 para-style-override-5"><span><br/><br/><br/></span></p>
				<p class="Basic-Paragraph-2 para-style-override-5"/>
				<p class="Basic-Paragraph-2 para-style-override-2"><span class="char-style-override-6" xml:lang="en-US">“Bir insanın hayatının akışını belli eden,  o insanın hayal gücüdür.” </span></p>
				<p class="Basic-Paragraph-2 para-style-override-7"><span xml:lang="en-US">Marcus Aurelius (121–180)</span></p>
				<p class="Basic-Paragraph-2 para-style-override-5"/>
				<p class="Basic-Paragraph-2 para-style-override-5"/>
				<p class="Basic-Paragraph-2 para-style-override-5"><span><br/><br/><br/></span></p>
				<p class="Basic-Paragraph-2 para-style-override-5"><span>Düşlerle yaşantımız renklenir. Tekdüze, sadece görevler yığınından oluşan yaşam, insana sürekli yük taşıyormuş hissi verir ki bu insan ruhunu yoran bir yaşam tarzıdır. İnsanın doğasıyla ve kendini gerçekleştirme arzusuyla bağdaşmayan bir durumdur. Bu, onca rengi bir kenara bırakıp sadece siyah ve beyazla yaşamayı seçmek demektir.  </span></p>
				<p class="Basic-Paragraph-2 para-style-override-5"/>
				<p class="Basic-Paragraph-2 para-style-override-5"><span class="char-style-override-5">Gottlieb Daimler:</span></p>
				<p class="Basic-Paragraph-2 para-style-override-5"><span>Evinin çatısına koyduğu yıldız amblemine bakarak gelecekte bu yıldızın fabrikasını simgeleyecek prestij unsuru olacağını düşündü. Gece gündüz otomobil üzerine çalışmalarını sürdürdü.</span></p>
				<p class="Basic-Paragraph-2 para-style-override-5"/>
				<p class="Basic-Paragraph-2 para-style-override-5"><span class="char-style-override-5">Karl Friedrich Benz:</span></p>
				<p class="Basic-Paragraph-2 para-style-override-5"><span>Hiç bıkmadan geliştirdiği tasarımlar ve yeni icatlarına her gün bir yenisini katan mühendis, benzinle çalışan ilk otomobili satarak tarihe geçti. </span></p>
				<p class="Basic-Paragraph-2 para-style-override-5"/>
				<p class="Basic-Paragraph-2 para-style-override-5"><span>Bu iki mucit, önceleri rakip olan şirketlerini, 1926 yılında birleştirdiler. Mercedes-Benz (Mercedes ismi, Daimler’in iş ortağı Emil Jellinek’in kızından gelmektedir.) bugün kara, hava ve sudaki gücünü simgeleyen üç ayaklı yıldız amblemini kullanıyor. </span></p>
				<p class="Basic-Paragraph-2 para-style-override-5"/>
				<p class="Basic-Paragraph-2 para-style-override-5"><span>Düşlerimiz gökyüzüne astığımız yıldızlardır, gecemizi aydınlatır. En mutsuz ve karanlık günlerimizde onlar bize yol gösterir ve onlar sayesinde yeniden başlama cesareti kazanırız. </span></p>
				<p class="Basic-Paragraph-2 para-style-override-5"/>
				<p class="Basic-Paragraph-2 para-style-override-5"><span>Düşlerimiz geleceğimize ışık tutar, hayat yolumuzu aydınlatır. </span></p>
				<p class="Basic-Paragraph-2 para-style-override-5"><span>Hedeflerimiz olmadan da bir yerlere gidebiliriz; ancak ulaştığımız nokta, istediğimiz yer olmayabilir.</span></p>
				<p class="Basic-Paragraph-2 para-style-override-5"><span><br/><br/><br/></span></p>
				<p class="Basic-Paragraph-2 para-style-override-5"/>
				<p class="Basic-Paragraph-2 para-style-override-2"><span class="char-style-override-6" xml:lang="en-US">“Yürü! Hür maviliğin bittiği son hadde kadar! İnsan alemde hayal ettiği müddetçe yaşar.”</span></p>
				<p class="Basic-Paragraph-2 para-style-override-7"><span xml:lang="en-US"><br/>Yahya Kemal Beyatlı (1884-1958)</span></p>
				<p class="Basic-Paragraph-2 para-style-override-5"/>
				<p class="Basic-Paragraph-2 para-style-override-5"><span><br/><br/><br/></span></p>
				<p class="Basic-Paragraph-2 para-style-override-5"><span>Düşlerimiz olursa karşımıza çıkan fırsatları fark eder ve onlardan yararlanırız. Düşleri olmayanın karşılaştığı fırsatları görmesi mümkün değildir. Görse bile onlarla ne yapacağını bilmediğinden gerçek anlamda değerlendiremez.</span></p>
				<p class="Basic-Paragraph-2 para-style-override-5"><span class="char-style-override-8">“Üzerinde yatırım yapmayı düşündüğünüz bir şey varsa; o beyin olmalı...”</span><span> diyen zihin haritası teknikleriyle ünlü Tony Buzan, hayal gücü ile başarıyı şöyle ilişkilendiriyor: </span><span class="char-style-override-8">“Tarihin en büyük komutanları, kazandıkları zaferleri beyinlerinin sağ yarısından (hayal gücü) yola çıkarak, sol yarısını (mantığı) kullanmalarına borçludurlar. Hayal gücü olmadan başarı ihtimali zayıftır.”</span><span>   </span></p>
				<p class="Basic-Paragraph-2 para-style-override-5"/>
				<p class="Basic-Paragraph-2 para-style-override-5"><span class="char-style-override-5">• Geleceğimizin resmini çizmezsek bizim adımıza çizilecek resme razıyız demektir.</span></p>
				<p class="Basic-Paragraph-2 para-style-override-5"/>
				<p class="Basic-Paragraph-2 para-style-override-5"><span>Savaştayken yazdığı “Kendime Düşünceler” kitabı yüzyıllar boyunca tüm insanlığa hizmet ederek günümüze ulaşan, evrensel nitelikteki öğütlerin sahibi ünlü imparator ve filozof Marcus Aurelius (121–180) </span><span class="char-style-override-8">“Kişinin hayatı düşünün rengine boyanmıştır,”</span><span> diyor.</span></p>
				<p class="Basic-Paragraph-2 para-style-override-5"/>
				<p class="Basic-Paragraph-2 para-style-override-5"><span>Hayal kurmak geleceğimizi resimlemek gibidir. Gelecekte neler olmasını istiyorsanız tamamını o resimde belirtin. Eğer siz geleceğinizin resmini çizmezseniz (geleceğinizle ilgili hayal kurmazsanız) sizin adınıza çizilecek resme razısınız demektir. Ancak bu resimden pek de memnun kalmayacağınızı, bugünden söylemek mümkün. Çünkü çizimi siz yapmadığınızdan, içinde size ait çizgiler ve renkler bulunmayacaktır. </span></p>
				<p class="Basic-Paragraph-2 para-style-override-5"/>
				<p class="Basic-Paragraph-2 para-style-override-5"><span>Elbette “düşlediğimiz her şey gerçeğe dönüşür ya da hayat sadece bizim isteklerimizden oluşur,” diyemeyiz. Hiç kuşku yok ki hayat hoşlanmadığımız şeylerle de karşımıza çıkar çoğu zaman. Çizdiğimiz resme (hayallerimize) dışarıdan hoş olmayan fırça darbeleri de alabiliriz. Bu resmimizi bozabilir zaman zaman. </span></p>
				<p class="Basic-Paragraph-2 para-style-override-5"><span>Ama kurduğumuz hayallerimiz için yapacağımız çalışmalarla mümkün olduğunca resmimizi gerçeğe dönüştürerek, bize ait yaşamda, bize ait renkleri ve çizimleri çoğaltmaya gayret edeceğiz. Bu mücadelede, doğru ve kurallarına göre hareket edenler, kendine ait renklerin bolca kullanıldığı bir </span><span class="char-style-override-5">“yaşam resmi”</span><span> bırakır hayatının sonunda.</span></p>
				<p class="Basic-Paragraph-2 para-style-override-5"/>
				<p class="Basic-Paragraph-2 para-style-override-5"><span>Hayatımızı kurarken önce düşlerimiz yer almalı; sonrasında içini rahatlıkla doldurabiliriz. Ama önce içini doldurup sonra düşlerinizi yerleştirmeye çalışırsanız bakmışsınız ki yaşamınız gelip geçmiş fakat geçen ömrünüzde düşlerinize yer kalmamış. O halde, önce resmi çizelim sonra içini boyayalım. Eğer düşlerimiz yoksa önceliklerimizi belirleyemeyiz. Öncelikler olmadan da yaşamı ve onun en önemli içeriği olan zamanı doğru kullanamayız. </span></p>
				<p class="Basic-Paragraph-2 para-style-override-5"><span> </span></p>
				<p class="Basic-Paragraph-2 para-style-override-5"><span>Zihnimizde canlandıramadığımız bir şeyi gerçek hayatta hiç canlandıramayız. Hayallerinin farkında olmak, yaşamda emin adımlarla ilerleme imkânı sağlar bize. Hayalsiz yaşamlar ise uçuşan toz zerrelerine benzer, nereye gittiklerinden habersiz.</span></p>
				<p class="Basic-Paragraph-2 para-style-override-5"/>
				<p class="Basic-Paragraph-2 para-style-override-5"><span class="char-style-override-8">Eğer hayalini görmezseniz </span></p>
				<p class="Basic-Paragraph-2 para-style-override-5"><span class="char-style-override-8">Resmini çizemezsiniz, yazıya dökemezsiniz. </span></p>
				<p class="Basic-Paragraph-2 para-style-override-5"><span class="char-style-override-8">Eğer hayalini görmezseniz </span></p>
				<p class="Basic-Paragraph-2 para-style-override-5"><span class="char-style-override-8">Ne yapacağınızı bilemezsiniz, </span></p>
				<p class="Basic-Paragraph-2 para-style-override-5"><span class="char-style-override-8">Başkalarının düşündüklerini yaparsınız.</span></p>
				<p class="Basic-Paragraph-2 para-style-override-5"><span class="char-style-override-8">Eğer hayalini görmezseniz </span></p>
				<p class="Basic-Paragraph-2 para-style-override-5"><span class="char-style-override-8">Yola çıkamazsınız, </span></p>
				<p class="Basic-Paragraph-2 para-style-override-5"><span class="char-style-override-8">Çıksanız da istemediğiniz yere ulaşırsınız.</span></p>
				<p class="Basic-Paragraph-2 para-style-override-5"><span class="char-style-override-8">Eğer hayalini kurmazsanız </span></p>
				<p class="Basic-Paragraph-2 para-style-override-5"><span class="char-style-override-8">Yaşamınızı kuramazsınız…</span></p>
				<p class="Basic-Paragraph-2 para-style-override-5"/>
				<p class="Basic-Paragraph-2 para-style-override-2"><span class="char-style-override-6" xml:lang="en-US"><br/><br/><br/>“Gençliğinde ne düşünürsen, yaşlılığında ona ulaşırsın.” </span></p>
				<p class="Basic-Paragraph-2 para-style-override-7"><span xml:lang="en-US">Johann Wolfgang von Goethe (1749–1832)</span></p>
				<p class="Basic-Paragraph-2 para-style-override-8"><span><br/><br/><br/></span></p>
				<p class="Basic-Paragraph-2 para-style-override-5"><span>Gelecek için (hayalleriniz için) çalışırken bugünü ihmal etmeyin. Bugünü yaşarken de gelecek için çalışmaya devam edin. Birini kaçırmanız her iki alanda da mutsuz olmanıza neden olur.</span></p>
				<p class="Basic-Paragraph-2 para-style-override-5"/>
				<p class="Basic-Paragraph-2 para-style-override-5"><span>Eski dönemde adamın birinin ideali, gökyüzündeki yıldızları tanımaktı. </span></p>
				<p class="Basic-Paragraph-2 para-style-override-5"><span>Bu araştırmacı adam, her akşam dışarı çıkar, dağ, bayır gezer ve yıldızları takip ederdi. Yine bir gün böyle bakarken gökyüzüne, birden ayağı kaydı ve bir kuyunun içine düşüverdi.</span></p>
				<p class="Basic-Paragraph-2 para-style-override-5"><span>Bağırdı, çağırdı, yardım istedi. Bu sesleri duyan yolcunun biri, koştu imdadına yetişti.</span></p>
				<p class="Basic-Paragraph-2 para-style-override-5"><span>Bir ip attı ve onu dışarı çıkardı. Sonra da anlattırdı olanları. İşin aslını öğrenince şunları söyledi gökbilimci bu adama:</span></p>
				<p class="Basic-Paragraph-2 para-style-override-5"><span>“Tamam, gözün yıldızlarda olsun ama ayaklarının da yerde olduğunu sakın unutma!”</span></p>
				<p class="Basic-Paragraph-2 para-style-override-5"><span>İdealleri gerçekleştirmek önemli, ancak bunu yaparken de hayatını ihmal etmemeli; birbirine bağlıdır bu ikili...</span></p>
				<p class="Basic-Paragraph-2 para-style-override-5"/>
				<p class="Basic-Paragraph-2 para-style-override-5"><span>Hedef belirlerken bir ölçüden bahsedilecekse 67 yıllık yaşantısında sanat ve bilim alanında çok yönlü bir hayat süren Leonardo da Vinci (1452–1519)’nin kullandığı kriter bize ışık tutabilir: </span><span class="char-style-override-8">“Uygulamaya el vermeyen teori anlamsız, teoriye dayanmayan uygulama ise kısırdır.”</span></p>
				<p class="Basic-Paragraph-2 para-style-override-5"/>
				<p class="Basic-Paragraph-2 para-style-override-5"><span>Uzak doğuda bir öykü anlatılır. Çok eski zamanlarda Çin’de, Pin-Man adında bir genç yaşarmış. Bu gencin en büyük tutkusu herkesin yapmaktan korktuğu, az yapılan bir işi başarmakmış. Düşünmüş taşınmış günlerce, ben ne yapabilirim diye; çeşit çeşit avcı olmasına karşın, bir tek ejderha avcısı yokmuş çevresinde.</span></p>
				<p class="Basic-Paragraph-2 para-style-override-5"><span>Tamam, bulduğu iş iyiydi, ama nasıl öğrenecekti ejderha öldürmeyi? Birisi, “Uzaktaki bir ormanda, ejderha avcısı yaşar Ma-Pen adında,” demiş. </span></p>
				<p class="Basic-Paragraph-2 para-style-override-5"/>
				<p class="Basic-Paragraph-2 para-style-override-5"><span>Pin-Man hemen yola koyulmuş, sormuş soruşturmuş nihayet Ma-Pen’i bulmuş: </span></p>
				<p class="Basic-Paragraph-2 para-style-override-5"><span>“Çok uzaklardan geldim yanına, lütfen ejderha avcılığını öğret bana,” diye yalvarmış Pin-Man. Önce vazgeçirmeye çalışmış Ma-Pen. Fakat bakmış karşısındaki ısrarlı, o zaman tüm şartlarını saymış sıralı: </span></p>
				<p class="Basic-Paragraph-2 para-style-override-5"><span>“Beş yıl ormanda kalacaksın. Bu beş yılda sürekli okuyacaksın. Ayrıca bana da çok para vereceksin.”</span></p>
				<p class="Basic-Paragraph-2 para-style-override-5"><span>Pin-Man kabul etmiş koşulları, beş yıl boyunca uygulamış tüm bunları. Sonunda tamamen öğrenmiş ejderha öldürmenin yollarını. </span></p>
				<p class="Basic-Paragraph-2 para-style-override-5"><span>Bu eğitimden sonra Pin-Man, köye gururla dönmüş. Ma-Pen’e verdiği için tüm parasını, hemen gerekiyormuş bir iş bulup çalışması. Çalmış bir tüccarın kapısını, sormuş: “Bana uygun bir iş var mı?”</span></p>
				<p class="Basic-Paragraph-2 para-style-override-5"><span>“Ne iş yaparsın?” demiş tüccar.</span></p>
				<p class="Basic-Paragraph-2 para-style-override-5"><span>Pin-Man: “Ejderha avlarım,” diye yanıtlar.</span></p>
				<p class="Basic-Paragraph-2 para-style-override-5"><span>Tüccar: “Şimdilik ihtiyacım yok böyle bir yardıma ama gerekirse haber yollarım sana.”</span></p>
				<p class="Basic-Paragraph-2 para-style-override-5"><span>Pin-Man günlerce iş aramış köyün ortasında, ancak kimsenin ihtiyacı yokmuş ejderha avcısına. Etrafta ejderha falan da yokmuş aslında.</span></p>
				<p class="Basic-Paragraph-2 para-style-override-5"><span>Günler, aylar, yıllar geçmiş... Ejderha avcısı iş bulamamış, yoksulluk içinde yaşlanmış, sonunda şu gerçeği anlamış:</span></p>
				<p class="Basic-Paragraph-2 para-style-override-5"><span>“İnsan bir şeyler öğrenirken dikkat etmeli. Faydasız uğraşlarla vaktini kaybetmemeli. Sen o işi çok iyi yaparsın ama hiç tutulmazsın kimsenin ihtiyacı yoksa…</span></p>
				<p class="Basic-Paragraph-2 para-style-override-5"><span>Bilgiyi öğrenirken süzgeçten geçirmeli insanlığa ve kendisine faydalı mı, değil mi?”</span></p>
				<p class="Basic-Paragraph-2 para-style-override-5"/>
				<p class="Basic-Paragraph-2 para-style-override-5"><span class="char-style-override-5">• Olmasını istediğimiz hayatın planı düşlerimizde yatar.</span></p>
				<p class="Basic-Paragraph-2 para-style-override-5"/>
				<p class="Basic-Paragraph-2 para-style-override-5"><span>Akıl hastanesinde deliler bir araya geldiler ve kaçış planı yaptılar. </span></p>
				<p class="Basic-Paragraph-2 para-style-override-5"><span>Elebaşları planı anlatmaya başladı:</span></p>
				<p class="Basic-Paragraph-2 para-style-override-5"><span>“Büyük bir kütük bulup ilk önce birinci kapıyı, ardından ikinci kapıyı ve daha sonra üçüncü kapıyı kıracağız ve herkes başının çaresine bakıp kaçacak.”</span></p>
				<p class="Basic-Paragraph-2 para-style-override-5"><span>Sabah olunca bir kütük buldular, hiç zaman kaybetmeden doğruca birinci kapıyı kırdılar, ikinci kapıya koşup onu da kırdıktan sonra üçüncü kapıya yöneldiler. Üçüncü kapının açık olduğunu gören elebaşları arkadaşlarına şöyle seslendi:</span></p>
				<p class="Basic-Paragraph-2 para-style-override-5"><span>“Arkadaşlar plan bozuldu, geri dönün.”</span></p>
				<p class="Basic-Paragraph-2 para-style-override-5"/>
				<p class="Basic-Paragraph-2 para-style-override-5"><span>Yaşantımızı değiştirmek istiyorsak buna düşüncelerimizden başlamalıyız. Olmasını istediğimiz hayatın planı düşlerimizde yatar. O hayatın inşası ise onu ne kadar istediğimizde, azim ve kararlılıkla yolumuza devam etmekte yatar.</span></p>
				<p class="Basic-Paragraph-2 para-style-override-5"><span><br/><br/><br/></span></p>
				<p class="Basic-Paragraph-2 para-style-override-2"><span class="char-style-override-6" xml:lang="en-US">“Güçlü bir ateş, küçük bir kıvılcımdan sonra gelir.”</span></p>
				<p class="Basic-Paragraph-2 para-style-override-7"><span xml:lang="en-US"><br/>Dante Alighieri (1265–1321)</span></p>
				<p class="Basic-Paragraph-2 para-style-override-5"/>
				<p class="Basic-Paragraph-2 para-style-override-5"><span><br/><br/><br/></span></p>
				<p class="Basic-Paragraph-2 para-style-override-5"><span>Geleceği inşa etmek için yola çıkmadan önce geçmiş tecrübelere, fazla takılıp kalmadan, şöyle bir göz atmakta fayda vardır. Bugünümüz, geçmişte kurduğumuz veya önemsemediğimiz hayallerimizin bir sonucuysa geleceğimizi inşa etmek için bugün yola çıktığımızda, hayallerimizin istediğimiz yaşamı kurarken ne denli önemli olduğunu, planlamanın gerekliliğini bir kez daha anlayabiliriz.</span></p>
				<p class="Basic-Paragraph-2 para-style-override-5"/>
				<p class="Basic-Paragraph-2 para-style-override-5"><span>Thomas Edison, Alexander Graham Bell, Henry Ford, George Eastman, Theodore Roosevelt’in de aralarında bulunduğu dönemin 500 başarılı şahsiyetiyle görüşerek modern anlamda kişisel başarının kurallarını belirleme adına ilk çalışmayı yapanlardan ve tüm dünyada yıllardır milyonlar satan “Düşün ve Zengin Ol” kitabının yazarı Napoleon Hill (1883–1970) </span><span class="char-style-override-8">“Öngörülerinizin ve hayallerinizin üzerine titreyin,”</span><span> diyor, </span><span class="char-style-override-8">“çünkü onlar ruhunuzun çocukları, sonuçta elde edeceğiniz başarıların planlarıdır.” </span></p>
				<p class="Basic-Paragraph-2 para-style-override-5"/>
				<p class="Basic-Paragraph-2 para-style-override-5"><span>Bir yerde yaşamlarını yok edenler vardır, bir yerde de yaşamlarına yaşam ekleyenler… İlki hayata başlarken kendisine verilen yaşam anlarını har vurup harman savurur; diğeri bu anları sonsuzlukta ebediyen yankılanacak değeri yüksek lahzalara çevirir. </span></p>
				<p class="Basic-Paragraph-2 para-style-override-5"/>
				<p class="Basic-Paragraph-2 para-style-override-5"><span>Hedefsiz, hayalsiz, amaçsız insan; koşmasına rağmen varışa yaklaşamayan atlete benzer. Şu an bulunduğumuz yerden, bir adım ilerisi için bile olsa bir hedefimiz olmalı…</span></p>
				<p class="Basic-Paragraph-2 para-style-override-5"/>
				<p class="Basic-Paragraph-2 para-style-override-5"><span>1473–1543 yılları arasında yaşayan Kopernik’in “güneş” ile ilgili tanımlamaları oldukça ilginçtir: </span><span class="char-style-override-8">“Evrenin ortasında güneş taht kurmuştur. Bu görkemli tapınakta, çevresindeki her şeyi bir anda aydınlatan ‘güneş’ dediğimiz ışık kitlesi için daha saygın bir konum düşünülebilir miydi? Güneş gerçekten tahtına kurulmuş Sultan gibi, çevresinde dolaşan gezegenleri çocukları gibi yönetir.” </span></p>
				<p class="Basic-Paragraph-2 para-style-override-5"/>
				<p class="Basic-Paragraph-2 para-style-override-5"><span>Bana göre “düşlerimiz” de yaşantımızın ortasına taht kurmuş tüm hayatımızı yönetir niteliktedir. Biz farkında olsak da, olmasak da tüm yaşantımız düşlerimiz doğrultusunda akar, onun çekim alanında dolaşır. Bir yandan günlük yaşantımızı sürdürürken (dünyanın kendi ekseni etrafında dönmesi gibi), diğer yandan da düşlerimizle ilgili planları uygularız (dünyanın güneşin çevresinde dönmesi gibi). Galaksideki bu düzen ve kuralların, küçülterek bakıldığında insan yaşamında da geçerli olduğu görülür. Tıpkı koca bir çınar ağacının tüm özelliklerinin küçücük bir tohumun içinde yer alması veya güneş sisteminin bir atomun yapısıyla benzer özellikler taşıması gibi…</span></p>
				<p class="Basic-Paragraph-2 para-style-override-5"/>
				<p class="Basic-Paragraph-2 para-style-override-5"><span>Bilge öykülerinde hayallerini aramak için yola çıkan fakat asıl büyük hazinenin yani hayallerinin yanı başında, kendi evinde olduğunu keşfederek dönen kişiler anlatılır. Evet, hayallerimiz bize aittir, içimizden gelir; dışarıda, uzaklarda arayarak boşuna zaman kaybetmeyin.</span></p>
				<p class="Basic-Paragraph-2 para-style-override-5"/>
				<p class="Basic-Paragraph-2 para-style-override-5"><span class="char-style-override-5">• Düşlerinizin kaybolmasına izin vermeyin, kayıp düşler kayıp yaşamlar demektir.</span></p>
				<p class="Basic-Paragraph-2 para-style-override-5"/>
				<p class="Basic-Paragraph-2 para-style-override-5"><span>Hayallerimizin peşinden gitme cesaretini her zaman yakalayamayabiliriz. Hatta daha başlamadan onları küçümser ve gerçekleştirilemeyecek kadar uzakta olduklarına inandırırız kendimizi. Bu kolay seçim, zamanla hayal kurmaktan bile vazgeçmemize yol açar. Hayalsiz bir dünya ise umutsuz, yaşam enerjisinden yoksun, hayattan zevk alamayan bir kişi olmamıza neden olur. </span></p>
				<p class="Basic-Paragraph-2 para-style-override-5"/>
				<p class="G-vde---Metin-Ortala" xml:lang="tr-TR"><br/><br/><br/><br/><span class="char-style-override-6">“Hayal edebildiğimiz her şey gerçektir.” </span></p>
				<p class="Basic-Paragraph-2 para-style-override-7"><span xml:lang="en-US"><br/>Pablo Picasso (1881–1973)</span></p>
				<p class="Basic-Paragraph-2 para-style-override-9"><span xml:lang="en-US"><br/><br/><br/></span></p>
				<p class="Basic-Paragraph-2 para-style-override-5"><span>Hayalleriniz, hedefleriniz yoksa ya da onların üzerini örtmüşseniz ve gerçekleşeceğine olan inancınızı yitirmişseniz; hâlâ zamanınız varken bu yanlış yoldan hemen dönün. Çünkü yaşamın dokusuna aykırı hareket ediyorsunuz. </span></p>
				<p class="Basic-Paragraph-2 para-style-override-5"/>
				<p class="Basic-Paragraph-2 para-style-override-5"><span>Bugüne dek bilinçsiz veya yöntemsizce hareket ederek aldığınız sonuçlar karşısında bu düşünceye kapılmış olabilirsiniz; ancak bugünden sonra artık hiçbir şey eskisi gibi olmayacak. Yeter ki ümitlerinizin yeşereceğine dair yüreğinizin derinliklerinden yükselen sese kulak verin ve onların gerçekleşeceğine dair gücü içinizde hissedin.</span></p>
				<p class="Basic-Paragraph-2 para-style-override-5"/>
				<p class="Basic-Paragraph-2 para-style-override-6"><span>• Hayallerinize duyarsız kalmayın, onlarla özel olarak ilgilenin. </span></p>
				<p class="Basic-Paragraph-2 para-style-override-6"><span>• Hayallerinizin üstünü kapatmayın, onları ortaya çıkarın.</span></p>
				<p class="Basic-Paragraph-2 para-style-override-6"><span>• Hayalleriniz küllenmesin, onu bir kıvılcımla yeniden tutuşturun.</span></p>
				<p class="Basic-Paragraph-2 para-style-override-5"/>
				<p class="Basic-Paragraph-2 para-style-override-5"><span>Hayalsiz bir dünya; yıldızsız bir gökyüzü, ormansız bir alan, oksijensiz bir atmosfer ve kurak topraklar gibidir. Burada yaşamak insana acı verir, hatta yaşam zamanla yok olur.</span></p>
				<p class="Basic-Paragraph-2 para-style-override-5"/>
				<p class="Basic-Paragraph-2 para-style-override-5"><span>Ünlü yazar Mark Twain (1835–1910) hayallerimize neden sahip çıkmamız gerektiğini şöyle anlatıyor: </span><span class="char-style-override-8">“Hayallerinizi kovmayınız, çünkü onlar gittiler mi, belki siz kalırsınız, fakat artık yaşamıyorsunuz demektir.”</span></p>
				<p class="Basic-Paragraph-2 para-style-override-5"/>
				<p class="Basic-Paragraph-2 para-style-override-5"><span>Hayallerinden yoksun bir insanda neşeden söz edilemez. Düşlerini rafa kaldırmış biri, düşleriyle birlikte geleceğini de o tozlu raflara gömmüş demektir. Hayal kurmayı bırakan kişiden yaşama dair hiçbir şey kurması beklenemez.  </span></p>
				<p class="Basic-Paragraph-2 para-style-override-5"><span>Hayal gücü beynimizde oluşan bir mucizedir. Ancak her kullanılmayan yeteneğin körelmesi gibi onu kullanmadıkça sönecek, hacmi küçülecektir. Aynı şey, tam tersi durum için de geçerlidir. Bu yeteneğimiz kullanıldıkça daha da güçlenecek ve daha çok işimize yarayacaktır. Hayallerinizi hafife almayın yoksa kolayca uçup giderler. Hayaller ihmal edilmeye gelmez; ilgilenmediğinizi anlarlarsa yeni bir sahip bulmakta gecikmezler. </span></p>
				<p class="Basic-Paragraph-2 para-style-override-5"><span>Peki, özgürlük sadece dışarıda elini kolunu sallayarak dolaşmak mıdır? Hayallerine pranga vuranlar da, düşlerini zincirleyenler de korkularının, umutsuzluğun esiri değiller midir? Asıl özgürlük, kişi nerede olursa olsun düşlerinde, düşüncelerindedir. Düşlerinde özgür olanı esir etmek imkânsızla eş değerdir.</span></p>
				<p class="G-vde---Metin-Ortala" xml:lang="tr-TR"><br/><br/><br/></p>
				<p class="Basic-Paragraph-2 para-style-override-2"><span class="char-style-override-6" xml:lang="en-US">“Parkta oynarken fırlattığım top, düşmedi hâlâ yere.”</span></p>
				<p class="Basic-Paragraph-2 para-style-override-7"><span xml:lang="en-US"><br/>Dylan M. Thomas (1914-1953)</span></p>
				<p class="Basic-Paragraph-2 para-style-override-5"><span><br/><br/><br/></span></p>
				<p class="Basic-Paragraph-2 para-style-override-5"/>
				<p class="Basic-Paragraph-2 para-style-override-5"><span>Bugüne dek sınırlandırılmış, baskı görmüş hayallerinizi serbest bırakın; hor görülüp incitilmiş düşlerinizin yaralarını sararak onları yeniden canlandırın. Umutlarınıza hakları olan özgürlüğü verin, böylece kendi özgürlüğünüz için en önemli adımı atmış olacaksınız. </span></p>
				<p class="G-vde---Metin-Ortala" xml:lang="tr-TR"/>
				<p class="Basic-Paragraph-2 para-style-override-10"><span class="char-style-override-9" xml:lang="en-US">“Eğer bir insan onu rüyasında görmeseydi, başka bir insan onun yapılabileceğine inanmasaydı, bir başkası da onun yapılmasını istemeseydi, göklere değecek bir şey yapılamazdı.”</span></p>
				<p class="Basic-Paragraph-2 para-style-override-7"><span class="char-style-override-10" xml:lang="en-US"><br/>Charles Franklin Kettering (1876–1958)</span></p>
				<p class="G-vde---Metin-Ortala" xml:lang="tr-TR"/>
				<p class="Basic-Paragraph-2 para-style-override-5"/>
				<p class="Basic-Paragraph-2 para-style-override-5"><span>Yapılan araştırmalar kişinin çocukluktan yetişkinliğe doğru ilerledikçe mantık ağırlıklı düşünen, parçaları tek tek ele alan, analizci, sistemli, gerçekçi beynin sol lobunun; çok boyutlu düşünen, hayal kuran, ritmik, bütünü gören beynin sağ lobuna üstün geldiğini kanıtlıyor.   </span></p>
				<p class="Basic-Paragraph-2 para-style-override-5"><span>  </span></p>
				<p class="Basic-Paragraph-2 para-style-override-5"><span>Sağ ve sol lob dengesini iyi kuranların başarılarında artış görülüyor. Yaş ilerledikçe ağır gelen mantık hâkimiyetini kırarak, onu düş gücüyle birleştirme yoluna gitmeliyiz. Çocukları izleyerek, unuttuğumuz hayal gücümüzü yeniden nasıl canlandırabileceğimizi onlardan hatırlayabiliriz. </span></p>
				<p class="Basic-Paragraph-2 para-style-override-5"/>
				<p class="Basic-Paragraph-2 para-style-override-9"/>
				<p class="Basic-Paragraph-2 para-style-override-9"><span xml:lang="en-US">“Sokakta, benim fizik sorunlarımın bazılarını çözecek çocuklar oynaşıyor, çünkü onlarda benim çoktan yitirmiş olduğum olumlu sezgiler var.”</span></p>
				<p class="Basic-Paragraph-2 para-style-override-9"><span xml:lang="en-US">J.Robert Oppenheimer (1904-1967)</span></p>
				<p class="Basic-Paragraph-2 para-style-override-5"/>
				<p class="Basic-Paragraph-2 para-style-override-5"><span class="char-style-override-8">“12 yaşında Rafael gibi çizebiliyordum,”</span><span> demişti ünlü ressam ve heykeltıraş Pablo Picasso (1881–1973) </span><span class="char-style-override-8">“Ama bir çocuk gibi çizebilmek için bir ömür harcadım.”</span><span> </span></p>
			</div>
		</div>
	</body>
</html>