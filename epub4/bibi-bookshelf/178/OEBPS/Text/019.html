<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/balci60.css" rel="stylesheet" type="text/css" />

  <title>ROBIN HOOD SAYESİNDE YAPILAN DOĞUN</title>
</head>

<body>
  <h1 class="h11">ROBIN HOOD SAYESİNDE YAPILAN DOĞUN</h1>

  <p>Robin'in Vadili Allan'ın, Trent'li Sir Stephen için hazırlanmış ziyafete katılacağına söz verdiği gün, yani Güzel Ellen'in evlilik günü gelip çatmıştı. Kaygısız Robin Hood uyandı, etrafındaki adamları da kalktılar. En son olarak Rahip Tuck gözlerinden uyku akarak kalkmıştı. Kuşların sesi ve sabah sisiyle dolu bir güne uyanan herkes derede elini yüzünü yıkadıktan sonra gün başlamıştı işte.</p>

  <p>"Artık," dedi Robin, herkes payına düşen yemeği yedikten sonra, "bugün halletmemiz gereken işi yerine getirmek için yola koyulmalıyız. Yanımda gelmesi için on kişi seçeceğim, çünkü yardıma ihtiyacım olabilir. Kızıl Will sen burada kalacaksın ve ben yokken çetenin başı sen olacaksın." Sonra seçilmek için can atan çete elemanlarını tek tek gözden geçirdi ve en sonunda istediği adamları ismen çağırarak yanına on kişi seçti. Bu seçilenlerin arasından en ünlüleri Küçük John ile Will Stutely'ydi. Diğer seçilenler de neşeyle koşuşturup yanlarına yaylarını, oklarını ve kılıçlarını aldılar. Robin Hood çalıların arasına geçerek, tıpkı bir ozanın giyeceği türden kurdeleli bir ceket giydi ve rolünü tam yerine getirebilmek için omuzuna bir arp astı.</p>

  <p>Çetedeki çoğu kişi onu görünce kahkahalara boğuldu, çünkü kimse Robin'i böylesine ilginç bir kıyafet içinde görmemişti.</p>

  <p>"Sahiden," dedi Robin üstüne başına bakıp, "bu giysi çok süslü püslü, ama yine de oldukça sevimli; hem bu giysiyi giymişsem ne olmuş, üstüme yapışmadı ya. Küçük John güvenli olsun diye senin taşımanı istediğim iki kese var. Bu süslü kurdelelerin arasında ben kese taşıyamayacağım."</p>

  <p>"Efendim," dedi Küçük John keseleri alıp, eliyle bir yokladıktan sonra, "bunların içinden altın şıngırtısı geliyor."</p>

  <p>"Ya ne olacaktı?" dedi Robin. "Benim param o, hem taşısan ne zararı olacak? Haydi hazırlanın," dedi ve aralarında Vadili Allan ile Rahip Tuck'ın da olduğu on kişiyi etrafına toplayarak, ormanın gölgeli yollarında önlerine düştü.</p>

  <p>Sherwood'un dışına çıkıp Rother Deresi'nin vadisine gelene kadar uzun süre yürüdüler. Burada ormandakinden çok daha farklı çalılar, upuzun arpa tarlaları, göğe dek uzanıyormuş gibi görünen otlarla kaplı tepeler ve üstlerinde beyaz lekeler halinde görülen koyunlar vardı.</p>

  <p>Tepesinde kırlangıçların hızla uçtuğu yeni kesilmiş ekin yığınlarından gelen koku burunlarına doluyordu; işte gördükleri bu görüntü yemyeşil ormanın derinliklerindekinden oldukça farklıydı ve yepyeni bir güzellik taşıyordu. Robin grubun önünde göğsünü gerip kafasını geriye atarak ve otlaklardan gelen kokuyu içine çekerek yürüyordu.</p>

  <p>"Buradaki manzara ormanın derinliklerindeki kadar güzel gerçekten. Kendi kafamızın içindeki o karanlık olmasa, dünyayı karanlık ve çirkin görmeyeceğiz aslında. Hani şu senin söylediğin neşeli şarkı nasıldı Küçük John? Şöyle mi başlıyordu?</p>

  <p>&nbsp;</p>

  <p class="p9"><span class="t12">"Sevgilimin gözleri ah o gözleri,</span></p>

  <p class="p9"><span class="t12">Dudaklar</span><span class="t12">ı</span> <span class="t12">da nadiren gülümsedi</span><span class="t12">ğ</span><span class="t12">inde,</span></p>

  <p class="p9"><span class="t12">O gün güzel geçer hem de ne</span><span class="t12">ş</span><span class="t12">eli,</span></p>

  <p class="p9"><span class="t12">Ya</span><span class="t12">ğ</span><span class="t12">mur çamur fark etmez o günde.</span></p>

  <p class="p9"><span class="t12">Bir de biralar su gibi akt</span><span class="t12">ığı</span><span class="t12">nda</span></p>

  <p class="p9"><span class="t12">Dertlerimiz kal</span><span class="t12">ı</span><span class="t12">r sadece an</span><span class="t12">ı</span><span class="t12">larda."</span></p>

  <p>&nbsp;</p>

  <p>"Ama," diye söze başladı rahip ağırbaşlı bir şekilde, "sadece dünyevi şeyleri düşünüp diğerlerini boş vermek olmaz. Dertleri ve sıkıntıları, kadınların pırıldayan gözleriyle ve içkiyle değil de düşünerek, perhiz yaparak ve tefekküre dalarak unutabilirsin. Bakın bana hiç de dertli bir adam gibi görünüyor muyum?"</p>

  <p>Bunun üstüne herkes kahkahayı koyuverdi, çünkü bir gece önce rahibin herkesten iki kat daha fazla içtiğini görmeyen kalmamıştı.</p>

  <p>"Demek," dedi Robin gülmekten kesilen nefesini zar zor topladığında, "dertlerin de iyiliklerine eşit belli ki."</p>

  <p>Böyle konuşarak, şakalaşarak ve kahkahalar atarak zengin Emmet Manastırı'na ait büyük arazideki küçük bir kiliseye vardılar. Ellen'in düğünü işte burada sabah gün ağardıktan sonra yapılacaktı. Kilisenin önünden geçen yolun diğer tarafındaki tarlada, rüzgârda dalgalanan arpalar ekiliydi ve yolun kenarında taş bir duvar uzanıyordu. Duvarın diğer yanında küçük ağaçlar yetişmişti ve hemen duvarın üstünde yazın sıcak havasıyla birlikte koku saçan hanımeli vardı. Adamlar duvarın üstünden atlayıp öte yandaki yumuşak çimenlerin arasına girdiler; kendilerine gölgelik bulmuş bir koyun sürüsü, onlardan korkarak etrafa dağıldı. Hem duvarın hem de ağaçlarla çalıların oluşturduğu bu serin gölgeliğe çökmüşlerdi ve sabah yaptıkları uzun yolculuğun ardından dinlenebildiklerine seviniyorlardı.</p>

  <p>"Şimdi," dedi Robin, "aranızdan birini yolu gözlemesi ve kiliseye giren çıkanın olup olmadığını bana haber vermesi için seçeceğim. Doncaster'lı David bu görev senin. Duvarın üstüne çık ve hanımelinin arasına saklanıp nöbet tut bakalım."</p>

  <p>Diğerleri çimende bacaklarını yaymış yatıyor, kimi konuşuyor, kimi uyukluyordu. David söylenileni yaptı. Sonra kendi aralarında konuşanların fısıltıları, içi içine sığmadığı için bir türlü sabit duramayan huzursuz Allan'ın ayak sesleri ve sanki birisi testereyle çok hafifçe ahşap kesmeye çalışıyormuş gibi yumuşacık horuldayan Rahip Tuck'ın sesi dışında her şey sessizliğe gömüldü. Robin sırt üstü yatmış ağacın yapraklarını seyrediyordu, ama düşünceleriyle çok uzaklara dalmıştı. Bu şekilde uzun bir zaman geçti.</p>

  <p>En sonunda Robin sordu, "Ee genç David, neler görüyorsun söylesene?"</p>

  <p>"Beyaz bulutların kayıp gittiğini görüyorum, rüzgârın estiğini hissediyorum ve üç tane kara karganın uçuşmalarını seyrediyorum, ama görünürde başka hiçbir şey yok efendim," diye yanıtladı David.</p>

  <p>Sonra tekrar sessizlik çöktü ve biraz daha zaman geçti, daha önce de dediğim gibi sadece Robin'in sabırsızlanıp sorduğu, "Söylesene genç David bir şey görmüyor musun hâlâ?" gibi sorularla sessizlik bozuluyordu.</p>

  <p>David, "Dönen yel değirmenlerinden, göğü süpüren kavaklardan ve tepenin üstünde uçuşan tarla kuşlarından başka hiçbir şey görmüyorum efendim," diye yanıtlıyordu.</p>

  <p>Biraz daha zaman geçtikten sonra Robin tekrar genç David'e aynı soruyu sordu, David de, "Guguk kuşunun öttüğünü duyuyorum, rüzgârın arpa tarlasındaki ekinleri nasıl dalgalandırdığını görüyorum. Ah şimdi şuradan yaşlı bir papaz göründü, tepeyi aşıp kiliseye doğru yürüyor. Elinde de bir sürü anahtar var. Şimdi kilise kapısına geldi," diye yanıtladı en sonunda.</p>

  <p>Bunun üstüne Robin Hood ayağa kalktı ve Rahip Tuck'ı omuzundan tutarak uyandırdı. "Hadi kalk bakalım!" dedi ve Tuck da söylenerek ayağa kalktı. "Canlan biraz," dedi Robin, "kilise kapısında senin meslekten biri daha var. Yanına gidip de konuş onunla ve içeri gir, sana ihtiyacımız olduğunda içeride olman daha iyi. Ben de Küçük John ve Will Stutely'yle birlikte ardından geleceğiz."</p>

  <p>Rahip Tuck bunun üstüne duvarın diğer yanına atladı, yolun karşısına geçti ve yaşlı rahibin hâlâ kocaman anahtarıyla paslanmış ve eskimiş kapısını açmaya çalıştığı kiliseye geldi.</p>

  <p>"Merhaba kardeşim," dedi Tuck, "sana yardım edeyim." Sonra diğerinin elinden anahtarı aldı ve bir çevirişle kapıyı açıverdi.</p>

  <p>"Sen kimsin?" diye sordu yaşlı rahip tiz bir sesle. "Nereden geliyorsun ve nereye gidiyorsun kardeşim?" Bunları söylerken gün ışığında kalmış bir baykuş gibi gözlerini kırpıştırıyordu.</p>

  <p>"Cevaplayayım kardeşim," dedi diğeri. "Benim adım Tuck ve buradan öteye gitme niyetinde değilim. Şu düğün seremonisine beni de kabul edersen çok memnun olurum. Fountain Vadisi'nden geliyorum ve aslında münzevi bir keşişim. Nehrin kenarındaki küçük bir odacıkta yaşıyorum. Ama duyduğum kadarıyla burada bir düğün olacakmış ve eğer senin için de sorun olmazsa, bu güzel manzarayı seyrederken bir yandan da gölgede dinlenmek isterim."</p>

  <p>"Neden sorun olsun, hoş geldin kardeşim," dedi yaşlı adam içeriye doğru adım atarken. Bu sırada ozan giysileri içindeki Robin Hood da Küçük John ve Will Stutely'yle birlikte kiliseye gelmişti. Robin kapının yanındaki bir sandalye oturdu, ama Küçük John taşıdığı altın keseleri ve Will Stutely'yle birlikte içeri girdi.</p>

  <p>Kapının yanında oturan Robin yolun bir o yanına bir bu yanına bakıyor, kimlerin geleceğini görmeye çalışıyordu. En sonunda ağırbaşlı bir şekilde kiliseye yaklaşan altı atlı gördü. Yavaş bir şekilde geliyorlardı, çünkü yüksek rütbeli rahiplerdi. Yakına geldiklerinde Robin onların kim olduklarını anlamıştı. Baştaki şaşaalı görüntüsünden kolaylıkla tanınabilecek Hereford Piskoposu'ydu. Cübbesi ipektendi ve boynuna altın bir zincir takmıştı. Başının saçsız olan kısmını saklayan başlığı siyah kadifedendi ve kenarlarında, gün ışığında pırıl pırıl parlayan değerli taşlar vardı. Her taş altın plakalara oturtulmuştu. Kıpkırmızı ipekten bir pantolonu, uçları sivri ve kıvrık siyah kadifeden ayakkabıları vardı ve ayakkabılarının üst kısmına altın iplikle haçlar işlenmişti. Piskoposun yanında bir başka atın üstünde Emmet Başrahibi geliyordu. Onun da kıyafetleri şaşaalıydı, ama piskoposunki kadar değildi. Bunların arkasında Emmet Manastırı'nın yüksek rütbeli iki rahibiyle, arkalarında piskoposun iki uşağı geliyordu. Hereford Piskoposu din adamları arasında çok kudretli olan büyük baronlardan biri gibiydi.</p>

  <p>Robin pırlanta ışıltıları, ipek pırıltıları ve atların çın çın öten gümüş çanlarıyla yaklaşan kafileye yüzünü buruşturarak baktı. Kendi kendine söyleniyordu, "Şu piskopos bir din adamına göre fazla şaşaalı giyinmiş. Kendisine din yolunda ışık tutan yüce azizlerin de boyunlarında altın zincir, vücutlarını saran ipekli giysiler ve ayaklarında sivri burunlu pabuçlar var mıymış, merak ediyorum. Hem de tüm bu süslerin parası eminim ki, fakir köylülerin alınlarının teriyle kazandıklarından çıkartılmıştır. Piskopos efendi gün bitmeden şu hükümranlığın bitebilir haberin olsun."</p>

  <p>Piskoposla başrahip birbirlerine güzel kızları göstererek aralarında şakalaşıyorlardı; sözleri din görevlilerinden ziyade rahiplikle hiç ilgisi olmayan insanların ağzına yakışır cinstendi. Atlarından indikten sonra piskopos etrafına bakınmaya başladı ve kapının yanında duran Robin'e gözü takıldı. "Merhaba," diye seslendi neşeyle, "kimsin sen? Tüm bu süslü püslü giysileri niye giydin?"</p>

  <p>"Kuzeyden gelen bir arpçıyım ben," diye yanıtladı Robin. "Tüm İngiltere'de benim gibi arp çalan yoktur. İnanın bana lordum, benim müziğimle şövalyelerden kasabalılara ve din adamlarına kadar herkes ister istemez dans etmeye başlar. Benim arpım böyle büyülüdür. Bugün ise lordum, burada şu güzel düğünde arpımı çaldığım zaman, güzel gelinin evleneceği adamı ömrünün sonuna dek sevmesini sağlayabileceğime de yemin ederim."</p>

  <p>"Hah! Demek öyle," diye yanıtladı piskopos. "Söylediklerinde ciddi misin?" Sonra bakışlarına cesurca karşılık veren Robin'e dikkatle baktı. "Eğer zavallı kuzenim Stephen'i baştan çıkartan bu genç kızın evleneceği adamı sahiden de söylediğin gibi sevmesini sağlayabilirsen, dile benden ne dilersen. Bakalım ne kadar beceriklisin, çal da görelim."</p>

  <p>"Olmaz," diye yanıtladı Robin, "ben arpımı ne zaman istersem o zaman çalarım, piskopos bile istese benim için fark etmez. Gelinle damat gelinceye kadar da müzik yapmayacağım."</p>

  <p>"Sen kim oluyorsun da, benimle böyle konuşuyorsun," dedi piskopos. "Sana katlanmak zorunda mıyım ben? Aa bakın başrahip kuzenim Sir Stephen'la sevgilisi geliyorlar."</p>

  <p>Yolun bir ucundan atlarının üstünde gelenler vardı. En önde uzun boylu, ince yapılı ve şövalyeye benzeyen bir adam vardı. Baştan aşağı siyah ipekler kuşanmıştı. Kafasında bir ucu kırmızı, siyah kadifeden bir başlık vardı. Robin ilk bakışta bunun Sir Stephen olduğunu anlamıştı, çünkü adamın duruşu bir şövalyeye yakışır cinstendi, hem de saçları ağarmış tek kişi oydu. Yanında arazi sahibi olan Ellen'in babası Deirwold'lu Edward vardı. İkisinin ardında iki atın çektiği bir araba vardı ve Robin'in tahminine göre içinde de Ellen oturuyordu. Bu arabanın ardından altı asker geliyordu ve toprak yoldan tıngır mıngır gelirlerken çelik başlıklarında güneş ışığı dans ediyordu.</p>

  <p>Kilisenin önüne geldiklerinde Sir Stephen atından aşağı atladı ve arabaya gelerek elini güzel Ellen'a uzattı. Robin Hood genç kıza bakınca Trent'li Sir Stephen gibi böyle şerefli bir şövalyenin neden halk tabakasından bir arazi sahibinin kızıyla evlenmek istediğini ve neden evliliğin bu kıza zorunlu tutulduğunu anlamıştı, genç kız şimdiye dek gördüğü en güzel kızdı. Ama kızın yüzü, tıpkı dalından koparılmış kar beyazı bir çiçek gibi solgunlaşmıştı. Boynu bükük ve üzgün görünen kız, kendisini elinden tutan Sir Stephen'la birlikte kiliseye girdi.</p>

  <p>"Neden bir şeyler çalmıyorsun?" diye sordu piskopos Robin'e bakarak.</p>

  <p>"Bekleyin biraz," dedi Robin sakince, "sizin isteklerinize göre çalmayacağım dedim lordum, doğru zaman daha gelmedi."</p>

  <p>Piskopos Robin'e sinirle bakarak, kendi kendine söylendi, "Bu düğün bittikten sonra şu adam tüm söylediklerine ve yaptıklarına bin pişman olacak, kırbaçlatacağım onu."</p>

  <p>Güzel Ellen ile Sir Stephen mihrabın önünde duruyordu ve piskopos da cübbesini giyip kitabını açarak, karşılarına geldi. Ellen tıpkı yakalanmak üzere olan bir ceylan gibi çaresizlikle etrafına bakıyordu. Sonra, uçuşan kırmızılı sarılı kurdeleleriyle Robin Hood öne çıktı. Yanında durduğu sütundan öne doğru üç adım atıp gelinle damadın arasına girdi.</p>

  <p>"Şu güzel bayana bir bakayım," dedi yüksek sesle. "Durun biraz. Bu da ne böyle? Neşeli bir gelinin yanaklarında güller açar, oysa ben solgun bir yüzden başka şey göremiyorum burada. Böyle düğün olmaz ki. Şövalye efendi senin saçların ağarmış, bu kız ise gencecik, kendine eş diye bu kızı nasıl seçebildin? Sana âşık mı ki o?"</p>

  <p>Bu lafları duyan herkes dehşete düştü. Kimse nereye bakacağını, ne diyeceğini, hatta ne düşüneceğini bilemez olmuştu. Herkes taş olmuşçasına Robin'e bakarken, Robin borusunu dudaklarına götürüp üç kez çaldı ve yankılar yeri göğü inletti. Hemen ardından Küçük John ile Will Stutely hızla Robin Hood'un yanına gelip kılıçlarını çektiler. Tam o sırada yüksek sesle biri bağırdı, "Bana ihtiyacınız olursa ben buradayım," dedi Rahip Tuck orgun durduğu yerden.</p>

  <p>Bu olanların ardından ortalık birbirine girdi. Edward öfkeyle öne doğru yürüdü ve kızının kolundan tutup çekmeye çalıştı, fakat Küçük John aralarına girip adamı itti. "Geri dur bakalım yaşlı adam," dedi, "yeterince sorun yarattın zaten."</p>

  <p>"Yakalayın hainleri!" diye bağıran Sir Stephen alışkanlıkla elini kılıcına attı, ama düğün günü kılıcını kuşanmamıştı.</p>

  <p>Askerler kılıçlarını çektiler. Görünüşe bakılırsa kan dökülmesi kaçınılmaz olacaktı, ama tam o anda kapının dışından bir gürültü geldi. Işıkta çelikler parladı ve kopan patırtıdan sonra tüm askerler gerilemeye başladı. Mihraba yönelen on adam da yeşil giysiler içindeydi ve başlarında Vadili Allan duruyordu. Elinde Robin Hood'un yayı vardı, önce bir dizinin üstüne çöktü ve yayı ona uzattı.</p>

  <p>Deirwold'lu Edward öfkeyle konuşmaya başladı, "Kilisede bunca kargaşayı çıkartan sen misin yoksa Vadili Allan?"</p>

  <p>"Hayır," dedi Robin, "o kargaşayı çıkaran benim. Keyfinizi kaçırdıysam da umurumda değil, çünkü benim adım Robin Hood."</p>

  <p>Bunun üstüne bir sessizlik çöktü. Emmet Başrahibi ile tebaası kurt kokusunu almış ürkek bir koyun sürüsü gibi bir araya toplandı, Hereford Piskoposu ise kitabını bir yana koyarak, "Tanrım bizi bu korkunç adamdan koru," diye dua ediyordu.</p>

  <p>"Size zarar vermeye niyetim yok," dedi Robin. "Ama yanımda güzel Ellen'in evlenmeye söz verdiği adam duruyor, eğer onunla evlenmezse bazılarınızın bugün canı fena yanacak."</p>

  <p>Bunları duyan Edward hiddetle cevap verdi, "Olmaz öyle şey! Ben onun babasıyım ve Sir Stephen'le evlenecek diyorsam, onunla evlenecek!"</p>

  <p>Bu kargaşa devam ederken, Sir Stephen mağrur ve alaycı bir sessizlikle olan biteni izliyordu. "Hayır," diye söze girdi soğuk bir şekilde, "kızını alıp geri götür; bugün olanlardan sonra onunla evlenmem zaten. Yaşlı da olsam bu kızı sevmiştim, onu el üstünde tutup pamuklara sarıp sarmalayacaktım. Bu adamı sevdiğini ve sevgisinin de karşılıklı olduğunu bilmiyordum. Eğer böyle dilenci kılıklı bir ozanı yüksek tabakadan gelen bir şövalyeye tercih ediyorsanız hanımefendi, bu sizin kararınızdır elbet. Bu güruhun içinde durup konuşmaktan utanç duyuyorum. Ben gidiyorum artık." Bunları dedikten sonra arkasını döndü ve etrafına adamlarını da toplayıp kiliseden kibirle çıktı. Onun sözlerinin üstüne herkes sessizleşmişti. Sadece orgun üstüne doğru eğilmiş olan Rahip Tuck gitmeden önce ardından, "Yolun açık olsun şövalye hazretleri. O yaşlı kemiklerini topla git de, gençlere yer açılsın," diye bağırmıştı. Bu lafları duyan Sir Stephen ne yanıt verdi, ne de kafasını çevirmeye yeltendi. Ardında adamlarıyla kiliseden bunları duymamış gibi çıktı.</p>

  <p>Sonra Hereford Piskoposu aceleyle konuşmaya başladı, "Benim burada işim kalmadı, ben de gidiyorum." Gitmeye yeltenmişti, ama giysisinin ucundan tutan Robin Hood, "Gitmeyin sakın piskopos hazretleri, sizinle daha konuşacaklarım vardı," deyince, piskoposun hayal kırıklığı görülmeye değerdi. Robin'in sözü üstüne kıpırdamamanın daha akıllıca olduğuna karar verdi, zaten istese de bir yere gidemeyecekti.</p>

  <p>Robin Hood, Deirwold'lu Edward'a döndü, "Kızının bu adamla evlenmesini onaylarsan, her şey yoluna girecek. Küçük John altın keselerini uzat bana. Bak çiftçi, burada iki yüz altın var, eğer dediğim gibi yapar ve evliliğe onay verirsen kızının başlık parası kabilinden iki yüz altını tek tek eline sayarım. Onay vermesen bile bugün bu evlilik olacak, ama eline kuruş para geçmeyecek. Kendin bilirsin."</p>

  <p>Edward kaşlarını çatıp başını eğdi, konuyu kafasında evirip çevirdiği belliydi. Kurnaz bir adamdı, kafasını kullanmayı iyi biliyordu. En sonunda gözlerini yerden kaldırıp keyifsizce konuşmaya başladı, "Eğer kız gitmek isterse gitsin. Onu bir leydi yapmak istemiştim ama o olduğu gibi devam etmek istiyorsa, bundan sonra onunla işim yok demektir. Usule uygun bir şekilde evlensin, ben de onay vereyim."</p>

  <p>"Öyle olmaz," diye konuştu başrahip. "Evleneceklerinin haberi daha verilmedi, ayrıca verilmiş olsaydı dahi onları evlendirecek bir papaz yok."</p>

  <p>"Kim demiş?" dedi Tuck bir köşeden. "Papaz mı yok? İşte burada tam karşınızda en az sizin kadar din adamı olan bir rahip duruyor bilesiniz. İlan konusuna gelecek olursak bunu sorun etmeyin, ben şimdi evliliği yasalara göre ilan ederim."</p>

  <p>Eski bir şarkıya göre, bunu demesinin hemen ardından evliliği üç kez de yetmez diyerek dokuz kez ilan etmiş Rahip Tuck. Sonra orgun bulunduğu köşeden aşağıya inip Allan ile Ellen'i evlendirdiği ise bilinen bir gerçek.</p>

  <p>Robin, Deirwold'lu Edward'a dönüp iki yüz altın verdi ve Edward da dediği gibi evliliğe onayını verdi, ama bunu pek büyük bir mutlulukla ve istekle yapmadığı aşikârdı. Bunu gören insanlar gelip Allan'ı kutladılar. Allan bir elinde Ellen'in eli, mutluluktan başı döner halde etrafına bakıyordu.</p>

  <p>En sonunda Robin olan bitene onaylamayan gözlerle bakan Hereford Piskoposu'na döndü. "Lord hazretleri," dedi, "hatırlarsanız, bu güzel genç kızın kocasını sevmesini sağlayacak şekilde çalarsam, sizden istediğimi dileyebileceğimi söylemiştiniz. Ben kendi görevimi tamamladım, kız kocasını seviyor işte, ben olmasaydım bu gerçekleşmeyecekti. Şimdi siz de kendi sözünüzü yerine getirin. Üstünüzde öyle bir şey var ki, taşımıyor olsanız daha hoş olacak bence. Boynunuzda asılı olan şu altın zinciri güzel geline düğün hediyesi olarak verir misiniz?"</p>

  <p>Piskopos öyle sinirlendi ki, gözleri çakmak çakmak oldu ve yanakları kıpkırmızı kesildi. Robin'e nefretle bakıyordu, ama Robin'in yüz ifadesini görünce bir an duraladı. Sonra boynundan zincirini çıkarttı ve Robin'e verdi. O da zinciri Ellen'in başından geçirdi, zincir göğsüne kadar geliyor, ışıltılar saçıyordu. Sonra şen Robin tekrar konuşmaya başladı, "Gelin adına teşekkür ederim, çok güzel bir hediye sahiden. Hem size pek yakışmıyordu zaten. Şimdi eğer benimle Sherwood'a gelirseniz, size hayatınızda daha önce hiç çekmediğiniz gibi bir ziyafet çekebilirim."</p>

  <p>"Aman istemez!" diye bağırdı piskopos, çünkü Robin Hood'un Sherwood Ormanı'nda misafirlerine verdiği meşhur ziyafetlerden haberi vardı.</p>

  <p>Robin Hood adamlarını çevresine toplamıştı, ortalarında da Allan'la genç karısı duruyordu. Hepsi yavaş yavaş ormanın yolunu tutmaya başlamışlardı. Rahip Tuck yolda Robin'in yanına gelip kolundan çekiştirdi, "Çok neşeli bir hayat sürüyorsunuz," dedi. "Hepinizin ruhunun iyiliğini gözetecek, benim gibi bir din görevlisinin sizin kutsal işlerinize bakması iyi olur öyle değil mi? Sürdürdüğünüz hayatı çok sevdim hem." Bu lafın üstüne Robin Hood gülmeye başladı ve isterse yanlarında kalıp çeteye katılabileceğini söyledi.</p>

  <p>O gece Nottinghamshire'da daha önce hiç olmadığı kadar muhteşem bir ziyafet düzenlendi. Bu ziyafete ne siz, ne de ben davet edildik, o yüzden çok yazık oldu; ama bu konuya daha fazla hayıflanmamamız için konuyu daha fazla deşmeyeceğim.</p>

  <p>&nbsp;</p>
</body>
</html>
