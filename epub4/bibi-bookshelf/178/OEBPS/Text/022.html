<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/balci60.css" rel="stylesheet" type="text/css" />

  <title>KUÇUK JOHN'UN KEŞİŞ OLUŞU</title>
</head>

<body>
  <h1 class="h11">KUÇUK JOHN'UN KEŞİŞ OLUŞU</h1>

  <p>Soğuk kış ayları geçmiş, ilkbahar gelmişti. Ormandaki ağaçlar baştan aşağı yaprak açmamıştı belki, ama tomurcuklar yeni yeni baş veriyordu. Kırsaldaki otlaklar yeşilin parlak tonlarına bürünmüş uzayıp gidiyor, tarlalarda yetişen mısırların yumuşacık yaprakları kadifemsi bir görüntü oluşturuyordu. Güneşin altında tarla süren gençler, sabanın toprakta açtığı oluklarda tombul solucanların peşine düşmüş kuş sürüleri göze çarpıyordu. Nemli toprak, ılık güneş ışığı altında gülümsüyor, her yeşil tepecik neşeyle el çırpıyor gibiydi.</p>

  <p>Ulu ağacın çevresindeki açıklıkta bir geyik derisinin üstüne oturmuş olan Robin Hood, yaşlı bir tilki gibi güneşin keyfini çıkarıyordu. Geriye doğru yaslanmış, elleriyle dizlerini tutuyor, bir yandan da avucunu ara sıra ıslatıp bir sicimi bacağının üstünde yuvarlayan ve uzun kendir ipliklerinden sağlam bir yay kirişi yapmaya çalışan Küçük John'u izliyordu. Vadili Allan ise arpına yeni bir tel takıyordu.</p>

  <p>En sonunda Robin konuşmaya başladı, "İngiltere'nin kralı olacağıma, şu güzel ilkbahar günü ormanda gezinmeyi tercih ederim. Şu dünyada bu ormandakinden daha güzel, daha keyifli bir yer olabilir mi? Sofrasından bıldırcın yumurtası, yılan balığı, kuş sütü eksik olmayan bir kral benim kadar keyifle geyik eti yiyip köpüklü bira içemez. Usta Swanthold 'Keyifle yenecek bir kuru ekmek, buruk yenecek bal kaymağa bedeldir' derken ne de güzel konuşmuş."</p>

  <p>"Öyle," dedi Küçük John yeni kirişe sarı balmumu sürerken. "Burada sürdürdüğümüz hayat tam bana göre. Sadece ilkbahar da değil, bence kışın da kendine has güzellikleri var. Geçen kış Mavi Domuz'da bir sürü güzel akşam geçirdik değil mi? Will Stutely ve Rahip Tuck'la, o handa iki dilenciyle bir gezgin keşişe rastlamıştık bir akşam hatırladın mı?"</p>

  <p>"Tabii ya," dedi Robin gülerek, "o gece Will Stutely hancının kızını öpmeye çalışmıştı da, kız başından aşağı bir maşrapa bira dökmüştü."</p>

  <p>"Evet, işte o akşam," dedi Küçük John. O da kahkaha atıyordu. "Bence keşişin söylediği şarkı çok güzeldi. Rahip Tuck senin müzik kulağın var, şarkıyı hatırlıyor musun?"</p>

  <p>"Nakaratı aklımdaydı aslında," dedi Tuck. "Bir düşüneyim bakalım," dedikten sonra parmağıyla kafasını kaşımaya başladı, bu sırada kendi kendine mırıldanıyordu ve ara sıra unuttuğu kelimeleri hatırlayabilmek için duruyordu. En sonunda tüm sözleri hatırlayıp boğazını temizledi ve söylemeye başladı.</p>

  <p>&nbsp;</p>

  <p class="p9"><span class="t12">"Çiçekli çal</span><span class="t12">ı</span><span class="t12">da nar bülbülü öter</span></p>

  <p class="p9"><span class="t12">Çünkü güne</span><span class="t12">ş</span> <span class="t12">ne</span><span class="t12">ş</span><span class="t12">eyle par</span><span class="t12">ı</span><span class="t12">ldar</span></p>

  <p class="p9"><span class="t12">Zevkle z</span><span class="t12">ı</span><span class="t12">plar kanatlar</span><span class="t12">ı</span><span class="t12">n</span><span class="t12">ı</span> <span class="t12">açar</span></p>

  <p class="p9"><span class="t12">Çünkü mutluluk kalbine dolar</span></p>

  <p class="p9"><span class="t12">Çiçekler tomurcuklan</span><span class="t12">ı</span><span class="t12">r may</span><span class="t12">ı</span><span class="t12">s ay</span><span class="t12">ı</span><span class="t12">nda</span></p>

  <p class="p9"><span class="t12">Bar</span><span class="t12">ı</span><span class="t12">nmaz uçar gider tüm s</span><span class="t12">ı</span><span class="t12">k</span><span class="t12">ı</span><span class="t12">nt</span><span class="t12">ı</span> <span class="t12">tasa</span></p>

  <p class="p9"><span class="t12">Boldur yiyecek dü</span><span class="t12">ş</span><span class="t12">ülmez s</span><span class="t12">ı</span><span class="t12">k</span><span class="t12">ı</span><span class="t12">nt</span><span class="t12">ı</span><span class="t12">ya.</span></p>

  <p class="p9"><span class="t12">Ama tüm çiçekler solunca</span></p>

  <p class="p9"><span class="t12">Dayanamaz gider o da</span></p>

  <p class="p9"><span class="t12">S</span><span class="t12">ı</span><span class="t12">cak bir çat</span><span class="t12">ı</span> <span class="t12">bulmak için</span></p>

  <p class="p9"><span class="t12">Gider bir ba</span><span class="t12">ş</span><span class="t12">ka kap</span><span class="t12">ı</span><span class="t12">ya</span></p>

  <p class="p9"><span class="t12">Ne so</span><span class="t12">ğ</span><span class="t12">uk ne kar, zarar veremez ona burada.</span></p>

  <p class="p9">&nbsp;</p>

  <p class="p9"><span class="t12">Gezgin ke</span><span class="t12">ş</span><span class="t12">i</span><span class="t12">ş</span> <span class="t12">i</span><span class="t12">ş</span><span class="t12">te böyle ya</span><span class="t12">ş</span><span class="t12">ar</span></p>

  <p class="p9"><span class="t12">Yiyece</span><span class="t12">ğ</span><span class="t12">i içece</span><span class="t12">ğ</span><span class="t12">i böyle bulur</span></p>

  <p class="p9"><span class="t12">Kar</span><span class="t12">ı</span><span class="t12">s</span><span class="t12">ı</span> <span class="t12">yapar yerini ate</span><span class="t12">ş</span><span class="t12">in yan</span><span class="t12">ı</span><span class="t12">nda</span></p>

  <p class="p9"><span class="t12">Göz k</span><span class="t12">ı</span><span class="t12">rp</span><span class="t12">ı</span><span class="t12">nca gülümser k</span><span class="t12">ı</span><span class="t12">zlar</span></p>

  <p class="p9"><span class="t12">Ne</span><span class="t12">ş</span><span class="t12">eyle</span> <span class="t12">ş</span><span class="t12">ark</span><span class="t12">ı</span> <span class="t12">söyler Hiç durmadan yürür</span></p>

  <p class="p9"><span class="t12">Ruhu dinlensin diye bir de</span> <span class="t12">ş</span><span class="t12">ark</span><span class="t12">ı</span> <span class="t12">tutturur</span></p>

  <p class="p9"><span class="t12">Rüzgâr esince</span></p>

  <p class="p9"><span class="t12">Karlar dü</span><span class="t12">ş</span><span class="t12">ünce</span></p>

  <p class="p9"><span class="t12">Her zaman ate</span><span class="t12">ş</span><span class="t12">in yan</span><span class="t12">ı</span><span class="t12">nda</span></p>

  <p class="p9"><span class="t12">Ke</span><span class="t12">ş</span><span class="t12">i</span><span class="t12">ş</span><span class="t12">in yeri hep haz</span><span class="t12">ı</span><span class="t12">rd</span><span class="t12">ı</span><span class="t12">r."</span></p>

  <p>&nbsp;</p>

  <p>Rahip Tuck kafasını melodiyle bir o yana bir bu yana sallayarak, yumuşacık sesiyle şarkı söyledi. Bitirdiğinde onu dinleyenler neşeyle ellerini çırptılar ve kahkahalar attılar, çünkü şarkı tıpkı onu anlatıyor gibiydi.</p>

  <p>"Aslında," dedi Küçük John, "bu şarkı o kadar güzel ki Sherwood Ormanı'nda yaşamıyor olsaydım, bu şarkıyı dinledikten sonra her şeyi bırakıp gezgin bir keşiş olurdum."</p>

  <p>"Çok neşeli bir şarkı," dedi Robin Hood, "ama o gece o iki irikıyım dilenci çok daha güzel hikâyeler anlatmıştı, sanki daha şen hayatlar sürüyor gibiydiler. Siyah sakallı adamın York'ta nasıl dilendiğiyle ilgili hikâyesini hatırlıyor musun?"</p>

  <p>"Evet," dedi Küçük John, "ama ya keşişin Kent'te başından geçenlere ne demeli? Keşiş o ikiliden daha mutlu bir hayat sürüyor gibiydi."</p>

  <p>"Rahipliğin onuru adına, ben Küçük John'un tarafını tutuyorum," dedi Rahip Tuck.</p>

  <p>"Ben size katılmıyorum," dedi Robin, "madem öyle, kim haklı görelim. Bugün bir maceraya atılmaya ne dersin Küçük John? Sen giysilerini değiştirip keşiş kılığına gir, ben de karşıma çıkan ilk dilenciyle giysilerimi değiş tokuş edeyim. Sonra yola çıkalım ve başımızdan neler geçeceğini yaşayıp görelim."</p>

  <p>"Çok güzel fikir," dedi Küçük John, "hadi yola çıkalım öyleyse."</p>

  <p>Bunun üstüne Rahip Tuck ile Küçük John çetenin ambarına gidip gri bir cübbe buldular. Geri geldiklerinde kalabalıktan bir kahkaha yükseldi, çünkü hem daha önce</p>

  <p>Küçük John'u böyle bir kıyafet içinde görmemişlerdi, hem de cübbe kendisine çok küçük geliyordu. Küçük John kollarını kavuşturmuştu, gözlerini yerden ayırmıyordu ve belinde büyük bir tespih asılıydı.</p>

  <p>Sonra sağlam asasını eline aldı, ucunda tıpkı hacıların asalarında taşıdıklarına benzeyen deri bir matara vardı, ama içine soğuk kaynak suyu yerine tatlı şarap konmuştu. Robin de ayağa kalkıp sopasını eline aldı ve cebine on altın sıkıştırdı. Ambarda hiç dilenci giysisi yoktu bu yüzden yolda bir dilenciyle karşılaşıp onun giysisini satın almayı düşünüyordu.</p>

  <p>Her şey hazırlandıktan sonra iki adam da sisli sabah saatlerinde neşeyle yollarına koyuldular. Anayola çıkana kadar orman patikalarında yürümüşlerdi. Anayol ikiye ayrılıyor, bir taraf Blyth'e giderken diğer taraf Gainsborough'ya çıkıyordu. Bu noktada durdular.</p>

  <p>"Sen Gainsborough yolundan devam et, bense Blyth'e doğru gideceğim," dedi Robin. "Yolun açık olsun aziz peder, tekrar bir araya gelinceye dek başına bela gelmemesine duacı olacak hale düşmezsin umarım."</p>

  <p>"Dilenci arkadaşım," dedi Küçük John, "seni tekrar görünceye dek merhamet dilenecek hale düşmezsin umarım."</p>

  <p>Sonra ikisi de yollarına koyuldular ve aralarına yeşil bir tepecik girdikten sonra birbirlerini görmez oldular.</p>

  <p>Küçük John yürürken bir yandan da ıslık çalıyordu, yolda kimsecikler görünmüyordu. Yolun kenarındaki çalılarda küçük kuşlar neşeyle cıvıldaşıyor, diğer yandaki yeşil tepeciğin üzerinde görünen gökyüzünde beyaz ilkbahar bulutları rüzgârın önünde tembelce yol alıyordu. Küçük John yüzünde taze bir esinti, ardında uçuşan cübbesiyle dere tepe yol aldı ve en sonunda Tuxford'a giden bir yol ayrımına vardı. Burada pazarda satmak üzere sepetlerinde yumurta taşıyan üç genç kıza denk geldi. "Nereye gidiyorsunuz güzel bayanlar?" diye sordu. Bu sırada asasını önlerinde tutuyor ve geçmelerini engelliyordu.</p>

  <p>Birbirlerine sokulup birbirlerini dürttüler, en sonunda biri cevap verdi, "Tuxford pazarına gidiyoruz aziz peder, yumurtalarımızı satacağız."</p>

  <p>"Bu nasıl iş böyle?" dedi Küçük John kafasını hafiften yana yatırıp onlara bakarak. "Sizin gibi hoş bayanların pazara yumurta taşımaya gidiyor olması çok yazık. Eğer dünyadaki olayların gidişatına karar verebilseydim, sizleri en güzel ipeklerle donatıp bembeyaz atlara bindirirdim; yanınızda uşaklarınız olurdu, çilekle kremayla kendinizi şımartırdınız. Sizin gibi güzel kızlara ancak bu yakışır."</p>

  <p>O konuşurken kızlar yere bakıyorlardı, yanakları kızarmıştı ve kıkırdıyorlardı. Biri, "Aman canım," dedi, diğeri, "Latife yapıyor," dedi, üçüncüsü, "Din adamının dediklerine de bakın," diyordu. Ama üçü de göz ucuyla Küçük John'u süzmekten geri kalmıyordu.</p>

  <p>"Sizin gibi çıtı pıtı hanım kızlar böyle sepet taşırlar mıymış hiç," dedi Küçük John, "onları ben taşıyayım, biriniz de benim asamı taşısın."</p>

  <p>"Olmaz," dedi genç kızlardan biri, "tüm sepetleri taşıyamazsınız."</p>

  <p>"Taşırım," dedi Küçük John, "nasıl da kaldıracağım görün. Bakın şimdi şu büyük sepeti alıp tespihimi kulpuna takacağım, sonra da tespihi kafamdan geçirip sepeti sırtıma yerleştireceğim." Bunları dedikten sonra sepeti tıpkı tablasını taşıyan seyyar satıcı gibi sırtına doğru itti. Asasını kızlardan birine verince diğer sepeti de kolunun altına sıkıştırdı ve Tuxford köyüne doğru neşeyle yol almaya başladı. Kızların ikisi yanında biri önünde asasıyla yürüyor, bir yandan gülüşüyorlardı. Onlar böyle yürürlerken, yoldan geçenler onlara bakıp bakıp gülüyorlardı; çünkü manzara sahiden çok komikti. Cübbesi kısacık duran uzun boylu ve cüsseli bir keşiş sırtında yumurtalar, yanında da üç güzel kızla yürümeye çalışıyordu. Gülenlere aldırmayan Küçük John, kendisine laf atanlara neşeyle yanıt veriyordu.</p>

  <p>Köye yaklaşana kadar muhabbet edip neşeyle gülüştüler. En sonunda Küçük John durup sepetleri yere koydu, valinin adamlarıyla karşılaşma ihtimali olduğundan köye girmek istemiyordu. "Kızlar," dedi, "artık benim gitme vaktim geldi. Bu yöne gelmek aklımdan bile geçmiyordu, ama geldiğime de sevindim. Ayrılmadan önce arkadaşlığımıza içelim." Bunu dedikten sonra deri matarasını asasının ucundan indirdi, sonra ağız kısmını koluna silip asasını taşıyan genç kıza uzattı. Hepsi şişeden biraz içtikten sonra Küçük John geriye kalanı son damlasına kadar bitirdi. Her kızı yanağından öpüp hepsiyle tek tek vedalaştı ve yanlarından ayrıldı. O ıslık çalıp yürümeye başlamışken, kızlar hâlâ ardından bakıyorlardı. "Ne yazık," dedi biri, "böyle güçlü kuvvetli ve neşeli bir gencin din adamı olmuş olmasına üzüldüm."</p>

  <p>"Vay be," dedi Küçük John kendi kendine, "bu karşılaşma hiç de fena olmadı, buna benzer başka insanlarla da yolum kesişse ne güzel olur."</p>

  <p>Bir süre yürüdükten sonra havanın da ısınmasıyla birlikte susamaya başladı. Deri matarasını kulağına götürüp biraz çalkaladı, ama içinden hiç ses gelmiyordu. Dudaklarına dayayıp şişeyi kafasına dikti, ama bir damla bile ağzına düşmedi. "Küçük John! Küçük John!" dedi üzgün bir şekilde kendi kendine, bir yandan kafasını sağa sola sallıyordu, "Eğer kendine dikkat etmezsen sonun kadınların elinden gelecek."</p>

  <p>O sırada bir tepenin sırtına geldi, yolun dimdik aşağıya indiği vadinin eteklerinde küçük sazdan bir han gözüne çarptı. Bunu görünce yüksek sesle bağırdı, "Ah en sonunda istediğimi buldum, hem dinleneceğim hem de susuzluğumu giderebileceğim." Sonra tepeden aşağıya doğru adımlarını hızlandırdı ve üstüne bir geyik kafası çizilmiş olan küçük hana ulaştı. Kapının önünde toprağı eşeleyen bir tavuk ve etrafında civcivleri dolanıyordu, saçakların altında cıvıldaşan serçeler vardı. Her şey o kadar neşeli ve huzur dolu görünüyordu ki, Küçük John'un kalbi de neşeyle doldu. Kapının yanında, rahat yolculuk edebilmek için sırtına yumuşacık eyerler vurulmuş iki kuvvetli midilli, içeride zengin misafirlerin olduğuna işaret ediyordu. Kapının önündeyse bir tenekeci, bir işportacıyla bir dilenci güneşin altında oturmuş bira içiyorlardı.</p>

  <p>"İyi günler arkadaşlar," dedi Küçük John oturdukları yere doğru seğirtirken.</p>

  <p>"Sana da iyi günler aziz peder," dedi neşeli dilenci sırıtarak. "Şu haline bak, cübben kısacık kalmış. Üstten bir parça kesip alta dikseydin de cübbeyi uzatsaydın. Aman her neyse, gel de bizimle bir şeyler iç, tabii dinine ters düşmeyecekse."</p>

  <p>"Bu tip zevk-ü sefaya karşı her türlü hoşgörüsü var benim inancımın," dedi Küçük John da sırıtarak. Sonra elini cebine atıp içki parasını çıkartmaya yeltendi.</p>

  <p>"Görünüşüne bakıyorum da inancının böyle bir hoşgörüsü olduğuna sevindim diyebilirim, yoksa senin gibi iri kıyım din adamı boğazı yüzünden çok kefaret ödemek zorunda kalırdı. Elini cebinden çıkar kardeşim, bu içkin benden olsun. Hancı bize bir maşrapa bira yolla!"</p>

  <p>Bira getirilip Küçük John'un önüne kondu. O da biranın üstündeki köpüğü üfleyip dudaklarını değdirebileceği bir yer açtıktan sonra maşrapayı kafasına dikiverdi, bardağın tepesi hemencecik havaya kalktı, bu sırada gözlerine güneş girmesin diye gözlerini yumdu. Maşrapayı tekrar masaya koyduğunda içinde bir damla bile bırakmamıştı. Derin bir nefes aldı ve hafif nemli gözlerle etrafındakilere baktı.</p>

  <p>"Hancı!" diye bağırdı işportacı, "Bu arkadaşa bir bira daha getir, dolu bardağı böyle çabuk bitirebilen bir adamın yanımızda olması bizim için onur sayılır."</p>

  <p>Sonra neşeli bir muhabbete daldılar, bir süre sonraysa Küçük John merakına yenilip, "Şu iki at kimin?" diye sordu.</p>

  <p>"Senin gibi iki din adamının," diye yanıtladı dilenci. "İçeride güzel bir ziyafet çekiyorlar, kızarmış tavuk kokusu burnuma kadar geldi. Hancı kadın Yorkshire'daki Fountain Manastırından geldiklerini ve iş için Lincoln'e gittiklerini söyledi."</p>

  <p>"Çok ilginç bir ikili," dedi tenekeci, "biri tığ gibi incecik, diğeriyse duba gibi şişman."</p>

  <p>"Şişmanlıktan bahsetmişken," dedi işportacı, "sen de pek kötü beslenmişe benzemiyorsun aziz peder."</p>

  <p>"Ben üç lokma ekmek, birazcık da soğuk su dışında bir şey yiyip içmem ki," dedi Küçük John.</p>

  <p>Bunun üstüne büyük bir kahkaha koptu. "Şu deminki birayı nasıl kafaya diktiğini gördükten sonra aylardır temiz su bile içmemiş olduğuna yemin edebilirdim. Birkaç güzel şarkı bile biliyorsundur sen," dedi dilenci.</p>

  <p>"Tabii," dedi Küçük John sırıtarak, "şöyle bir iki şarkı ezberlemiştim zamanında."</p>

  <p>"Hadi o zaman duyalım şu öğrendiğin şarkıları," dedi tenekeci.</p>

  <p>Bunun üstüne Küçük John boğazını temizledi ve sesinin biraz kısık olmasıyla ilgili biraz söylendikten sonra şarkısına başladı:</p>

  <p>&nbsp;</p>

  <p class="p9"><span class="t12">"Ah güzel k</span><span class="t12">ı</span><span class="t12">z, güzel k</span><span class="t12">ı</span><span class="t12">z nereye öyle?</span></p>

  <p class="p9"><span class="t12">Lütfen yalvar</span><span class="t12">ı</span><span class="t12">r</span><span class="t12">ı</span><span class="t12">m b</span><span class="t12">ı</span><span class="t12">rakma beni böyle,</span></p>

  <p class="p9"><span class="t12">Çiçek toplayal</span><span class="t12">ı</span><span class="t12">m</span></p>

  <p class="p9"><span class="t12">Rüzgâr eserken,</span></p>

  <p class="p9"><span class="t12">Çünkü çok tatl</span><span class="t12">ı</span> <span class="t12">esiyor rüzgâr..."</span></p>

  <p>&nbsp;</p>

  <p>Küçük John şarkının yarısına bile gelememişti ki, hanın kapısı açıldı ve içeriden Fountain Manastırı'ndan gelenlerle birlikte arkalarına takılmış olan hancı çıktı. Hancı el pençe divan duruyordu. Fountain Manastırı'ndan gelen din adamlarıysa şarkıyı söyleyenin bir keşiş olduğunu görünce bir anda duraladılar. Şişman papaz kaşlarını çattı, sıska papaz yüzünü ekşitti. Küçük John şarkıya tam devam edecekken şişman olan, "Bu ne böyle?" diye bağırdı. "Seni ahlaksız, burada böyle dine ahlaka sığmaz şarkılar söyleyip içki içmeye utanmıyor musun?"</p>

  <p>"Rahip hazretlerinin izni olmadan Fountain Manastırı'na gelip içki içip şarkı söyleyemeyeceğime göre, bulduğum herhangi bir yerde içki içip şarkı söylüyorum ben de."</p>

  <p>"Yıkıl karşımdan," diye bağırdı ince uzun papaz sert bir sesle, "böyle konuşarak ne kadar büyük saygısızlık yaptığının farkında mısın sen?"</p>

  <p>"Saygısızlık mı?" dedi Küçük John. "Saygısızlıktan bahsediyorsun, ama fakir köylülerin alın teriyle kazandıkları paraları ellerinden almaya kalkışan cübbeli kardeşlerimin yaptıkları çok daha büyük saygısızlık, öyle değil mi kardeşim?"</p>

  <p>Bu lafın üstüne tenekeci, işportacı ve dilenci birbirlerini dürttüler; hepsi sırıtıyordu, rahiplerse Küçük John'a kaşlarını çatarak bakıyorlardı. Ama diyecek bir şey bulamadılar ve tekrar atlarına doğru yürümeye başladılar. Küçük John oturduğu sandalyeden kalkıp din adamlarının atlarına bindikleri yere koştu. "Atın yularını ben tutayım. Demin söylediğin sözler şu günahkâr ruhumun zoruna gitti, o yüzden bu kötülük yuvasında bir dakika daha duramayacağım ve sizlerle geleceğim. Böylesi kutsal insanların yanında yolculuk yaparsam, beni baştan çıkarmaya çalışan iğrenç isteklere de karşı gelebilirim," dedi.</p>

  <p>"Olmaz," dedi sıska papaz sert bir şekilde, "seni yanımızda istemiyoruz, sen yoluna biz yolumuza."</p>

  <p>"Beni yanınızda istemediğinize çok üzüldüm, ama yanınızdan ayrılmam mümkün değil. Kalbim öyle hüzünle doldu ki, istesem de istemesem de sizlerin o kutsal refakatinizden ayrılmam mümkün değil."</p>

  <p>Bu lafların üzerine masada oturanlar iyice sırıtmaya başladılar, hatta hancı bile gülmemek için kendisini zor tutuyordu. Papazlar ise birbirlerine ne yapacaklarını bilemez halde bakıyorlardı. Öyle kibirliydiler ki, anayolda cübbesi kendisine kısa gelen çıplak ayaklı bir keşişin yanlarında koşarak kendilerini takip edecek olması fikri midelerini bulandırıyordu. Ama Küçük John'u başlarından savamıyorlardı çünkü kafasına koysa, ikisinin de kemiklerini çıtır çıtır kırabileceğinin farkındaydılar. Bunun üzerine şişman papaz öncekinden daha yumuşak bir sesle konuşmaya başladı. "Olmaz ne yazık ki. Biz hızlı gideceğiz, hızımıza yetişeceğim derken ölüp gidersin."</p>

  <p>"Beni düşündüğün için çok teşekkür ederim," dedi Küçük John, "ama sen merak etme kardeşim. Ben buradan Gainsborough'ya kadar tazı gibi koşarım." Bu laflardan sonra masada oturanlar kendilerini tutamayıp kahkahalara boğuldular. Sıska papaz kızgın boğa gibi kükreyiverdi. "Yok ol karşımdan seni hain!" diye bağırdı. "Cübbenden utan biraz be. Bu domuzlarla burada kal. Senin yerin onların yanı, bize layık değilsin."</p>

  <p>"Hey sen!" dedi Küçük John hemen yanında duran hancıya dönerek. "Duydun işte, bu kutsal adamlara layık değilsin, hanına geri dön. Din kardeşlerim bana izin verirlerse asamla kafanı kırıp püreye çeviririm yoksa."</p>

  <p>Bunun üstüne masadan öyle bir kahkaha yükseldi ki, hancının bile kahkahasını saklamaya çalışmaktan karnı ağrımış, suratı kıpkırmızı olmuştu. Ama Fountain Manastırından gelenlerin handan ayağını kesmelerini istemediği için kendisini tutuyordu. Ne yapsalar da işin içinden çıkamadıklarını gören papazlar, atlarını eyerlediler ve Lincoln'e doğru yöneldiler.</p>

  <p>"Daha fazla kalamayacağım, dostlarım," dedi Küçük John atların arasına girerken, "bu yüzden sizlere iyi günler dilerim. Biz üçümüz gidiyoruz." Bunları dedikten sonra asasını omuzuna attı ve iki ata göre kendi hızını da ayarlayıp yola koyuldu.</p>

  <p>Küçük John iteleye kakalaya aralarına girince iki din adamı da John'a baktı ve ondan olabildiğince uzak durmaya çalışarak, yolun iki yanına doğru açıldılar. Küçük John yolun ortasından yürürken, onlar da yolun iki kenarındaki patikalardan yol alıyorlardı. Onlar böyle yol alırlarken tenekeci, işportacı ve dilenci ellerindeki maşrapalarla yola çıkıp arkalarından bakarak gülmeye devam ettiler.</p>

  <p>Handakilerin görüş alanında oldukları için din adamları atlarını yavaş sürüyorlar, Küçük John'dan kaçıyormuş gibi görünerek işleri daha da karıştırmak istemiyorlardı. Çünkü Fountain Manastırı'ndan gelen din adamlarının, gezgin bir keşişten dağ tepe demeden kaçtığı halk arasında duyulursa kendilerini bir daha aklayamazlardı. Ama tepenin sırtını aşıp hanı geride bıraktıktan sonra şişman papaz sıska papaza, "Ambrose kardeşim, hızımızı biraz artırsak diyorum," dedi.</p>

  <p>"Çok haklısın," dedi Küçük John, "bence de biraz hızlansak iyi olur, çünkü akşam olmak üzere. Rahatsız olmayız derseniz biraz daha acele edelim derim."</p>

  <p>Bunun üstüne rahipler bir şey demediler, sadece Küçük John'a ters ters baktılar. Hemen ardından atlarını mahmuzladılar ve eşkin giderek yollarına devam ettiler. Aralarında tıpkı bir tay gibi omuz bile silkmeden koşan Küçük John'la bir kilometreden fazla bu hızda gittiler. En sonunda şişman papaz inleyerek atının dizginini çekti, çünkü at sırtında zıplamaktan yorgun düşmüştü. "O koca yağlı göbeğinin bu hıza dayanamayacağı belliydi," dedi Küçük John, pek de nefes nefese kalmış gibi görünmüyordu. Şişman papaz bu lafı duymasına rağmen karşılık vermedi, sadece dik dik baktı ve dudağını ısırmakla yetindi. Artık daha yavaş gidiyorlardı, Küçük John yolun ortasında kendi kendine neşeyle ıslık çalıyor, iki papaz da yolun yanındaki patikalardan gidiyor, ağızlarını bıçak açmıyordu.</p>

  <p>Onlar böyle yollarına devam ederlerken, kısacık bir cübbeyle yolun ortasından yürüyen bir keşişle, iki yanında baştan aşağı süslü atlarını kafaları eğik, büyük bir utançla süren papazlara şaşkınlıkla bakan, tepeden tırnağa kırmızı kıyafetler giymiş üç neşeli ozanla karşılaştılar. Ozanlara yaklaşınca, Küçük John asasını yolu açmaya çalışan bir uşak gibi sallamaya başladı. "Açılın!" diye bağırdı yüksek sesle. "Yolu açın! Kenara çekilin! Üçümüz geçeceğiz, çekilin!" Ozanlar nasıl da bakıp bakıp gülüyorlardı... Şişman papaz kafasını sallıyor, sıska papaz kafasını atının boynuna doğru iyice eğerek gözden kaybolmaya çalışıyordu.</p>

  <p>Sonra zengin giysiler giymiş iki asil şövalyeye rastladılar. Bileklerine atmacalar tünemişti, yanlarındaki iki güzel kadın ipek ve kadife giysiler giymişti ve soylu atlara biniyorlardı. Onlar da Küçük John ile iki papaz kendilerine yaklaşırken bakakalmışlardı. Küçük John nezaketle eğilerek, "Selamlar olsun lordlara ve leydilere," dedi. "Ama yolu lütfen açar mısınız, biz üçümüz geçeceğiz de."</p>

  <p>Bunu duyunca hepsi gülmeye başladı, kadınlardan biri, "Hangi üç kişiden bahsediyorsun?" diye sordu.</p>

  <p>Küçük John omuzunun üstünden geriye doğru seslenerek, "Koca Jack, Minik Jack ve Şişman Jack-puding," dedi.</p>

  <p>Şişman papaz bunu duyunca utancından attan düşecek gibi oldu, diğer papaz bir şey demedi ama yüzü kaskatı kesilmişti. Hemen önlerinde uzanan çalıların yanından devam eden yol keskin bir dönemeç alıyordu ve bundan kırk adım sonra bir başka yol önlerini kesiyordu. Dört yol ağzına gelip diğer insanlardan yeterince uzaklaştıklarında, sıska papaz aniden dizginleri çekti. "Bana bak," dedi kızgınlıkla titreyen sesiyle, "sana yeterince katlandık, tak etti artık. Yoluna git, bizi de yalnız bırak."</p>

  <p>"Ciddi misin?" dedi Küçük John. "Ben de çok neşeli bir grubuz zannediyordum, oysa sen sinir küpüne dönmüşsün. Neyse bence de bugünlük yeter. Ama beni özleyeceğinizi biliyorum, eğer bana ihtiyacınız olursa ismimi fısıldayın yeter, kuşlar bana haberinizi uçurur merak etmeyin. Ama görüyorsunuz ben fakir bir adamım sizse zenginsiniz. Bana bir-iki peni verirseniz, ben de yakınlardaki bir hana gidip peynir ekmek alırım."</p>

  <p>"Paramız yok," dedi sıska papaz sertçe. "Hadi Thomas kardeşim gidelim."</p>

  <p>Ama Küçük John atları dizginlerinden yakaladı. "Üstünüzde hiç para yok mu sahiden?" diye sordu. "Lütfen kardeşlerim, bir iyilik yapın, bir ekmek parçası satın alabileceğim kadar para verseniz yeter, bir peniye bile razıyım."</p>

  <p>"Paramız yok diyorum sana," diye kükredi şişman ve kısa boylu papaz.</p>

  <p>"Gerçekten yok mu?" diye sordu Küçük John.</p>

  <p>"Kuruşumuz bile yok," dedi sıska papaz yüzünü buruşturarak.</p>

  <p>"Meteliğimiz yok," dedi şişko papaz bağırarak.</p>

  <p>"Mümkün değil," dedi Küçük John, "sizler gibi din adamlarının böyle parasız yola devam etmesi mümkün değil. Hemen atlarınızdan inin, gelin yolun ortasında diz çökelim ve yolculuğumuzda yanımızda azıcık para olması için dua edelim."</p>

  <p>"Sen ne saçmalıyorsun, lanet adam!" diye bağırdı sıska papaz dişlerini gıcırdatarak. "Benim gibi Fountain Manastırı'nın yüksek rütbeli bir görevlisinin atından inip toprak yolda diz çökmesini mi bekliyorsun ha, deli herif?"</p>

  <p>"Bu lafların yüzünden kafanı kırsam suçlu sayılmam!" dedi Küçük John. "Hemen aşağı inin, sabrım taşıyor ve sizin din adamı olduğunuzu her an unutabilirim." Bunu dedikten sonra asasını sallamaya başladı.</p>

  <p>Bunun üstüne iki papazın da beti benzi attı. Şişman papaz atının bir yanından, sıska papaz atının diğer yanından aşağıya iniverdi.</p>

  <p>"Şimdi kardeşlerim, dizlerinizin üstüne çökün ve duaya başlayın," dedi Küçük John ve ellerini papazların omuzlarına koyup onları çökmeye zorlarken, kendisi de dizlerinin üstüne eğildi. Sonra Küçük John yüksek sesle para duasına başladı. Biraz dua ettikten sonra papazların keselerini kontrol etmelerini istedi. İkisi de yavaş yavaş ellerini keselerine götürdüler, ama elleri boştu.</p>

  <p>"Yaa," dedi Küçük John, "dualarınız bu kadar mı tesirsiz? Tekrar deneyelim öyleyse." Bunun üstüne tekrar dua etmeye başladı. "Bize, şu fakir kullarına biraz para gönder ki Lincoln City'e varana kadar aman şişman olan zayıflamasın, aman zayıf olan eriyip gitmesin. Ama sadece on şilin gönder ki, aman sakın yürekleri kibir dolmasın. Bundan başka para yollayacaksan gerisini de bana yolla."</p>

  <p>"Evet," diye konuşmaya devam etti ayağa kalkarak, "herkesin ne kadar parası oldu bir bakalım." Elini kesesine attı ve dört altın çıkardı. "Sizde ne var kardeşlerim?" diye sordu.</p>

  <p>İki papaz da ellerini keselerine attı, ama elleri yine boştu.</p>

  <p>"Hiç para gelmemiş mi yani?" dedi Küçük John. "Kesenizin dikişlerinden bir şeyler içeri sızmıştır eminim ki, siz farkında değilsinizdir. Bir bakayım hele."</p>

  <p>İlk önce sıska papaza gidip elini cebine soktu ve deri bir kese çıkardı, içinde yüz on pound değerinde altın vardı. "Parayı bulamadığını anlamıştım zaten," dedi. "Bir de seninkine bakayım kardeşim." Sonra elini şişman papazın cebine soktu ve diğerine benzeyen bir kese buldu, onda da yetmiş pound vardı. "Şuna bak hele," dedi, "paranız varmış da arayıp tarayıp bir türlü bulamıyormuşsunuz meğer."</p>

  <p>Her birine birer pound verdikten sonra paranın geri kalanını kendi cebine attı. "Hiç paranız olmadığına dair yemin etmiştiniz. Din adamı olduğunuz için ben de laflarınıza inandım. Bu paralar size benim dualarım sayesinde geldi demektir. Ama ben ikinizin cebinde on şilin olması için dua etmiştim ve bundan geriye kalan benim hakkım olacaktı. O yüzden bu paraları alıyorum. Size iyi günler kardeşlerim, yolunuz açık olsun." Bunları dedikten sonra arkasını döndü ve onları orada donakalmış vaziyette bıraktı. Papazlar birbirlerine hüzünle baktılar ve yavaşça ayağa kalkıp atlarına binip tek kelime bile etmeden yollarına devam ettiler.</p>

  <p>Küçük John sonra Sherwood Ormanı'na doğru yola koyuldu ve kendi kendine neşeyle ıslık çalmaya başladı.</p>

  <p>Şimdi de Robin Hood'un dilenciyken başından geçenler nelermiş, onları öğrenelim.</p>

  <p>&nbsp;</p>
</body>
</html>
