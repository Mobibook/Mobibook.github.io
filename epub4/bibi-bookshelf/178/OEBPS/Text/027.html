<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/balci60.css" rel="stylesheet" type="text/css" />

  <title>KRAL RİCHARD'IN SHERWOOD ORMANI'NA GELİŞİ</title>
</head>

<body>
  <h1 class="h11">KRAL RİCHARD'IN SHERWOOD ORMANI'NA GELİŞİ</h1>

  <p>Robin Hood ve Küçük John'un başına gelen bu olayların üstünden iki ay geçmemişti ki, tahta geçen Aslan Yürekli Kral Richard ülkenin önde gelen şehirlerini gezmeye başladı ve Nottinghamshire'da tekrar bir hareketlilik baş gösterdi. Çünkü herkes kralın yolculuğu sırasında Nottingham'a gelmesini bekliyordu. Vali ve kral arasında ulaklar mekik dokuyordu. En sonunda majestelerinin, valinin misafiri olarak Nottingham'a geleceği tarih kararlaştırıldı.</p>

  <p>İşte bu sıralarda şehirde öyle bir kargaşa ve telaş alıp yürüdü ki, her köşeden çekiç gürültüleri ve gevezelik edenlerin sesleri duyuluyordu. Halk kralın geçeceği sokaklara büyük taklar kuruyor, bunlara rengârenk bayrak ve flamalar asıyordu. Şehrin Lonca Salonu'nda da bir hareketlilik vardı, çünkü krala ve maiyetine burada büyük bir resmi ziyafet verilecekti. Usta marangozlar masanın bir ucunda kral ile valinin yan yana oturacakları tahtları yapmakla meşguldüler.</p>

  <p>Bu hazırlıkları yapanlara kralın şehri ziyaret edeceği gün hiç gelmeyecekmiş gibi geliyordu, ama tabii zaman geldi geçti ve taşlı sokaklara güneşin doğduğu günlerden birinde, caddeler heyecanlı insanlarla doldu taştı. Yolun iki yanında dikilen şehirliler ve köylerden gelenler sardalye konservesi gibi dip dibe istiflenmişe benziyordu, o kadar büyük bir kalabalık vardı ki ellerinde baltalı kargıları olmasına rağmen valinin adamları, insanların kralın yoluna çıkmaması için büyük bir çaba harcamak zorunda kalıyordu.</p>

  <p>"Sen kimi ittirdiğini sanıyorsun!" diye bağırdı kalabalığın arasından cüsseli bir rahip. "Eline koluna hakim ol!</p>

  <p>Valinin adamı olman umurumda değil, bana saygılı olmazsan, kafanı kırarım senin, gözünün yaşına bakmam."</p>

  <p>Kalabalığın arasına karışmış yeşil giysili birkaç uzun boylu adam bu lafları duyunca kahkahayı koyuverdi, ama diğerlerinden daha fazla otoritesi varmış gibi görünen bir adam din adamını dirseğiyle dürttü. "Sakin ol Tuck," dedi, "buraya gelmeden önce diline hakim olacağına söz vermemiş miydin sen?"</p>

  <p>"Evet," dedi diğeri, "ama bunun gibi zırhlı heriflerin tarlada başak ezer gibi ayak parmaklarımı ezeceğini düşünmemiştim."</p>

  <p>Ama tam o anda bu münakaşa sona erdi, çünkü caddenin bir ucundan borazan sesleri duyulmaya başlandı. Herkes parmaklarının ucuna kalkıp sesin geldiği yöne doğru bakınmaya başladı ve itiş kakış eskisinden de beter hale geldi. Bu sırada bir dizi ihtişamlı adam parıltılar içinde çıkageldi ve insanlar tezahürata başladı.</p>

  <p>Altın işlemeli kadife giysileri içinde yirmi sekiz haberci atlarının üstünde gelmişti. Başlarında kar beyaz tüyler uçuşuyordu, her habercinin elinde melodik bir şekilde çaldığı gümüşten uzun bir trompet vardı. Her trompetten İngiltere'nin kraliyet armalarının altın ipliklerle işlendiği kadife bayraklar sarkıyordu. Bunların ardından ikişerli sıralar halinde, sadece başları açık olmak üzere ayaklarına kadar zırhlara bürünmüş yüz şövalye geldi. Ellerindeki uzun mızrakların uçlarında rengârenk flamalar dalgalanıyordu. Her şövalyenin yanında, yine ipekli kadifeli giysiler giymiş ve ellerinde efendilerine ait, üstünden uzun kuş tüyleri sarkan miğferleri taşıyan birer uşak yürüyordu. Zırhlarından yansıyan güneş ışığı pırlantalarınkini aratmayan, savaş atlarının üstünde zırh şıngırtıları ve zincir şakırtıları arasında gelen bu yüz şövalye kadar asilini daha önce Nottingham'da kimse görmemişti.</p>

  <p>Şövalyelerin ardından baronlarla asilzadeler geldiler, üstlerinde altın işlemeli ve ipekli giysiler vardı, boyunlarından altın zincirler sarkıyor, kuşaklarında mücevherler parlıyordu. Onlardan sonra ellerinde kargılarıyla büyük bir grup asker göründü, ortalarında iki atlı vardı. Bunlardan biri resmi tören kıyafetlerini giymiş Nottingham Valisi'ydi, diğeri ise validen daha uzun ve şaşaalı görüntüsüne rağmen sade giysiler giymiş, boynuna geniş ve ağır bir zincir takmış bir adamdı. Saçı sakalı altın iplikler gibi tel teldi, gözleriyse gök mavişiydi. Atını sürerken bir sağa bir sola selam veriyordu, o geçerken tezahüratlar artıyordu, çünkü bu Kral Richard'ın ta kendisiydi.</p>

  <p>İşte tüm bu gürültü patırtının ortasında birisi yüksek sesle bağırdı, "Amanın bu şanlı Kral Richard yahu! Azizlerin inayeti üstüne olsun! Tanrı korusun seni!" Sesin geldiği yöne bakan Kral Richard bacaklarını iki yana açmış ve kalabalığa sırtını vermiş uzun boylu, irikıyım, oldukça cüsseli bir rahip gördü.</p>

  <p>"Vali efendi," dedi kral gülerek, "Nottinghamshire'da daha önce ömrümde görmediğim kadar uzun boylu rahipler var. Yukarıdakiler bizi dikkatli dinlemiyor diye dualarımız duyulmuyor olabilir, ama bunun gibi cüsseli ve uzun boylu bir din adamının hayır dualarının duyulmaması mümkün değil bence. Onunki gibi bir ordum olsun, daha ne isterim."</p>

  <p>Vali hiç yanıt vermedi, yanaklarından kan çekilmiş gibiydi ve düşmemek için atının eyer başına sıkı sıkıya tutundu, çünkü deminki haykıran adamın kim olduğunu gayet iyi biliyordu. Bağıran kişi Rahip Tuck'ın ta kendisiydi, hemen arkasında Robin Hood, Küçük John, Kızıl Will, Will Stutely ve Vadili Allan'ın yanında çetenin diğer üyelerini de görür gibi olmuştu.</p>

  <p>"Neler oluyor?" diye sordu kral aceleyle, "Bir şey mi oldu, yüzün kireç gibi."</p>

  <p>"Hayır majesteleri," dedi vali, "bir sancım vardı ama hemen şimdi geçer." Robin Hood'un kendisinden hiç korkmadan Nottingham'a geldiğini ve bu kadar yakınma sızabilmiş olduğunu krala söylemekten utanıyordu. İşte sonbaharın başındaki o ılık günlerde ışıl ışıl bir öğlen vaktinde kral Nottingham City'e böyle girdi ve gelişine Robin Hood ile adamlarından daha fazla sevinen yoktu.</p>

  <p>Öğleden sonra Nottingham Lonca Salonu'nda çok büyük bir ziyafet düzenlendi. Masa boyunca bine yakın mum yakılmıştı; asilzadeler, şövalyeler ve toprak sahipleri şık giysileri içinde masadaki yerlerini almışlardı. Masanın başındaki altın işlemeli tahta Kral Richard ile Nottingham Valisi oturdu.</p>

  <p>Valiye dönen kral gülerek konuşmaya başladı, "Buralarda bir adamın yaptıkları sürekli kulağıma geliyor, Sherwood Ormanı'nda yaşayan haydut Robin Hood ve çetesinden bahsediyorum. Onlardan bana biraz bahseder misin acaba vali bey? Onlarla birkaç kez karşılaştığını duydum."</p>

  <p>Bunları duyan Nottingham Valisi kasvetle yerlere bakmaya başladı, yakınlarında oturan Hereford Piskoposu da dudağını ısırıyordu. "O düzenbazların neler yapıp ettiğiyle ilgili çok şey söyleyemeyeceğim majesteleri, ama ülkenin en cesur kanun kaçakları olduklarını söyleyebilirim," dedi vali.</p>

  <p>Sonra kralın gözdelerinden biri olan Lea'lı Sir Richard'ın oğlu Lea'lı Sir Henry lafa girdi. "Majesteleri arzu ederse," dedi, "babamdan sık sık duyduğum Robin Hood'la ilgili hikâyelerden birini anlatabilirim."</p>

  <p>Kral gülerek hikâyesini anlatmasını istedi. Bunun üzerine Robin Hood'un Lea'lı Sir Richard'a, Hereford Piskoposu'ndan borç alarak nasıl yardım ettiğini öğrenmiş oldu. Hikâye sırasında kral ara sıra kahkahalara boğulmuştu, zavallı piskoposun ise anıları canlandıkça yüzü kızarıp bozarıyordu. Lea'lı Sir Henry hikâyesini bitirdikten sonra yakınlarında oturan ve kralın bu neşeli macerayı dinlerken ne kadar keyif aldığını görenler Robin ve çetesinin diğer maceralarını da anlattılar.</p>

  <p>"İnanamıyorum," dedi Kral Richard, "bu adam kadar cesur bir başkasına rastlamadım ben. Bu işin üstesinden derhal gelmek gerek. Senin yapamadığını yapıp ormanı ondan ve çetesinden temizleyeceğim vali efendi."</p>

  <p>Q gece kral Nottingham'da kendisine özel olarak ayrılan odada kaldı. Lea'lı Sir Henry, iki şövalye ve Nottinghamshire'lı üç baron da yanındaydı, ama kralın aklı hâlâ Robin Hood'daydı. "Bu Robin Hood denilen haydudu görüp Sherwood Ormanı'nda neler yaptığına şahit olmak için seve seve yüz pound verirdim," dedi.</p>

  <p>Gingham'lı Sir Hubert gülerek karşılık verdi. "Eğer majestelerinin böyle bir arzusu varsa, bunu gerçekleştirmeleri çok da zor değil. Eğer yüz pound kaybetme isteğiniz bu kadar ağır basıyorsa sizi hem Robin Hood'la karşılaştırırım, hem de onunla Sherwood'da bir ziyafet çekmenizi sağlarım."</p>

  <p>"Sir Hubert," dedi kral, "bunu çok isterim doğrusu. Robin Hood'la karşılaşmamı nasıl sağlayacaksın peki?"</p>

  <p>"Majesteleri, bizimle birlikte Dominiken rahiplerinin siyah cübbelerinden giyip cübbenizin altına bir kese içinde yüz pound koyun ve yarın hep birlikte Mansfield kasabasına kadar gidelim, eğer yanılmıyorsam Robin Hood'la gün bitmeden tanışıp bir ziyafet çekmenin en şaşmaz yolu bu."</p>

  <p>"Planını sevdim Sir Hubert," dedi kral neşeyle, "yarın bunu bir deneyelim bakalım şansımız yaver gidiyor mu."</p>

  <p>Sabah olup da vali yanlarına geldiğinde, kral kendisine akşam konuşulanları ve o sabah ne gibi bir maceraya atılacaklarını anlattı. Bunları dinledikten sonra vali başını ellerinin arasına alarak, "Size bu uğursuz öneriyle kim geldi söyleyin. Lordum, kral hazretleri, ne işe kalkıştığınızı kesinlikle bilmiyorsunuz majesteleri. Peşine düştüğünüz bu haydut ne krala ne de kralın yasalarına saygılı."</p>

  <p>"Ama Robin Hood kanun kaçağı olduktan sonra bir daha hiç kimsenin kanını dökmedi demiyorlar mı? Sadece Gisbourne'lu Guy'ı öldürmüş, ama bunun için de kendisine teşekkür etmeliyiz bence."</p>

  <p>"Evet majesteleri," dedi vali, "doğru demişler ama..."</p>

  <p>"Öyleyse," dedi kral, valinin lafını bölerek, "kimseye zarar vermiyorsa kendisiyle karşılaşmamdan ne çıkacak? Hem belki bize sen de katılmak istersin."</p>

  <p>"Aman aman," dedi vali aceleyle, "ben kesinlikle gelmeyeceğim!"</p>

  <p>Daha sonra yedi tane Dominiken rahibi cübbesi getirildi, kral ile etrafındakiler bunları giydi, kral içinde yüz altın olan keseyi de cübbesinin altına astıktan sonra kapıya getirilen katırlara bindiler. Kral valiye bundan kimsenin haberi olmamasını söyledikten sonra yola koyuldular. Bir yandan muhabbet edip eğlenerek kırsal alana vardılar, hasat kaldırılmış çıplak tarlaların arasından geçip ormanın gölgeliklerine ulaştılar. Ormanda bir süre kimseye rastlamadan yol aldılar ve Newstead Manastırı'nın yakınlarından geçen bir yola vardılar.</p>

  <p>"Çok önemli bir şeyi unuttuk," dedi kral. "Buralara kadar geldik ama yanımıza içecek hiçbir şey almadık. Susuzluğumu gidermek için yanımdaki yüz poundun yarısını vermeye razıyım açıkçası."</p>

  <p>Kral bunları söyledikten hemen sonra yolun kenarındaki çalılardan sarışın, sakalı sarı, gözleri mavi, upuzun bir adam çıkıverdi. Kralın atının dizginine elini atıp, "Böyle güzel bir değiş tokuş önerisini kabul etmemek dinime sığmaz," dedi. "Buralarda bir hanımız var, elli pound verirsen en güzel şarabımızın tadına bakıp şimdiye kadar yapmadığın kadar iyi bir ziyafet de çekebilirsin." Bunları dedikten sonra elini dudaklarına götürüp tiz bir ıslık çaldı. Yolun iki yanındaki çalılar ve dallar çıtırdayıp hışırdayarak açıldı ve yeşil giysiler içindeki geniş omuzlu altmış kadar adam öne çıktı.</p>

  <p>"Bu da nesi?" dedi kral. "Ne biçim bir saygısızlık bu? Bizim gibi din adamlarına hiç itibarınız yok mu?"</p>

  <p>"Kesinlikle yok," dedi Robin Hood, "sizin gibi zengin rahipler dine sığınıp cebini doldurduktan sonra kutsal olduklarını söylüyorlarsa saygı göstermem ben. Benim adım Robin Hood, belki daha önce duymuşsundur."</p>

  <p>"Hay lanet olasıca," dedi Kral Richard. "Sen şu ismini sürekli duyduğum kanun tanımaz haydutsun demek. Yalvarırım beni ve kardeşlerimi bırak da yolumuza gidelim."</p>

  <p>"Olmaz," dedi Robin, "sizin gibi din adamlarını boş midelerle yollarına koymak yakışık almaz. Zaten bir yudum şarap için böyle çok para harcamaya göz yumduğuna göre kesenin hanımızdaki yiyecek içeceği karşılayacak kadar dolgun olduğuna da eminim. Bana keseni göster de cübbeni çıkartmak zorunda kalmayayım kardeşim."</p>

  <p>"Tamam zor kullanmana gerek yok," dedi kral sertçe. "Al kesem burada, o hukuk bilmez ellerini bana değdirme."</p>

  <p>"Aaa," dedi Robin, "ne biçim laf bu? Kendini İngiltere Kralı mı sanıyorsun sen? Will şu keseyi al da bak bakalım içinde kaç para var."</p>

  <p>Kızıl Will keseyi alıp içindeki parayı saydı. Sonra Robin içinden elli poundu alıp geri kalan ellisini keseye koymasını istedi ve keseyi krala uzattı. "Al kardeşim," dedi, "paranın yarısı sende kalsın, seni soyup soğana çevirmek gibi bir niyeti olmayan nazik adamların eline düştüğün için haline şükret. Şu kukuletanı geriye iter misin? Yüzünü görmek istiyorum."</p>

  <p>"Olmaz," dedi kral geri çekilerek, "kukuletamı açamam çünkü hepimiz yirmi dört saat boyunca kimseye yüzümüzü göstermeyeceğimize dair yemin ettik."</p>

  <p>"Eh, istediğin gibi olsun yüzünü açma öyleyse," dedi Robin, "yeminini bozduracak değilim."</p>

  <p>Sonra adamlarından yedisini çağırdı, her birinin katırların yularını alıp ormanın içine doğru adamları yönlendirmelerini istedi. Ulu ağacın altındaki açıklığa gelene kadar yol aldılar.</p>

  <p>Nottinghamshire'da böyle önemli olaylar olması sebebiyle cepleri dolu zenginler yolları dolduruyordu, ama bu zenginler özellikle sabah saatlerinde yola çıktıkları için Küçük John da o erken saatlerde yanına altmış adam alıp Sherwood'a kendileriyle ziyafet çekecek bir konuk getirebilmek için yola çıkmıştı. Küçük John ile adamların büyük kısmı gitmiş olmasına rağmen Rahip Tuck ile kırk kadar adam büyük ağacın altında oturmuş veya uzanmış bekliyordu, Robin'le beraberindekiler gelince onları karşılamak için hemen ayağa kalktılar.</p>

  <p>"İnanılmaz," dedi Kral Richard katırdan inip etrafına bakarken, "Robin yanındaki adamlar sahiden güçlü kuvvetli adamlarmış. Bunları görse Kral Richard bile korumalarının böyle olmasını isterdi herhalde."</p>

  <p>"Daha birçok adamım var," dedi Robin gururla, "yaklaşık altmış kadarı şu an sağ kolum Küçük John'la bir başka görevde. Kral Richard konusuna gelince... onun için kanını akıtmayacak bir tane bile adam yok aramızda. Siz din adamları bizim kralımızı pek anlamıyorsunuz, ama bizler onun ne kadar cesur olduğunu gayet iyi biliyoruz ve ona bu yüzden saygı duyuyoruz.</p>

  <p>O sırada Rahip Tuck hızla yanlarına geldi. "İyi günler kardeşlerim," dedi. "Bu tekinsiz yerde benim meslekten birilerini gördüğüme ne sevindim anlatamam. Eğer iyilikleri için bu kadar uğraşıp onların adına dua eden benim gibi bir rahipleri olmasaydı, bu haydutlar böyle şanslı olamazlardı söyleyeyim." Bu sırada göz kırpıp hafifçe dilini çıkarttı.</p>

  <p>"Sen de kimsin be deli misin?" dedi kral ciddiyetle, ama kukuletasının ardına saklanıp gülümsüyordu aslında.</p>

  <p>Bunu duyan Rahip Tuck gözlerini kıstı. "Bana bak," dedi, "bir daha böyle bir şey dediğini duymayayım, ben çok sabırlı bir adam değilim. Kendini rahip sanan adam bana deli diyecek ben ona gününü göstermeyeceğim öyle mi? Benim adım Tuck, Rahip Tuck."</p>

  <p>"Tuck," dedi Robin, "sakin ol. Hadi söylenmeyi bırak da gidip biraz şarap getir. Din adamları susamış belli ki, içecek için o kadar çok para ödemeyi kabul ettiler ki onlara en iyi içkimizden ikram etmemiz gerek."</p>

  <p>Rahip Tuck sözünün kesilmesine biraz içerlemişti, ama bir şey söylemeden Robin'in dediği gibi gidip büyük bir testi getirdi ve Robin Hood ile misafirlerinin bardaklarına şarap konuldu. Sonra Robin bardağını kaldırarak, "Şimdi," dedi, "birinin şerefine içmek istiyorum. Şanlı Kral Richard'ın sağlığına kaldırıyorum kadehimi, tüm düşmanları belalarını bulsun dilerim."</p>

  <p>Sonra kral da dahil olmak üzere hepsi kralın sağlığına içtiler. "Yanlış adamın sağlığına içmiyor musun?" diye sordu kral.</p>

  <p>"Hiç de bile," dedi Robin, "biz Sherwood'dakiler krala sizin meslekten olanlardan daha bağlıyız. Onun uğruna canımızı veririz, sizlerse manastırlarınıza kapanıp kimin tahta geçtiğini umursamadan yaşar gidersiniz."</p>

  <p>Bunu duyan kral gülmeye başladı. "Belki Kral Richard'ın refahı benim için senin düşündüğünden çok daha önemlidir, olamaz mı? Neyse bu konuyu kapatalım. Hepimiz yiyecekler için oldukça fazla para verdik, o yüzden bize biraz gösteri yapmanızı istememiz de çok olmaz değil mi? Sizlerin çok iyi okçular olduğunuzu duymuştum, gösterin hünerlerinizi."</p>

  <p>"Tabii," dedi Robin, "biz tüm misafirlerimize böyle gösteriler düzenlemeyi seviyoruz zaten. Usta Swanthold hep, 'Bülbülü kafese koyacaksan en azından altın kafese koy,' derdi. Siz de bu durumda bülbül oluyorsunuz tabii. Arkadaşlar, hadi şu uca bir hedef tahtası koyalım."</p>

  <p>Bir hedef tahtası hazırlamaya başlamışlardı ki Tuck sahte rahiplerden birine dönerek, "Efendimin lafını duydun mu?" diye sordu kurnaz bir gülümsemeyle. "Ne zaman aklına zekice bir fikir gelse bunu Usta Swanthold dediği adamın lafıymış gibi söylüyor, Swanthold da kim artık bilemem ama zavallı adam efendimizin uydurduğu zekice lafları, sözleri sanki kendisi söylemiş gibi oradan buradan duyuyordur eminim." Tüm bunları Robin duymasın diye kısık sesle söylemişti, çünkü Robin'in lafını kesmesine hâlâ içerliyordu.</p>

  <p>Bu sırada atış yapacakları hedef tahtası yüz yirmi adım öteye yerleştirildi. Geniş bir ağaç gövdesine çakılan bir kazığın üstüne yaklaşık iki karış genişliğinde tutturulmuş yaprak ve çiçeklerden oluşan bir çelenkti bu. "İşte," dedi Robin, "hedefe hepiniz üç ok atacaksınız ve bir ok bile hedefi şaşırırsa Kızıl Will'den okkalı bir tokat yiyeceksiniz."</p>

  <p>"Nasıl ya?" diye bağırdı Rahip Tuck. "Senin şu cüsseli yeğeninin tokadı genç kızların şakacıktan yanındakileri dürtüklemesine pek benzemiyor, haberin var mı? Sen hedefi tutturacağına eminsin zaten, yoksa böyle ceza koymazdın."</p>

  <p>İlk olarak Doncaster'lı David atış yaptı ve üç ok da hedefe saplandı. "Aferin David!" diye haykırdı Robin, "Bugünlük kendini sağlama aldın." Sonra değirmencinin oğlu Midge atış yaptı ve o da üç seferde de hedefi tutturdu. Ardından gelen Tenekeci Wat'in ise oklarından biri hedefi iki parmakla ıskaladı.</p>

  <p>"Buraya gel dostum," dedi Kızıl Will o yumuşacık sesiyle, "sana olan borcumu hemen ödeyeyim." Kızıl Will'in önüne gelip beklemeye başlayan Tenekeci Wat tokadı yemeden acısını hissetmeye başlamış gibi yüzünü buruşturup sıkıca gözlerini kapattı. Kızıl Will kollarını sıyırdı ve parmaklarının ucuna doğru kalkarak olanca gücüyle bir tokat patlattı. Tenekeci yanağına inen darbeyle lobut gibi tepe taklak otların üstüne yığıldı.</p>

  <p>Wat otların arasından zorla ayağa kalkmaya çalışıp gözlerinin önünde dönüp duran yıldızlar yüzünden etrafa garip garip bakarken, çevresindekiler ormanı çınlatan şen kahkahalar atıyorlardı. Kral Richard gözlerinden yaşlar gelene kadar güldü. İşte herkes sırayla atış yapıyor, bazısı tokat yemeden kurtuluyor, bazısıysa sonu hep aynı şekilde, yani otların içinde biten cezasını çekmek zorunda kalıyordu.</p>

  <p>En sonunda Robin yerine geçti ve atışını yapmadan önce herkes sessizleşti. İlk ok tahtanın asıldığı kazığın bir parçasının yarılmasına sebep oldu, ikincisi diğerinin bir santim yanına saplandı. "İnanılmaz," dedi Kral Richard kendi kendisine, "bu adam muhafızım olsun diye bin pound verirdim." Robin üçüncü atışını da yaptı, ama okun ucundaki tüyler yamuk olduğundan ok da hedefinden şaşarak tahtanın bir santim yanına saplandı.</p>

  <p>Bunu gören herkes kendisini yere atıp sağa sola yuvarlanarak gülmeye başladı, çünkü daha önce efendilerinin bir kez bile hedefi ıskaladığını görmemişlerdi, ama Robin bıkkınlıkla yayını yere fırlatıp, "Hiç başlatmayın!" diye bağırdı. "Daha ok parmağımın yanından kayıp giderken tüyünün sorunlu olduğunu anlamıştım. Bana düz bir ok verin hedefi ikiye bölerim."</p>

  <p>Bunun üstüne etraftakilerin gülmekten karınlarına ağrılar girdi. "Olmaz dayıcığım," dedi Kızıl Will tatlı sesiyle, "senin de herkes gibi üç atış hakkın vardı ve haklarını iyi kullanamadın işte. Attığın ok bugün atılan diğer oklardan farklı değildi. Hadi gel de borcumu ödeyeyim sana."</p>

  <p>"Hadi efendim," diye bağırdı Rahip Tuck, "hepimiz arkandayız. Kızıl Will'in sillesini ceza diye vermek kolay, ama tadına sen de bakmazsan çok üzülürüm doğrusu."</p>

  <p>"Olmaz," dedi Robin. "Burada kral benim, tebaadan kim elini krala kaldırabilir ki, değil mi? Ama şanlı Kral Richard bile bir hata yapsa, papanın önünde utanmadan eğilip cezasını çekeceğine göre, ben de kendimi pek nüfuzlu görünen bu din adamına emanet ediyorum, cezamı o versin." Bunu dedikten sonra krala döndü, "Kardeşim o kutsal ellerinle bana cezam neyse verir misin?"</p>

  <p>"Seve seve," dedi Kral Richard oturduğu yerden kalkarak "Cebimden elli poundumu aldığın için zaten seninle halledilmemiş bir işim vardı. Otların üstünde yer açın bakalım."</p>

  <p>"Eğer beni yere yıkabilirsen," dedi Robin, "senden aldığım elli poundu geri vereceğim; ama beni iki seksen otlara yatıramazsan, cebindeki son kuruşa kadar alırım haberin olsun."</p>

  <p>"Öyle olsun," dedi kral, "bunu göze alabilirim." Sonra kollarını sıyırdı ve herkesin şaşkın bakışları arasında kaslı kollarını gözler önüne serdi. Robin de bacaklarını iyice açarak ayaklarını sağlamca yere gömdü ve diğerinin hamlesini gülümseyerek beklemeye başladı. Sonra kral kolunu geriye doğru gerdi ve bir an durduktan sonra yıldırım gibi bir sille indirdi. Robin otların üzerine yığıldı kaldı, çünkü o darbe taş duvarı bile yıkacak türdendi. Bunun üzerine çevredekiler tekrar kahkahalara boğuldular, hayatlarında böyle şey görmemişlerdi. Robin ayağa kalkıp etrafına bakabilecek hale geldiğinde bile hâlâ sersemlemiş haldeydi. Etrafında gülen adamlarına göz gezdirirken parmaklarını hafifçe kulağına götürdü ve hâlâ yerinde durup durmadığını anlamak istercesine kulağını yokladı. "Kızıl Will," dedi, "bu adama elli poundunu geri ver, ne onunla ne de parasıyla işim olur bu dakikadan sonra. Lanet olasıca adam! Cezamı onun yerine sen verseydin keşke, sanırım bir daha asla duyamayacağım, sağır oldum."</p>

  <p>Çetedekiler hâlâ kahkahalarla gülerken Kızıl Will elli poundu geri verdi, kral da parayı tekrar kesesine attı. "Çok sağ ol," dedi, "deminki gibi bir tokat daha yemek istersen bana dilediğin zaman gelebilirsin, karşılığında bir şey vermene gerek yok."</p>

  <p>Kral bunları söyledikten hemen sonra çalıların arasından bir gürültü koptu ve bir anda açıklık alana Küçük John ile yanındaki altmış adamının ortasında Lea'lı Sir Richard çıkıverdi. Koşarak gelirlerken Sir Richard, Robin'e bağırmaya başlamıştı, "Tüm adamlarını çabucak topla dostum ve benimle gel hemen! Kral Richard bu sabah Nottingham'dan yola çıkıp seni aramaya ormana gelmiş. Nasıl geldiğini bilmiyorum, benim duyduğum sadece bir rivayet zaten, ama doğru olduğuna eminim. O yüzden hemen hepiniz toparlanın ve benimle Lea Şatosu'na gelin, orada tehlike geçene kadar saklanabilirsiniz. Bu yanınızdaki yabancılar da kim?"</p>

  <p>Robin o sırada ayağa kalktı, "Newstead Manastırı'na giden yoldan getirdiğimiz kibar misafirler bunlar. Kendileriyle ismen tanışmadık, ama şu adamın eliyle avucuyla oldukça haşır neşir oldum diyebilirim. Hem de bu kaynaşma yüzünden bir kulağım sağırlaştı, elli pounddan da oldum!"</p>

  <p>Sir Richard dikkatle uzun boylu rahibe bakıyordu, rahip de şövalyeden gözlerini ayırmıyordu. Tam o sırada Sir Richard'ın yüzü kireç gibi bembeyaz oldu, çünkü baktığı kişinin kim olduğunu anlamıştı. Atından aceleyle aşağıya atlayıp diğerinin önünde diz çöktü. Sir Richard'ın kendisini tanıdığını anlayan kral kukuletasını açtı ve yüzüne bakan herkes onun kralın ta kendisi olduğunu anlayıverdi, çünkü Nottingham'da kalabalığın arasındayken valinin yanında at süren adamı görmeyen kalmamıştı. Bunun üstüne tek kelime söylemeden herkes diz çöktü. Kral asık bir suratla etrafına baktı ve en sonunda gözlerini tekrar Lea'lı Sir Richard'a dikti.</p>

  <p>"Ne yaptığınızı sanıyorsunuz Sir Richard?" dedi sertçe. "Bu adamlarla arama girmeye nasıl kalkıştınız? Lea Şatosu gibi asil bir yerin kapısını onlara açmak da ne demek oluyor? İngiltere'nin en ünlü haydutlarını orada mı gizleyecektiniz yani?"</p>

  <p>Bunun üstüne Lea'lı Sir Richard yüzünü yerden kaldırıp krala baktı. "Majestelerini kızdıracak herhangi bir harekette bulunmak bana yakışmaz. Ama majestelerinin gazabı benim üstüme olacak bile olsa Robin Hood ile çetesinin başına gelebilecek bir beladan onları kurtarmam gerekir; onlara hayatımı, onurumu, her şeyimi borçluyum çünkü. Zora düştüklerinde onları nasıl yalnız bırakabilirim?"</p>

  <p>Şövalye konuşmasını daha bitirememişti ki, kralın yanında duran sahte rahiplerden biri öne çıkarak Sir Richard'ın yanında eğildi ve kukuletasını açarak yüzünü gösterdi. Lea'lı Sir Henry'ydi bu. Babasının elini tutup konuşmaya başladı, "Size hizmette kusur etmedim ben Kral Richard, biliyorsunuz ki başka diyarlarda sizinle ölüm arasına girmişliğim var, ama bugün burada babamı yalnız bırakmayacağım, ben de Robin Hood'a, bu asil hayduda koruma sağlamayı tercih ediyorum, bana hiddetlenebilirsiniz bu sebepten, ama babamın onuru ve babamın refahı benim kendi onurum ve refahım kadar önemli."</p>

  <p>Diz çöken şövalyelerin önce birine sonra diğerine bakan Kral Richard kaş çatmaktan vazgeçti ve yüzünde hafif bir tebessüm belirdi. "Sir Richard," dedi en sonunda, "sen çok cesur bir şövalyesin, böyle özgürce konuşmana laf etmeyeceğim. Şu genç oğlun da sana benzemiş, hem yaptıklarıyla hem söyledikleriyle oldukça cesur olduğunu hem gördüm hem duydum. Ayrıca dediği gibi beni ölümden kurtarmıştı, bu sebeple seni onun adına affediyorum. Hadi hepiniz ayağa kalkın, bugün benden size bir zarar gelmeyecek merak etmeyin, hem keyifle geçirdiğimiz zamanın böyle bir tatsızlıkla sona ermesini istemiyorum."</p>

  <p>Hepsi ayağa kalktıktan sonra kral, Robin Hood'u yanına çağırdı. "Kulağın benim dediklerimi duyamayacak kadar sağır mı hâlâ?"</p>

  <p>"Kulaklarım ancak ölürsem majestelerinin sesini duymayacak kadar sağırlaşır," dedi Robin. "Ama majesteleri öyle bir sille indirdiniz ki, çok günahım olmasına rağmen hepsinin cezasını ödemeye kafi geldi bence."</p>

  <p>"Öyle mi dersin?" dedi kral, sesi ciddi gibiydi. "Şu üç şeyi bil, merhametliyim, ormanı bilip tanıyan adamları severim ve bana ettiğin bağlılık yeminine inanıyorum. İndirdiğim silleden çok daha önce o kulaklarını sağır edebilirdim yoksa. Az günahın varmış gibi konuşma Robin. Her neyse, artık tehlikede değilsin, sana ve tüm çetene af çıkartacağım. Ama eskisi gibi ormanda dilediğinizce dolaşmanıza da izin veremem, bana hizmet edeceğini söylemiştin, sözünü hatırla. Benimle birlikte Londra'ya gel, o gözü pek Küçük John'la Kızıl Will bir de Vadili Allan da yanında gelsin. Çetenin geri kalanının isimlerini tek tek kraliyet korucuları olarak kayıtlara geçireceğim; asi haydutlar gibi Sherwood'da boş boş dolaşıp geyik avlayacaklarına yasalara uyup geyikleri korusunlar. Ama şimdi bir ziyafet çekelim, ormanda nasıl yaşıyormuşsunuz bir görelim."</p>

  <p>Robin bunun üzerine büyük bir sofra kurulmasını söyledi. Kocaman ateşler yakıldı, ateşler harlandı, alevler parladı ve üstlerinde yağları şıpır şıpır akan etler pişirildi. Tüm bunlar olup biterken kral, Robin'e Vadili Allan'ın şarkılarını dinlemek istediğini söyledi. Allan'a bu söz ulaştırılınca Allan arpını da alarak önlerine çıktı.</p>

  <p>"Eğer şarkıların da senin gibiyse, güzel olduklarına şüphe yok," dedi Kral Richard. "Bir şarkı söyle lütfen, seni dinlemek istiyorum."</p>

  <p>Allan arpının tellerine hafifçe dokununca herkes sustu, şarkı şöyleydi:</p>

  <p>&nbsp;</p>

  <p class="p9"><span class="t12">Nerelerdesin nereye gittin k</span><span class="t12">ı</span><span class="t12">z</span><span class="t12">ı</span><span class="t12">m?</span></p>

  <p class="p9"><span class="t12">Nereye gittin böyle</span></p>

  <p class="p9"><span class="t12">K</span><span class="t12">ı</span><span class="t12">z</span><span class="t12">ı</span><span class="t12">m, söyle güzel k</span><span class="t12">ı</span><span class="t12">z</span><span class="t12">ı</span><span class="t12">m.'</span></p>

  <p class="p9"><span class="t12">'Nehir kenar</span><span class="t12">ı</span><span class="t12">na geldim ben,</span></p>

  <p class="p9"><span class="t12">Burada su gri ve durgunken,</span></p>

  <p class="p9"><span class="t12">Gri gökyüzü de tepemdeyken,</span></p>

  <p class="p9"><span class="t12">Rüzgâr</span> <span class="t12">ı</span><span class="t12">sl</span><span class="t12">ı</span><span class="t12">k çalarak eserken</span></p>

  <p class="p9">&nbsp;</p>

  <p class="p9"><span class="t12">'Ne gördün orada güzel k</span><span class="t12">ı</span><span class="t12">z</span><span class="t12">ı</span><span class="t12">m?</span></p>

  <p class="p9"><span class="t12">Neler gördün orada söyle,</span></p>

  <p class="p9"><span class="t12">K</span><span class="t12">ı</span><span class="t12">z</span><span class="t12">ı</span><span class="t12">m, söyle güzel k</span><span class="t12">ı</span><span class="t12">z</span><span class="t12">ı</span><span class="t12">m,'</span></p>

  <p class="p9"><span class="t12">'Bir kay</span><span class="t12">ı</span><span class="t12">k ak</span><span class="t12">ı</span><span class="t12">nt</span><span class="t12">ı</span><span class="t12">yla yana</span><span class="t12">ş</span><span class="t12">t</span><span class="t12">ı</span><span class="t12">,</span></p>

  <p class="p9"><span class="t12">Sazlar titreyerek h</span><span class="t12">ı</span><span class="t12">ş</span><span class="t12">ı</span><span class="t12">rdad</span><span class="t12">ı</span><span class="t12">,</span></p>

  <p class="p9"><span class="t12">Su ça</span><span class="t12">ğı</span><span class="t12">lday</span><span class="t12">ı</span><span class="t12">p</span> <span class="t12">ş</span><span class="t12">ı</span><span class="t12">r</span><span class="t12">ı</span><span class="t12">ldad</span><span class="t12">ı</span><span class="t12">,</span></p>

  <p class="p9"><span class="t12">Rüzgâr</span> <span class="t12">ı</span><span class="t12">sl</span><span class="t12">ı</span><span class="t12">k çalarak eserken.'</span></p>

  <p class="p9">&nbsp;</p>

  <p class="p9"><span class="t12">'Kay</span><span class="t12">ı</span><span class="t12">kta ne vard</span><span class="t12">ı</span> <span class="t12">k</span><span class="t12">ı</span><span class="t12">z</span><span class="t12">ı</span><span class="t12">m?</span></p>

  <p class="p9"><span class="t12">Kay</span><span class="t12">ı</span><span class="t12">kta ne gördün öyle,</span></p>

  <p class="p9"><span class="t12">K</span><span class="t12">ı</span><span class="t12">z</span><span class="t12">ı</span><span class="t12">m, söyle güzel k</span><span class="t12">ı</span><span class="t12">z</span><span class="t12">ı</span><span class="t12">m,'</span></p>

  <p class="p9"><span class="t12">'Bir adam vard</span><span class="t12">ı</span> <span class="t12">beyazlar içinde,</span></p>

  <p class="p9"><span class="t12">Soluk bir</span> <span class="t12">ı</span><span class="t12">ş</span><span class="t12">ı</span><span class="t12">k vurmu</span><span class="t12">ş</span><span class="t12">tu yüzüne,</span></p>

  <p class="p9"><span class="t12">Gözleri y</span><span class="t12">ı</span><span class="t12">ld</span><span class="t12">ı</span><span class="t12">z gibi parl</span><span class="t12">ı</span><span class="t12">yordu o gece,</span></p>

  <p class="p9"><span class="t12">Rüzgâr</span> <span class="t12">ı</span><span class="t12">sl</span><span class="t12">ı</span><span class="t12">k çalarak eserken.'</span></p>

  <p class="p9">&nbsp;</p>

  <p class="p9"><span class="t12">'Sana ne dedi k</span><span class="t12">ı</span><span class="t12">z</span><span class="t12">ı</span><span class="t12">m?</span></p>

  <p class="p9"><span class="t12">Sana ne dedi söyle,</span></p>

  <p class="p9"><span class="t12">K</span><span class="t12">ı</span><span class="t12">z</span><span class="t12">ı</span><span class="t12">m, söyle güzel k</span><span class="t12">ı</span><span class="t12">z</span><span class="t12">ı</span><span class="t12">m,'</span></p>

  <p class="p9"><span class="t12">'Bir</span> <span class="t12">ş</span><span class="t12">ey demedi, e</span><span class="t12">ğ</span><span class="t12">ildi sadece,</span></p>

  <p class="p9"><span class="t12">Dudaklar</span><span class="t12">ı</span><span class="t12">mdan öptü üç kere,</span></p>

  <p class="p9"><span class="t12">Kalbime dü</span><span class="t12">ş</span><span class="t12">tü korkunç bir ne</span><span class="t12">ş</span><span class="t12">e,</span></p>

  <p class="p9"><span class="t12">Rüzgâr</span> <span class="t12">ı</span><span class="t12">sl</span><span class="t12">ı</span><span class="t12">k çalarak eserken.'</span></p>

  <p class="p9">&nbsp;</p>

  <p class="p9"><span class="t12">'Neden so</span><span class="t12">ğ</span><span class="t12">uks</span><span class="t12">ı</span><span class="t12">n böyle k</span><span class="t12">ı</span><span class="t12">z</span><span class="t12">ı</span><span class="t12">m?</span></p>

  <p class="p9"><span class="t12">Niye yüzün beyaz öyle,</span></p>

  <p class="p9"><span class="t12">K</span><span class="t12">ı</span><span class="t12">z</span><span class="t12">ı</span><span class="t12">m, söyle güzel k</span><span class="t12">ı</span><span class="t12">z</span><span class="t12">ı</span><span class="t12">m.'</span></p>

  <p class="p9"><span class="t12">Ama k</span><span class="t12">ı</span><span class="t12">z cevap vermedi,</span></p>

  <p class="p9"><span class="t12">Otururken kafas</span><span class="t12">ı</span> <span class="t12">yana e</span><span class="t12">ğ</span><span class="t12">ildi,</span></p>

  <p class="p9"><span class="t12">Ölüm ald</span><span class="t12">ı</span> <span class="t12">onu, durmu</span><span class="t12">ş</span><span class="t12">tu kalbi,</span></p>

  <p class="p9"><span class="t12">Rüzgâr</span> <span class="t12">ı</span><span class="t12">sl</span><span class="t12">ı</span><span class="t12">k çalarak eserken."</span></p>

  <p>&nbsp;</p>

  <p>Büyük bir sessizlik içinde dinlediler, Vadili Allan şarkıyı bitirince Kral Richard iç geçirdi. "Ömrümde böyle bir ses duymadım Allan," dedi, "sesin o kadar güzel ki kalbim yerinden çıkacak gibi oldu. Ama böyle kasvetli bir şarkı da nereden çıktı? Senden aşk ve savaşlar üstüne bir şarkı dinlemeyi tercih ederdim. Hem tam olarak şarkının ne anlama geldiğini de anlamadım."</p>

  <p>"Bilemiyorum majesteleri," dedi Allan kafasını sallayarak, "kimi zaman söylediğim bazı şarkıların altında yatan anlamları ben de anlamıyorum."</p>

  <p>"Neyse," dedi kral, "boş verelim şimdi bunları. Ama sana şunu söyleyeyim Allan, demin dediğim konularda, yani savaş ve aşk konularında şarkılar söylemelisin, daha önce daha iyisini dinlemediğimi söylediğim Blondell'in sesinden bile güzel sesin."</p>

  <p>Bu sırada birisi gelerek ziyafetin hazırlandığını söyledi, Robin Hood da Kral Richard ile beraberindekileri bembeyaz örtülerin yumuşacık çimenlerin üstüne serildiği yere götürdü. Kral Richard yemeklerden yiyip içkisini içtikten sonra hayatında hiç böyle lezzetli yiyecekler tatmadığını söyledi.</p>

  <p>O geceyi yeşil yapraklardan yapılmış bir yatağın üstünde Sherwood Ormanı'nda geçirdi ve ertesi sabah yanına Robin Hood ile tüm çetesini de katarak Nottingham'a doğru yola çıktı. Tüm bu ünlü haydutlar sokakları doldurduğunda insanların nasıl şaşırdığını, nasıl ellerinin ayaklarına dolandığını tahmin bile edemezsiniz. Robin Hood'un kralın yanında böyle rahatça dolaştığını gören valinin ise gözünü kin bürümüştü.</p>

  <p>Sonraki gün kral Nottingham'dan ayrıldı, Robin Hood, Küçük John, Kızıl Will ve Vadili Allan çetenin geri kalanıyla vedalaşıp herkesle tek tek öpüştükten sonra Sherwood'a en kısa zamanda onları görmeye geleceklerine söz vererek atlarına bindiler ve kralla birlikte yola koyuldular.</p>

  <p>&nbsp;</p>
</body>
</html>
