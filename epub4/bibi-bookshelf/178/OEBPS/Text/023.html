<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/balci60.css" rel="stylesheet" type="text/css" />

  <title>ROBIN HOOD'UN DİLENCİ OLUŞU</title>
</head>

<body>
  <h1 class="h11">ROBIN HOOD'UN DİLENCİ OLUŞU</h1>

  <p>Robin Hood yolun çatallandığı yerde Küçük John'u geride bıraktıktan sonra yumuşak gün ışığının altında yürümeye başladı. İlkbaharın tatlı havasını içine çektikçe keyifleniyor, ara sıra hoplayıp zıplıyor veya bir şarkı mırıldanıyordu.</p>

  <p>Uzun uzun yürüdükten sonra kafasını kaldırıp masmavi gökyüzünde beyaz pamuklara benzeyen, rüzgârın önünde sürüklenen bulutlara bakıyor, ara sıra durup et-rafındakileri inceliyordu. Ağaçlar yeni yeni tomurcuklanıyor, çimenler yemyeşil pırıldıyordu ve kulak kesildiğinde ağaçlıklarda cıvıldayan küçük kuşlarla, meydan okurcasına öten horozları duyabiliyordu. Bunun üzerine kalbi çabucak neşe doluyor ve gülmeye başlıyordu. Şu veya bu sebepten dura dura yoluna devam ediyor, ara sıra karşılaştığı genç kızlarla muhabbet ediyordu. Sabah saatleri böyle geçip gitmişti, ama giysi değiş tokuşu yapabileceği bir dilenciye rastlamamıştı. "Eğer şansım yaver gitmezse bomboş bir gün geçireceğim, neredeyse öğlen oldu, güzel bir yürüyüş yapmış olmama rağmen dilenci hayatı yaşadım diyemeyeceğim," dedi kendi kendine.</p>

  <p>Bir süre sonra acıktığı için düşünceleri ilkbahardan, çiçeklerden, kuşlardan ve böceklerden kızarmış tavuklara, şaraba, bembeyaz ekmeklere ve yiyeceklere kayıverdi. "Eğer şu anda bir şey dileyecek olsaydım, şunları dilerdim," dedi kendi kendine ve sol elinin parmaklarını tek tek açarak saymaya başladı. "İlk olarak etli börek isterdim, ama et öyle kuru olmayacak, şöyle soslu olacak ki ısırdım mı ağzımda dağılıversin. Ah bir de kızarmış tavuk isterdim tabii yanında bıldırcın yumurtası olacak, tabağı güzelce süsleyecek. Bunların yanında fırında pişmiş sıcacık bir ekmek olacak, sevgilim Marian'ın saçları gibi kahverengi olsa yeter bana. Kabuğu da şöyle soğuk bir kış sabahı yaprakların üstünü kaplayan buz gibi çıtır çıtır oldu mu tamamdır. Ama tabii yanında üç kocaman maşrapa da olması lazım. Birinde kırmızı diğerinde beyaz şarap sonuncusundaysa lezzetli bir şeri olsun." Robin böyle konuştukça ve yiyecekleri aklına getirdikçe ağzı sulanıyordu.</p>

  <p>O böyle kendi kendine laflarken toprak yolun, yeni yeni yaprak açan çalılıkların etrafından kıvrıldığı bir kısmına geldi. Tam da burada bir çitin üstüne oturmuş bacaklarını boş boş sallayan bir adam gördü. Adamın her yanından farklı şekillerde ve boylarda keseler sarkıyordu. Bu bir düzineden fazla kesenin hepsinin ağzı yemek bekleyen aç yavru kuşlar gibi açıktı. Paltosu beline geliyordu ve üstü kirden pastan rengârenk olmuştu. Kafasında deriden büyük bir başlık vardı ve dizlerinin üstünde neredeyse Robin'inki kadar uzun ve sağlam bir sopa duruyordu. Nottinghamshire yollarını tepen en neşeli dilenci oydu sanki. Gri gözleri mutlulukla parlıyor, siyah kıvırcık saçları karman çorman olmuş halde alnına dökülüyordu.</p>

  <p>"Selam dostum," dedi Robin ona doğru yaklaşıp, "çiçeklerin açtığı, tomurcukların baş gösterdiği bu güzel günde burada ne yapıyorsun?"</p>

  <p>Bu lafı duyan yabancı gözünü kırptı ve neşeyle bir şarkı tutturuverdi:</p>

  <p>&nbsp;</p>

  <p class="p9"><span class="t12">"Otururum üstünde çitin</span></p>

  <p class="p9"><span class="t12">Söylerken biraz</span> <span class="t12">ş</span><span class="t12">ark</span><span class="t12">ı</span></p>

  <p class="p9"><span class="t12">Beklerim gelmesini sevgilimin.</span></p>

  <p class="p9"><span class="t12">Ayd</span><span class="t12">ı</span><span class="t12">nlat</span><span class="t12">ı</span><span class="t12">yorken güne</span><span class="t12">ş</span> <span class="t12">hâlâ,</span></p>

  <p class="p9"><span class="t12">Yapraklar</span> <span class="t12">ı</span><span class="t12">ş</span><span class="t12">ı</span><span class="t12">kla y</span><span class="t12">ı</span><span class="t12">kan</span><span class="t12">ı</span><span class="t12">yorken,</span></p>

  <p class="p9"><span class="t12">Ku</span><span class="t12">ş</span><span class="t12">lar haber verir onun geli</span><span class="t12">ş</span><span class="t12">ini bana.</span></p>

  <p class="p9"><span class="t12">İ</span><span class="t12">ş</span><span class="t12">te ben de burada bu yüzden oturuyorum ama hatun</span></p>

  <p class="p9"><span class="t12">hâlâ görünürde yok."</span></p>

  <p>&nbsp;</p>

  <p>"Bu çok güzel bir şarkıymış," dedi Robin, "şarkılarını dinleyebilecek zamanım olsa seve seve dinlerdim, ama çok ciddi birkaç işim var o yüzden lütfen beni dinle."</p>

  <p>Bu lafların üstüne dilenci kafasını bir karga gibi yana doğru yatırdı. "Böyle ciddi meselelere gelemem ben. Sen pek bir ciddiyetli duruyorsun oysa," dedi.</p>

  <p>"Hiç de bile, bak dinle," dedi Robin, "şu soracağım şey düşüncelerimin en ehemmiyetlisidir, 'nereden yiyecek içecek bulurum?'"</p>

  <p>"Demek en büyük derdin bu," dedi dilenci. "Ben pek böyle meselelere kafa yormuyorum. Ne bulursam onu yiyorum, eğer ekmeğim yoksa kalan kırıntısını atıyorum ağzıma, eğer bira yoksa soğuk suyla ıslatıyorum boğazımı. Sen buraya geldiğinde bir şey yesem mi yemesem mi diye düşünüyordum. Yemek yemeden önce iyice acıkmayı bekliyorum, böylece kuru ekmek bile yesem Kral Harry'nin sofrasına layık etli sebzeli bir börek yiyormuşum gibi oluyor. Şu an çok açım, ama çok vakit geçmeden midem yatışır eminim."</p>

  <p>"Ne ilginç laflar ediyorsun sen öyle," dedi Robin gülerek, "yanında sahiden de hiç yiyecek yok mu yani? Şu ceplerin ve keselerin, yanında yiyecek taşımayan biri için çok kabarık duruyor oysa."</p>

  <p>"Belki içlerinde başka şeyler vardır," dedi dilenci kurnazca.</p>

  <p>"Soğuk sudan başka içeceğin de mi yok?" diye sordu Robin.</p>

  <p>"Bir damla içeceğim bile yok," dedi dilenci. "Şu ağaçlığın ötesinde ömründe görüp görebileceğin en güzel hanlardan biri var. Ama ben oraya gidemiyorum, çünkü oradakilerle aramız pek iyi değil. Emmet Başrahibi bir akşam orada yemek yiyordu, hancı kadın da üstü pudra şekerli bir elmalı tart yapıp soğuması için camın kenarına koymuş. Ben tartı cam kenarında görünce çalınacağından korktum. Sahibini bulana kadar bende kalsın diye yanıma aldım. O günden beri beni hana yaklaştırmıyorlar. Ama söylemeliyim ki ömrümde içtiğim en güzel birayı da orada içtim."</p>

  <p>Bunun üstüne Robin kahkahaya boğuldu. "Demek iyilik yaptın diye sana kötü davranıyorlar ha. Hadi söylesene, ne var ceplerinde?"</p>

  <p>"Bakalım," dedi dilenci bohçalardan birinin içine bakarak. "Etli lahana dolması var, hem de soslu. Bir büyük ekmek parçasıyla etli jölem de var ayrıca. Hah işte şurada da dört yulaflı kek biraz da salam var. Şurada da muhtemelen yakındaki bir kümesten yanlışlıkla çantama girmiş altı tane yumurta var. Çiğler ama küçük bir ateş yakılırsa biraz tereyağıyla..."</p>

  <p>"Tamam anlatma artık!" diye bağırdı Robin elini kaldırıp. "Midem sırtıma yapıştı, şimdi sen böyle anlatınca dayanamıyorum. Eğer bana yiyecek bir şeyler verirsen, ben de şu bahsettiğin hana gidip ikimizin içebileceği kadar birayı alıp geri dönerim."</p>

  <p>"Oh ne iyi dedin," diye yanıtladı dilenci çitten aşağıya atlarken. "Elimdeki en lezzetli yiyeceklerle güzel bir ziyafet çekelim. Ama dostum en az üç litre getir, ikisi bana bir litresi de sana kalır. Öyle çok susadım ki, yağmura aç toprak gibi oldu boğazım."</p>

  <p>Bunun üstüne Robin çitin gerisindeki bir çalının dibine, çimenlerin üzerine yiyecekleri yerleştirip uzun yılların getirdiği beceriyle ateş yakan ve üstünde yumurta kaynatmaya başlayan dileniciyi geride bıraktı. Bir süre sonraysa omuzunda deri matarayla çıkageldi. Yere serilmiş yiyeceklere bakınca elleriyle karnını ovuşturdu, o kadar açtı ki şu görüntü hayatında gördüğü en güzel manzara gibi geliyordu.</p>

  <p>"Dostum," dedi dilenci, "şu matarayı uzat bana bir bakayım neye benziyormuş."</p>

  <p>"Tabii," dedi Robin, "al bakalım. Ben de bu sırada dolma taze miymiş değil miymiş bakayım."</p>

  <p>Böylece biri birayı içerken diğeri dolma yemeye koyuldu, hapır hupur yutulan lokmalarla mataradan lıkır lıkır dökülen biranın sesinden başka ses çıkmıyordu.</p>

  <p>Uzun bir süre geçtikten sonra Robin geriye yaslandı ve derin bir nefes aldı, çünkü tamamen yenilenmiş gibi hissediyordu. "Sevgili dostum," dedi bir dirseğinin üstüne yaslanarak, "daha önce sana bahsettiğim şu ciddi meselelerin ikincisine geleyim artık."</p>

  <p>"Böyle güzel bira sofradayken ciddi meselelerden bahsetmeye hiç çekinmiyor musun sen?" dedi dilenci sitemle.</p>

  <p>"Keyfini kaçırmaya niyetim yok," dedi Robin gülerek. "Bir yandan iç, bir yandan beni dinle. Senin mesleğine ben de ilgi duyuyorum ve kendim de bir dilenci hayatı yaşamak istiyorum."</p>

  <p>"Benim gibi yaşamak istemene hiç şaşırmadım dostum," dedi dilenci. "Ama istemekle yapmak birbirinden çok ayrı şeyler. Dilenciliğin delilikten tut, kendini yaralayarak dilenmeye kadar giden farklı farklı türleri var. Herhangi birini öğrenmek için çok uzun bir çıraklık döneminden geçmelisin. Bunları öğrenene kadar en az üç yılın geçer ve sen de bu işler için pek genç sayılmazsın."</p>

  <p>"Olabilir," dedi Robin, "Usta Swanthold hep 'Pabuççu ekmek, ekmekçi pabuç yapamaz' derdi. Ama yine de ben dilenci hayatı yaşamayı aklıma koydum ve ihtiyacım olan tek şey bir giysi."</p>

  <p>"Bak seni uyarıyorum," dedi dilenci, "üstüne tam uyacak bir dilenci giysisi bulsan bile yolda karşına çıkacak ilk adam senin bu meslekten olmadığını şak diye anlar ve seni eşek sudan gelene kadar döver."</p>

  <p>"Ben yine de denemek istiyorum," dedi Robin, "senin giysilerinle benimkileri değiş tokuş yapalım mı? Senin kıyafetin tam bana göre. Giysilerimin yanında iki altın da üstüne sayacağım hem. Ayrıca senin meslekten olanlardan biriyle bu konuda tartışabileceğim ihtimalini göz önünde bulundurup birilerini pataklarım belki diye sopamı da yanıma almıştım. Ama sen hiç merak etme, öyle güzel bir ziyafet hazırlamışsın ki sana elimi bile kaldırmayacağım."</p>

  <p>Dilenci elleri belinde Robin'i dinliyordu. "Hadisene," dedi en sonunda. "Elini kaldır da gör gününü! Aklını mı kaçırdın sen? Benim adım Fındık Riccon, Dee Nehri'nin ötesindeki Flintshire'dan geliyorum. Senin gibi pek çoğunun boyunun ölçüsünü aldım ben, ama şu getirdiğin biranın hatırına sana dokunmuyorum bilesin. Ama giysilerimi vermeyeceğim sana haberin olsun."</p>

  <p>"O güzel yüzünü dağıtmak bana hiç yakışmaz, ama sana açık açık söyleyeyim şu ziyafeti vermiş olmasan seni yürüyemez hale getirirdim. Çeneni kapat yoksa o laflarını tek tek yediririm sana."</p>

  <p>"Şu söylediğin laflara pişman olacaksın!" diye bağırdı dilenci ayağa kalkıp sopasını alarak. "Sopanı al da kendini kolla. Seni dövmekle kalmayacağım, paranı da alacağım. Yaralarına sürmek için merhem bile alamayacaksın. Hadi çık karşıma."</p>

  <p>Bunun üstüne Robin de ayağa kalkıp sopasını kaldırdı. "Paramı alabiliyorsan al bakalım," dedi. "Bana dokunabilirsen üstümdeki son kuruşa kadar her şeyimi sana vereceğime söz veriyorum." Sonra sopasını sallamaya başladı.</p>

  <p>Dilenci Robin'e saldırdı, ama hamlesine sert bir karşılık aldı. Üç kez saldırdı üçünde de Robin'in kılına dokunamadı. Bir fırsat yakalayan Robin'in darbelerinin sonucunda on saniye içinde Riccon'un sopası çalıya doğru uçmuş, dilencinin kendisi de boş bir çuval gibi yere yığılmıştı.</p>

  <p>"Ne haber?" dedi Robin gülerek. "Beni dövecektin hani, üstüne üstlük paramı almaktan filan bahsediyordun." Diğeri hiç cevap vermedi. Yerde kendinden geçmiş halde yattığını gören Robin koşarak ve bir yandan kahkahalar atarak matarayı getirdi ve içindekilerin bir kısmını dilencinin başından aşağı döktü, bir kısmını da içirmeye çalıştı. En sonunda gözlerini açan dilenci etrafına şaşkın gözlerle bakıyordu.</p>

  <p>Deminki darbeden sonra dilencinin azıcık da olsa kendine geldiğini gören Robin, "Artık şu giysilerini bana verecek misin, yoksa seni tekrar mı pataklamam gerekiyor?" dedi. "Eğer sorun çıkarmadan tüm şu giysilerinle keselerini, şapkanı, yani işte tüm eşyalarını bana verirsen sana iki altın veririm. Eğer sorun çıkartacaksan seni tekrar..." sözlerini bitirmeden kafasını eğip sopasına baktı.</p>

  <p>Riccon sırtını dikleştirip kafasını ovdu. "Tamam yeter!" dedi. "Seni kolayca alt ederim sanmıştım, ama nasıl oldu anlayamadan yere yığıldım, herhalde içkiyi fazla kaçırdım. Giysilerimi vermem gerekiyorsa veririm, ama önce bana söz ver, cebimdekilere el sürmeyeceksin."</p>

  <p>"Sana söz veriyorum," dedi Robin. Dilencinin cebindeki üç kuruş parayı almayı zaten düşünmüyordu.</p>

  <p>Böylece dilenci belinde asılı bıçağını çıkardı, Robin'e kurnaz bir gülümsemeyle bakarak ceketinin dikişlerini kesip on altın çıkarttı. "Giysilerimi güle güle kullan," dedi. "Eğer üstündeki giysileri benimkine karşılık verirsen, iki altın bile vermene gerek kalmaz aslında."</p>

  <p>"Sen çok kurnaz bir adamsın," dedi Robin gülerek. "Üstünde o kadar para olduğunu bilseydim gözümü kırpmadan elinden alıverirdim, çünkü o parayı hiç de adil bir şekilde kazanmadığın belli."</p>

  <p>Sonra ikisi de giysilerini çıkartıp diğerinin kıyafetlerini giydi. Robin Hood kimsenin daha önce görmediği kadar neşeli bir dilenci olup çıkmıştı. Holywell'li Riccon üstüne geçirdiği yeşil giysinin güzelliği sebebiyle zıplayıp hopluyordu. "Süslü bir kuş oldum ben de. Sevgilim Moll Bezelyetanem beni bu kıyafetler içinde tanıyamayacak. Ziyafetten geriye kalanları alabilirsin dostum, çünkü param bitene kadar bu güzel giysiler içinde neşeyle yaşamak istiyorum."</p>

  <p>Sonra Robin'in yanından ayrıldı ve çiti aşıp gözden kayboldu, ama Robin onun yürürken bir şarkı tutturduğunu duyabiliyordu:</p>

  <p>&nbsp;</p>

  <p class="p9"><span class="t12">"Polly gülümsüyor Molly mutlu</span></p>

  <p class="p9"><span class="t12">Dilenci girince kap</span><span class="t12">ı</span><span class="t12">dan içeri</span></p>

  <p class="p9"><span class="t12">Jack ve Dick kar</span><span class="t12">ş</span><span class="t12">ı</span><span class="t12">l</span><span class="t12">ı</span><span class="t12">yor onu</span></p>

  <p class="p9"><span class="t12">Hanc</span><span class="t12">ı</span> <span class="t12">yaz</span><span class="t12">ı</span><span class="t12">yor hesab</span><span class="t12">ı</span><span class="t12">na borcu.</span></p>

  <p class="p9">&nbsp;</p>

  <p class="p9"><span class="t12">Sonra hey Willy Waddykin,</span></p>

  <p class="p9"><span class="t12">Gelsene Billy Waddykin,</span></p>

  <p class="p9"><span class="t12">Bira su gibi aks</span><span class="t12">ı</span><span class="t12">n aks</span><span class="t12">ı</span><span class="t12">n gitsin,</span></p>

  <p class="p9"><span class="t12">Dilenciliktir istedi</span><span class="t12">ğ</span><span class="t12">im."</span></p>

  <p>&nbsp;</p>

  <p>Robin şarkının sözleri duyulmaz hale gelinceye kadar dinledi, sonra o da çitin diğer yanına geçip yola adımını attı ve dilencinin gittiği yönün tersine doğru yola koyuldu. Yol bir tepeyi aşıyordu, Robin de bir düzine cep ve keseyle yokuşu çıkmaya başladı. Uzun süre yürüdü ama başka kimseyle karşılaşmadı. Yolda her adımda toz toprak kaldıran kendisinden başka kimse yoktu, çünkü tıpkı alaca karanlık gibi günün bu saatleri de çok sakin olurdu. Yemek saatlerinde tüm her şeyin üstüne bir sükunet çöküyordu. Çifte koşulan öküzler bir kenarda geviş getiriyor; rençperler bir ağacın altında oturmuş, bir ellerinde ekmek diğer ellerinde peynir, yemek yiyorlardı.</p>

  <p>Robin bomboş yolun ortasında neşeyle ıslık çalıyor, keseleri ve dolu cepleri bir o yana bir bu yana salınıyordu. En sonunda yol otların bürüdüğü bir patikayla birleşti. Bu patika bir tepeden aşağıya inip vadiye varıyor, sonra vadideki bir derenin üstünden geçip diğer yandaki tepeye tırmanıyor ve rüzgârın bellerini büktüğü ağaçların bulunduğu tepe noktasındaki yel değirmenine kadar gidiyordu. Robin burayı görür görmez beğendi ve küçük patikaya sapıp güneşli çayırların arasından aşağıya doğru inerek dereciğin kenarına gelince, yiyeceklerini önlerine sermiş ziyafet çeken dört adam karşısına çıkıverdi.</p>

  <p>Dördü de dilenciydi ve hepsinde de boyunlarından bağladıkları iplerle göğüslerine sarkıttıkları yazılı kartonlar vardı. Birinde "körüm," diğerinde "sağırım," diğerinde "dilsizim," sonuncusunda, "sakatım" yazıyordu. Kartonlarda yazanlar çok üzücü olsa da dört adam da hayatlarında kendilerini sıkan hiçbir şey yokmuş, her şey günlük güneşlikmiş gibi keyifle ziyafet çekiyordu.</p>

  <p>Sağır adam Robin'in yaklaştığını ilk duyan oldu. "Dinleyin kardeşlerim biri geliyor sanki." Kör adam Robin'i gören ilk kişi oldu, "Tıpkı bizim gibi birisi o da kardeşlerim, bizim meslekten belli ki." Dilsiz adam yüksek sesle bağırdı, "Hoş geldin kardeşim, yiyecekleri hâlâ kaldırmadık ve şişede hâlâ biraz şarap var, gel bize katıl." Tahta bacağını çıkarıp kendi bacağını ortaya çıkartan ve gererek dinlendirmeye çalışan sakat adam da Robin'in aralarına katılması için kenara kaydı. "Seni aramızda gördüğümüze sevindim kardeşim," dedi bir bardak şarap uzatırken.</p>

  <p>"Sağ ol," dedi Robin kahkaha atarak, "beni gördüğünüze o kadar çok sevinmişsiniz ki, kör adam görür, dilsiz adam konuşur, sağır adam duyar, sakat adam yürür oldu.</p>

  <p>Hepinizin mutluluğuna içiyorum kardeşlerim; sağlığınıza içmiyorum, çünkü hepiniz gayet sağlıklısınız belli ki."</p>

  <p>Bunun üstüne hepsi gülümsedi, çetenin başı olan kör dilenci aralarındaki en irikıyım adamdı, Robin'in omuzuna "ne komik adamsın" der gibi vurdu.</p>

  <p>"Nereden geliyorsun?" diye sordu dilsiz adam.</p>

  <p>"Geceyi Sherwood'da geçirdim, sabahtan beri yoldayım," dedi Robin.</p>

  <p>"Demek öyle," dedi sağır adam. "Lincoln City'e götürdüğümüz paralarla Sherwood'da bir gece bile geçirebileceğimizi sanmıyorum. Robin Hood bizim meslekten birini ormanda yakalasa kulaklarını kopartır."</p>

  <p>"Evet, haklısın," dedi Robin gülerek. "Ne parasıymış bu peki?"</p>

  <p>Sakat adam lafa karıştı. "Kralımız, York'lu Peter, Lincoln'e götürmemiz için..."</p>

  <p>"Dur bakalım Hodge kardeş," dedi kör adam konuşmasını keserek. "Kardeşimizden şüphelenmemize gerek yok, ama yine de kendisini tanımıyoruz. Sen necisin arkadaş? Lider misin, tahrifçi misin, jiletçi misin, dili kesiklerden misin yoksa deli taklitçisi misin?"</p>

  <p>Robin ağzı açık bir şekilde her birini tek tek süzdü. "Liderim aslında, yani liderliğin gereklerini yerine getirmeye çalışıyorum, ama ne gibi bir jargon kullandığını da anlayamadım. Bunları boş verin şimdi, dilsizin sesi çok güzel gibi, bize bir şarkı söylesin de neşelenelim."</p>

  <p>Bunun üstüne bir sessizlik çöktü, bir süre sonra kör adam konuşmaya başladı. "Bu bahsettiğimiz şeyleri anlamıyorum derken şaka yapıyordun herhalde. Şunu söyle bakayım bana: Fıçı tıpasının deliği için Roma yolundakileri hiç dürtükledin mi?<a id="a3"></a><a href="../Text/notes.html#a8"><span class="t13">{3}</span></a>"</p>

  <p>"Neden bahsediyorsun?" dedi Robin Hood ters ters, "Benimle böyle abuk sabuk konuşmaya devam edersiniz hepinizin sonu kötü olur ona göre. Şu bana verdiğiniz güzel şarabın hatırı olmasa hepinizin tek tek kafasını kırardım. Kardeşim şarabı uzat hadi bana."</p>

  <p>Ama Robin'in konuşması biter bitmez dört dilenci de ayağa kalktı ve kör adam çimlerin üstüne koyduğu ağır görünüşlü çivili sopaya elini attı, diğerleri de sopalarını kavradılar. Başına kötü bir şeyler geleceğini fark eden Robin de sopasını kaptı ve sırtını ağaca dayayıp kendini savunmaya aldı. "Neler oluyor?" diye bağırdı parmaklarının arasında sopasını döndürerek, "Dört kişi bir adama saldırır mıymış hiç? Geri çekilin be sizi gidi serseriler, çekilmezseniz sizi buna pişman ederim bilesiniz. Delirdiniz mi? Ne yaptım size ben?"</p>

  <p>"Yalan söylüyorsun!" dedi diğerlerinin lideri olan ve kör taklidi yapan adam, "Yalan söylüyorsun sen! Casusluk yapmak için aramıza girdin belli ki. Ama duyman gerekenden çok daha fazlasını duyduğun için burayı asla terk edemeyeceksin, seni öldüreceğiz! Kardeşlerim hadi saldıralım! Öldürelim şunu!" Sonra tıpkı kızgın bir boğa gibi Robin'e saldırdı ama Robin hazırlıklıydı. Tak tak diye hızla iki darbe yiyen kör adam çimenlerin üstüne kapaklandı.</p>

  <p>Bunu görenler burnundan soluyan Robin'le aralarına biraz mesafe koydular. "Gelsenize hadi alçaklar!" diyordu, "Keklerim böreklerim var. Kimin karnı acıktı?"</p>

  <p>Dilenciler karşılık veremediler, sadece Robin'i yiyecekmiş gibi bakmaya devam ettiler ama ne ona, ne de korkunç sopasına yaklaşmaya cesaret edebiliyorlardı. Onların böyle tereddüt ettiğini gören Robin bir anda üstlerine atladı, saldırısına daha havaya sıçrarken başlamıştı. Sağır adam da yere yığıldı ve sopası daha o düşerken elinden fırlayıp gitti. Başına bir şey gelmesinden korkan bir diğer dilenci bir yana, diğeri öteki yana doğru olanca hızıyla kaçmaya başladı.</p>

  <p>Robin arkalarından kahkahalar atarak bakıyor ve sakat adam kadar hızlı koşan başka kimseyi görmediğini düşünüyordu. Dilencilerin ikisi de Robin'in sopası her an kafalarına inecekmiş gibi arkalarına bakmadan kaçıyorlardı.</p>

  <p>Sonra Robin yerde yatan iki adama geri döndü. "Lincoln'e götürülecek bir paradan bahsediyordunuz. Bence bu para, değme memleketlerdeki eğitimli ormancılarınki kadar keskin gözlü olan kör arkadaşımızın cebinde. Böyle alçak hırsızların ceplerinde para mara bırakmayacaksın." Bunu dedikten sonra irikıyım dilencinin üstüne eğildi ve tüm o çal çaputun arasına elini sokup karıştırmaya başladı. En sonunda parmakları delik deşik paltosunun içinden beline bağladığı deri bir keseye denk geldi. Bunu çıkartıp eliyle tarttıktan sonra kesenin oldukça ağır olduğuna karar verdi. "Eğer içinde bakır meteliklerdense, altın paralar varsa çok güzel olacak," dedi kendi kendine. Sonra otların üstüne oturup keseyi açıp içine baktı. Dört tane koyun derisi rulo buldu, bunlardan birini açtığında gözleri fal taşı gibi açıldı, çünkü içinde elli altın vardı. Diğer ruloları da açtı ve her birinin içinden ışıl ışıl parlayan altınlar çıktı. "Dilenciler Loncası'nın oldukça zengin olduğunu duymuştum, ama hazinelerine böyle büyük meblağların girdiğinden habersizdim. Bu paraları alıp bir kısmını dağıtacağım, bir kısmını da çetemin yararına kullanacağım," dedi Robin. Sonra paraları tekrar deri rulolarının içine koyup kesesine attı. Keseyi de göğsüne soktu. Şarabı alıp otların üstünde yatan iki adama doğru kaldırdı, "Sevgili dostlarım, sağlığınıza içiyorum ve bana bugün sunduğunuz tüm bu hediyeler için çok teşekkür ediyorum, iyi günler dilerim," dedi. Sopasını yanına alıp oradan ayrıldı ve neşe içinde yoluna devam etti.</p>

  <p>Yerde yatan baygın iki dilenci en sonunda kendilerine gelip ayağa kalkmıştı, korkularından kaçanlar da geri gelmişlerdi ama yüzlerinden düşen bin parçaydı. Şarapları gitmiş, ayrıca ellerinde üç kuruş para bile kalmamıştı.</p>

  <p>Robin o küçük vadiyi terk ettikten sonra şarkı söyleye söyleye kaygısızca yoluna devam etti. O kadar neşeli görünüyordu ki, yolda karşılaştığı her genç kız kendisinden korkmadan onunla sohbet ediyor, normalde dilencileri görünce sinirlenip saldıran köpekler bacaklarını koklayıp kuyruklarını sallıyorlardı. Köpekler dürüst bir adamı kokusundan anlarlar, işte Robin de kendince dürüst bir adamdı.</p>

  <p>En sonunda Ollerton'u geçince yol kenarında durdu ve yorulduğu için otların bürüdüğü kısma oturdu. "Oldukça geç oluyor," dedi kendi kendine, "Sherwood'a dönsem bile, adamlarımın yanına katılmadan önce son bir macera daha yaşamak isterim doğrusu."</p>

  <p>Sonra birinin gelip gelmediğini görmek için yolun yukarısına doğru baktı, en sonunda atının üstünde yaklaşan bir adam gördü. Gezgin kolayca görebileceği bir yakınlığa geldiğinde Robin gülmeye başladı, çünkü yabancı çok komik görünüyordu. Çok ince ve pörsümüş bir adamdı, ama baktığınız zaman otuz yaşında mı altmış yaşında mı anlamanız mümkün değildi, derisi öyle kavruktu ki kemikleri sayılıyordu. Atıysa sahibi kadar inceydi, ikisi de kurutulmuş sebzelere benziyorlardı.</p>

  <p>Robin bu acayip manzarayı görüp gülüyordu, ama yolcunun Worksop'lu zengin bir tahıl istifçisi olduğunu da biliyordu. Adam kırsaldaki tüm tahılları satın alıyor, tahıl kıtlık zamanındaki fiyatlarına ulaşıncaya kadar elinde tuttuktan sonra tahılını satıyordu; fakirlerin üstünden böyle para kazanmaya çalıştığı için kendisini uzaktan yakından tanıyan herkesin nefret ettiği biriydi.</p>

  <p>Tahıl istifçisi Robin'in oturduğu yere doğru atını sürünce, Robin tüm o çul çaputlarının içinde, sağından solundan sarkan cepleri ve keseleriyle adamın önüne çıkıp atın dizginlerinden tuttu ve adama durmasını söyledi.</p>

  <p>"Beni böyle yol ortasında durdurmaya nasıl cüret edersin sen?" dedi sıska adam kuru bir sesle.</p>

  <p>"Acı bana," dedi Robin. "Bir ekmek parası ver nolur."</p>

  <p>"Hadi defol!" diye tısladı diğeri. "Senin gibi irikıyım adamları hapse tıkacaksın, ayaklarına da prangaları takacaksın ki yollar böyle pisliklerden temizlensin."</p>

  <p>"Aaa..." dedi Robin, "ne biçim konuşuyorsun sen öyle! Senle ben kardeş sayılırız. İkimiz de dişinden tırnağından arttıran fakirlerin sırtından geçinmiyor muyuz sanki? İkimiz de hiç kimseye iyiliğimiz dokunmadan yaşamıyor muyuz? İkimiz de dürüst işler yapmadan para kazanmıyor muyuz? Alnımızın akıyla bir kuruş bile kazanmadık değil mi? Kardeşiz diyorum sana, tek farkımız sen zenginsin ben fakir, o yüzden yalvarırım bana biraz para ver."</p>

  <p>"Sen benimle nasıl böyle konuşuyorsun be," diye bağırdı tahıl istifçisi sinirle. "Ah seni bir köyde veya kasabada, çabucak yakalanıp yasaların eline teslim edilebileceğin bir yerde yakalamaya göreyim, başına ne belalar açacağım senin! Para istiyorsun, ama üstümde tek kuruş param yok bilesin. Robin Hood bile gelip beni tepeden tırnağa kadar yoklasa üstümde para bulamaz. Sherwood'a bu kadar yakınken ve o hırsız herif ormanda keyfince dolaşıyorken yanıma para almayacak kadar zekiyim ben."</p>

  <p>Bunun üstüne Robin yakınlarda kimsenin olup olmadığını görmek için etrafı kolaçan etti ve istifçiye yaklaşıp ayak parmaklarının üstüne kalkıp kulağına eğildi. "Sence dilenciye benziyor muyum? Bir bak bakalım. Ne ellerim ne yüzüm ne de vücudum toz toprak içinde. Hiç böyle dilenci gördün mü? Ben de senin kadar dürüst bir adamım, dikkatle bak bakalım," dedi. Bunları söylerken göğsüne koyduğu keseyi çıkartıp şaşkınlıkla bakan istifçinin gözleri önünde altınları salladı. "Dostum, bu çul çaputu, sırf benim gibi zengin bir adamı fark etmesin diye Robin Hood'u kandırmak için giydim."</p>

  <p>"Kaldır paralarını çabuk," dedi diğeri aceleyle. "Dilenci kıyafetlerinin kendini Robin Hood'un keskin gözlerinden koruyabileceğini mi sanıyorsun? Eğer seni yakalarsa donuna kadar her şeyini alır; çünkü şişman rahiplerle benim gibi adamlardan ne kadar nefret ediyorsa, böyle dilencilerden de o derece nefret ediyor o."</p>

  <p>"Öyle mi?" dedi Robin. "Bunu bilseydim belki de bu giysilerle buralara hiç gelmezdim. Çabucak yoluma gideyim o zaman. Sen nereye gidiyorsun peki?"</p>

  <p>"Ben Grantham'a gidiyorum," dedi istifçi, "ama akşama kadar ulaşabilirsem Newark'ta geceleyeceğim."</p>

  <p>"Ben de Newark'a gidiyordum," dedi Robin, "teke tek karşılaşmaktansa iki dürüst adam olarak o Robin Hood'un karşısına çıkmamız daha iyi olacak. Eğer seninle yola devam etmemden rahatsızlık duymayacaksan yanında yürüyeyim."</p>

  <p>"Sen de dürüst ve zengin bir adam olduğuna göre seninle yola devam ederim tabii," dedi istifçi, "ama dilencilerden hiç hoşlanmıyorum."</p>

  <p>"Gidelim öyleyse," dedi Robin, "güneş batıyor, Newark'a varmadan karanlık olacak."</p>

  <p>Sıska at önceden olduğu gibi aksayarak yoluna devam ediyor, Robin de yanında koşuyordu; içinden kahkahalarla gülmek geliyordu, ama bunu dışarı yansıtmamaya çalıştı, çünkü istifçinin şüphelenmesini istemiyordu. Sherwood'un oldukça yakınlarındaki bir tepeye vardılar. Sıska adam sıska atını yavaşlattı, çünkü yokuş dikti ve Newark'a daha çok yol olduğu için atının yorulmasını istemiyordu. İlk yollarının kesiştiğinden bu yana ilk kez konuşmaya başladı. "İşte en tehlikeli kısım burası," dedi, "şu alçak Robin Hood'un yaşadığı yere çok yakınız. Buradan öteye geçince önümüz açılacak ve yol daha güvenli olacak."</p>

  <p>"Ah ah," diye iç geçirdi Robin, "keşke ben de senin gibi üstümde hiç para taşımıyor olsaydım, Robin Hood varımı yoğumu alacak diye ödüm kopuyor."</p>

  <p>Bunun üzerine diğeri Robin'e kurnazca bakıp göz kırptı. "Benim üstümde de sendeki kadar çok para var, ama öyle bir yere sakladım ki Sherwood'dan bir tane adam da çıkıp nerede olduğunu bulamaz."</p>

  <p>"Ciddi misin," dedi Robin. "İki yüz poundu insan nasıl saklayabilir ki?"</p>

  <p>"Sen de benim kadar dürüst bir adamsın, hem benden de gençsin; o yüzden sana daha önce kimseye söylemediğim bir sırrımı söyleyeceğim ki, sen de bir daha Robin Hood'dan korunmak için dilenci cübbesine bürünmeye kalkmayasın. Ayağımdaki şu takunyaları görüyor musun?"</p>

  <p>"Evet," dedi Robin gülerek, "o kadar büyükler ki görmemek imkansız, kör olsam bile fark ederdim yani."</p>

  <p>"Şakanın sırası değil," dedi istifçi. "Bu takunyaların tabanları göründüğü gibi değil aslında. İkisinde de küçük kutular var. Ucundaki ikinci vidayı döndürdüğümde ayakkabının üstü ile taban kısmı kapak gibi açılıyor, her pabucun içinde 90 çil altın var, hepsi de şıngırdayıp kendi kendilerine konuşmasınlar diye keçelere sarılı."</p>

  <p>Tahıl istifçisi bunu söyledikten sonra Robin kahkahalara boğuldu ve elini atın dizginlerine koyup üzgün bakışlı atı durdurdu. "Dur bakalım dostum," dedi kahkahalarının arasında, "hayatımda senin kadar kurnazını görmedim, demek takunyaların tabanı ha! Bundan sonra fakir görünen bir adama güvenirsem, saçımı kazıtıp kafamı maviye boyatacağım! Bizim tahıl simsarı tilkiden de kurnaz çıktı." Sonra kahkaha atmaya devam etti.</p>

  <p>Bu sırada tahıl istifçisi Robin'e şaşkınlıkla bakıyordu. "Deli misin sen?" dedi. "Böyle bir yerde böyle yüksek sesle bunlardan bahsedilir mi? Hadi yolumuza devam edelim, neşeni Newark'a sağ salim ulaştığımız zamana sakla."</p>

  <p>"Yok," dedi Robin gülmekten gözleri yaşarmış halde, "tekrar düşündüm de ben burada kalacağım, buralarda dostlarım var. Sen istiyorsan yoluna tek başına devam et sevgili arkadaşım, ama çıplak ayakla gideceksin ne yazık ki, çünkü o ayakkabıları burada bırakacaksın. Hadisene, ayakkabılarını çok beğendim, çıkart bakalım."</p>

  <p>Bu sözleri duyan tahıl simsarının suratı kireç gibi bembeyaz oldu. "Sen kim oluyorsun da bunu diyebiliyor-sun?" dedi.</p>

  <p>Robin tekrar kahkahalara boğuldu, "Bana buralarda Robin Hood derler, o yüzden sevgili dostum sana dediğimi yap ve ayakkabılarını bana ver, ama biraz acele et yoksa Newark kasabasına hava kararmadan ulaşamayacaksın."</p>

  <p>Robin Hood ismini duyan tahıl simsarı korkuyla titremeye başladı, atının sırtından düşmemek için yelesini kavramak zorunda kaldı. Sonra tek bir laf etmeden takunyalarını çıkardı ve yere attı. Hâlâ dizginleri tutan Robin yere eğildi ve takunyaları aldı. "Dostum normalde karşıma çıkan senin gibileri Sherwood'a ziyafet çekmeye davet ederim. Ama seni çağırmayacağım, çünkü güzel bir yolculuk yapmış olmamıza rağmen Sherwood'daki kimi insan sana benim davrandığım kadar iyi davranmayabilir. Tahıl istifçisi lafını duyduklarında yüzleri ekşiyiveriyor. Seni uyarıyorum, ister sözümü dinle ister dinleme, eğer bir daha Sherwood'un bu kadar yakınına gelirsen tam göğsüne bir ok saplanma ihtimalini de göz önünde bulundur derim ben. İyi günler diliyorum." Sonra elini atın böğrüne vurunca atla binicisi hızla gözden kayboldular. Adam o kadar çok korkmuştu ki, bir daha Sherwood'a asla yaklaşmadı.</p>

  <p>Robin ardından baktı ve adam iyice uzaklaştığında, gerisin geri dönerek ve kahkahalarına hakim olamayarak elinde takunyalarla ormana girdi.</p>

  <p>O akşam Sherwood'da kıpkırmızı ateşler parıldıyordu ve ağaçlarla çalılara titrek ışıklarını saçıyorlardı. Tüm çeteyse Robin Hood ve Küçük John'un maceralarını dinlemek için etraflarına toplanmıştı. Hepsi dikkatle dinliyor, ara sıra ormanın uzak köşelerinden bile duyulabilecek kahkahalar yaprakları titretiyordu.</p>

  <p>Tüm hikâyeler anlatıldıktan sonra Rahip Tuck konuşmaya başladı. "Efendim," dedi, "çok güzel vakit geçirmişsin, ama ben daha önce de dediğimin arkasındayım. Çıplak ayaklı bir keşişin hayatı dilencininkinden daha güzel."</p>

  <p>"Bence," dedi Will Stutely, "efendimiz haklı. İkisinin arasında en neşeli olaylar onun başından geçmiş, sopa dövüşünde iki kişiyi haklamış baksana."</p>

  <p>Çetedekilerin bir kısmı Robin Hood'un tarafını tutarken, diğerleri Küçük John'a katılıyordu. Bana sorarsanız... Ben kimin tarafını tuttuğunu söyleme işini size bırakıyorum.</p>

  <p>&nbsp;</p>
</body>
</html>
