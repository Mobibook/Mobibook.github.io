<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/balci60.css" rel="stylesheet" type="text/css" />

  <title>ROBIN HOOD'UN KASAP OLUŞU</title>
</head>

<body>
  <h1 class="h11">ROBIN HOOD'UN KASAP OLUŞU</h1>

  <p>Tüm bu olaylar olduktan ve Robin Hood, valinin kendisini üç kez yakalamaya çalıştığını öğrendikten sonra kendi kendisine, "Eğer bir fırsatını yakalarsam, şu bizim valinin bana yapmaya çalıştıklarını ona ödeteceğim. Belki onu Sherwood Ormanı'na getirip bizimle mükellef bir ziyafet çekmesini sağlarım," dedi. Robin Hood bir baronu veya toprak sahibini, şişman bir başrahibi veya piskoposu yakaladığında, onları önce ulu ağacın altına getirir, yedirir içirir sonra ceplerinden paraları aşırırdı.</p>

  <p>Bu sıralarda ise Robin Hood ve çetesi Sherwood Ormanı'nda sessiz sakin bir şekilde yaşayıp gidiyor, yüzlerini pek kimseye göstermiyorlardı. Yüksek mevkilerdekilerin kendisine çok kızgın olduğunu bilen Robin, Nottingham civarında görülmesinin pek akıllıca olmayacağını da tahmin edebiliyordu. Pek sık gezinmemelerine rağmen ormanlık alanda şen bir hayat sürüyor, açıklığın ucundaki söğüt ağacına astıkları minik çelenklere ok atarak günlerini geçiriyorlardı, ağaçların arasından şen kahkahalar duyuluyordu. Çelengi ıskalayan kişi karşılığında ceza olarak sağlam bir sille yiyordu. Üstüne üstlük cezayı uygulayan Küçük John olursa, kötü atışı yapan bahtsız adam bu sille yüzünden kesin yere yıkılıyordu. Ayrıca birbirleriyle güreşiyor veya sopayla karşılaşmalar yaparak günden güne kendilerini geliştiriyorlardı.</p>

  <p>Bu şekilde bir sene geçirdiler; bu süre içinde Robin Hood, validen öcünü almak için kafasında planlar yapıp durmuştu. En sonunda bu yarı hapis hayatından sıkıldığından, sağlam sopasını da yanına alıp macera aramaya çıktı ve Sherwood'un sınırına gelinceye kadar kaygısızca yürüdü. Güneşli yola çıkıp avare avare gezinirken, güzel bir kısrağın çektiği, içinde etler asılı yepyeni bir at arabasıyla yol alan genç bir kasaba denk geldi. Pazara giden kasap şen ıslıklar çalıyordu, hava o kadar temizdi ki insanın içi neşe doluyordu.</p>

  <p>"İyi günler şen dostum," dedi Robin, "sabah sabah çok neşelisin bakıyorum."</p>

  <p>"Öyleyim," diye cevap verdi şen kasap, "hem niye olmayayım değil mi? Elim ayağım tutuyor, Nottinghamshire'daki en sevimli kızla birlikteyim, üstüne üstlük önümüzdeki Perşembe Locksley köyünde de düğünüm var."</p>

  <p>"Ya?" dedi Robin, "Demek Locksley köyünden geliyorsun. O köyü avucumun içi gibi iyi bilirim ben, her ağacı her taşı her dereyi... derede yüzen balıklar bile yabancı değildir bana, orada doğdum orada büyüdüm ben. Şu etlerle nereye gidiyorsun peki sevgili dostum?"</p>

  <p>"Nottingham pazarına gidip etlerimi satacağım," diye yanıtladı kasap. "Ama ya sen kimsin, Locksley köyünü nasıl bu kadar iyi biliyorsun?"</p>

  <p>"Ben de bir köylüyüm, bana Robin Hood derler."</p>

  <p>"Amanın, inanamıyorum," diye bağırdı kasap, "senin adını çok iyi biliyorum, yaptıklarını hem işittim hem şarkılarda duydum. Ne olur benden bir şey almaya kalkma! Ben dürüst bir adamım, ne bir adama yanlış yaptım ne bir kadına el kaldırdım. Lütfen efendim beni bırak yoluma gideyim, beni de senin yoluna hiç çıkmamışım say."</p>

  <p>"Yok canım korkma," dedi Robin, "güzel dostum seninle bir alıp veremediğim yok. Senden kuruş bile almam, hele Locksley köyünden gelen ve önümüzdeki Perşembe güzel bir bayanla evlenecek bir adamdan... Sen sadece şu etleri, atı ve arabayı ne kadara satabileceğini söyle bakalım."</p>

  <p>"Etler, araba ve kısrak 53 şilin eder," dedi kasap, "ama etlerin hepsini satamazsam elime 53 şilin geçmez."</p>

  <p>Bunun üzerine Robin Hood kuşağından kesesini çıkarttı. "Bu kesede 80 şilin var. Bugün içimden kasap olmak, Nottingham'da et satmak geliyor. Üstündeki giysileri de bana verirsen 80 şilinde anlaşabilir miyiz, ne dersin?"</p>

  <p>"Ne iyi kalpli ne dürüst bir adamsın sen, tüm iyilikler de seninle olsun!" diye bağırdı kasap neşeyle, bu sırada arabadan aşağıya atladı ve Robin'in uzattığı keseyi aldı.</p>

  <p>"Pek çok kişi beni sever ve bana iyilik diler, ama çok az kişi bana dürüst demiştir," dedi Robin kahkaha atarak, "hadi şimdi sevgilinin yanına git ve onu benim yerime kocaman öp." Böyle dedikten sonra kasabın önlüğünü üstüne geçirdi, arabaya atladı, dizginleri alıp Nottingham City'e doğru yola koyuldu.</p>

  <p>Nottingham'a vardıktan sonra pazarın kasapların durduğu kısmına girip, bulabildiği en iyi yere tezgâhını açtı. Üstüne de etlerini serdi ve satırını bileylerken, bir yandan da bir şarkı tutturdu:</p>

  <p>&nbsp;</p>

  <p class="p9"><span class="t12">"Haydi gelin han</span><span class="t12">ı</span><span class="t12">mlar, han</span><span class="t12">ı</span><span class="t12">mefendiler,</span></p>

  <p class="p9"><span class="t12">Etinizi benden al</span><span class="t12">ı</span><span class="t12">n, gelin.</span></p>

  <p class="p9"><span class="t12">Size sadece bir peni fiyat</span><span class="t12">ı</span></p>

  <p class="p9"><span class="t12">Üç peni de</span><span class="t12">ğ</span><span class="t12">erindeki etin.</span></p>

  <p class="p9">&nbsp;</p>

  <p class="p9"><span class="t12">Zarif derelerin kenar</span><span class="t12">ı</span><span class="t12">nda</span></p>

  <p class="p9"><span class="t12">Yeti</span><span class="t12">ş</span><span class="t12">en güzelim menek</span><span class="t12">ş</span><span class="t12">eler</span></p>

  <p class="p9"><span class="t12">Bir de nergislerden ba</span><span class="t12">ş</span><span class="t12">ka</span></p>

  <p class="p9"><span class="t12">Bir</span> <span class="t12">ş</span><span class="t12">ey yemedi benim kuzular.</span></p>

  <p class="p9">&nbsp;</p>

  <p class="p9"><span class="t12">Fundal</span><span class="t12">ı</span><span class="t12">klarda yeti</span><span class="t12">ş</span><span class="t12">ti s</span><span class="t12">ığı</span><span class="t12">r</span><span class="t12">ı</span><span class="t12">m</span></p>

  <p class="p9"><span class="t12">Vadilerde otlad</span><span class="t12">ı</span> <span class="t12">koyunlar</span><span class="t12">ı</span><span class="t12">m</span></p>

  <p class="p9"><span class="t12">Bir k</span><span class="t12">ı</span><span class="t12">z</span><span class="t12">ı</span><span class="t12">n aln</span><span class="t12">ı</span> <span class="t12">gibi ak süt danam,</span></p>

  <p class="p9"><span class="t12">Anas</span><span class="t12">ı</span><span class="t12">n</span><span class="t12">ı</span><span class="t12">n sütü yüzünden ak, bilirim.</span></p>

  <p class="p9">&nbsp;</p>

  <p class="p9"><span class="t12">Haydi gelin han</span><span class="t12">ı</span><span class="t12">mlar, han</span><span class="t12">ı</span><span class="t12">mefendiler,</span></p>

  <p class="p9"><span class="t12">Etinizi benden al</span><span class="t12">ı</span><span class="t12">n, gelin.</span></p>

  <p class="p9"><span class="t12">Size sadece bir peni fiyat</span><span class="t12">ı</span></p>

  <p class="p9"><span class="t12">Üç peni de</span><span class="t12">ğ</span><span class="t12">erindeki etin."</span></p>

  <p>&nbsp;</p>

  <p>O böyle kaygısızca şarkısını söylerken, etraftakiler şaşkınlıkla onu dinliyorlardı. Şarkısını bitirince satırını iyice yüksek sesle tangırdatmaya başladı ve neşeyle bağırarak, "Kim satın almak ister? Yok mu isteyen? Dört farklı fiyat var bende. Üç penilik eti şişko bir keşişe veya papaza altı peniye satıyorum, çünkü onları pek gözüm tutmuyor anlarsınız ya. Hükümet görevlilerine ise üç peniye veriyorum, çünkü satın alıp almamaları beni hiç mi hiç ilgilendirmiyor. Dolgun bir kadına üç penilik eti bir peniye veriyorum, çünkü onları çok seviyorum, ama gürbüz bir kasaptan hoşlanacak alımlı bir kadına bir öpücük karşılığında etleri veririm, çünkü herkesten çok böylelerini severim."</p>

  <p>Bu lafları duyan herkes şaşkınlıkla bakıyor ve Nottingham'da böyle satış yapan başka kimse görmediklerinden kahkahalar atıyorlardı. Et satın almaya geldiklerinde ise durumun sahiden de söylediği gibi olduğunu, başka yerde üç peniye satılan eti kadınlara bir peniye sattığını, dul veya fakir bir kadın geldiğinde karşılık almadan et verdiğini, neşeli bir kız gelip yanağına bir öpücük kondurunca verdiği etin karşılığında bir peni bile istemediğini gördüler. Gözleri aydınlık bir yaz sabahı gibi maviydi; kahkahası ise öylesine sıcaktı ki, tezgâhına gelen giden çok oldu. Etlerini o kadar çabuk sattı ki, yakınında tezgâh açan kasaplar avuçlarını yaladı.</p>

  <p>Bunun üstüne aralarında konuşmaya başladılar, kimi, "Arabayı, atı ve etleri çalmış herhalde, hırsız bu hırsız," diyor, kimi ise, "Yok canım, mallarını böylesine neşeyle ve karşılıksız veren bir hırsız gördün mü hiç? Babasının malını mülkünü satıp parası bitene kadar keyfince yaşamak isteyen bir mirasyedi olsa gerek bu," diye fikir yürütüyordu. Böyle düşünenlerin sayısı daha çok olunca, hırsız şüphesi güdenler susup diğerlerine katılır oldular.</p>

  <p>Daha sonra kasaplardan bazıları gidip kendilerini tanıttılar. "Gel kardeşim," dedi hepsinin başı olan adam, "hepimiz aynı işle meşgulüz madem, gel sen de bizimle bir yemek ye, ne dersin? Hem bugün vali, Kasap Loncası'na Lonca Salonu'nda ziyafet çekecek. Anladığım kadarıyla yemeyi içmeyi seviyorsun, orada da bol bol içki olacak," dedi.</p>

  <p>"Bir kasabın teklifini geri çevirmek olmaz. Sizinle seve seve yemek yerim, sevgili arkadaşlarım, haydi elimizi çabuk tutalım." Tüm etlerini sattığı için tezgâhını kapadı ve hep birlikte Lonca Salonu'na gittiler.</p>

  <p>Vali çevresindeki diğer kasaplarla birlikte çoktan yerini almıştı. Robin ile etrafındakiler Robin'in anlattığı hikâyeye kahkahalarla gülerek içeriye girdiklerinde, valinin civarındakiler ona fısıldayarak şöyle dediler: "Şu içeri giren adam tam çatlak, bugün bizim üç peniye satamadığımız eti bir peniye sattı, hatta güzel kadınlara bir öpücük karşılığında et verdi." Diğerleri de, "Malını mülkünü satıp, tüm parasını neşeyle harcayan bir mirasyediymiş," dediler.</p>

  <p>Bunun üzerine vali, kasap önlüğüyle tanıyamadığı Robin'i yanına çağırdı ve onu hemen sağ yanına oturttu; çünkü zengin ve genç mirasyedileri çok seviyordu, özellikle mirasçının cebini boşaltıp kendi kesesini doldurabileceğine inancı tamsa. Bu yüzden Robin'e övgüler yağdırdı, diğerleriyle olduğundan daha fazla onunla ilgilendi.</p>

  <p>En sonunda yemek servisi yapılacağı sırada vali, Robin'den birkaç söz söylemesini istedi, bunun üzerine Robin ayağa kalktı. "Tüm iyilikler sizlerin üstüne olsun, bu evin aşının bolluğuna zeval gelmesin ve tüm kasaplar benim gibi dürüst kalsın."</p>

  <p>Bu sözlere herkes gülerek karşılık verdi, ama vali kahkaha atıyordu, çünkü kendi kendisine, "Bu kesin saf bir mirasyedi, her yana saçtığı paraları ben kolaylıkla kapabilirim gibi görünüyor," diye düşünüyordu. Robin'e ise yüksek sesle, "Sen çok neşeli bir adamsın, senden çok hoşlandım," diyerek omuzuna vurdu.</p>

  <p>Bunun üstüne Robin de gülerek, "Tabii," dedi, "neşeli insanları sevdiğinizi biliyorum, Robin Hood'a okçuluk yarışmasında kendi ellerinizle o altın oku veren de siz değil miydiniz zaten?"</p>

  <p>Bunun üstüne valinin ve tüm kasap loncası üyelerinin yüzü ciddileşti, Robin'den başka kimse gülmez olmuştu, ama bazıları birbirine kurnazca gülümsüyordu.</p>

  <p>"Hadi bardaklarınızı doldurun!" diye bağırdı Robin. "Siz de neşelenin vali bey; o adam da eninde sonunda insan, kara toprak üstünü örtene kadar yaşayacak ancak. O yüzden siz de hâlâ yapabiliyorken neşeli yaşayın derim ben. Öyle mutsuz durmayın. Eğer biraz daha az içip göbeğinizi eritir, saksıyı da çalıştırırsanız, o Robin Hood'u yakalayabilirsiniz. Haydi neşelenin."</p>

  <p>Bu laflar üzerine vali tekrar gülmeye başladı, ama şakadan pek hoşlanmışa benzemiyordu. Kasaplar ise birbirlerine dönüp, "Böylesine neşeli bir adam ne gördüm ne işittim. Gerçi bu gidişle valiyi zıvanadan çıkartacak gibi görünüyor," dediler.</p>

  <p>"Haydi kardeşlerim," diye bağırdı Robin. "Neşelenin, cebinizdeki parayı da düşünmeyin, tüm bunları ben kendim ödeyeceğim, isterse iki yüz pound tutsun. Ne kadar içtiğinizi düşünmeyin, elinizi de cebinize atmaya kalkışmayın, hiç kimse bu ziyafet için kuruş ödemesin sakın."</p>

  <p>"Sen sahiden de çok neşeli bir adamsın," dedi vali, "çok sayıda hayvanın, uçsuz bucaksız toprağın var herhalde, yoksa böyle har vurup harman savurmazsın."</p>

  <p>"Tabii var," dedi Robin tekrar kahkaha atarak, "kardeşlerimle birlikte beş yüzden fazla hayvana bakıyoruz ve birini bile satamadık, yoksa kasap olmazdım. Toprağa gelince... Kâhyama kaç dönüm arazim olduğunu bile sormadım."</p>

  <p>Bunu duyan valinin gözleri parladı, "Sevgili genç dostum; eğer sen hayvanlarını satamıyorsan, onları senin elinden alabilecek birini bulabilirim; hatta o insan tam da benim desem yeridir. Hem senin gibi neşeli gençleri çok severim, hem de hayatının baharındaki bir insana yardım etmek beni pek mutlu eder. Büyükbaş hayvanların için ne kadar para istiyorsun?"</p>

  <p>"Düşünelim," dedi Robin. "En az beş yüz pound değerindeler."</p>

  <p>Vali yavaşça cevap verdi, kendi kendine düşünüyormuş gibiydi. "Sana kanım ısındı, yardım etmeyi çok istiyorum ama beş yüz pound çok büyük para, hem yanımda da o kadar yok zaten. Sana tüm hayvanların için gümüş ve altın olarak üç yüz pound veririm olur mu?"</p>

  <p>"Ne cimriymişsiniz!" dedi Robin. "Bu kadar çok hayvanın değerinin en az yedi yüz pound olduğunu çok iyi biliyorsunuz, ama yine de yaşınıza başınıza bakmadan, bir ayağınız çukurda olmasına rağmen benim gibi genç bir adamın deneyimsizliğinden yararlanmaya çalışıyorsunuz."</p>

  <p>Bu lafları duyan vali yüzünü buruşturarak Robin'e baktı. "Bana öyle ekşimiş bir suratla bakmayın," dedi Robin. "Teklifinizi kabul ediyorum, çünkü kardeşlerimle benim bu paraya ihtiyacımız var. Biz neşeli bir hayat sürüyoruz ve kimse azıcık parayla neşeli bir hayat süremez. Sizinle anlaşalım, yanınızda üç yüz poundu getireceğinize söz verin, pazarlığı böylesine ucuza kapamaya çalışan birine güvenemem yoksa."</p>

  <p>"Parayı getireceğim," dedi vali. "Peki ya ismin ne senin genç adam?"</p>

  <p>"Bana Locksley'li Robert derler," dedi cesur Robin.</p>

  <p>"Pekâlâ, Locksley'li Robert," dedi vali, "bugün gelip hayvanlarına bakacağım. Ama önce kâtibim satışın yapılacağına dair bir kâğıt imzalatacak sana, ben hayvanları almadan sen parayı alamayacaksın."</p>

  <p>Robin Hood tekrar güldü. "Öyle olsun," dedi ve valinin elini sıktı. "Kardeşlerim bu para için müteşekkir olacaklar."</p>

  <p>Pazarlık böylelikle sona erdi, ama kasapların çoğu aralarında vali hakkında konuşuyor, böyle hovarda bir genci kandırarak nasıl sahtekârlık yaptığından bahsediyorlardı.</p>

  <p>Öğleden sonra vali atına bindi, avlunun dışarı açılan kapısında, atını ve arabasını bir tüccara yirmi altı şiline sattığı için ayakta bekleyen Robin Hood'un yanına geldi. Böylece yola koyuldular, vali atının üstündeydi, Robin ise yanında koşuyordu. Nottingham City'i terk edip toprak yola çıktılar, bu sırada tıpkı eski dostlarmış gibi şakalaşıyorlardı. Ama bu sırada vali kendi kendisine, "Robin Hood'la ilgili o şakan sana pahalıya patlayacak seni şaşkın," deyip duruyordu.</p>

  <p>Böylece Sherwood Ormanı'nın kenarına gelene kadar yolculuğa devam ettiler. Vali sağına soluna bakındıktan sonra sessizleşti ve gülümsemesi dudaklarında dondu. "Şu Robin Hood denen hilekârdan uzak olmayı yeğlerim, onlarla karşılaşmayız umarım."</p>

  <p>Bunun üzerine Robin güldü. "Aman canım," dedi, "kafanıza takmayın, ben Robin Hood'u tanıyorum; benden nasıl korkmuyorsanız, ondan da korkmanıza gerek yok."</p>

  <p>Bu lafların üstüne vali kuşkuyla Robin'e baktı. Kendi kendisine, "Bu haydudu böyle tanıyor olmasından hoşlanmadım, keşke Sherwood Ormanı'ndan bir an önce uzaklaşabilsek," dedi.</p>

  <p>Ormanın derinliklerine doğru ilerlemeye devam ettikçe, vali gitgide sessizleşiyordu. En sonunda patikanın keskin bir kıvrımına geldiklerinde, önlerine bir geyik sürüsü çıktı. Robin Hood valinin yanına gelerek hayvanları işaret etti, "İşte sevgili vali bunlar benim hayvanlarım. Nasıl, beğendiniz mi? Hem besililer hem de güzeller değil mi?"</p>

  <p>Bunun üzerine vali çabucak atının dizginini çekti. "Böyle saçma şey olmaz. Seninle ticaret filan yapmam ben, hemen bu ormandan çıkıyorum. Sen kendi yoluna git arkadaşım, ben de kendi yoluma gideyim."</p>

  <p>Ama Robin kahkaha attı ve valinin atının dizginini tuttu. "Durun biraz bekleyin. Bu güzel hayvanların sahibi olan kardeşlerimi de görmenizi isterim." Böyle dedikten sonra borusunu dudaklarına götürdü, üç kez öttürdü ve başlarında Küçük John bulunan yüz adam hemen yanlarında bitiverdi.</p>

  <p>"Bize ihtiyacın mı oldu?" diye sordu Küçük John.</p>

  <p>"Bizimle ziyafet çeksin diye yanımda getirdiğim arkadaşımı görmüyor musun? Kendisinin Nottingham Valisi olduğundan haberin yok mu yoksa? Hemen şu atı al Küçük John, bizimle ziyafet çekmeyi kabul edip bizi onurlandıran misafirimizin önüne düş."</p>

  <p>Hepsi dalga geçtiklerini belli etmeden şapkalarını alçakgönüllülükle çıkarttılar ve Küçük John yularından çekerek, atı ormanın derinliklerine doğru götürmeye başladı; Robin Hood da şapkasını elinde tutarak valinin yanından yürüyordu.</p>

  <p>Tüm bu süre boyunca, vali tek kelime etmemişti. Sanki uykusundan yeni uyanmış biri gibi etrafına bakmıyordu. Sherwood'un iyice derinliklerine girdiklerinde, kalbi sıkışana kadar da ayılamadı. "Üç yüz poundumu alacakları kesin, hatta canımı bile alabilirler, onların canına birden fazla kastettim zaten," diye düşündü. Ama herkes o kadar mütevazı davranıyordu ki... kimse de tehlike arz etmiyor gibi görünüyor, paranın veya canını almanın lafı bile edilmiyordu.</p>

  <p>En sonunda ulu meşe ağacının dallarını cömertçe uzattığı açıklık alana geldiler; ağacın altında Robin'in oturduğu, yosundan yapılmış bir sandalye vardı; valiyi sağ yanına oturttu. "Hadi şen dostlarım," dedi, "en iyi etimizle şarabımızı çıkartıp getirin çabuk. Vali efendi bugün benimle Nottingham Lonca Salonu'nda ziyafet çekti; ben de bunun karşılığını vermeli, onu elleri boş gön-dermemeliyim."</p>

  <p>Bu süre içinde valinin parasıyla ilgili hiçbir şey söylenmediği için vali umutlanıyordu. "Belki de Robin Hood borç meselesini tamamen unutmuştur," diye düşünüyordu.</p>

  <p>Ormanda ateşler çıtırdıyor ve pişen geyik eti kokuları her yeri dolduruyordu, ateşin yanında börekler ısınıyordu. Robin Hood valiyi eğlendirmek için elinden geleni yapıyordu. İlk olarak birkaç kişi sopayla karşılaşma yaptı, o kadar becerikliydiler ve darbeleri o kadar hızlı vurup o kadar çabuk karşılıyorlardı ki, bu tip karşılaşmaları izlemeyi çok seven vali nerede olduğunu unutup yüksek sesle, "Çok iyi vuruş! Harika bir vuruş siyah sakallı dostum!" diye bağırıyordu. Bahsettiği kişinin Robin Hood'u yakalamak için çıkarttırdığı yakalama emrini yerine getirmek için yola çıkan tenekeci olduğunu bilmiyordu tabii.</p>

  <p>Daha sonra birkaç kişi gelip çimenlerin üstüne örtüler serdi ve krallara layık bir ziyafet için içki fıçıları getirildi. Yanlarında da boynuzdan bardaklar vardı. Herkes oturup güzel bir ziyafet çekti, güneş alçalana ve yarım ay yaprakların arasından göz kırparak parlayana kadar neşeli bir şekilde içki içtiler.</p>

  <p>Daha sonra vali kalkarak, "Hepinize çok teşekkür ederim, bugün beni çok güzel ağırladınız ve bana büyük bir mutluluk verdiniz. Yüce kralımıza ve Nottinghamshire'daki temsilcisine saygınızı en iyi şekilde gösterdiniz. Ama gölgeler uzuyor ve karanlık çökmeden gitmem gerek, yoksa ormanda kaybolacağım," dedi.</p>

  <p>Bunun üstüne Robin Hood ve şen adamları da ayağa kalktı ve Robin valiye dönerek, "Eğer gitmeniz gerekiyorsa tabii ki gidin, ama bir şeyi unutuyorsunuz," dedi.</p>

  <p>"Yo unuttuğumu sanmıyorum," diye yanıtladı vali, ama bu sırada üstüne bir umutsuzluk çökmüştü.</p>

  <p>"Ama ben unuttuğunuza eminim," dedi Robin. "Ormanın içinde küçük bir hanımız var, fakat misafirimiz olarak gelen her kim olursa olsun borcunu ödemek durumunda."</p>

  <p>Valinin yüzüne zoraki bir gülümseme yerleşti. "Şen dostlarım," dedi, "bugün çok güzel vakit geçirdim, bu sebeple siz talep etmemiş olsaydınız dahi, beni ağırlamanızın karşılığında size yirmi pound verecektim."</p>

  <p>"Olur mu öyle şey?" dedi Robin bütün ciddiyetiyle, "Sizin gibi yüce bir kişilikten böylesi az bir karşılığı nasıl alırız haşmetmeabları? Kralın temsilcisi olan vali efendiden en az üç yüz pound almazsam, insan içine nasıl çıkarım. Değil mi şen dostlarım?"</p>

  <p>Herkes yüksek sesle, "Evet!" diye bağırdı.</p>

  <p>"Hepinize lanet olsun!" diye kükredi vali. "Şu sefil akşam yemeğine bırak üç yüz poundu üç pound bile vermem ben, siz kendinizi ne sanıyorsunuz?"</p>

  <p>"Böyle kaba konuşmayın rica ederim. Bana bugün Nottingham'da çektiğiniz güzel ziyafet sebebiyle sizden pek bir hoşlandım, ama burada sizi hiç sevmeyenler var. Şurada duran Will Stutely'nin gözünde pek değerli olduğunuzu söyleyemeyeceğim mesela. Ayrıca şu iki kişi de, bir zaman önce Nottingham yakınlarında adamlarınız tarafından yaralanmışlardı. Birinin kolu incindi, hatta elini ancak kullanabilmeye başladı. Bence vali efendi, borcunuzu hemen ödemezseniz, başınıza çok iyi şeyler gelecek gibi görünmüyor."</p>

  <p>O konuşurken valinin öfkeyle kızarmış yanaklarından yavaş yavaş kan çekildi ve vali hiçbir şey söyleyemeden sadece dudaklarını ısırarak yere baktı. Daha sonra şişkin para kesesini çıkardı ve önündeki örtünün üstüne attı.</p>

  <p>"Keseyi al bakalım Küçük John," dedi Robin Hood, "ve içindeki para tamam mı diye bir bak. Validen şüphe duymamıza gerek yok tabii, ama kendisi keseden kafi paranın çıkmadığını öğrenirse başına çok iyi şeyler gelmeyebilir."</p>

  <p>Bunun üzerine Küçük John parayı saydı ve kesede altın ve gümüş olarak üç yüz pound olduğunu söyledi. Vali için, paralar sayılırken çıkan her şıngırtı kanından çekilen bir damla gibiydi. Tahta bir tabağın içini tepeleme dolduran gümüşleri ve altınları bir daha asla eline geçiremeyeceğini görünce, arkasını döndü ve atına bindi.</p>

  <p>"Bundan önce hiç böyle muhterem bir konuğumuz olmamıştı!" dedi Robin, "İyice karanlık çöktü, ormanın derinliklerinde yönünüzü bulabilmenize yardımcı olacak adamlarımı göndereyim."</p>

  <p>"Aman uzak dursunlar!" dedi vali aceleyle. "Ben kendi yolumu yardım almadan da bulabilirim."</p>

  <p>"En azından seni doğru yola sokayım," dedi Robin ve bunun üzerine valinin atının yularını alıp geniş orman patikasına çıkardı. Bırakmadan önce de, "Yolun açık olsun vali. Bundan sonra parasını har vurup harman savuran biri karşına çıktığında onu dolandırmaya kalkmadan önce Sherwood Ormanı'ndaki ziyafeti hatırla. Usta Swanthold'un lafı da kulağına küpe olsun; 'Dibi görünmeyen sudan geçme,' derdi hep. Tekrar yolun açık olsun." Daha sonra eliyle atın arkasına vurdu ve vali ağaçların arasından geçerek gözden kayboldu.</p>

  <p>Vali, Robin Hood'la uğraşmaya başladığı güne lanet okuyordu, çünkü herkes kendisiyle dalga geçiyordu. Tüm ülkede halk, valinin bulgura giderken pirinçten olduğu konusunda türküler söylemeye başlamıştı bile. İşte insanlar bazen açgözlülük ve hırsları sebebiyle böyle yanlışlara düşüyorlar.</p>

  <p>&nbsp;</p>
</body>
</html>
