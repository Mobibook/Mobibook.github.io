<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h2>39</h2>

  <h3 class="sigil_not_in_toc">Karanlıkta oturanlar</h3>

  <p>"Bana göre hava hoş," dedim,</p>

  <p>"Zamanından bir saat önce geldim," dedi Fare özür dilercesine.</p>

  <p>"Zararı yok. Gördüğün gibi, bir işim de yoktu zaten."</p>

  <p>Fare, sessizce güldü. Arkamdaydı. Sanki sırt sırtaydık.</p>

  <p>"Eski günlerdeki gibi tıpkı," dedi Fare.</p>

  <p>"Galiba bol zaman bulamadığımız sürece oturup güzel güzel konuşamayacağız biz," dedim.</p>

  <p>"Gerçekten de öyle görünüyor," dedi Fare. Simsiyah; zifiri karanlıkta bile, sırt sırta oturmuşken bile, gülümsediğini anlayabiliyordum. Havadaki en ufacık bir değişimden bile birçok şeyi anlayabilirsiniz. Eskiden arkadaştık. Ama öylesine uzun zaman önce ki, ben bile ne zaman olduğunu anımsayamıyorum desem yeri.</p>

  <p>"Birisi bir zamanlar, 'Birlikte zaman geçirecek bir arkadaş, yüce bir arkadaştır' dememiş miydi?"</p>

  <p>"Bunu söyleyen sendin, değil mi?"</p>

  <p>"Altıncı his, her zamanki gibi keskin. Haklısın."</p>

  <p>İçimi çektim. "Ama bu kez, tüm bu olup bitenlerde altıncı hissim de hiç işe yaramadı baksana. Öylesine yaramadı ki, utanıyorum. Ve bana veregeldiğin onca ipucuna, uyarıya karşın yaramadı."</p>

  <p>"Çare yok. Sen gene pek çoğundan daha iyi iş çıkardın sayılır."</p>

  <p>Sustuk. Fare, eline bakıyordu sanki.</p>

  <p>"Seni gerçekten de çok uğraştırdım, değil mi?" dedi Fare. "Başına bela oldum. Ama başka yolu yoktu. Güvenebileceğim başka kimse yoktu şu dünyada. O mektuplarda da yazdığım gibi."</p>

  <p>"Benim de sana sormak istediğim bu. Çünkü her şeyi öylesine kolaylıkla kabullenemiyorum."</p>

  <p>"Elbette kabullenemezsin," dedi Fare. "Benim hepsini doğru düzgün anlatmam gerekiyor. Ama ondan önce, bir bira içelim hele."</p>

  <p>Fare, beni yerimden kalkmadan durdurdu.</p>

  <p>"Ben getiririm," dedi. "Burası benim evim, ne de olsa."</p>

  <p>Fare'nin, zifiri karanlıkta, her zamanki yürüyüşüyle, mutfağa gittiğini, buzdolabından bir kucak dolusu bira alıp geldiğini duydum, bense tüm bu süre içinde gözlerimi açıp kapatmaktaydım. Odanın karanlığı, kapalı gözlerimin karanlığından, pek çok az farklıydı renk tonu olarak.</p>

  <p>Fare, birasıyla döndü, kutuyu masaya bıraktı. Ben de el yordamıyla bir kutu bulup halkasını çektim ve yarısını içtim.</p>

  <p>"Gözün görmeyince bira olduğunu bile anlayamıyorsun," dedim.</p>

  <p>"Beni bağışla ama karanlık olmak zorunda."</p>

  <p>İçerken hiç konuşmadık.</p>

  <p>"Şimdi, bakalım," dedi Fare, hafifçe öksürerek. Boşalmış kutumu masaya bıraktım ve battaniyeme sarınmış halde, kıpırdamadım. Konuşmaya onun başlamasını istiyordum ama sesi çıkmıyordu. İşitebildiğim tek şey, Fare'nin, içinde ne kadar kaldığını anlamak için bira kutusunu sallaması oldu. Eski alışkanlığı işte.</p>

  <p>"Şimdi, bakalım," dedi Fare, ikinci kez. Sonra birasının kalanını bir dikişte mideye indirip, boş kutuyu tak diye masaya bıraktı. "Önce, buraya neden geldiğimden başlayalım, olur mu?"</p>

  <p>Yanıt vermedim. Fare, konuşmayı sürdürdü.</p>

  <p>"Babam burasını ben beş yaşındayken satın almıştı. Buralarda mülk almak için neden yolunu değiştirdiğini bilmiyorum. Herhalde bir Amerikan askeri kuruluşu aracılığıyla ucuza kapatmış olmalı. Gördüğün gibi, burası ulaşım için son derece elverişsiz ve yaz dışında, kar bir kez yığılınca, yoldan geçmek olanaksız. İşgal Kuvvetleri yolu düzeltmeyi ve burasını da radar istasyonu veya benzeri bir şey olarak kullanmayı tasarlamışlar ama anlaşılan, uzun zaman alacağı ve çok para gerektireceği için vazgeçmiş olmalılar. Ve kasaba da pek yoksul olduğundan yol için bir şey yapamamış... Zaten yolu elverişli hale getirmiş olsaydılar da, bir işe yaramazdı ya. İşte tüm bu nedenler, bu mülkü boşuna bir yatırım durumuna sokmuş, uzun zaman unutulmuş gitmiş."</p>

  <p>"Peki ya Koyun Profesörü? O buraya, evine dönmeyi düşünmez miydi?"</p>

  <p>"Koyun Profesörü anılarında yaşıyor. Dönecek evi yok ki onun."</p>

  <p>"Belki de haklısın..."</p>

  <p>"Daha bira ister misin?" dedi Fare.</p>

  <p>"Şimdilik tamam," dedim. Soba yanmadığı için donmak üzereydim neredeyse. Fare bir kutu daha açıp tek başına içti.</p>

  <p>"Babam burasını beğenmiş, masrafını kendi yaparak yolu az buçuk iyileştirip, evi onarmış. Buraya çok para yatırmış olmalı. Bu sayede, eğer araban varsa, burada pek güzel bir yaşam sürebilirdin. En azından yaz boyu. Isıtma, sifonlu tuvalet, duş, telefon, gerektiğinde devreye giren elektrik jeneratörü. Koyun Profesörü bunlar yapılmadan önce burada nasıl yaşayabilmiş, doğrusu bilmiyorum."</p>

  <p>Fare, ne geğirtiye ne de iç çekmeye benzeyen bir ses çıkardı.</p>

  <p>"Ben on beş yaşımda oluncaya dek, her yaz geldik buraya. Annem, babam, kız kardeşim ve ben, bir de ev işlerine bakan hizmetçi kız. Şimdi düşünüyorum da, onlar belki de ömrümün en güzel yıllarıymış. Otlağı kasabaya kiraya veriyorduk –aslında, hâlâ veriyoruz– bu yüzden, yaz gelince, buraları kasabanın koyunlarıyla doluyordu. Kulaklarına varıncaya kadar koyun. Bu yüzden benim yaz anılarım hep koyunlarla bağlantılıdır...</p>

  <p>"Ondan sonra, aile buraya hemen hemen hiç çıkmadı. Önce, evimize yakın başka bir sayfiye evimiz oldu, sonra da kız kardeşim evlendi. Ben kendimi artık pek aileden saymıyordum, babamın şirketi zor zamanlar geçiriyordu ve işte, bin bir türlü olay geçti. Her ne halse, sonunda bu mülk terk edildi. Buraya son gelişim on bir yıl önceydi. Ve o zaman yalnız geldim. Bir ay için, kendi başıma."</p>

  <p>Fare, anımsıyormuş gibi, bir an sustu.</p>

  <p>"Tek başına, üzülmüş müydün?" diye sordum.</p>

  <p>"Ben, üzgün ha? Dalga mı geçiyorsun? Eğer mümkün olsaydı, hep burada kalacaktım. Ama bu hiçbir bakımdan mümkün olamazdı. Ne de olsa burası babamın evi. Yaşlı adama hiçbir yardımım dokunmadı ki benim."</p>

  <p>"Peki, ya şimdi?"</p>

  <p>"Gene aynı şey," dedi Fare, "şunu söylemek zorundayım ki burası, dönmek isteyeceğim en son yerdi. Ama gene de Yunus Oteli'nde buranın fotoğrafına rastlayınca bir kez daha görmek istedim. Duygusal nedenlerle. Sen bile kimi zaman böyle duygulara kapılırsın, değil mi?"</p>

  <p>"Hıı," dedim. İşte burada benim adıma yanılıyordu.</p>

  <p>"İşte, Koyun Profesörü'nün öyküsünü duyduğum zamandı bu. Sırtında yıldızı bulunan, rüyadaki koyunun öyküsü. Bunu biliyorsun herhalde?"</p>

  <p>"Evet, biliyorum."</p>

  <p>"Böylece, uzun sözün kısası," dedi Fare. "Öyküyü dinledim ve tüm kışı geçirmek niyetiyle, bir an önce buraya koştum. Bu isteği bir türlü silkip atamıyordum. Babamın olmuş, olmamış artık benim için önemi yoktu. Öteberimi toplayıp çıktım buraya. Sanki biri beni buraya çekiyormuş gibi."</p>

  <p>"O zaman rastladın değil mi koyuna?"</p>

  <p>"Evet," dedi.</p>

  <p><br /></p>

  <p>"Bundan sonra olanları konuşmak pek zor," dedi Fare.</p>

  <p>Fare ikinci boş kutusunu alıp dişiyle yokladı.</p>

  <p>"Belki bana soracak soruların olabilir. Ama bilinmesi gerekenlerin çoğunu zaten biliyorsun, öyle değil mi?"</p>

  <p>"Tamam, ama eğer senin için sakıncası yoksa, baştan başlamayalım."</p>

  <p>"Dökül bakalım."</p>

  <p>"Sen öldün, değil mi?"</p>

  <p>Fare'nin yanıt vermesi ne kadar sürdü bilmiyorum. Birkaç saniye de olabilirdi... Çok daha uzun da. Büyük bir sesizlik oldu. Ağzımın içi kupkuruydu.</p>

  <p>"Doğru," dedi Fare. "Ben öldüm."</p>
</body>
</html>
