<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ks</title>
  <link href="../Styles/stylesheet.css" rel="stylesheet" type="text/css" />
</head>

<body class="main">
  <p class="heading0"><br /></p>

  <h4 class="heading0" style="text-align: center;">ALTI</h4>

  <p class="heading0">'Daneel birdenbire söze karıştı. "Bence bu sonuca varılacağı apaçık bir şeydi, Ortak Elijah."</p>

  <p class="heading0">Baley hayretle iş arkadaşı robota göz attı. "Neden apaçıkmış?"</p>

  <p class="heading0">Daneel, "Bu hanım kocasını gören ve görebilen tek insan olduğunu söylüyor, Solaria'daki toplumun bazı özellikleri nedeniyle Bayan Delmarre de gerçek yerine akla uygun başka bir şey söyleyemiyor. Ajan Gruer Solaria'lı bir kocayı sadece eşinin görebileceğine inanıyor. Bu ona göre mantıklı bir durum. Buna inanmak zorunda. Rikaine Delmarre'i bir tek kişi görebiliyordu ve bu durumda bir tek kişi adamın başına o darbeyi indirebilirdi. Ve yalnızca o katil olabilirdi. Hatırlıyorsun değil mi? Ajan Gruer sadece bir tek kişinin katil olabileceğini söyledi."</p>

  <p class="heading0">Baley hatırlattı. "Ajan Gruer cinayeti o insanın işlemiş olamayacağını da söyledi." "Herhalde bu sözleriyle silahın cinayet yerinde bulunamadığını kasdediyordu. Belki Bayan Delmarre bu garip durumu açıklayabilir." Daneel, sakin bir nezaketle Gladia'yı işaret etti.</p>

  <p class="heading0">Kadın hâlâ görüntü alanındaydı. Gözlerini yere dikmiş oturuyordu. Dudaklarını büzmüştü. Baley, Yakub adına, diye üüşündü. Kadının karşımızda olduğunu unuttuk. Belki de onu unutmasının sebebi öfkeydi. Onu öfkelendiren sorunlara duygusuzca yaklaşan Daneel'di. Ya da belki kendi kendisine kızıyordu Detektif.</p>

  <p class="heading0">Sorunlara duygusal bir açıdan bakmasına... "Şimdilik bu kadar, Gladia," dedi. "Bağlantı nasıl kesilecekse, bunu yapıver. Hoşçakal."</p>

  <p class="heading0">Gladia usulca, "İnsan, bazen 'Görüşme tamamlandı' der," diye karşılık verdi. "Ama 'Hoşçakal,' sözcüğü daha hoş. Sarsılmış gibi bir halin var, Elijah. Buna üzüldüm. Çünkü ben herkesin katil olduğumu düşünmesine alıştım. Onun için sarsılmana gerek yok."</p>

  <p class="heading0">'Daneel sordu. "Cinayeti sen mi işledin, Gladia?"</p>

  <p class="heading0">Kadın öfkeyle "Hayır," dedi.</p>

  <p class="heading0">"O halde, güle güle."</p>

  <p class="heading0">Yüzündeki öfke ifadesi hâlâ silinmemiş olan genç kadın birdenbire ortadan kayboldu. Ama Baley o olağanüstü gri gözlerin etkisinden hemen kurtulamadı. Gladia, herkesin katil olduğunu düşünmesine alıştığını söylemişti, bunun yalan olduğu o kadar belliydi ki. Genç kadının öfkesi, gerçeği sözlerinden daha iyi açıklıyordu. Baley, acaba Gladia başka nasıl yalanlar uydurabilecek, diye düşündü.</p>

  <p class="heading0">Artık Baley, robot arkadaşıyla yalnızdı, tPekâlâ, Daneel. Ben pek de aptal sayılmam."</p>

  <p class="heading0">"Aptal olduğunu hiçbir zaman düşünmedim, Ortak Elijah."</p>

  <p class="heading0">"O haide şimdi bana şunu açıkla: Cinayet yerinde silah bulunmadığını neden söyledin? Konuşma sırasında bize böyle bir şey açıklanmadı. Duyduklarımın arasında da böyle bir sonuca varmamıza yol açacak hiçbir şey yoktu."</p>

  <p class="heading0">"Haklısın. Ama ek bilgi edindim. Sen henüz bunu bilmiyorsun."</p>

  <p class="heading0">"Bundan emindim. Nasıl bir bilgi bu?"</p>

  <p class="heading0">"Ajan Gruer yaptıkları araştırmalarla ilgili bir rapor gönderileceğini söylemişti. O rapor şimdi bende. Bu sabah geldi."</p>

  <p class="heading0">"Neden onu bana göstermedin?"</p>

  <p class="heading0">"Araştırmaları, hiç olmazsa başlangıçta kendi düşüncelerine göre sürdürmenin daha yararlı olacağını düşündüm. Memnunluk verici bir sonuca erişemediklerini itiraf eden kimsele rin fikirlerini dinleyerek peşin yargılara saplanman doğru olmayacaktı. Ben de o sonuçların kuracağım mantık dizilerini etkileyeceklerini düşündüğüm için konuşmaya katkıda bulunmadım."</p>

  <p class="heading0">Mantık dizileri... Baley'nin aklına vaktiyle bir robotik uzmanıyla yaptığı bir konuşma geldi. Adam ona, "Bir robot mantıklıdır," demişti. "Ama akıllı değildir." Arzlı, "Fakat sonunda konuşmaya katıldın," diye mırıldandı.</p>

  <p class="heading0">"Evet, öyle, Ortak Elijah. O sırada Ajan Gruer'in şüphelerini destekleyecek bağımsız kanıtlar bulmuştum."</p>

  <p class="heading0">"Neymiş bu bağımsız kanıtlar?"</p>

  <p class="heading0">"Bayan, Delmarre'ın davranışları."</p>

  <p class="heading0">"Açık konuş Daneel."</p>

  <p class="heading0">"O kadın suçluysa ve masum olduğunu kanıtlamaya çabalıyorsa, herhalde olayı araştıracak detektifin suçsuz olduğuna inanması işine gelir."</p>

  <p class="heading0">"Yani?"</p>

  <p class="heading0">"Kadın, adamı zayıf tarafından yakalayarak kurduğu mantık dizisini çarpıtabilir ve böylece de istediğini elde eder. Öyle değil mi?"</p>

  <p class="heading0">"Bu sadece bir varsayım."</p>

  <p class="heading0">Daneel sakin sakin cevap verdi. "Hiç de değil. Kadının bütün dikkatini sana verdiğinin herhalde farkındasın."</p>

  <p class="heading0">Baley, "Ben konuşuyordum da ondan," dedi.</p>

  <p class="heading0">"Kadın daha başlangıçta dikkatini sana verdi. O sırada yalnız senin konuşacağını tahmin edemezdi. Aslında bir Aurora'lı olarak araştırmayı benim yöneteceğimi düşünmesi gerekirdi. Buna rağmen gözlerini sana dikti."</p>

  <p class="heading0">"Peki bundan ne sonuç çıkardın?"</p>

  <p class="heading0">"Kadının bütün ümidini sana bağladığı sonucunu, Ortak Elijah. Çünkü sen Arzlısın."</p>

  <p class="heading0">"Ne olmuş Arzlıysam?"</p>

  <p class="heading0">"Bayan Delmarre Arz konusunu incelemiş. Bunu birkaç kere belli etti. Konuşmanın daha başlangıcında pencereleri karartmasını söylediğim zaman ne demek istediğimi hemen anladı. Şaşırmış, ya da neyi kasdettiğimi anlamamış gibi bir tavır takınmadı. Arzdaki durum konusunda bilgisi olmasaydı, ne demek istediğimi anlamaz ve şaşırırdı."</p>

  <p class="heading0">"Eee?..."</p>

  <p class="heading0">"Bayan Delmarre, Arz konusunu incelediğine göre, Arzlıların tek zayıf tarafını da öğrenmişti. Çıplaklığın tabu olduğunu biliyordu. Öyle bir gösterinin bir Arzlıyı nasıl etkileyeceğinin de farkındaydı."</p>

  <p class="heading0">"Ama o... o... görüntü meselesini açıkladı..."</p>

  <p class="heading0">"Evet, evet. Ama sözleri inanılacak gibi miydi? Sana iki defa uygunsuz diyebileceğin bir kılıkta gözüktü..."</p>

  <p class="heading0">Baley, "Yani," dedi. "Kadının beni baştan çıkarmaya çalıştığı sonucuna vardın. Öyle mi?"</p>

  <p class="heading0">"Seni baştan çıkararak tarafsız çalışmanı engellemek istedi. Daha doğrusu bana öyle geldi. Ben, doğal olarak insanların uyarıcılara gösterdikleri tepkileri onlarla paylaşamıyorum. Ama talimat devrelerime yerleştirilmiş olan bilgiler bana o kadının fiziki çekicilikle ilgili standartlara uyduğunu açıklıyorlar. Dahası da var. Senin tavırların da kadının çekiciliğinin farkında olduğunu ve onun görünüşünü beğendiğini ortaya koyuyor. Hatta Bayan Delmarre'ın davranışlarının seni kendi lehine döndüreceğini düşünmekte yanılmamış olduğunu da söyleyebilirim." Baley sıkıldı. "Buraya bak, kadın üzerimde nasıl bir etki yapmış olursa olsun ben yine de bir yasa adamıyım. Meslek ahlâkını unutmayan bir yasa adamı. Bunu katana iyice yerleştir. Şimdi şu raporu görelim."</p>

  <p class="heading0">Baley raporu başından sonuna kadar sessizce okudu. Sonra tekrar başa dönerek raporu ikinci kez gözden geçirdi.</p>

  <p class="heading0">"Bu yeni bir gerçeği açıklıyor... Cinayet yerinde bir robot varmış."</p>

  <p class="heading0">Danel Olivaw, evet der gibi başını salladı.</p>

  <p class="heading0">Baley düşünceli bir tavırla mırıldandı. "Gladia bundan hiç söz etmedi."</p>

  <p class="heading0">Daneel, "Sorduğun soru yanlıştı," dedi. "Gladia cesedi bulduğu zaman adamın yalnız olup olmadığını öğrenmek istedin. Cinayet yerinde bir başkasının bulunup bulunmadığını sordun. Bir robot, 'bir başkası' değildir ki."</p>

  <p class="heading0">Baley Daneel'e hak verdiğini belirtmek için başını salladı. Kendisinden şüphe etseler ve cinayet yerinde ondan başka birinin bulunup bulunmadığını sorsalardı herhalde, "Sadece bu masa vardı," diye cevap vermezdi.</p>

  <p class="heading0">Detektif, "Gladia'ya odada robotların bulunup bulunmadığını sormam gerekiyordu sanırım," diye homurdandı. "Kahretsin! İnsanın yabancı bir dünyada nasıl sorular sorması gerekir?... Daneel, robotların tanıklığı ne dereceye kadar geçerli sayılıyor?"</p>

  <p class="heading0">"Ne demek istiyorsun?"</p>

  <p class="heading0">"Solaria'da bir robot tanıklık edebilir mi? Tanıklık etmesine izin verilir mi?" "Bundan kuşkun mu var?"</p>

  <p class="heading0">"Bir robot insan değildir, Daneel. Arzda bir robotun tanıklığı yasal sayılmaz." "Buna karşılık bir ayak izi kesin bir kanıt sayılır. Ortak Elijah. Oysa ayak izinin bir robot kadar bile insanca tarafı yoktur. Bu açıdan bakılınca dünyanın tutumu çok mantıksız. Solaria'da bir robotun tanıklığı, bilgili bir biçimde yapıldığı takdirde, yasal sayılır."</p>

  <p class="heading0">Baley bu konuyu tartışmadı. Çenesini eline dayanarak bu robot konusunu düşündü.</p>

  <p class="heading0">Kocasının cesedini bulan Gladia Delmarre dehşete kapılarak robotları çağırmıştı. Onlar geldiği sıradaysa genç kadın bayılmıştı. Robotlar Gladia'yı ölüyle birlikte bulduklarını açıklamışlardı, ama odada biri daha vardı: Bir robot. Bu, evde çalışan makine adamlardan değildi. •Diğer robotlardan hiçbiri onu daha önce görmemişlerdi. İşinin ya da görevinin ne olduğunu da bilmiyorlardı. Robotun kendisinden de bir şey öğrenilememişti. Çünkü makine adam çalışır durumda değildi, hareketleri düzensizdi. Sözle ya da hareketle hiçbir uygun karşılık veremiyor; pazitronik beyninin doğru dürüst çalışmadığı anlaşılıyordu.</p>

  <p class="heading0">Robot, ancak bir tek cümleyi düzgün biçimde tekrarlıyordu. "Beni öldüreceksin... Beni öldüreceksin..." Robotik uzmanları makineyi uzun uzadıya inceledikten sonra onun artık hiçbir işe yaramayacağını açıklamışlardı.</p>

  <p class="heading0">Laboratuvarda ölünün kafasının ezilmesine neden olan silah bulunamamıştı. Baley birdenbire, "Ben yemek yiyeceğim, Daneel," dedi. "Ondan sonra da tekrar Ajan Gruer'i görürüz. Ya da görüntüsünü seyrederiz!"</p>

  <p class="heading0">Bağlantı kurulduğu sırada Hannis Gruer hâlâ yemekteydi. Adam ağır ağır yemek yiyor, her lokmasını çeşitli tabaklardan dikkatle seçiyordu. Her tabağa sanki gizli bir bileşimi arıyormuş gibi endişeyle bakıyordu. Baley, belki de o iki yüz yaşındadır, diye düşündü. Yemek yemek bile adam için sıkıcı bir hal almaya başlamış olabilir.</p>

  <p class="heading0">Gruer "Selam beyler," dedi. "Raporu aldınız sanırım." Bir yiyeceğe uzanmak için masanın üzerine eğilirken çıplak kafası pırıldadı.</p>

  <p class="heading0">Baley, "Bayan Delmarre'la da ilgi çekici dakikalar geçirdik," diye açıkladı. Gruer "İyi, iyi," dedi. "Ve hangi sonuca vardınız? Tabii öğrendiklerinizden bir sonuç çıkarabildiyseniz."</p>

  <p class="heading0">Baley "Bayan Delmarre'ın suçsuz olduğu sonucuna vardık efendim," diye cevap verdi.</p>

  <p class="heading0">Gruer çabucak kafasını kaldırdı. "Sahi mi?"</p>

  <p class="heading0">Baley, başını salladı. "Evet."</p>

  <p class="heading0">Gruer, "Ama Rikaine Delmarre'ı sadece o görebilirdi," diye mırıldandı. "Delmarre'a ancak o erişebilirdi..."</p>

  <p class="heading0">Baley, "Bu nokta bana açıklandı," dedi. "Solaria'da toplumsal gelenekler ne kadar köklü olursa olsun bu durum hiçbir şeyi kesinlikle kanıtlayamaz. Ne demek istediğimi açıklayabilir miyim?"</p>

  <p class="heading0">Gruer tekrar tabağının üzerine eğilmişti. "Elbette."</p>

  <p class="heading0">Baley, "Bir cinayet olayının üç bacağı vardır," diye başladı. "Neden, araç ve fırsat. Bir kimseden şüphe edilmesi için bu üç soruya da olumlu cevap verilmesi gerekir. Evet, Bayan Delmarre'ın eline cinayet işlemek için fırsat geçti gerçekten. Sebebe gelince... bundan söz edildiğini hiç duymadım."</p>

  <p class="heading0">Gruer omzunu silkti. "Ortada bir neden yok." Bir an bakışları sessiz duran Daneel'e doğru kaydı.</p>

  <p class="heading0">"Pekâlâ... Şüphe ettiğimiz kimsenin koca sını öldürmesi için ortada bir neden yok. Belki de o patolojik bir katildir. Bayan Delmarre, laboratuvarda, kocasının yanındaydı. Bir sopa ya da buna benzer ağır bir cismi tehdit dolu bir tavırla salladı. Rikaine Delmarre ancak neden sonra karısının kendisini öldürmek niyetinde olduğunu anladı. Dehşetle, 'Sen beni öldüreceksin!' diye bağırdı. Gerçekten de kadın kocasını öldürdü. Rikaine Delmarre kaçmak için döndüğü sırada sopa başına indi. Adamın kafasının arka kısmı ezildi. Ha, aklıma gelmişken, cesedi bir doktor inceledi mi?"</p>

  <p class="heading0">"Hem evet, hem hayır. Robotlar Bayan Delmarre'la ilgilenmesi için bir doktor çağırmışlar. Doktor o arada cesede de bakmış."</p>

  <p class="heading0">"Raporda bundan söz edilmiyordu."</p>

  <p class="heading0">"Bunun olayla bir ilgisi yoktu ki. Adam ölmüştü. Zaten doktor malikâneye eriştiğinde ceset soyulmuş ve yıkanmış, normal biçimde yakılmaya hazırlanmıştı."</p>

  <p class="heading0">Baley öfkelendi. "Kısacası robotlar kanıtları ortadan kaldırmışlardı." Bir an durdu. "Doktorun cesede baktığını söylediniz. Onun görüntüsüne mi bakmış? Ölünün yanına gitmemiş mi?"</p>

  <p class="heading0">Gruer bağırdı. "Uzay adına! Ne hastalıklı bir düşünce tarzı bu. Doktor cesedi üç boyutlu aygıtla incelemiş tabii. Gerekli bütün açılardan ve yakından. Bundan eminim. Doktorlar bazı koşullarda hastalarını görmeyi reddedemezler. Ama onların ölüleri de görmeleri için bir neden düşünemiyorum. Tıp pis bir iş olabilir, ama doktorlar için de her şeyin bir sınırı var."</p>

  <p class="heading0">"Şey... sorun şu: Doktor, Rikaine Delmarre'ın ölümüne neden olan yara konusunda bilgi verdi mi?"</p>

  <p class="heading0">"Ne demek istediğinizi anlıyorum. Belki de yaranın bir kadın tarafından açılamayacak kadar büyük olduğunu düşünüyorsunuz."</p>

  <p class="heading0">"Bir kadın bir erkek kadar güçlü değildir, efendim. Ve Bayan Delmarre ufak tefek bir kadın."</p>

  <p class="heading0">"Ama atlet yapılıdır o. Uygun tipte bir silah seçildiği takdirde kaldıraç gücü ve yerçekimi işi kolaylaştırır. Öfkeden çılgına dönmüş bir kadın da şaşılacak şeyler yapabilir."</p>

  <p class="heading0">Baley, "Siz silahtan söz ediyorsunuz," diyerek omzunu silkti. "Nerede bu?" Gruer, yerinde kımıldandı. Elini boş bir bardağa doğru uzattı. Bir robot görüntü alanına girerek bardağa renksiz bir sıvı doldurdu. Bu su olabilirdi. Gruer bardağı bir an eline aldı. sonra içindeki sıvıyı içme konusunda fikrini değiştirmiş gibi tekrar masaya bıraktı. "Raporda da belirtildiği gibi silahı bulamadık."</p>

  <p class="heading0">"Raporda böyle bir açıklama olduğunu biliyorum. Ama bazı şeyleri kesinlikle öğrenmem gerekiyor. Silah arandı mı?"</p>

  <p class="heading0">"Hem de iyice."</p>

  <p class="heading0">"Siz mi aradınız?"</p>

  <p class="heading0">"Hayır, robotlar aradı: Ben de onları görüntü aygıtıyla devamlı kontrol ettim. Silah olarak kullanılabilecek hiçbir şey bulamadık."</p>

  <p class="heading0">"Bu, Bayan Delmarre aleyhindeki iddiaları zayıflatıyor. Öyle değil mi?"</p>

  <p class="heading0">Gruer sakin sakin, "Öyle," dedi. "Olay konusunda anlayamadığımız birkaç noktadan biri de bu. Bayan Delmarre'a karşı harekete geçmeyişimizin birkaç nedeni var. Bu da onlardan biri. Zaten size bu nedenle suçlu kimsenin de cinayeti işlemiş olamayacağını söyledim. Belki, 'görünüşte cinayeti Bayan Delmarre da işlemiş olamaz' demem daha doğru."</p>

  <p class="heading0">"Görünüşte mi?"</p>

  <p class="heading0">"Kadının bir yolunu bulup silahı ortadan kaldırmış olduğu anlaşılıyor. Şu ana kadar o silahı bulmak kurnazlığını gösteremedik."</p>

  <p class="heading0">Baley aksi aksi, "Bütün olasılıkların üzerinde durdunuz mu?" diye sordu. "Öyle sanıyorum."</p>

  <p class="heading0">"Acaba?... Durun bakalım. Bir adamın kafasını ezmek için bir silahtan yararlanıldı. Ve bu cinayet yerinde bulunamadı. O halde geriye bir tek ihtimal kalıyor. Biri cinayet silahını alarak oradan götürdü. Bunu Dr. Rikaine Delmarre yapmış olamaz. Çünkü ölmüştü. Silahı Gladia Delmarre alıp götürmüş olabilir mi?"</p>

  <p class="heading0">Gruer, "Öyle olmalı," dedi.</p>

  <p class="heading0">"Ama nasıl? Robotlar laboratuara eriştikleri sırada kadın baygın yerde yatıyordu. Belki de Bayan Delmarre baygın rolü yapıyordu ama oradaydı. Cinayetle robotların larboratuara girişleri arasında ne kadar zaman geçti?"</p>

  <p class="heading0">"Bu cinayetin işlendiği kesin saate bağlı. Bir robot gürültü ve bir feryat duymuş. Dr. Delmarre'ın sesini tanımış. Laboratuara en yakın durumdaki robotun o olduğu anlaşılıyor. Çağırma işareti bu gürültüden beş dakika sonra verilmiş. Robot, bir dakikadan daha kısa bir sürede laboratuara erişmiş." Baley, robotların çağrıldıkları zaman ne kadar çabuk geldiklerini hatırladı. "Bayan Delmarre beş hatta on dakikada silahı nereye kadar götürebilirdi? Bu arada geri dönüp baygın rolü oynaması da gerekiyordu."</p>

  <p class="heading0">"Belki silahı çöp ünitelerinden birine atarak ortadan kaldırmıştır."</p>

  <p class="heading0">"Rapora göre bu üniteler de incelenmiş. Kalıntılardaki gama ışını aktivitesi çok düşükmüş. Yani son yirmi dört saat içerisinde büyükçe bir cismin ortadan kaldırılmadığı anlaşılıyormuş."</p>

  <p class="heading0">Gruer, "Bunu biliyorum," dedi. "Ben sadece neler yapılabileceğine ilişkin bir örnek vermek istedim."</p>

  <p class="heading0">Baley, "Doğru," diye mırıldandı. "Ama bu olayın çok basit bir açıklaması da olabilir. Delmarre malikânesinin robotları kontrolden geçirildi sanırım. Eksik olan yoktu."</p>

  <p class="heading0">"Evet, öyle."</p>

  <p class="heading0">"Hepsi de düzgünce çalışıyorlardı?"</p>

  <p class="heading0">"Evet."</p>

  <p class="heading0">"O robotlardan biri silahın ne olduğunu an lamadan bunu alıp götürmüş olamaz mı?"</p>

  <p class="heading0">"Robotlardan hiçbiri cinayet yerinden tek eşya bile alıp götürmemiş. Hatta onlar hiçbir şeye dokunmamışlar."</p>

  <p class="heading0">"Bu doğru değil. Ölüyü götürmüş ve onu yakılması için hazırlamışlar."</p>

  <p class="heading0">"Ah, evet ama bu önemli değil. Robotlardan böyle davranmaları beklenirdi." Baley, "Yakub adına!.." diye homurdandı Sakin bir tavır takınmak için kendisini zorlayıp duruyordu. "Şimdi... cinayet yerinde başka birinin daha olduğunu düşünelim."</p>

  <p class="heading0">Gruer "İmkânsız," dedi. "Kim zorla Dr. Delmarre'ın yanına girebilirdi?" Baley, "Başka birinin daha olduğunu düşünelim,; diye tekrarladı. "İçeride bir yabancının bulunacağı robotların aklına bile gelmedi. Herhalde hiçbiri de hemen bahçeyi aramadı. Bundan raporda söz edilmiyor."</p>

  <p class="heading0">"Biz silahı bulmaya karar verinceye kadcır evde hiçbir arama yapılmadı. Bu aramanın da cinayetten uzun bir süre sonra yapıldığını söylemeliyim."</p>

  <p class="heading0">"Bahçede bir yer taşıtı ya da bir hava aracının izleri olup olmadığına bakıldı mı?" "Hayır."</p>

  <p class="heading0">"O halde biri Dr. Delmarre'ın yanına girmek için bütün cesaretini topladığı takdirde onu kolaylıkla öldürür, sonra da oradan rahat rahat uzaklaşırdı. Kimse onu durdurmaz, hatta kendisini fark bile etmezdi. Daha sonra da laboratuara kimsenin girmeyeceği düşünüleceği için güvende olurdu."</p>

  <p class="heading0">Gruer kesin bir tavırla, "Laboratuara kimse giremezdi," dedi.</p>

  <p class="heading0">Baley atıldı. "Bir şey daha var. Bir tek şey daha... Bu olaya bir de robot karışmış. Cinayet yerinde bir robot varmış."</p>

  <p class="heading0">Daneel ilk defa söze karıştı. "Robot cinayet yerinde değildi. Orada olsaydı o cinayet de işlenmezdi."</p>

  <p class="heading0">Baley çabucak döndü. Ve bardağını ikinci defa almış olan Gruer bunu tekrar masaya bırakarak hayretle Daneel'e baktı.</p>

  <p class="heading0">Daneel, "Öyle değil mi?" diye sordu.</p>

  <p class="heading0">Gruer, "Öyle," dedi. "Robot bir insanın bir diğerine zarar vermesini önlerdi." Baley "Pekâlâ," diye mırıldandı. "Ama o robot herhalde olay yerinin yakınırdaydı. Diğer robotlar laboratuara girdikleri zaman o içerideydi. Diyelim ki robot aslında yandaki odadaydı. Katil Delmarre'ın üzerine yürüdü. Dr. Demorre, 'Beni&nbsp;öldüreceksin!' diye haykırdı. Evdeki robotlar bu sözleri duymadılar. Onlar sadece Rikaine Delmarre'ın bağırdığını işittiler. Çağrılmadıkları için laboratuara gitmediler. Ama diğer robot bu sözleri iyice duydu. Ve Birinci Kural yüzünden çağrılmadan içeri girdi. Ama çok geç kalmıştı. Herhalde robot cinayetin işlendiğini de gördü."</p>

  <p class="heading0">Gruer, "Cinayetin son anlarını gördü sanırım," diye başını salladı. "Bu da robotun bozulmasına yolaçtı. Bir insana zarar verildiğini görmek ve buna engel olmamak Birinci Kurala karşı gelmek demektir. Böyle bir durumda robotun pozitronik beyni zarar görür. Bu olayda da robotun beyni iyice zarara uğradı." Gruer, elindeki bardağı bir sağa bir sola döndürüyordu. Gözlerini parmaklarının ucuna dikmişti. Baley, "O halde robot bir görgü tanığıydı," dedi. "Onu sorguya çektiniz mi?" "Bunun ne yararı olurdu? Robot bozulmuştu. Sadece, 'Beni öldüreceksin...' diye tekrarlayıp duruyordu. Yorumlarınızın bu noktaya kadarki kısmını kabul ediyorum. Dr. Delmarre'ın son sözleriydi bunlar sanırım. Bu kelimeler robotun bilincine dağlandı âdeta. Her şey mahvolduğu zaman bile bu sözler silinmedi." "Ama bana Solaria'nın robotik alanında çok ileri olduğunu söylediler. O robotu tamir etmenin bir yolu yok mu? Devreleri onarılamaz mıydı?"</p>

  <p class="heading0">Gruer sert bir sesle, "Bu imkansızdı," dedi "O robot şimdi nerede?"</p>

  <p class="heading0">Gruer açıkladı. "Parçalandı."</p>

  <p class="heading0">Baley kaşlarını kaldırdı. "Bu acayip bir o lay. Cinayet nedeni, silahı, tanığı, kanıtı yok. Başlangıçta bazı kanıtlar varmış ama onlar da ortadan kaldırılmış. Bir tek kişiden şüpheleniyorsunuz. Herkesin de onun suçlu olduğuna inandığı belli. Daha doğrusu herkes ondan başkasının suçlu olamayacağını düşünüyor. Sizin de aynı fikirde olduğunuz belli. İnsan şu soruyu sormaktan kendini alamıyor: Beni neden çağırttınız?"</p>

  <p class="heading0">Gruer kaşlarını çattı. "Sinirlenmişe benziyorsunuz, Bay Baley." Birdenbire Daneel'e döndü. "Bay OlivaW."</p>

  <p class="heading0">"Evet, Ajan Gruer?"</p>

  <p class="heading0">"Lütfen evi dolaşıp, bütün pencerelerin kapalı ve karartılmış olup olmadıklarını kontrol eder misiniz? Belki Detektif Baley açıklık yerlerin etkisini hissediyordur." Bu sözler Baley'i çok şaşırttı. Arzlı Gruer'in bu iddiasını red etmek ve Daneel'e de yerinden kımıldamamasını söylemek üzereydi. Ama aynı anda Gruer'in sesindeki paniği, Solaria'lının gözlerindeki yalvarış dolu pırıltıyı farketti.</p>

  <p class="heading0">Baley arkasına yaslandı ve Daneel'in odadan çıkmasına engel olmadı.</p>

  <p class="heading0">Şimdi Gruer'in yüzündeki maske düşmüş, geride çıplak korku dolu bir çehre kalmıştı. Solaria'lı, "Bu sandığımdan daha kolay oldu," dedi. "Sizinle yalnız kalabilmek için bir çok plan yaptım. Aurora'lının basit bir istek yüzünden odadan çıkmaya razı olacağı hiç aklıma gelmezdi. Ama şu ara başka bir şey de düşünemedim."</p>

  <p class="heading0">Baley, "Eh," diye mırıldandı. "İşte artık yalnızım."</p>

  <p class="heading0">Gruer, "Onun önünde açık açık konuşamazdım," dedi. "O bir Aurora'lı. Buraya da zorla geldi. Sizi çağırtmamızın bedeli olarak onun da burada çalışmasını istediler." Öne doğru eğildi. "Bu olay sadece cinayetle ilgili değil. Beni yalnız cinayeti kimin işlediği ilgilendirmiyor. So laria'da bazı partiler var, gizli örgütler..."</p>

  <p class="heading0">Baley hayretle adama baktı. "Sanırım bu konuda size hiçbir yardımım dokunamaz."</p>

  <p class="heading0">"Dokunur elbette. Şimdi beni iyi dinleyin: Dr. Delmarre bir 'Gelenekçi'ydi. Eski usullere, o iyi geleneklere inanıyordu. Ama aramızda bazı yeni güçler var. Onlar değişiklikler yapılmasını istiyorlar. Delmarre'ı da bu yüzden susturdular." "Ya Bayan Delmarre?"</p>

  <p class="heading0">"Darbeyi o indirmiş olmalı. Ama bu önemli değil. Kadının arkasında bir örgüt var. İşte ö~ nemli olanı bu."</p>

  <p class="heading0">"Bundan emin misiniz? Elinizde kanıtlar mı?"</p>

  <p class="heading0">"Sadece belirsiz bazı kanıtlar var. Bu bakımdan suç bende değil. Rikeine Delmarre bir şeyin izindeydi. Onu tanırdım. Bir ahmak ya da bir çocuk gibi davranacak bir irısan olmadığını bilirdim. Bana elindeki kanıtlarır çok sağlam olduğunu söyledi. Ona inandım. Ne yazık ki Delmarre bana fazla bir açıklama yapmadı. İlgililere her şeyi açıklamadan önce araştırmalarını tamamlamak istiyordu. Herhalde araştırmaları sona ermek üzereydi Yoksa onu, cinayet olduğu daha ilk bakışla anlaşılacak bir biçimde ö dürmeye cesaret edemezlerdi. Bu tehlikeyi göze alamazlardı. Delmarre bana bir tek şey açıklamıştı. Bütün insan ırkının tehlikede olduğunu."</p>

  <p class="heading0">Baley fena halde sarsıldı. Yine Minnim'i dinliyor gibiydi ama bu sefer daha da geniş çapta bir tehlikeden söz ediliyordu. "Neden size yardım edebileceğimi düşünüyorsunuz?" diye sordu.</p>

  <p class="heading0">Gruer, "Çünkü siz bir Arzlısınız," dedi. "Anlıyor musunuz? Biz Solaria'lıların bu konuda hiçbir tecrübemiz yok. Bir bakıma insanları anlıyamıyoruz. Burada nüfus o kadar az ki."</p>

  <p class="heading0">Baley başını hafifçe salladı ve dilini de tuttu.</p>

  <p class="heading0">Gruer konuşmasını sürdürdü. "Bir bakıma bu cinayetin işlenmesi iyi oldu. Diğerlerine Delmarre'ın araştırmalarından söz etmek cesaretini gösteremedim. Komploya kimlerin katıldığını, kimlerin katılmadığını bilmiyordum. Delmarre ise araştırmaları sonuçlanıncaya kadar ayrıntıları açıklamak niyetinde değildi. Delmarre çalışmalarını tamamlasaydı bile daha sonra bu sorunu nasıl çözümleyecektik? Düşman insanlarla nasıl başa çıkılır? Bunu bilmiyorum. Daha başlangıçta bir Arziıya ihtiyacımız olduğunu düşündüm. Arzda, Uzay Kentindeki cinayetle ilgili çalışmalarınızı duyduğum zaman, bize ancak sizin yardım edebileceğinizi anladım. Aurora'ya baş vurdum. Çünkü siz o olayda Aurora'lılarla sıkı bir iş birliği yapmıştınız. Onların aracılığıyla Arz Hükümetiyle temasa geçtim. Ama kendi iş arkadaşlarım bile sizi getirtmeme razı olmadılar. Sonra o cinayet işlendi ve şok geçiren iş arkadaşlarım o zaman istediğim 'Evet,' cevabını verebildiler. O anda her şeyi kabule hazırdılar." Bir an durakladı sonra da ekledi. "Bir Arzlıdan yardım istemek kolay bir şey değil. Ama bunu yapmak zorundayım. Unutmayın, ne olursa olsun, bütün insanlık tehlikede. Arz da öyle."</p>

  <p class="heading0">O halde Arzın karşılaştığı tehlike iki katlıydı. Gruer'in sesindeki çaresiz içtenlik kuşku götürecek gibi değildi. Baley, cinayet Gruer'in yapmayı çok istediği bir şeyi başarmasını sağlamış, diye düşündü. Bu sadece bir raslantı olabilir mi? Bu düşünce Arzlının kafasında yeni düşünce dizilerinin belirmesine yol açtı. Baley ifadesiz bir ses tonuyla, "Beni buraya size yardım etmem için gönderdiler, efendim," dedi. "Ben de elimden geleni yapacağım."</p>

  <p class="heading0">Gruer sonunda iyice geciken içkisini içmeye karar vermişti. Bardağın üzerinden Baley'e baktı. "İyi. Ama lütfen bu konuda Aurora'lıya bir tek kelime bile söylemeyin. Olay neyse, Aurora'nın bununla bir ilgisi olabilir. Gerçekten de Aurora'lılar bu olayla fazla ilgilendiler. Örneğin, Bay OlivaW'ın sizinle birlikte çalışması için ısrar ettiler. Aurora güçlü bir dünya. Bu isteklerini kabul etmek zorunda kaldık. Tabii onlar Bay OlivaW'ı daha önce de sizinle birlikte çalıştığı için gönderdiklerini söylediler. Ama olay yerinde güvenebilecekleri bir adamlarının bulunmasını istemiş olabilirler. Öyle değil mi?" Gözleri Baley de içkisini ağır ağır yudumladı.</p>

  <p class="heading0">Baley, bir elinin parmaklarıyla uzun yüzünü düşünceli düşünceli uğuşturdu. "Şimdi bu..." Sözlerini tamamlayamadı. Yerinden telaşla fırladı. Az kalsın Gruer'e&nbsp;doğru atılıyordu ama son anda karşısındakinin sadece bir görüntü olduğunu hatırladı.</p>

  <p class="heading0">Gruer, deli gibi elindeki içkiye bakıyordu. Sonra elini boynuna götürerek kısık bir sesle, "Yanıyorum..." diye fısıldadı. "Yanıyorum..."</p>

  <p class="heading0">Bardak elinden düşerek içindeki sıvı etrafa yayıldı. Ve yüzü acıyla çarpılan Gruer masaya yığıldı.</p>

  <p class="heading0"></p>
</body>
</html>
