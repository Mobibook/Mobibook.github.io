<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ks</title>
  <link href="../Styles/stylesheet.css" rel="stylesheet" type="text/css" />
</head>

<body class="main">
  <p class="heading0"><br /></p>

  <h4 class="heading0" style="text-align: center;">BİR</h4>

  <p class="heading0">Elijah Baley paniğe kapılmamak için inatla savaşıyordu. Korkusu iki hafta boyunca gitgide artmıştı. Aslında daha önce kapılmıştı korkuya. Onu Washington'a çağırarak sakin sakin kendisine yeni bir görev verileceğini açıkladıkları zaman.</p>

  <p class="heading0">Zaten Washington'a çağrılmak bile insanı sarsmak için yeterliydi. Üstelik ayrıntılar açıklanmamış, sadece Baley'e Washington'a gelmesi emredilmiş ve emirle birlikte uçağa binmesi için gidiş dönüş izinleri de yollanmıştı. Buysa durumu büsbütün ürkütücü bir hale sokmuştu.</p>

  <p class="heading0">Baley'nin korkusunun bir nedeni uçakla yolculuk yapmasını emretmiş olmalarıydı. Bu da durumun acil olduğunu açıklıyordu. Diğer bir neden de uçağa binme fikriydi. Sadece o kadar. Ama Baley'nin endişeleri o sırada henüz başlamıştı ve baskı altında tutulmaları da kolaydı.</p>

  <p class="heading0">Sonuçta Elijah Baley daha önce de dört kez uçağa binmişti. Hatta bir keresinde kıtayı bir uçtan öbürüne aşmıştı bile. Uçak yolculuğu hiçbir zaman hoş bir yaşantı sayılmazdı. Ama bu bilinmeyene doğru atılan bir adım da değildi. Ayrıca New York'tan Washington'a yapılacak uçak yolculuğu sadece bir saat sürüyordu. Kalkış New York iki numaralı hava pistinden yapılacaktı. Pistin üzeri bütün resmi havaalanlarında olduğu gibi güzelce kapatılmıştı. Korunmasız atmosfere çıkmak için kullanılan kapak ancak uçak hız kazandıktan sonra açılıyordu. Bir saat sonra da Washington'daki beş numaralı piste ineceklerdi. Bu da kapalıydı yine.</p>

  <p class="heading0">Bundan başka, Baley'in de bildiği gibi, uçaklarda hiç pencere yoktu. İçerisi iyice aydınlatılmış oluyor, uygun yiyecekler veriliyor, yolcuların rahatlığı için gerekenler sağlanıyordu. Radyoyla kontrol edilen uçuş olaysız geçer, uçak havalandıktan sonra yolcular hareket halinde olduklarını bile pek farketmezlerdi.</p>

  <p class="heading0">Baiey bütün bunları kendi kendisine ve karısı Jessie'ye anlattı. Jessie hiç uçağa binmemişti ve böyle konular kadında dehşet uyandırıyordu.</p>

  <p class="heading0">"Ama senin uçağa binmeni istemiyorum, Lije," dedi. "Bu doğal bir şey değil. Neden ekspres yolla gitmiyorsun?"</p>

  <p class="heading0">"Çünkü o zaman yolculuk on saat sürer." Baley'nin uzun yüzünde sert bir ifade vardı. "Ve çünkü ben Kent Polis Örgütündenim ve amirlerimin emirlerine uymam gerekiyor. Derecemin 6 S.'de kalmasını istiyorsam, bu şart."</p>

  <p class="heading0">İşte bu, tartışmagötürmeyecek bir gerçekti.</p>

  <p class="heading0">Baley uçağa bindi ve bakışlarını göz hizasındaki kutudan düzgünce çıkan haber şeridine dikti. Kent bu servisle gururlanıyordu. Haberler, makaleler, mizah&nbsp;yazıları, eğitici parçalar ve arada sırada da romandan oluşan bu şeritlerin ilerde bir gün film haline getirileceğinden söz edilmekteydi. O zaman yolcu "görme merceklerinin bulunduğu kısmı gözlerine dayayacak ve böylece nerede olduğunu da unutacaktı.</p>

  <p class="heading0">Baley gözlerini usulca açılan rulo şeritten ayırmıyordu. Hem uçakta olduğunu unutmak için, hem de nezaket kuralları bunu gerektirdiğinden. Uçakta kendisinden başka beş yolcu daha vardı. Bu kadarını farketmişti detektif. Ve her yolcunun karakter ve yetişme koşullarının neden olduğunu korku ve endişeye kapılmaya da hakkı vardı. Baley başkalarının endişeli halini seyretmelerine kesinlikle kızardı. Yabancı gözlerin, dirsek dayanılacak yerleri sıkıca kavramış olan ellerinin eklemlerinin üzerindeki derinin bembeyaz olduğunu görmelerini istemezdi. Ellerini çektiği zaman orada kalacak olan ıslak lekeleri de öyle. Detektif kendi kendine, kapalı bir yerdeyim, diyordu. Bu uçak da sadece küçük bir kent.</p>

  <p class="heading0">Ama kendi kendisine kandıramıyordu. Solunda iki buçuk santim kalınlığında bir levha vardı. Dirseği dokunuyordu buna. Ve o çelik levhanın gerisinde... hiçbir şey yoktu!</p>

  <p class="heading0">Daha doğrusu hava vardı orada. Ama bu da aslında bir "hiç" sayılırdı.</p>

  <p class="heading0">Bir yönde binlerce kilometre uzanan hava. Diğer yönde de öyle. Aşağıya doğruysa iki buçuk, üç kilometre kalınlığındaydı bu hava tabakası.</p>

  <p class="heading0">Baley bir an aşağıya bakmayı, üzerinden geçtiği, gömülmüş kentlerin tepelerini görmeyi istedi. New York, Philadelphia, Baltimore, Washington. Görmediği ama orada olduklarını bildiği sıra sıra alçak kubbeleri gözlerinin önünde canlandırdı. Bunların altında toprağın bir buçuk kilometre derinliğinde, çok büyük bir alana yayılmış olan kentler vardı.</p>

  <p class="heading0">Baley kentin, insanların dolaştığı, kovana benzer koridorlarını düşündü. Apartmanlar, genel mutfaklar, fabrikalar, ekspres yollar. Bunlar sıcak ve güven verici yerlerdi. Çünkü her tarafta insanlar vardı. Ve kendisi şimdi herkesten ayrı, boşlukta uçan küçük, maden bir kutunun içinde, özelliği olmayan soğuk havada ilerliyordu.</p>

  <p class="heading0">Baley'nin elleri titremeye başladı. Detektif kendisini zorlayarak gözlerini şeride dikti ve birkaç satır okudu. Galaksinin keşfiyle ilgili kısa bir öyküydü bu. Kahramanın bir Arzlı olduğu da o kadar belliydi ki... Baley öfkeyle söylendi. Sonra da ses çıkarmak gibi bir kabalık ettiği için üzüntüyle nefesini tuttu.</p>

  <p class="heading0">Ama bu öykü çok gülünç, diye düşündü. İnsanların çocukça yanlarını okşayan bir şey. Arzlılar, Galaksiyi ele geçirebilirlermiş gibi davranmak saçma! Galaksinin keşfiymiş... Galaksi, Arzlılara kapalı! Galaksiye Uzaycılar el koymuşlardı. Onların ataları da Arzlıydılar. O inscmlar herkesten önce Dış Dünyalara erişmişler, orada rahat bir yaşam sürmeye başlamışlardı. Onların torunları da Dış Dünyalara göç etmeyi yasaklamışlar, Arzı ve kuzenleri Arzlıları oldukları yere hapsetmişlerdi. Onların başladığı işi Arzdaki kent uygarlığı tamamlamıştı. Bu kültür, açıklık yerlere duyulan korku yüzünden insanları kentlere hapsetmişti. Artık insanlar kendi dünyalarında, robotların çalıştığı açık havadaki çiftliklere ve madenlere bile gidemiyorlardı. Bunu bile yapamıyorlardı.</p>

  <p class="heading0">Baley kendi kendine, acı acı, Yakup adına, dedi. Madem bu durum hoşumuza gitmiyor, o halde bu konuda bir şeyler yapalım. Peri masallarıyla zaman kaybetmeyelim... Ama bu konuda yapılacak bir zey yoktu. Baley de biliyordu bunu.</p>

  <p class="heading0">Sonra uçak piste indi. Detektif ve diğer yolcular uçaktan çıkıp birbirlerine hiç bakmadan kendi yollarına gittiler.</p>

  <p class="heading0">Baley saatine bir göz attı. Ekspres yola binerek Adalet Bakanlığına gitmeden önce üstüne başına çeki düzen vermek için biraz zamanı vardı. Buna sevindi.</p>

  <p class="heading0">İnsanların varlığını açıklayan gürültü ve karmaşa, kentin havaalanının kubbeli salonundan uzanan kat kat koridorları, Baley'nin gördüğü ve duyduğu her şey onda şehrin sıcak barsakları ve rahminin içinde, güvende olduğu duygusunu uyandırıyordu. Bu duygu endişeyi alıp götürmekteydi. Artık bu işi tamamlamak için sadece bir duş yapması yeterli olacaktı. Genel banyolardan birini kullanabilmesi için yanında geçicilere özgü izin kâğıdından olması gerekiyordu. Ama Baley yolculuk iznini gösterdiği zaman hiçbir güçlükle karşılaşmadı. Belgesini hemen damgaladılar. Özel duşa girebilecekti artık. Ama bu izni kötüye kullanmaması için karta tarihi de dikkatle kaydettiler. Detektifin kendisine verilen yeri bulabilmesi için eline ince bir tarife sıkıştırdılar.</p>

  <p class="heading0">Baley ayaklarının altında yol şeritlerini hissettiği zaman minnet duydu. Şeritten şeride atlayarak süratle giden ekspres yola doğru ilerlerken gitgide hızlandığını farketti. Bu onda sanki lüks bir şeye kavuşmuş gibi bir duygu uyandırdı. Detektif çevik bir hareketle ekspres yola atladı ve derecesi dolayısıyla hakkı olduğu için bir kanapeye oturdu.</p>

  <p class="heading0">Kalabalık bir saat olmadığından boş yer çoktu. Baley banyoya ulaştığında oranın da fazla kalabalık olmadığını gördü. Kendisine verilen duş bölmesi derli topluydu. Küçük çamaşır makinesi de iyi çalışıyordu.</p>

  <p class="heading0">Baley payına düşen suyu uygun biçimde harcadı. Güzelce temizlenmiş olan elbisesini giydi. Artık Adalet Bakanlığıyla savaşa hazırdı. İşin garibi Baley keyiflenmişti de.</p>

  <p class="heading0">Müsteşar Albert Minnim ufak tefek, tıknazca, kırmızı yüzlü bir adamdı. Saçları kırlaşmaya başlamış, vücudunun köşeli hatları yumuşayarak yuvarlanmıştı. Pek temiz bir hali vardı. Hafifçe losyon kokuyordu. Bütün bunlar yüksek mevkideki yöneticilerin elde ettikleri cömert karnelerin sağladığı rahat ve güzel bir yaşamın kanıtlarıydı.</p>

  <p class="heading0">Baley adamın yanında kendisini uçuk yüzlü ve fazla kemikli buldu. Ellerinin büyük, gözlerinin çukura kaçmış ve yüz hatlarının da sert olduğunu düşündü. Minnim nazik nazik, "Otur, Baley," dedi. "Tütün içiyor musun?"</p>

  <p class="heading0">"Sadece pipo, efendim." Baley bu sözleri söylerken piposunu çıkarmıştı. Minnim kutudan aldığı sigarı yerine bıraktı. Detektif çok pişman oldu o zaman. Bir sigar hiç tütün içmemekten daha iyiydi. Kendisi 5 S.'den 6 S.'ye yeni terfi ettirilmişti. Ama yeni derecesi sayesinde sağladığı pipo tütünü yeterli değildi yine de. Minnim, "İstiyorsan piponu yakabilirsin," diye mırıldandı. Baley dikkatle tütün alarak piposunu doldurur ve bunun kapağını kapatırken de babacan bir sabırla bekledi.</p>

  <p class="heading0">"Beni neden Washington'a çağırdıklarını açıklamadılar, efendim." Baley gözlerini piposuna dikmişti.</p>

  <p class="heading0">"Bunu biliyorum." Minnim gülümsedi. "Bu sorunu hemen çözebilirim. Geçici olarak başka bir göreve gideceksin."</p>

  <p class="heading0">"New York Kentinin dışında mı bu iş?"</p>

  <p class="heading0">"Epey uzak bir yerde."</p>

  <p class="heading0">Baley kaşlarını kaldırdı. Yüzünde düşünceli bir ifade belirmişti. "Geçici mi dediniz? Bu iş ne kadar sürecek?"</p>

  <p class="heading0">"Kesin bir şey söyleyemem."</p>

  <p class="heading0">Baley başka bir göreve verilmenin iyi ve kötü yanlarını biliyordu. Yabancı bir kentte geçici bir yolcu olarak derecesinin sağladığından daha iyi bir yaşam sürebilecekti. Öte yandan Jessie ve oğlu Bentley'in onunla birlikte gelmesine izin vereceklerini pek sanmıyordu. Tabii New York'ta onlar için gereken her şeyi yapacaklardı. Ama Baley bir aile erkeğiydi ve karısıyla oğlundan ayrılma fikri de hiç hoşuna gitmiyordu.</p>

  <p class="heading0">Ayrıca geçici bir görev belirli bir iş yapacağı anlamına gelmekteydi. Bu da iyi bir şeydi. Tabii sorumluluk sıradan bir detektife yüklenenden fazla olacaktı. Bu da onu sıkabilirdi. Baley daha birkaç ay önce New York'un hemen dışında öldürülen bir Uzaycıyla ilgili olayın soruşturması gibi bir sorumluluk altında ezilmekten zor kurtulmuştu. Böyle yeni bir görev ya da buna benzer bir iş fikri onu hiç de sevindirmiyordu.</p>

  <p class="heading0">"Bana nereye gideceğimi söyler misiniz?" dedi. "Görev nasıl bir şey? Olay neyle ilgili?" Bir yandan da müsteşarın, "Epey uzak bir yerde," sözlerini tartıyor, çalışacağı yeni kent konusunda tahminler yürütüyordu. Müsteşar, "Epey uzak bir yerde," derken kesin bir tavır takınmıştı. Baley kendi kendisine, Kalküta mı, diye soruyordu. Yoksa Sidney mi? Sonra Minnim'in bir sigar alarak yaktığını farketti. O zaman, Tanrım, diye düşündü. İşi bana açıklamakta zorluk çekiyor. Konuşmak istemiyor...</p>

  <p class="heading0">Minnim sigarı dudaklarının arasından çekerek gözlerini dumanlara dikti. "Adaiet Bakanlığı seni geçici bir görevle Sölaria'ya gönderecek."</p>

  <p class="heading0">Baley bir an Solaria'nın nerede olduğunu hatırlamaya çalıştı. Soiaria, Asya?.. Solaria.. Avustralya?.. Sonra birdenbire yerinden fırlayarak sinirli sinirli, "Yani," dedi. "Dış Dünyalardan birine gideceğim?"</p>

  <p class="heading0">Minnim bakışlarını Baley'den kaçırdı. "Evet, öyle."</p>

  <p class="heading0">Baley, "Ama bu imkânsız," diye bağırdı. "Dış Dünyalara bir Arzlıyı kabul etmezler ki!"</p>

  <p class="heading0">"Bazen koşullar durumu değiştirir, Detektif Baley. Solaria'da bir cinayet işlenmiş."</p>

  <p class="heading0">Baley'nin dudakları elinde olmadan alaycı gülümseyişle büküldü. "Orası yetki alanımızın biraz dışında kalmıyor mu?"</p>

  <p class="heading0">"Yardım istediler."</p>

  <p class="heading0">"Bizden mi? Arzdan mı?" Baley hem kulaklarına inanamamış hem de şaşırmıştı. Bir Dış Dünya aşağı görüdüğü ana gezegene her zaman tepeden bakardı. Ya da hiç olmazsa ukalaca bir tavırla topluma sadaka vermeye kalkışırdı. Bundan başka türlü davranması aklın almayacağı bir şeydi. Arzdan yardım istemişlerdi, öyle mi? Detektif tekrarladı. "Arzdan mı?"</p>

  <p class="heading0">Minnim, "Bu olağanüstü bir şey," diye itiraf etti. "Ama gerçek bu. Olayı Arzlı bir detektifin araştırmasını istiyorlar. Bu istek en üst tabakadan diplomatlar yoluyia bize bildirildi."</p>

  <p class="heading0">Baley tekrar yerine oturdu. "Ama neden ben? Ben genç bir adam değilim. Kırk üç yaşındayım. Karımla çocuğum var. Arzdan ayrılamam."</p>

  <p class="heading0">"Seni biz seçmedik, Detektif Baley. Solaria' lılar özellikle seni istediler." "Beni mi?"</p>

  <p class="heading0">"New York Kenti Polis Örgütünden 6 S. Sivil Memur Elijah Baley, dediler. Onlar kimi istediklerini çok iyi biliyorlar. Bunun nedenini anladığından da eminim." Baley inatla, "Ben bu işi başaramam," dedi.</p>

  <p class="heading0">"Onlcır başarabileceğini düşünüyorlar. Uzay cinin ölümü olayındaki davranışlarını onların da duymuş oldukları belli."</p>

  <p class="heading0">"Her şeyi birbirine karıştırmış olacaklar. Başarımı olduğundan daha büyük görüyorlar."</p>

  <p class="heading0">Minnim omzunu silkti. "Her neyse... Seni istediler. Biz de seni göndermeye razı olduk. Yeni göreve atandın. Bütün belgeler hazır. Gitmen gerekiyor. Sen yokken karına ve çocuğuna derecen 7 S.'ymiş gibi bakılacak. Zaten bu görev sırasında derecen geçici olarak Yedinci Sınıfa yükseltilecek." Anlamlı anlamlı durdu. "Görevi başarıyla tamamladığın takdirde de o derecede kalabilirsin."</p>

  <p class="heading0">Baley için her şey fazla hızlı gelişiyordu. Bütün bu söylenenler olamazdı. Ben Arzdan ayrılamam ki, diye düşündü. Bunu anlamıyorlar mı? Sonra kendi kulağına&nbsp;da garip gelen sakin bir sesle sordu. "Nasıl bir cinayet bu? Olay nedir? Niçin olayı kendileri incelemiyorlar?"</p>

  <p class="heading0">Minnim bakımlı elleriyle masasındaki ufak tefek eşyayı düzeltti. Sonra da başını salladı, "Cinayet konusunda hiçbir bilgim yok. Olayın nasıl bir şey olduğunu bilmiyorum."</p>

  <p class="heading0">"O halde kim biliyor, efendim? Oraya her şeyden habersiz gitmemi herhalde istemezsiniz." Ve içinden yine o sessiz ve çaresiz feryat yükseldi. Ama ben Arzdan ayrılamam ki!</p>

  <p class="heading0">"Bu konuda hiç kimse bir şey bilmiyor Arzdan hiç kimse. Solaria'lar bize hiçbir açıklama yapmadılar. Bu iş sana düşüyor?"</p>

  <p class="heading0">Baley umutsuzluğundan, "Ya bu görevi red edersem?" demek cesaretini gösterdi. Cevabı biliyordu tabii. Derecesinin düşürülmesinin kendisi ve daha da önemlisi ailesi için ne demek olacağını bildiği gibi. Ama Minnim derece düşürmekten söz etmedi. Usulca, "Red edemezsin, Detektif Baley," diye mırıldandı. "Yapman gereken bir görev var."</p>

  <p class="heading0">"Solaria için mi? Hepsinin canı cehenneme!"</p>

  <p class="heading0">"Bizim için, Baley, bizim için." Minnim bir an durduktan sonra konuşmasını sürdürdü. "Uzaycılar bakımından Arzın durumunu biliyorsun. Bu konuyu açmama gerek yok."</p>

  <p class="heading0">Baley bunu biliyordu. Arzdaki bütün insanlar da. Elli Dış Dünyanın nüfus toplamı Arzınkinden azdı. Ama buna karşılık askeri potansiyelleri Arzınkinin belki de yüz katıydı. Nüfusu az Dış Dünyaların ekonomisi pozitronik robotlara dayanıyordu. İnsan başına Arzlılarınkinin bin katı enerji üretebiliyorlardı. Ve bir tek insanın üretebileceği enerji miktarı da askeri potansiyeli, yaşama standardını, mutluluğu ve diğer her şeyi kararlaştırıyordu.</p>

  <p class="heading0">Minnim, "Bu durumda kalmamızın bir nedeni bilgisizlik," dedi, "Sadece bu. Bilgisizlik. Uzaycılar bizimle ilgili her şeyi biliyorlar. Arza yeteri kadar görevli yolluyorlar. Bizse Uzaycılar konusunda onların bize anlattıkları dışında hiçbir şey bilmiyoruz. Arzdan bir tek insan bile Dış Dünyalardan birine adımını atmadı. Ama sen atacaksın."</p>

  <p class="heading0">Baley, "Ben bunu yapamam..." diyecek oldu.</p>

  <p class="heading0">Fakat Minnim, "Ama sen atacaksın," diye yineledi. "Eşsiz bir durumda olacaksın. SolariaV ya onlar seni davet ettikleri için gideceksin. Sana verecekleri bir görevi yapacaksın. Döndüğündeyse Arzın işine yarayacak bilgin olacak."</p>

  <p class="heading0">Baley müsteşarı ciddi bakışlarla süzdü. "Yani Arz adına casusluk mu yapacağım?"</p>

  <p class="heading0">"Bunun casuslukla ilgisi yok. İstemedikleri bir şeyi yapmaya kalkışman gereksiz. Sadece gözlerini aç. Kulaklarını da. Etrafı incele! Döndüğün zaman Arzdaki uzmanlar izlenimlerini inceleyecek ve yorumlayacaklar."</p>

  <p class="heading0">Baley, "Acil bir durum olduğu anlaşılıyor,, efendim," dedi.</p>

  <p class="heading0">"Neden böyle söylüyorsun?"</p>

  <p class="heading0">"Bir Arzlıyı Dış Dünyalardan birine göndermek tehlikeli bir şey. Uzaycılar bizden nefret ediyorlar. Beni oraya davet etmelerine, son derece iyi niyetle davranmama karşın, yine de yıldızlararası bir olaya neden olabilirim. Arz hükümeti istediği takdirde beni Solaria'ya göndermekten kolaylıkla kaçınabilir. Hasta olduğumu söyleyebilir. Uzaycılar hastalıklara karşı patolojik bir korku duyuyorlar. Hasta olduğuma inanırlarsa olaya ne kadar önem verirlerse versinler, beni istemezler." Minnim sordu. "Bu oyunu oynamamızı mı istiyorsun?"</p>

  <p class="heading0">"Hayır. Hükümet beni başka bir nedenle Solaria'ya göndermek istemeseydi, benim yardımım olmadan da bu bahaneyi, hatta daha iyisini bulurdu. İşte bundan da casusluk etmemin gerçekten önemli olduğu sonucu çıkıyor. O halde hükümet bu tehlikeyi 'görebildiğini gör' gibi basit bir neden yüzünden de göze almıyor."</p>

  <p class="heading0">Baley müsteşarın patlayacağını düşündü bir an. O zaman baskıdan kurtulup rahatlayacaktı.</p>

  <p class="heading0">Ama Minnim sadece soğuk bir ifadeyle gülümsedi. "Önemsizlerin gerisinde gizli olan şeyleri görebildiğin anlaşılıyor. Ben de zaten senden bunu bekliyordum." Müsteşar masasının üzerinden Baley'e doğru eğildi. "Şimdi sana biraz bilgi vereceğim. Bu konuyu hiç kimseyle konuşmayacaksın. Diğer hükümet memurlarıyla bile. Sosyologlarımız Galaksinin bugünkü durumu konusunda bazı belirli sonuçlara vardılar. Elli Dış Dünya: Nüfusları az, robotlaşmış, insanları sağlıklı ve uzun ömürlü gezegenler. Ve biz: Kalabalık, teknik bakımdan az gelişmiş, kısa ömürlü insanların yaşadığı bir dünya. Uzaycıların despotça ezdikleri, dengeli olmayan bir yer."</p>

  <p class="heading0">"Uzun vadede her şey dengesizdir."</p>

  <p class="heading0">"Ama bu kısa vadede dengesiz. Sosyologlar bize en fazla yüz yıl veriyorlar. Bizim sağlığımızda durum olduğu gibi devam edecek. Ama çocuklarımız var. Sonunda Dış Dünyalar için pek büyük bir tehlike halini alacağız. Yaşamasına izin verilmeyecek kadar büyük bir tehlike. Arzda Uzaycılardan nefret eden sekiz miıyon insan yaşıyor."</p>

  <p class="heading0">Baley, "Uzaycılar Galaksiye açılmamıza izin vermiyorlar," diye hatırlattı. "Ticaretimizi kendilerine kazanç sağlayacak biçimde yönetiyorlar. Hükümetimize emrediyorlar. Bize karşı da horgörüyle davranıyorlar. Bütün bunlara karşı ne bekliyorlar? Minnet mi?"</p>

  <p class="heading0">"Doğru. Ama bütün bu gelişmeler kalıplaştı artık. Ayaklanma, bastırma, ayaklanma, bastırma... ve Arz yüz yıl içinde insanların yaşadığı bir dünya olarak ortadan kalkacak. Sosyologlar böyle söylüyorlar."</p>

  <p class="heading0">Baley endişeyle kımıldandı. İnsan sosyologlar ve onların bilgisayarlarından kuşku duyamazdı. "Öyle olduğunu kabul edelim. Ama ben ne yapabilirim?"</p>

  <p class="heading0">"Bize gereken bilgiyi getir. Sosyologların tahminlerinin bir tek büyük kusuru var. Uzaycılar konusunda bilgimiz olmaması. Buraya gönderdikleri birkaç Uzaycıya bakarak bazı tahminlerde bulunmak zorunda kaldık. Uzaycıların kendileri hakkında isteyerek açıkladıkları bazı şeylere güvenmekten başka çaremiz yoktu. İşte bu yüzden Uzaycıların güçlü yanlarını biliyoruz. Sadece güçlü yanlarını. Lanet olsun! Uzaycıların robotları var, nüfusları az ve hepsi de uzun ömürlü! Ama zayıf yanları da var mı? Öğrendiğimiz takdirde sosyoloji bakımından kaçınılmaz olan mahvolmayı engellememizi sağlayacak bir özellik ya da özellikler yok mu? Bize yol gösterecek ve Arzın yaşama şansını arttıracak bir şeyler?"</p>

  <p class="heading0">"Solaria'ya bir sosyolog göndermeniz daha iyi olmaz mı, efendim?"</p>

  <p class="heading0">Minnim başını salladı. "İstediğimizi gönderebilseydik bunu on yıl önce yapardık. Sosyologlar bu sonuçlara vardıkları zaman yani. Birini yollamak için elimize ilk kez bir fırsat geçiyor. Ve onlar bir detektifi istiyorlar. Bu bizim de işimize geliyor. Bir detektif de bir sosyolog sayılır. Pratik iş gören bir sosyolog. Yoksa iyi bir detektif olamaz. Ve sicilin senin iyi bir detektif olduğunu gösteriyor."</p>

  <p class="heading0">Baley düşünmeden, "Teşekkür ederim, efendim," dedi. "Ama... ya başım derde girerse?"</p>

  <p class="heading0">Minnim omzunu silkti. "Bir polis görevi gereği her zaman böyle bir tehlikeyle karşı karşıyadır." Bu konuyu kapattığını belirtmek için elini salladı, sonra da ekledi. "Her neyse... Solaria'ya gitmen gerekiyor. Hareket saatin kararlaştırıldı. Seni götürecek uzay gemisi bekliyor."</p>

  <p class="heading0">Baley kaskatı kesildi. "Bekliyor mu? Ne zaman gideceğim?"</p>

  <p class="heading0">"İki gün sonra."</p>

  <p class="heading0">"O halde hemen NeW York'a dönmeliyim. Karım..."</p>

  <p class="heading0">"Biz karınla ilgileneceğiz. Onun nasıl bir görevle gittiğini öğrenmemesi gerekiyor. Ona senden haber alacağını söyleyeceğiz."</p>

  <p class="heading0">"Ama bu insanlığa sığar mı? Jessie'yi görmeliyim. Belki onu bir daha hiç göremem."</p>

  <p class="heading0">Minnim, "Şimdi söyleyeceklerimin de insanlığa hiç sığmayacağını düşüneceksin sanırım," dedi. "Ama görevine giderken belki de karının seni bir daha göremeyeceğini düşünmediğin gün oluyor mu? Detektif Baley, hepimiz görevimizi yapmalıyız."</p>

  <p class="heading0">Piposu söneli on beş dakika olmuştu amcı Boley bunun farkında bile değildi. Başka kimsenin Baley'e yapacağı bir açıklama yoktu. Kimse cinayet olayını bilmiyordu. Baley aceleci bir memurdan bir diğerine gitti ve sonunda kendisini bir uzay gemisinin yanında buldu. Olanlara hâlâ inanamıyordu.</p>

  <p class="heading0">Gemi gökyüzüne doğru çevrilmiş dev bir topa benziyordu. Baley açık, soğuk havada zaman zaman titriyordu. Gece yukarıdaki görünmez tavana doğru yükselerek orada eriyen kapkara duvarlar gibi etrafı sarmıştı. Baley bu yüzden minnet duyuyordu. Gökyüzü bulutluydu. Detektif bulutların arasındaki bir açıklıktan parlak yıldız gözüne ilişince fena halde şaşırdı. Oysa yıldızları ve güneş sistemini hareket halindeymiş gibi canlandıran Planeteryum adlı yerlere çok gitmişti. Bu yıldız uzaklarda, çok uzaklarda ışıldayan küçücük bir kıvılcım gibiydi. Baley merakla, âdeta korkusuzca yıldıza baktı. Yıldız hem çok yakında, hem de önemsizmiş gibi gözüküyordu. Oysa aslında bunun etrafında da gezegenler dönüyordu. Ve o dünyalarda yaşayanlar Galaksinin efendileriydi. Baley, bizim güneş de aslında öyle bir şey, diye düşündü. Ama o bize daha yakın. Ve şimdi Arzın öbür tarafında parlıyor.</p>

  <p class="heading0">Baley birden Arzın, üzeri ince bir nem ve gaz tabakasıyla kaplı, taştan bir küre olduğunu anımsadı. Her tarafını boşluk sarmış bir küre. Kentler dış kabuğa hafifçe gümülmüşler, kayayla hava arasında, telhikeli bir biçimde dünyaya yapışmışlardı. Detektifin tüylĞri diken diken oldu.</p>

  <p class="heading0">Gemi tabii Uzaycılarındı. Yıldıziararası ticaret tümüyle Uzaycıların ellerindeydi. Baley şimdi yapayalnız, New York'un hemen dışındaki bu yerde bekliyordu. Onu yıkamışlar, mikroplarından arındırmışlar ve sonunda Uzaycı ölçülerine göre gemiye binecek duruma geldiğine karar vermişlerdi. Ama şimdi de onu karşılaması için yine bir robotu gönderiyorlardı. Çünkü boğucu kentten yüzlerce tür mikrop getirmişti. Kendisi bunlara karşı bağışıklıydı, ama âdeta mikropsuz seralarda yetişen Uzaycılar için aynı şey söylenemezdi. Robot karanlıkta hayal meyal belli oluyordu. Gözleri donuk, kırmızı bir ışıkla parlıyordu.</p>

  <p class="heading0">"Sivil polis Elijah Baley?"</p>

  <p class="heading0">Baley'nin ensesindeki tüyler hafifçe diken diken olurken, sert bir tavırla, "Evet," diye homurdandı. Bir insanın işini gören bir robotla karşılaştığı zaman öfkesinden tüyleri diken diken olacak kadar Arzlıydı o da. Tabii Uzaycının ölümü olayında R. Daneel OlivaW'la birlikte çalışmıştı ama o başkaydı, Daneel...</p>

  <p class="heading0">Robot, "Lütfen peşimden gelin," dedi. Ve beyaz bir ışık uzay gemisine giden yolu aydınlattı.</p>

  <p class="heading0">Baley, ilerleyerek, bir merdivenden gemiye çıktı. Koridorlardan geçerek bir kamaraya girdi.</p>

  <p class="heading0">Robot, "Bu sizin odanız," diye açıkladı. "Sivil polis Elijah Baley, yol boyunca burada kalmanız isteniyor."</p>

  <p class="heading0">Baley, tabii ya, diye düşündü. Beni kitleyin. Kamaraya kapatın. Etrafa mikrop saçmamı engelleyin.</p>

  <p class="heading0">Baley'nin geçtiği koridorlar bomboştu. Herhalde şimdi robotlar o koridorları dezenfekte ediyorlardı. Karşısında duran robot da kamaradan çıkınca bir antiseptikle banyo yapacaktı.</p>

  <p class="heading0">Robot, "Burada su ve boru tesisatı var," diye açıkladı. "Size yiyecek de verilecek. Lumbozlar bu panodaki düğmelerle açılıp kapatılıyor. Şimdi kapalı eğer manzarayı seyretmek isterseniz..."</p>

  <p class="heading0">Baley telaşla, "Böyle iyi, delikanlı," dedi. "Lumbuzlar kapalı kalsın." Arzların her zaman yaptıkları gibi robota, 'delikanlı,' demişti. Ama karşısındaki makine adam buna kötü bir tepki göstermedi. Bunu yapması imkânsızdı. Çünkü tepkilerini robotik kuralları sınırlıyor ve kontrol ediyordu.</p>

  <p class="heading0">Robot, saygılı bir reveransı karikatürize edermiş gibi iri maden gövdesini eğdi ve kamaradan çıktı.</p>

  <p class="heading0">Yalnız kalan Baley artık durumu inceleyebilecekti. Burası hiç olmazsa uçaktan daha iyi diye düşündü. İnsan uçağın içini bir uçtan diğerine kolaylıkla görebiliyor, gökte uçan taşıtın sınırlarını farkediyordu. Uzay gemisi büyüktü. Burada, katlar, koridorlar ve odalar vardı. Gemi başlıbaşına küçük bir Kent sayılabilirdi. Baley, hemen hemen rahatça nefes alabiliyordu.</p>

  <p class="heading0">Sonra ışıklar yandı ve bir robotun madeni sesi hoparlörden yükseldi. Robot, Baley'e kendisini kalkış hızına karşı nasıl koruyacağını ayrıntılarıyla anlattı. Baley, esnek ağa dayandı kaldı, Hidrolik sistem bu itmeye karşı koymadı. Proton mikro reaktörünün iyice kızdırdığı güç jetlerinin gümbürtüsü uzaklarda yankılandı. Atmosfer yırtıiırken bir hışırtı duyuldu. Ses giderek tizleşti ve bir saat sonra da işitilmez oldu.</p>

  <p class="heading0">Artık uzaydaydılar.</p>

  <p class="heading0">Baley'nin bütün duyguları uyuşmuştu âdeta. Sanki hiçbir şey gerçek değildi. Adam kendi kendine her geçen saniyeyle Kentlerden de, Jessie'den de daha uzaklaştığını söylüyor ama bunun manâsını kavrayamıyordu.</p>

  <p class="heading0">İkinci gün... (Yoksa bu üçüncü gün müydü? İnsan yemek yeme ve uyuma aralan dışında zamanı da bilemiyordu.) O gün Baley'e bir an sanki içi dışına dönüşüyormuş gibi geldi. Bu acayip duygu ancak bir an sürdü. Detektif bunun bir 'Sıçrama' olduğunu anladı. Bu hiper uzayda yapılan garip, âdeta mistik bir geçişti. Bir gemiyi ve içindekileri uzaydaki bir noktadan alıp yüzlerce ışık yılı ötedeki bir yere götürüveriyordu. Yine bir süre geçti ve gemi bir sıçrama daha yaptı. Yine bir süre ve tekrar bir sıçrama.</p>

  <p class="heading0">Baley kendi kendisine Arzdan yüzlerce, binlerce ışık yılı uzakta olduğunu söyledi. Kendi dünyasından ne kadar ışık yılı uzakta olduğunu kesinlikle bilmiyordu. Zaten Arzda hiç kimsenin Solaria'nın uzaydaki yeri konusunda bilgisi yoktu. Baley bu konuda iddiaya bile girebilirdi. Hepsi de cahildiler. Her biri de.</p>

  <p class="heading0">Baley kendisini öyle yalnız hissediyordu ki.</p>

  <p class="heading0">Sonra ona uzay gemisi yavaşlıyormuş gibi geldi ve bir robot içeri girdi. Ciddi bakışlı kırmızı gözleriyle Baley'nin güvenlik kemerini inceledi. Bir kelebekli somunu ustalıkla sıkıştırdı. Hidrolik sistemi çabucak gözden geçirdi. Sonra da, "Üç saat sonra ineceğiz," diye açıkladı. "Lütfen kamaranızda kalın. Bir adam gelip sizi alacak. Kalacağınız yere götürecek."</p>

  <p class="heading0">Baley, sinirli sinirli, "Dur, dur," dedi. Kemerleri sıkıca bağlamıştı, kendisini çaresiz hissediyordu. "Oraya günün hangi saatinde ineceğiz?"</p>

  <p class="heading0">Robot hemen cevap verdi. "Standart Galaksi saatine göre..."</p>

  <p class="heading0">"Bana yerel saati söyle, delikanlı yerel saati. Yakub adına!"</p>

  <p class="heading0">Robot sakin sakin konuşmasını sürdürdü. "Bir Solaria günü yirmi sekiz nokta otuz beş Standart saate eşittir. Bir Solaria saati on Dekada ayrılır. Her Dekad da yüz Sentada. Uzay limanına da günün beşinci Dekadının yirminci Sentadında erişeceğiz."</p>

  <p class="heading0">Baley, robota karşı müthiş bir nefret duydu. Sorusunu anlayamayacak kadar aptal olduğu için ondan nefret ediyordu. Onu doğrudan doğruya sorular sormaya&nbsp;ve böylece kendi zayıflığını açıklamaya zorladığı için de... Ama o soruyu sormak zorundaydı. Kuru bir sesle, "Oraya gündüz mü erişeceğiz?" dedi.</p>

  <p class="heading0">Ve robot bütün bu olanlardan sonra, "Evet, efendim," diye karşılık vererek kamaradan çıktı.</p>

  <p class="heading0">Solaria'ya gündüz erişeceklerdi. Baley, gündüz bir gezegenin apaçık yüzeyine inecekti ve bunun nasıl bir şey olacağını pek bilmiyordu. New York Kentindeki bazı yerlerden ana gezegenin yüzeyini görmüştü. Hatta bir iki dakika için dışarı bile çıkmıştı. Ama her zaman etrafında duvarlar olmuş, ya da sığınabileceği bir yerden hemen biraz ötede durmuştu. Daima güven içinde olmuştu.</p>

  <p class="heading0">Ama o güven şimdi neredeydi? Artık karanlığın oluşturduğu o duvarlar bile olmayacaktı. Baley, Uzaycıların önünde zayıflığını belli edecekti. Bunu yapmaktansa ölmeye razıydı. Bu nedenle kendisini hızı indirme güçlerine karşı koruyan ağa dayanarak kaslarını gerdi. Gözlerini kapayarak, içindeki panik duygusuyla savaşmaya başladı.</p>

  <p class="heading0"></p>
</body>
</html>
