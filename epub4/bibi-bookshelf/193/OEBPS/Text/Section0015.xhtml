<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ks</title>
  <link href="../Styles/stylesheet.css" rel="stylesheet" type="text/css" />
</head>

<body class="main">
  <p class="heading0"><br /></p>

  <h4 class="heading0" style="text-align: center;">YEDİ</h4>

  <p class="heading0">Daneel kapıda belirdi. "Ne oldu. Ortak Elijah..."</p>

  <p class="heading0">Ama durumu robota açıklamaya gerek yoktu. Daneel'in sesi birdenbire değişerek etrafta yankılanan yüksek bir haykırış halini aldı. "Hannis Gruer'in robotları! Efendiniz hastalandı; Robotlar!"</p>

  <p class="heading0">Bir makine adam hemen yemek odasına daldı. Bir iki dakika sonra onu on iki kadar robot izledi. Üç robot Gruer'i usulca kaldırıp götürdüler. Diğerleri ortalığı düzeltmeye, yere yuvarlanmış olan yemek takımlarını toplamaya koyuldular. Daneel birdenbire, "Siz, robotlar!" diye bağırdı. "Bırakın kabı kaçağı şimdi: Etrafı arayın. Evde bir insan olup olmadığını öğrenin. Bahçedeki robotları da uyarın: Onlara malikaneyi karış karış aramalarını söyleyin. Bir efendi bulduğunuz takdirde onu tutun. Kendisine bir zarar vermeyin..." Bu öneri gereksizdi, "...ama gitmesine de razı olmayın. Hiçbir efendi bulamazsanız bana haber verin. Ben bu görüntü aygıtının başında olacağım."</p>

  <p class="heading0">Robotlar sağa sola koşuşurlarken Baley Daneel'e, "Bu da bir başlangıç sayılır," dedi. "Adamı zehirlediler."</p>

  <p class="heading0">"Bu kadarı belli bir şey, Ortak Elijah." Daneel sanki dizlerinin bağı çözülmüş gibi acayip bir tavırla oturdu. Baley robotun o zamana kadar bacaklarının gücü kesilmek gibi insanca bir zayıflığa boyun eğdiğini hiç görmemişti. Daneel mırıldandı. "Bir insana zarar verdirildiğini görmek mekanizmam açısından hiç de hoş bir şey değil."</p>

  <p class="heading0">"Yapabileceğin bir şey yoktu."</p>

  <p class="heading0">"Bunu çok iyi anlıyorum. Bana yine de düşünce yollarımda bir tıkanıklık olmuş gibi geliyor. Hissettiklerim, insanca bir deyimle 'şok' diye tanımlanabilir." "Eğer öyleyse bunu yenmeye çalış." Baley, sarsılan bir robota acıyacak ya da ona sabırla davranacak halde değildi. "Şimdi sorumluluk gibi önemsiz bir sorunu düşünmemiz gerekiyor. Biri zehirlendiği zaman bu maddeyi bir başkasının vermiş olması gerekir."</p>

  <p class="heading0">"Ajan Gruer yemekten zehirlenmiş olabilir."</p>

  <p class="heading0">"Kazayla mı? Böyle çok düzgün yönetilen bir dünyada mı? İşte bu imkansız! Ayrıca zehir sıvı haldeydi ve çabuk ve tam bir etki yaptı. Zehirin dozu fazlaydı. Dinle Daneel, yan odaya geçip bu olayı biraz düşüneceğim. Sen de Bayan Delmarre'la bağlantı kur. Onun evde olup olmadığını kesinlikle öğren. Onun malikanesiyle Gruer'inki arasındaki uzaklığı da anla."</p>

  <p class="heading0">"Yani sence o..."</p>

  <p class="heading0">Baley elini kaldırdı. "Sen sadece istediklerimi öğren." Hızla odadan çıktı. Yalnız kalmayı istiyordu.</p>

  <p class="heading0">Solaria gibi bir dünyada, kısa aralıklarla birbiriyle ilgisi bulunmayan iki ayrı cinayet işlenmiş olamaz. Bu ikisinin arasında bir bağ olmalı. O zaman Gruer'in anlattığı komp.o hikayesi doğru demektir. Detektif içinde o tanıdık heyecanın canlandığını hissetti. Bu dünyaya Arzın karşılaştığı tehlikeyi düşünerek gelmişti. Asıl cinayet olayına karşı fazla bir ilgi duymamıştı. Gerçek kovalamaca başlamıştı artık. Baley'nin çene kasları kabardı. Katil adam ya da kadın kurbanına onun gözlerinin önünde indirmişti darbeyi. Bu da Arzlının gururunun kırılmasına neden olmuştu. Onu hiç mi adam yerine koymuyorlardı? Yaralanan Baley'nin meslek gururuydu. Baley bunu biliyor ve seviniyordu. Hiç olmazsa böylece olaya sadece&nbsp;bir cinayet vakası gözüyle bakabilecekti. Arzın karşılaştığı tehlikeleri bu işe karıştırmasına da gerek kalmayacaktı.</p>

  <p class="heading0">Daneel ,onun hangi odada olduğunu öğrenmişti. Hızla içeri girdi. "İstediğini yaptım, Ortak Elijah! Bayan Delmarre'la bağlantı kurdum. Evinde o. Malikanesi Ajan Gruer'in topraklarından bin beş yüz kilometre kadar uzakta."</p>

  <p class="heading0">Baley, "Onu ben de daha sonra göreceğim," dedi. "Yani görüntüsünü." Düşünceli bir tavırla Danieel'e baktı. "Kadının bu cinayetle bir ilişkisi olduğunu sanıyor musun?"</p>

  <p class="heading0">"Görünüşte Delmarre'ın bu olayla doğrudan doğruya bir ilişkisi olmadığı anlaşılıyor, Ortak Elijah."</p>

  <p class="heading0">"Yani kadının olayla dolaylı bir biçimde ilişkisi o.duğunu mu söylemek istiyorsun?"</p>

  <p class="heading0">"Bayan Delmarre bu işi yapması için bir başkasını ikna etmiş olabilir."</p>

  <p class="heading0">Baley çabucak sordu. "Bir başkasını mı? Kimi?"</p>

  <p class="heading0">"İşte bunu söyleyemem, Ortak Elijah."</p>

  <p class="heading0">"Biri kadın adına hareket ediyordu diyelim. O zaman o kimsenin cinayet yerinde olması gerekirdi."</p>

  <p class="heading0">Daneel, "Evet," dedi. "Birinin sıvıya zehir karıştırmak için oraya gitmiş olması şart. "</p>

  <p class="heading0">"Zehirli sıvı daha önce hazırlanmış olamaz mı? Çok önce?"</p>

  <p class="heading0">Daneel usulca, "Bunu ben de düşündüm, Ortak Elijah," diye cevap verdi. "İşte bu nedenle Bayan Delmarre'ın cinayetle doğrudan doğruya bir ilişkisi olmadığını söylediğim zaman, 'görünüşte' kelimesini kullandım. O daha önce Gruer'in evine gitmiş olabilir. Bayan Delmarre'ın bütün gün neler yaptığını öğrenmemiz iyi olur." "Bunu yapacağız. Gruer'in evine gerçek anlamda gidip gitmediğini de öğreneceğiz." Baley'nin dudakları titreşti. Robot mantığının yeterli olmadığını daha önce tahmin etmişti. Şimdi yanılmamış olduğuna inanıyordu. Robotik uzmanının dediği gibi robotlar mantıklıydılar ama akıllı değillerdi. Baley, "Görüşme odasına gidelim," dedi. "Yine Gruer'in malikanesiyle bağlantı kuralım."</p>

  <p class="heading0">Oda pırıl pırıl ve derli topluydu. Bir saatten kısa bir süre önce bir insanın acıyla masaya yığıldığını gösterecek hiçbir şey yoktu. Uç robot duvarın önünde makine adamlara özgü saygılı ve itaatli tavırlarla duruyorlardı.</p>

  <p class="heading0">Baley, "Efendinizle ilgili yeni bir haber var mı?" diye sordu.</p>

  <p class="heading0">Ortadaki robot, "Doktor kendisiyle ilgileniyor, efendim," dedi.</p>

  <p class="heading0">"Doktor onun görüntüsüne mi bakıyor, kendisini mi inceliyor?"</p>

  <p class="heading0">"Görüntüsüne bakıyor, efendim."</p>

  <p class="heading0">"Doktor bu konuda ne söylüyor? Efendin yaşayacak mı?"</p>

  <p class="heading0">"Bu henüz belli değil, efendim."</p>

  <p class="heading0">Baley, "Ev arandı mı?" dedi.</p>

  <p class="heading0">"Her tarafı arandı, efendim."</p>

  <p class="heading0">"Sizin efendinizden başka birinin eve geldiğini gösterecek bir kanıt bulundu mu?" "Hiçbir şey bulunmadı, efendim."</p>

  <p class="heading0">"Ya bugün daha önce eve birinin geldiğini gösteren kanıtlar?"</p>

  <p class="heading0">"Öyle bir şey de yok, efendim."</p>

  <p class="heading0">"Bahçe aranıyor mu?"</p>

  <p class="heading0">"Evet, efendim."</p>

  <p class="heading0">"Şimdiye kadar bir sonuç alındı mı?"</p>

  <p class="heading0">"Hayır, efendim."</p>

  <p class="heading0">Baley başını salladı. "Bu gece sofrada servis yapan robotla konuşmak istiyorum." "Onu incelenmesi için tutuyoruz, efendim. Tepkileri düzensiz."</p>

  <p class="heading0">"Konuşabiliyor mu?"</p>

  <p class="heading0">"Evet, efendim."</p>

  <p class="heading0">"O halde onu hemen buraya getirin."</p>

  <p class="heading0">Yine de bir gecikme oldu. Baley, "Onu buraya getirmenizi söyledim..." diye başladı.</p>

  <p class="heading0">Daneel sakin sakin onun sözünü kesti. "Bu Solaria'lı robotlar aralarında radyoyla haberleşiyorlar. Şimdi de istediğin o robotu çağırıyorlar. Bu gecikme onun olay yüzünden geçirdiği sarsıntının bir bölümü.</p>

  <p class="heading0">Baley, anlıyorum, der gibi başını salladı. Robotların aralarında radyoyla haberleştiklerini tahmin etmeliydim, diye düşünüyordu. Tümüyle robotlara bırakılan bir dünyada sistemin yıkılmaması için bu makine adamların aralarında konuşabilmeleri gerekir. Bu, bir robot çağrıldığı zaman peşinden nasıl on iki makinenin birden geldiğini açıklıyor. Ama o robotlar da ancak onlara ihtiyaç olduğu zaman geliyorlar.</p>

  <p class="heading0">Bir robot Gruer'in yemek odasına girdi. Bir bacağını sürüklüyor, topallıyordu. Baley bunun nedenini merak etti, sonra da omzunu silkti. Arzdaki ilkel robotlarda bile pozitronik yolların gördüğü zararı uzman olmayan bir kimse ilk bakışta anlayamazdı. Kesilen bir devre burada olduğu gibi bacağın çalışmasını etkileyebilirdi. Bu bir robotik uzmanı için öemli bir belirti sayılır ama başkaları bu olaya bir anlam veremezlerdi.</p>

  <p class="heading0">Baley ihtiyatla, "Efendinin masasında duran renksiz sıvıyı hatırlıyor musun?" diye sordu. "Bunun birazını bir bardağa doldurdun."</p>

  <p class="heading0">Robot, "Efet, efendim," dedi. Pepeme gibi Konuşuyordu. Konuşma merkezinin de zarar gördüğü belliydi.</p>

  <p class="heading0">Baley, "Neydi o sıvı?" diye sordu.</p>

  <p class="heading0">"Tadece tu, efendim."</p>

  <p class="heading0">"Sadece su mu? Başka bir şey olamaz mı?"</p>

  <p class="heading0">"Tadece tu, efendim."</p>

  <p class="heading0">"Onu nereden aldın?"</p>

  <p class="heading0">"Retervuarın mutluğundan, efendim."</p>

  <p class="heading0">"Su, sen bunu masaya getirmeden önce mutfakta bekletildi mi?"</p>

  <p class="heading0">"Efendim, tuyun fazla toğuk olmatını ittemezdi, efendim. Türahiye tuyun yemekten bir taat önce doldurulmatını emretmitti."</p>

  <p class="heading0">Baley, bunu bilen bir kimsenin işi çok kolaylaşmış oldu, diye düşündü. Sonra da, "Robotlardan biri efendini muayene eden doktoru bağlasın," dedi. "Onun işi birer bitmez. O arada başka bir robotun da bana rezervuar musluğunun nasıl çalıştığı anlatmasını istiyorum. Buradaki su donanımını öğrenmeliyim."</p>

  <p class="heading0">Doktorla çabucak bağlantı kuruldu. Baley'nin gördüğü en yaşlı Uzaycıydı bu doktor. Baley kendi kendine, herhalde yaşı üç yüzden fazla, dedi. Adamın kısa kestirdiği saçları bembeyazdı. Ellerinin üzerindeki damarlar iyice kabarmıştı. Doktor, çizgi çizgi olmuş dişlerine tırnağıyla vurmak adetindeydi. Çıkan şıkırtı Arzlının sinirine dokundu. Doktorun adı Altim Thool'du.</p>

  <p class="heading0">Adam, "Neyseki zehirin önemli bir kısmını çıkarmış," dedi. "Yine de yaşamayabilir. Acı bir olay bu." Derin derin içini çekti.</p>

  <p class="heading0">Baley sordu. "Hangi zehir kullanılmış, doktor."</p>

  <p class="heading0">"Korkarım bunu bilmiyorum..." Şık-şık-şık...</p>

  <p class="heading0">Baley, "Ne?" diye bağırdı. "O halde Gruer'i nasıl tedavi ediyorsunuz?"</p>

  <p class="heading0">"Felci engellemek için nörokas sistemini doğrudan doğruya uyarıyorum. Ama bunun dışında işi oluruna bırakıyorum." Altim Thool'un iyi cins eski deriye benzeyen sarı ciltli suratında yalvarış dolu bir ifade belirdi. "Böyle olaylar konusunda hemen hiç tecrübemiz yok. İki yüz yıldır doktorluk ediyorum. Böyle bir vakayla karşılaştığımı hiç hatırlamıyorum."</p>

  <p class="heading0">Baley Solaria'lıya onu aşağı gördüğünü belirten bir tavırla baktı. "Zehir denilen maddeler olduğunu her halde biliyorsunuz?"</p>

  <p class="heading0">"Eh, evet..." Şık şık şık... "Bunu bilmeyen var mıdır?"</p>

  <p class="heading0">"Bilgi alabileceğiniz kitap filmler olmalı."</p>

  <p class="heading0">"Bu, günler alır. Çeşitli madeni zehir var. Toplumumuzda zehirleri kullanıyoruz. Zehirli bakteriler üretmek de imkansız sayılmaz. Benzer bir vaka filmlerden tanımlansa bile araç ve gereci toplamak, test yapma tekniklerini geliştirmek çok zaman alır."</p>

  <p class="heading0">"Solaria'da kimsenin bu konuda bilgisi yoksa diğer dünyalardan birine başvurun ve gereken şeyleri öğrenin." Baley'nin sesi haşindi. "O arada Gruer'in malikanesindeki rezervuarın suyunu tahlil edin. Suyun zehirli olup olmadığını anlamaya çalışın. Gerekiyorsa kalkıp oraya kendiniz gidin ve bu işi çözümleyin." Baley, yaşlı Uzaycıyı sıkıştırıyor, ona bir robotmuş gibi emirler veriyordu. Bu durumun ne kadar garip olduğunun farkında bile değildi. Uzaycı da itiraz etmedi. Sadece kararsız bir sesle, "Revervuara nasıl zehir konmuş olabilir?" dedi. "Bunun imkansız olduğundan eminim."</p>

  <p class="heading0">Baley, "Belki de gerçekten öyle," diye başını salladı. "Ama emin olmak için suyu tahlil etmelisiniz."</p>

  <p class="heading0">Aslında rezervuara zehir konulmuş olması pek uzak bir olasılıktı. Robotun açıklaması bunun Solaria'lıların kendileriyle ilgili konularda gösterdikleri özenin tipik bir örneği olduğunu gösteriyordu. Su, her hangi bir kaynaktan rezervuara doluyordu. Mikro organizmalar ayrılıyor, cansız organik maddeler süzülüyordu. Su, yeteri kadar havalandırılıyor, buna vücut için gerekli olan çeşitli iyonlar katılıyordu. Bir insanın kontrol mekanizmalarından herhangi birini aşıp geçmesi de imkansızdı. Rezervuardaki suda zehir olmadığı kesinlikle tespit edildiği takdirde zaman sorunu da açıklık berraklık kazanacaktı. Gruer'in o garip merakı yüzünden su dolu sürahi mutfakta bir saat bekletilmişti. Baley ekşi ekşi, havanın etkisine karşı acıkmış su, diye düşündü.</p>

  <p class="heading0">Ama kaşları çatılmış olan Dr. Thool, "Ben rezervuardaki suyu nasıl incelerim?" diyordu.</p>

  <p class="heading0">"Yakub adına. Yanınıza bir hayvan alın. Musluktan alacağınız suyu enjeksiyonla hayvanın damarına verin. Ya da suyu ona içirin. Sürahide kalmış olan suyu da aynı biçimde deneyin. Onun zehirli olması gerekiyor. Eğer öyleyse referans filmlerinin tanımladığı deneylerden bazılarını yapın. Basit bazı testleri uygulayın. Kafanızı kullanın. Bir şey yapın!"</p>

  <p class="heading0">"Bir dakika, bir dakika! Hangi sürahi?"</p>

  <p class="heading0">"Suyun bekletildiği sürahi! Robotun zehirli suyu bardağa koyduğu sürahi." "Ama, şey... herhalde sürahiyi yıkadılar. Ev robotları onu olduğu gibi bırakmış olamazlar."</p>

  <p class="heading0">Baley inledi. Tabii bırakmazlardı. Kanıtları saklamak imkânsızdı. Hevesli robotlar bunları ev işleri adı altında ortadan kaldırıveriyorlardı. Arzlı, kendi kendine, "Onlara sürahiyi saklamalarını emretmeliydim," dedi. "Ama tabii bu toplumun yabancısıyım. Henüz her şeyi kavrayamıyorum. Yakub adına!"</p>

  <p class="heading0">Sonunda Gruer malikanesinde hiçbir yabancının bulunmadığı haberi geldi. Hiçbir yerde de orada olmaması gereken bir insanın izi görülmemişti.</p>

  <p class="heading0">Daneel, "Bu bilmeceyi daha da anlaşılmaz bir hafe sokuyor, Ortak Elijah," dedi. "Ortada zehiri suya katmış olması gereken kimse yok."</p>

  <p class="heading0">Derin düşüncelere dalmış olan Baley bu sözleri belli belirsiz duydu. "Ne?... Hiç de değil. Olay açıklık kazandı." Ne demek istediğini açıklamadı. Arzlı, gerçeği anladığından emindi. Ama Daneel'in bunu anlamasının ya da inanmasının imkansız olduğunu biliyordu. Daneel de Baley' in ne demek istediğini açıklamasını beklemedi. Bir insanın düşünce,erine karışmak hiç de robotça bir şey olmazdı.</p>

  <p class="heading0">Baley odada huzursuz huzursuz bir aşağı bir yukarı dolaşmaya başladı. Yaklaşan uyku saati onu korkutuyordu. Açıklık yerlere karşı duyduğu dehşet ve Arza olan özlemi artacaktı o zaman. Arka arkaya olaylar yaratmak için müthiş bir istek duyuyordu.</p>

  <p class="heading0">Daneel'e, "En iyisi Bayan Delmarre'ı tekrar göreyim," dedi. "Robot bağlantı kursun."</p>

  <p class="heading0">Görüşme odasına gittiler. Baley, bir robotun maden parmaklarını ustalıkla kullanarak çalışmasını seyretti. Bir taraftan da derin derin düşünüyordu. Odanın yarısını pek süslü bir yemek sofrası dolduruverince duyduğu şaşkınlıkla daldığı düşüncelerden sıyrıldı.</p>

  <p class="heading0">Gladia'nın sesi duyuldu. "Merhaba..." Kadın bir dakika sonra görüntü alanına girerek sofraya oturdu. "O kadar şaşırma, Elijah. Yemek zamanı. Ve ben dikkatle giyindim. Görüyorsun, değil mi?"</p>

  <p class="heading0">Gerçekten de giyinikti kadın. Elbisesine açık mavi renk hakimdi. Pırıltılı kumaş ayak bileklerine kadar iniyordu. Elbisenin kolları da uzundu. Boyun ve omuzlarına uçuk sarı kırmalar takılmıştı. Bunlar, genç kadının dikkatle biçim verilmiş dalga dalga saçlarından biriki ton daha açıktı.</p>

  <p class="heading0">Baley, "Yemeğini yarıda kesmek istemezdim," dedi.</p>

  <p class="heading0">"Yemeğe daha başlamadım ki. Bana katılır mısın?"</p>

  <p class="heading0">Arzlı şüpheyle kadına baktı.' "Sana katılmak mı?"</p>

  <p class="heading0">Gladia güldü. "Siz Arzlılar çok garipsiniz. Yanıma gelip bana katılmanı söylemiyorum. Bunu nasıl yapabilirsin? Ben şunu kasdettim: kendi yemek odana git. O zaman sen ve arkadaşın benimle birlikte yemek yiyebilirsiniz."</p>

  <p class="heading0">"Ama buradan çıkarsam..."</p>

  <p class="heading0">"Görüntü Teknisyenin bağlantıyı sürdürür."</p>

  <p class="heading0">Bu sözleri duyan Daneel, evet, der gibi ciddi ciddi başını salladı. Baley, biraz da kuşkuyla dönerek kapıya doğru gitti. Gladia, masa, sofradaki eşyalar ve süsler de Arzlıyla birlikte ilerlediler.</p>

  <p class="heading0">Gladia, Baley'e cesaret vermek istiyormuş gibi gülümsedi. "Görüyorsun ya? Senin görüntü teknisyeni aramızdaki bağlantıyı sürdürüyor."</p>

  <p class="heading0">Baley'le Daneel, detektifin daha önce gördüğünü hatırlamadığı yürüyen bir rampadan çık tılar. Bu akla hayale sığmayan konakta bir odadan diğerine birkaç yoldan gidilebildiği anlaşılıyordu. Baley ise ancak bunlardan birkaçını öğrenebilmişti. Daneel'in bütün yollan bildiği kesindi.</p>

  <p class="heading0">Gladia'yla yemek sofrası duvarlardan geçiyor, bazan zeminin biraz aşağısından, bazan biraz yukarısından ilerliyordu.</p>

  <p class="heading0">Baley durarak mırıldandı. "Buna alışmak için zaman ister."</p>

  <p class="heading0">Gladia hemen, "Başını mı döndürüyor?" diye sordu.</p>

  <p class="heading0">"Biraz."</p>

  <p class="heading0">"O halde sana ne yapmamız gerektiğini söyleyeyim. Teknisyenine söyle beni burada dondursun. Sen yemek odasındaki yerini aldıktan sonra görüntüleri birleştirir."</p>

  <p class="heading0">Daneel, "Bunu yapmalarını emredeceğim. Ortak Elijah," dedi.</p>

  <p class="heading0">Arzlıyla robot yemek odasına girdikleri zaman sofra hazırdı. Tabaklara konulmuş olan koyu kahverengi, etli çorbanın dumanları tütüyor, ortada kızarmış bir tavuk kesilmeye hazır, bekliyordu. Daneel, hizmet edecek olan robota kısaca bir şeyler söyledi. Sofraya konulmuş olan iki takım hemen ustalıkla masanın aynı ucuna çekildi.</p>

  <p class="heading0">Sanki bu bir işaretmiş gibi karşıdaki duvar adeta dışarı doğru açılarak masa uzadı. Diğer uçta Gladia belirdi. Oda odaya, masa masaya öyle düzgünce birleştirilmişti ki, duvar ve halıların, yemek takımlarının desenleri arasında farklar olmasaydı gerçekten hep bir arada yemek yedikleri sanılabilirdi.</p>

  <p class="heading0">Gladia memnun memnun, "İşte," dedi. "Böylesi daha iyi değil mi?"</p>

  <p class="heading0">Baley, "Öyle," diye mırıldanarak, çorbasından ihtiyatla bir yudum aldı. Sonra bunun pek nefis olduğunu farkederek kaşığını çorbaya daldırdı. "Ajan Gruer'in başına gelenleri duydun mu?"</p>

  <p class="heading0">Gladia'nın yüzünde hemen endişe dolu bir ifade belirdi. Kadın kaşığını tabağa bıraktı. "Ne feci değil mi? Zavallı Hu.ınis."</p>

  <p class="heading0">"Onun küçük adını kullandın. Kendisini tanıyor musun?"</p>

  <p class="heading0">"Solaria'daki önemli insanların hemen hepsini tanırım. Zaten Solaria'lıların çoğu birbirleriyle ahbaptırlar."</p>

  <p class="heading0">Baley, pek tabii, diye düşündü. Gezegende toplam kaç kişi var ki? Sonra, "Belki Dr. Altim Thool'u da tanıyorsunuzdur." dedi. "O Gruer'e bakıyor."</p>

  <p class="heading0">Gladia usulca güldü. Hizmetkar robotu yemesi için tabaktaki eti dilerek, yanına küçük kızarmış patatesler ve havuç parçaları koydu. "Tabii onu tanıyorum. O bana da baktı."</p>

  <p class="heading0">"Baktı mı? Ne zaman?"</p>

  <p class="heading0">"O... olaydan hemen sonra. Yani., kocamla ilgili o olaydan sonra."</p>

  <p class="heading0">Baley şaşırdı. "Gezegendeki tek doktor ,o mu?"</p>

  <p class="heading0">"Ah, hayır." Genç kadın sanki içinden sayıyormuş gibi dudakları kıpırdadı. "Solaria'da en aşağı on doktor var. Sonra tanıdığım bir genç de tıp eğitimi görüyor. Ama Dr. Thool uzmanların en iyilerinden biri. En tecrübeli olanı da o. Zavallı Doktor Thool."</p>

  <p class="heading0">"Neden zavallı?"</p>

  <p class="heading0">"Şey, ne demek istediğimi biliyorsun. Çok pis bir iş bu. Yani doktorluk. Bir doktor bazan insanları gerçekten görmek, hatta onlara dokunmak zorunda kalıyor. Ama Dr. Thool artık bunu kabullenmiş gibi davranıyor. Gerekli olduğunu düşündüğü zaman gidip bazı hastalarını görmekten kaçınmıyor. Çocukluğumdan beri bana bakıyor o. Bana her zaman şefkat ve dostluk gösteririr. Bu yüzden bazan Dr. Thool'un beni gerçekten görmesine daynabileceğimi de düşünüyorum. Hemen hemen yani. Örneğin... o son sefer beni gerçekten gördü."</p>

  <p class="heading0">"Kocan öldükten sonra mı?"</p>

  <p class="heading0">"Evet. Kocamın ölüsünün ve benim yerde yattığımı gördüğü zaman neler hissettiğini tahmin edebilirsin."</p>

  <p class="heading0">Balay, "Bana Dr. Thool'un ölünün görüntüsünü incelediğini söylediler," dedi. "Evet, cesedi öyle inceledi. Ama daha önce benimle ilgilendi. Yaşayıp yaşamadığıma, ciddi bir tehlike olup olmadığına baktı. Robotlara başımın altına bir yastık koymalarını emretti ve bana da bir iğne yaptı. Ondan sonra çıkıp gitti. Eve jetle geldi. Gerçekten. Yol yarım saatten daha az sürdü. Dr. Thool, bana baktı, her şeyin yolunda olup olmadığın' anlamaya çalıştı. Kendime geldiğim zaman öyle bersemlemiştim ki bir an yanımdakinin Dr. Thool'un görüntüsü olduğunu sandım. Ancak o bana dokunduğu zaman birbirimizi gerçekten gördüğümüzü anladım. Ve avaz avaz bağırdım. Zavallı Dr. Thool. Çok utandı. Ama onun iyi niyetle davrandığını biliyordum."</p>

  <p class="heading0">"Herhalde Solaria'da doktorlara fazla iş düşmüyor."</p>

  <p class="heading0">"Tabii!"</p>

  <p class="heading0">"Solaria'da bulaşıcı hastalıkların olmadığını biliyorum. Ya metabolizma aksaklıkları? Damar sertliği, şeker? Böyle hastalıklar?"</p>

  <p class="heading0">"Böyle hastalıklar görülüyor. Tabii korkunç şeyler bunlar. Doktorlar bu tip hastaların yaşamlarını kolaylaştırıyorlar. Fiziki bakımdan yani. Ama önemli olan bu değil."</p>

  <p class="heading0">"Ya?"</p>

  <p class="heading0">'Böyle bir hastalık gen analizinin tam olmadığını ortaya koyuyor. Şeker gibi kusurların gelişmesine bilerek göz yumduğumuzu sanmıyorsun ya? Böyle bir</p>

  <p class="heading0">hastalık görülen bir kimsenin yeniden, çok ayrıntılı bir analizden geçirilmesi gerekiyor. Ona ayrılan eş geri alınıyor. Tabii bu da o kimsenin eşini pek utandırıyor. Ayrıca... o kimsenin..." Gladia'nın sesi bir fısıltı halini aidi. "...çocuğu olmasına da izin verilmiyor."</p>

  <p class="heading0">Baley normal bir sesle, "Demek öyle bir hastanın çocuk yapmasına İzin yok," dedi.</p>

  <p class="heading0">Gladia kıpkırmızı kesildi. "Korkunç bir söz bu. İğrenç bir kelime, Ç-çocuk..." Baley alay etti. "İnsanın dili bir süre sonra buna alışıyor."</p>

  <p class="heading0">"Evet ama buna alışırsam bu sözü günün birinde başka bir Solaria'lının da karşısında söylerim. Rezil olurum o zaman... Her neyse... O hastayla eşinin çocukları olmuşsa... bak, o kelimeyi yine söyledim... Çocukları olmuşsa, o zaman onların da bulunup muayeneden geçirilmeleri gerekiyor. Ha, aklıma gelmişken. Kocam Rikaine'in görevlerinden biri de buydu... Anlayacağın her şey alt üst oluyor."</p>

  <p class="heading0">Baley, "Thool'un durumu anlaşıldı," diye düşündü. "Adamın beceriksizliğinin nedeni bu toplum. Onun gizli bir amacı yokmuş. Daha doğrusu olmayabilir. Thool'u listeden sileceğim. Ama tamamiyle de değil."</p>

  <p class="heading0">Yemek yiyen Gladia'yı seyre koyuldu. Genç kadının hareketleri zarif ve kesindi. İştahı da normale benziyordu. Baley tabağındaki tavuğun da pek nefis olduğunu farketmişti. Arzlı bu Dış Dünyalarda bir tek bakımdan şımarabilirdi. Yiyecek yüzünden.</p>

  <p class="heading0">Sonra, "Zehirlenme olayı konusunda ne düşünüyorsun, Gladia?" diye sordu. Genç kadın başını kaldırdı. "O olayı düşünmemeye çalışıyorum. Son zamanlarda dehşet verici çok olayla karşılaştık. Belki de Hannis zehirlenmemlştir."</p>

  <p class="heading0">"Hayır, zehirlendi."</p>

  <p class="heading0">"Ama etrafta kimse yokmuş ki."</p>

  <p class="heading0">"Nereden biliyorsun?"</p>

  <p class="heading0">"Öyle biri olamazdı. Hannis son zamanlarda evli değildi. Neticede ço-ço... yani, anlıyorsun... o kotayı doldurmuştu. Bu yüzden evde yiyeceklere zehir karıştıracak kimse yoktu. Hannis nasıl zehirlenmiş olabilir?"</p>

  <p class="heading0">"Ama Gruer zehirlendi. Bu bir gerçek. Ve kabul edilmesi de gerekiyor." Gladia'nın gözleri bulanıklaştı. "Acaba... zehiri bilerek mi aldı?"</p>

  <p class="heading0">"Sanmıyorum. Bunu neden yapsın? Sonra herkesin gözü önünde intihara kalkışır mıydı?"</p>

  <p class="heading0">"O halde Hannis'i kimse zehirlemedi, Elijah. Bunu yapmaları imkansızdı." Baley, "Hiç de değil, Gladia," dedi. "Bu iş çok kolaylıkla yapılabilirdi. Bunu nasıl başardıklarını bildiğimden de eminim."</p>

  <p class="heading0"></p>
</body>
</html>
