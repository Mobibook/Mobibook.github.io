<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ks</title>
  <link href="../Styles/stylesheet.css" rel="stylesheet" type="text/css" />
</head>

<body class="main">
  <p class="heading0"><br /></p>

  <h4 class="heading0" style="text-align: center;">ON İKİ</h4>

  <p class="heading0">Kadın güldü. Kahkahaları gittikçe yükseldi. Güldükçe güldü Klorissa. Sonunda tombul yüzü kızararak adeta morlaştı. Kadın soluk soluğa kaldı. Bir duvara dayanarak nefes almaya çalıştı.</p>

  <p class="heading0">"Lütfen yaklaşmayın," diye yalvardı. "Bir şeyim yok."</p>

  <p class="heading0">Baley ciddi ciddi, "Bu olasılık bu kadar komik mi?" dedi.</p>

  <p class="heading0">Klorissa cevap vermeye çalışırken tekrar gülmeye başladı. Sonra da, "Ah, siz gerçekten bir Arzlısınız," diye fısıldadı. "Ben nasıl katil olabilirim?"</p>

  <p class="heading0">Baley, "Delmarre'ı iyi tanıyordunuz," diye hatırlattı. "Âdetlerini biliyordunuz. Cinayeti siz planlamış olabilirsiniz."</p>

  <p class="heading0">"Gidip Delmarre'ı görebilir miydim sanıyorsunuz? Ona, başına bir şeyle vuracak kadar yaklaşabilir miydim? Siz bu durumu anlayamıyorsunuz, Baley."</p>

  <p class="heading0">Detektif kızardığını hissetti. "Ona neden yaklaşamayacaktınız, efendim? Çocukların arasına girerek böyle bir şeye alışmışsınız."</p>

  <p class="heading0">"Ama yaklaştığım sadece çocuklar..."</p>

  <p class="heading0">"Böyie şeyler birbirini izler. Benim burada olmama da dayanabiliyorsunuz." Kadın Baley'i horgördüğünü belirten bir tavırla, "Aramızda altı metre var," dedi. "Demin varlığıma bir süre katlanmak zorunda kaldığı için bayılma derecesine gelen bir adamın yanındaydım."</p>

  <p class="heading0">Klorissa birdenbire ciddileşti. "Tepkiler farklı olabilir."</p>

  <p class="heading0">"Ben de zaten buna işaret ediyordum. Çocukları görmeye alışıksınız. Bu sonunda Dr. Delmarre'a yeteri kadar yaklaşmanızı sağladı."</p>

  <p class="heading0">Artık Klorissa hiç gülmüyordu. "Nelere dayanabileceğimin hiç önemi olmadığına işaret etmek istiyorum, Mr. Baley. Titiz olan Dr. Delmarre'dı. Bu bakımdan Leebig kadar kötüydü o da. Hemen hemen. Onu görmeye belki dayanabilirdim. Ama Dr. Delmarre böyle bir şeye gelemezdi. O ancak Bayan Delmarre'ın kendisine yaklaşmasına izin verebilirdi. Sadece onun."</p>

  <p class="heading0">Baley, "Sözünü ettiğiniz Bu Leebig de kim," diye sordu.</p>

  <p class="heading0">Klorissa omzunu silkti. "Şu acayip dahilerden o. Bilmem ne demek istediğimi anlıyor musunuz? O patronla birlikte robotlar üzerinde çalıştı."</p>

  <p class="heading0">Baley bu bilgiyi belleğinin bir köşesine yerleştirdi ve yine konuya döndü. "Ama Delmarre'ı öldürmeniz için bir neden olduğu söylenebilir."</p>

  <p class="heading0">"Hungi neden?"</p>

  <p class="heading0">"Delmarre'ın ölümüyle bu kuruluşun başına geçtiniz."</p>

  <p class="heading0">"Ah, siz buna neden mi diyorsunuz? Uzay adına! Bu işi kim ister? Solaria'da kim? Aslında bu Delmarre'ın yaşamasını istemem için çok güçlü bir nedendi. Onun etrafında dönenmek, kendisini korumaya çalışmak için güçlü bir neden. Ah, hayır, Arzlı daha iyi bir sebep bulmalısınız."</p>

  <p class="heading0">Baley tek parmağıyla boynunu kararsızca kaşıdı. Kadının haklı olduğunu anlıyordu.</p>

  <p class="heading0">Klorissa ekledi. "Yüzüğümü farkettiniz mi. Bay Baley?" Bir an eldivenini çıkaracakmış gibi bir hareket yaptı, sonra durakladı.</p>

  <p class="heading0">Baley, "Evet, farkettim," dedi.</p>

  <p class="heading0">"Herhalde bunun anlamını bilmiyorsunuz?"</p>

  <p class="heading0">"Bilmiyorum." Arzlı acı acı, bilgisizliğimin sonu yok, diye düşündü.</p>

  <p class="heading0">"Kısa bir konferans vermemin bir sakıncası var mı?"</p>

  <p class="heading0">Baley birdenbire bağırdı. "Bu lanet olasıca dünyayı anlamama yardım edecekse hiçbir sakıncası yok!"</p>

  <p class="heading0">"Uzay adına!" Klorissa gülümsedi. "Herhalde size çok garip geliyoruz. Arz da bize garip gelirdi. Ne garip... Bakın, şu oda boş. İçeri girin, oturalım. Hayır, oda yeteri kadar geniş değil. Size ne yapacağımızı söyleyeyim. Siz içeri girip oturun, ben de burada dururum." Baley'nin odaya girebilmesi için koridorda iyice uzaklaştı. Sonra dönerek kapının karşısındaki duvara yaslandı. Bulunduğu yerden detektifi görebiliyordu.</p>

  <p class="heading0">Baley koltuğa otururken şövalyelik duyguları bir an buna itiraz eder gibi oidu. Ama adam isyanla, neden olmasın? diye düşündü. Uzaycı kadın ayakta kalsın daha iyi.</p>

  <p class="heading0">Klorissa kaslı kollarında göğsünde kavuştutarak, "Toplumumuzun anahtarı gen analizidir," diye başladı. "Tabii doğrudan doğruya genleri analiz etmeyiz. Her gen bir enzimi kontrol eder. Biz de enzimleri analiz edebiliriz. Enzimi öğrenirsen, vücut kimyasını da öğrenmiş olursun. Vücut kimyasını öğrenirsen, o insanı da tanırsın. Bütün bunları anlıyor musunuz?"</p>

  <p class="heading0">Baley, "Teoriyi anlıyorum," dedi. "Ama bunun nasıl uygulandığını bilmiyorum." "İşin o kısmı burada yapılıyor. Çocuk son cenin devresindeyken kanından örnekler alıyoruz. Böylece ilk ana hatları öğrenmiş oluyoruz. İdeal olarak bütün değişkenleri o evrede yakalamamız ve onların dünyaya gelme tehlikesini göze alıp alamayacağımıza karar vermemiz gerekir. Aslında bütün hataları ortadan kaldıracak kadar bilgimiz yok henüz. Belki ileride bunu da başarırız. Her neyse... Doğumdan sonra testleri sürdürüyoruz. Hem vücut sıvılarını inceliyoruz, hem biyopsi yapıyoruz. Küçük kızlar ve oğlanların erginliğe erişmeden nasıl insanlar olduklarını kesinlikle anlıyoruz."</p>

  <p class="heading0">Birdenbire Baley eski, saçma bir sözü hatırladı. "Küçük kızlar şeker ve baharattan oluşurlar..."</p>

  <p class="heading0">Klorissa, "Gen yapımızı gösteren kotlu yüzükler takarız," dedi. "Eski bir gelenektir bu.</p>

  <p class="heading0">Solaria'lıların insan neslini geliştirmesiyle ilgilenen Ojenik bilimine göre ayıklanmadıkları devirden kalan biraz da ilkel bir alışkanlık. Günümüzde herkes sağlıklı artık."</p>

  <p class="heading0">Baley, "Ama siz hâlâ yüzüğünüzü takıyorsunuz," diye mırıldandı. "Neden?" Kadın müthiş bir gururla, utanıp sıkılmadan, "Çünkü ben olağanüstü bir insanım," dedi. "Dr. Delmarre uzun bir süre kendisine bir asistan aradı. Olağanüstü biri gerekiyordu ona. Kafalı, zeki, çalışkan, dengeli biri. Özellikle dengeli. Çocukların arasına girmesini öğrenebilecek ve bu yüzden sinirleri bozulmayacak biri."</p>

  <p class="heading0">"Delmarre çocuklara katılamıyordu, öyle değil mi? Bu onun dengesiz bir tip olduğunu mu gösteriyordu?"</p>

  <p class="heading0">Klorissa, "Bir bakıma öyleydi denilebilir," diye açıkladı. "Çoğu zaman bu istenilecek türde bir dengesizlik de sayılabilirdi. Siz ellerinizi yıkıyorsunuz değil mi?"</p>

  <p class="heading0">Arzlı ellerine baktı. Bunlar yeteri kadar temizdiler. "Evet."</p>

  <p class="heading0">"Pekâlâ. Kirli ellerden acil bir durumda bile yağlı bir makineyi tamir edemeyecek kadar tiksinmek de bir dengesizlik arazı sayılabilir. Ama günlük yaşam sırasında bu tiksinti temiz kalmanızı sağlar. Bu da iyi bir şeydir."</p>

  <p class="heading0">"Anlıyorum. Devam edin."</p>

  <p class="heading0">"Başka söyleyecek bir şey yok. Gen bakımından Solaria'da kaydedilen en sağlıklı üç insandan biri de benim, işte bu nedenle yüzüğü takıyorum. Bu, birlikte taşımaktan hoşlandığım bir rekor sayılır."</p>

  <p class="heading0">"Sizi kutlarım."</p>

  <p class="heading0">"Beni aşağı görüyormuş gibi konuşmanıza gerek yok. Bu benim başardığım bir şey olmayabilir. Bu sonucu anne ve babamın genlerinin körce birleşmelerinin sağladığı kesin. Ama yine de insana gurur veren bir şey. Ama kimse benim cinayet gibi psikotik bir şeye kalkışacağıma inanmaz. Gen karakteristiğim böyle bir şeyi engeller. Onun için beni boş yere suçlamayın."</p>

  <p class="heading0">Baley omzunu silkti ve bir şey söylemedi. Kadının gen özellikleriyle kanıtları birbirine karıştırdığı anlaşılıyordu. Solaria'nın geri kalan kısmının da aynı hatayı yapacağı kesindi.</p>

  <p class="heading0">Klorissa, "Şimdi küçükleri görmek ister misiniz?" diye sordu.</p>

  <p class="heading0">"Teşekkür ederim. Evet."</p>

  <p class="heading0">Koridorlar sanki sonsuzluğa kadar uzanıyorlardı. Binanın epey büyük olduğu belliydi. Burası Arzın Kentlerindeki dev apartmanlar kadar geniş değildi. Ama bir gezegenin dış derisine yapışmış olan tek bir bina için yine de çok büyük sayılabilirdi.</p>

  <p class="heading0">İçeride yüzlerce beşik vardı. Pembe yüzlü bebekler ağlıyor, uyuyor ya da mama yiyorlardı. Emeklemeye başlamış küçükler için oyun odaları vardı.</p>

  <p class="heading0">Klorissa istemeye istemeye, "Bu yaşta bile o kadar kötü sayılmazlar," diye itiraf etti. Ama onlarla çok sayıda robotun uğraşması gerekiyor. Yürüme çağına gelinceye kadar hemen hemen her bebeğe bir robot düşüyor."</p>

  <p class="heading0">"Neden bu?"</p>

  <p class="heading0">"Biri onlarla özei .olarak ilgilenmediği takdirde hastalanıyorlar."</p>

  <p class="heading0">Baley başını salladı. "Evet. Sevilme ihtiyacı ortadan kaldırılamayan bir şey sanırım."</p>

  <p class="heading0">Klorissa kaşlarını çatarak sert sert, "Bebeklerin ilgiye ihtiyaçları vardır," dedi. Baley, "Robotların sevgi ihtiyacına karşılık verebilmeleri beni biraz şaşırttı," diye karşılık verdi.</p>

  <p class="heading0">Kadın hızla Arzlıya döndü. Aralarındaki uzaklığa rağmen yüzündeki hoşnutsuzca ifade kolaylıkla görülüyordu. "Buraya bakın, Baley. Pis kelimeler kullanarak beni sarsmak istiyorsanız bundan vaz geçin. Uzay adına! Bir çocuk gibi davranmayın." "Sizi sarsmak mı?"</p>

  <p class="heading0">"O kelimeyi ben de kullanabilirim! Sevgi! Daha kısa, üç harflik bir kelime ister misin? Aşk! Aşk! İşte istediğiniz oldu, bundan sonra doğru dürüst davranmaya çalışın."</p>

  <p class="heading0">Baley müstehcenlik konusunda kadınla tartışmaya girmek zahmetine katlanacak değildi. "O halde şöyle söyleyelim: robotlar çocuklarla yeteri kadar ilgilenebiliyorlar mı?"</p>

  <p class="heading0">"Bu belli olmuyor mu? Yoksa bu çiftlik başarılı olamazdı. Robotlar çocuklarla oynuyorlar. Onlara sarılıyorlar. Çocuklar da o zaman onların robot olmasına aldırmıyorlar. Ama üçle on yoş arasında bir çok sorun çıkıyor."</p>

  <p class="heading0">"Ya?"</p>

  <p class="heading0">"O sürede çocuklar birbirleriyle oynamakta ısrar ediyorlar. Hem de hiç seçim yapmadan."</p>

  <p class="heading0">"Herhalde buna izin veriyorsunuz."</p>

  <p class="heading0">"Başka çare bulamıyoruz. Sorumluluklarımızı da hiçbir zaman unutmuyoruz. Onlara olgun bir insan için gerekli olan şeyleri öğretmemiz gerektiğini yani. Her çocuğun sıkıca kapatılabilecek özel bir odası var. Daha başlangıçta hepsinin yalnız yatmaları gerekiyor. Bunda ısrar ediyoruz. Sonra her gün 'ayrılma saatleri' var. Yıllar geçerken bu süre de uzatılıyor. Böylece bir çocuk on yaşına geldiği zaman bir hafta süreyle sadece görüntülerle konuşarak yetinmeyi başarıyor. Tabii görüntü makineleri çok ayrıntılı. Çocuklar dışarıyı, hareket halindeki kimseleri seyredebiliyorlar. Hem de bütün gün."</p>

  <p class="heading0">Baley, "Bir içgüdüyü, böyle, tamamiyle kontrol altına almış olmanız beni şaşırtıyor," dedi. "Bunu kontrol altına aldığınız kesin. Yine de hayret duyuyorum."</p>

  <p class="heading0">Klorissa sordu. "Hangi içgüdü?"</p>

  <p class="heading0">"Toplu halde yaşama güdüsü. Böyle bir güç var. Çocukken onların birbirleriyle oynamakta ısrar ettiklerini kendiniz söylediniz."</p>

  <p class="heading0">Klorissa güldü. "Siz buna güdü mü diyorsunuz? Öyle de olsa ne çıkar? Uzay adına! Bir çocuk içgüdüleri yüzünden düşmekten korkar. Ama ergin insanlar yüksek yerde çalışabilmeleri için eğitilebilirler. Her zaman düşme tehlikesi olmasına rağmen bunu başarırlar. Yüksek iplerin üzerinde jimnastik gösterileri yapıldığını hiç görmediniz mi? Bazı dünyalarda insanlar çok yüksek binalarda yaşıyorlar. Çocuklar yine içgüdüleriyle gürültüden de korkuyorlar. Ama böyle gürültüler paniğe kapılmanıza neden oluyorlar mı?"</p>

  <p class="heading0">Baley, "Hayır," dedi. "Mantıklı nedenler bunu engelliyor."</p>

  <p class="heading0">"Aslında Arz sessiz bir yer olsaydı sizler de rahatça uyuyamazdınız. Bu konuda bahse bile girerim. Uzay adına! İyi, etkili bir eğitime yenilmeyen bir tek içgüdü bile yoktur. Bu insanlar bakımından doğrudur. Çünkü insanlardaki güdüler zaten zayıftır. Hatta, doğru yolu seçtiğiniz takdirde, her yeni kuşağın eğitilmesi giderek daha da kolaylaşır. Bir evrim meselesidir bu,"</p>

  <p class="heading0">Baley, "Nasıl?" dedi.</p>

  <p class="heading0">"Anlamıyor musunuz? Her insan gelişirken kendi evrim tarihini tekrarlar. İçerideki ceninlerin önce solungaçları ve kuyrukları vardır. O evreyi atlamaları imkânsızdır. Küçükler de aynı biçimde toplumsal hayvan evrimini geçirmek zorundadırlar. Ama bir cenin evrimin ancak yüz milyon yılda tamamlayabildiği bir evreyi nasıl bir ayda aşabiliyorsa, bizim çocuklar da toplumsal hayvan evresini yine aynı çabuklukla sona erdirebiliyorlar. Dr. Delmarre her yeni kuşakla bu evrenin daha hızlı sona ereceğine inanıyordu."</p>

  <p class="heading0">"Öyle mi?"</p>

  <p class="heading0">"Evet. Dr. Delmarre bazı hesaplar yapmıştı. Şimdiki gelişme hızına göre çocuklar üç bin yıl sonra hemen birbirlerinin görüntüleriyle konuşmaya başlayacaklar. Patronun başka fikirleri de vardı. Robotların geliştirilmelerini, kafa dengesini kaybetmeden çocukları disipline sokacak bir duruma getirilmelerini istiyordu. Neden olmasın? Çocuğun yarın iyi bir yaşam sürmesi için onun bugün disiplin altına sokulması gerekir. Aslında bu Birinci Kuralın gerçek anlamı sayılır. Tabii robotların bunu anlamaları sağlanabilirse."</p>

  <p class="heading0">"Böyle robotlar geliştirildi mi?"</p>

  <p class="heading0">Klorissa başını salladı. "Ne yazık ki geliştirilemedi. Dr. Delmarre'la Leebig bazı deney modellerinin üzerinde çalışıp duruyorlardı."</p>

  <p class="heading0">"Bazı modeller Dr. Delmarre'ın malikanesine gönderilmiş miydi acaba?" "Ah, evet. Dr. Delmarre, robotlarla sık sık deneyler yapardı."</p>

  <p class="heading0">"Dr. Delmarre öldürüldüğü sırada yanında bir robot varmış. Bunu duydunuz mu?"</p>

  <p class="heading0">"Evet, söylediler."</p>

  <p class="heading0">"Onun nasıl bir model olduğunu biliyor musunuz?"</p>

  <p class="heading0">"Bunu Leebig'e sorun. Demin de söylediğim gibi o bir robotik uzmanı ve Dr. Delmarre'la birlikte çalışıyordu."</p>

  <p class="heading0">"Bu konuda hiçbir şey bilmiyor musunuz?"</p>

  <p class="heading0">"Hayır, hiçbir şey bilmiyorum."</p>

  <p class="heading0">"Aklınıza bir şey gelirse bana haber verin."</p>

  <p class="heading0">"Olur, veririm. Dr. Delmarre'ın sadece son robot modelleriyle de ilgilendiğini sanmayın. Dr. Delmarre, 'İleride bir gün döllenmemiş yumurtalar sıvıhava ısısındaki bankaıarda toplanacak,' derdi. 'Ve bunlar suni dölleme için kullanılacak. Böylece öjenik prensipleri gerçekten uygulanmış olacak. İnsanların birbirlerini görme gereği de tümüyle ortadan kalkacak.' Onun bu fikirlerinin hepsini kabul etmezdim. Ama Dr. Delmarre ileri fikirli bir adamdı. Çok iyi bir Solaria'lıydı o." Klorissa bir an durdu sonra da çabucak ekledi. "Dışarı çıkmak ister misiniz? Beşsekiz yaş arası grupların dışarıda oynamaları için ısrar edilir. Onları oyun oynarken görebilirsiniz."</p>

  <p class="heading0">Baley, "Bunu yapmaya çalışacağım," dedi. "Ama çabucak içeri girmek zorunda kalabilirim."</p>

  <p class="heading0">"Ah, evet, bunu unutmuştum. Belki de dışarı hiç çıkmamanız daha iyi olur." "Hayır." Baley kendisini zorlayarak gülümsedi. "Ben açık havaya alışmaya çalışıyorum."</p>

  <p class="heading0">Rüzgar insanın nefes almasını zorlaştırıyordu. Aslında hava soğuk değildi, ama rüzgarın teması ve elbisesinin derisinin üzerinde oynayışı Baley'nin buz gibi olmasına yol açtı. Arzlı konuşmaya çalıştığı zaman dişleri birbirine vuruyordu. Bu yüzden kelimeleri teker teker aralıklarla söylemek zorunda kalıyordu. Sisli, yeşilli mavili ufka bakmak gözlerinin ağrımasına yol açıyor, hemen ayağının altındaki bahçe yoluna baktığı zaman biraz rahatlayabiliyordu. Baley en çok başını kaldırarak o bomboş, masmavi gökyüzüne bakmaktan kaçınıyordu. Gökyüzü bomboştu, zaman zaman beyaz buluta lar kayarak geçiyor ve o çıplak güneş gözleri kamaştıracak kadar parlıyordu.</p>

  <p class="heading0">Bütün bunlara rağmen Baıey koşmak, kendisini kapalı bir yere atmak isteğini yenebiliyordu.</p>

  <p class="heading0">Klorissa'nın on adım kadar gerisinden giden Arzlı bir ağacın yanından geçerken elini ihtiyatla uzatarak buna dokundu. Ağacın gövdesi sert ve kabaydı. Eğrelti otlarına benzeyen yapraklar yukarıda kımıldanıyor, hışırdıyorlardı. Ama Baley başını kaldırarak onlara bakmadı. Canlı, yaşayan bir ağaçtı bu!</p>

  <p class="heading0">Klorissa seslendi. "Kendinizi nasıl hissediyorsunuz."</p>

  <p class="heading0">"İyiyim."</p>

  <p class="heading0">Kadın, "Buradan bir grup küçüğü görebilirsiniz," dedi. "Bir oyuna dalmışlar. Oyunları robotlar organize ediyor ve küçük hayvanların birbirlerini tekmeleyerek gözlerini oymalarını engelliyorlar. İnsan biri gerçekten yanında olduğu zaman bunu yapabilir."</p>

  <p class="heading0">Baley başını ağır ağır kaldırdı. Bakışlarını beton dökülmüş yoldan çim alana ve oradan da yokuşun aşağısına kaydırdı. İleriye, daha ileriye baktı. Ama dikkatle. Korktuğu takdirde gözlerini hemen ayakkabılarının burnuna dikmeye hazırdı. Gözleriyle etrafı yokluyordu âdeta...</p>

  <p class="heading0">Küçük kız ve erkek çocuklar deli gibi koşuyorlardı. Dünyanın dış kabuğunda koşuştuklarına, yukarıdaysa hava ve uzaydan başka bir şey olmamasına aidırdıkıarı da yoktu. Zaman zaman aralarında çevikçe dolaşan bir robot ışıldıyordu. Çocukların gurultusu uzaktan anlaşılmaz çığlıklar gibi geliyordu. Klorissa, "Bu çok hoşlarına gidiyor," dedi. "İtişip kakışmak. Kavga edip, düşmek. Ayağa kalkmak. Birbirlerine böylece durmadan dokunmak. Uzay adına? Çocuklar büyümeyi nasıl başarıyorlar bilmem ki?"</p>

  <p class="heading0">Baley sordu. "Şu daha büyük çocuklar ne yapıyorlar?" Bir kenarda duran ayrı bir grup çocuğu işaret ediyordu.</p>

  <p class="heading0">"Onlar görüntü. Bir arada değiller. Görüntü aygıtı sayesinde birlikte dolaşıyor, konuşuyor, yarışıyor ve oyun oynayabiliyorlar. Birbirlerine dokunmak dışında her şeyi yapabiliyorlar."</p>

  <p class="heading0">"Çocuklar buradan ayrıldıkları zaman nereye gidiyorlar?"</p>

  <p class="heading0">"Kendi malikanelerine. Genellikle ölüm sayısı, çiftlikten ayrılmaya hazır olan çocuklarınkine eşittir."</p>

  <p class="heading0">"Yani onlar anne ve babalarının malikanelerine mi gidiyorlar."</p>

  <p class="heading0">"Uzay adına! Ne münasebet! Bir çocuk reşit olduğu sırada babasının ölüvermesi şaşılacak bir raslantı sayılır. Öyle değil mi? Hayır. Çocuklar boşalan herhangi bir malikaneye yerleşiyorlar. Onların vaktiyle babalarının olan bir malikanede daha büyük bir mutluluk duyacaklarını da sanmıyorum. Tabii anne ve babalarının kim olduğunu öğrendikleri takdirde..."</p>

  <p class="heading0">"Anne ve babalarını bilmiyorlar mı?"</p>

  <p class="heading0">Klorissa kaşlarını Kaldırdı. "Niçin bilsinler?"</p>

  <p class="heading0">"Anneler ve babalar çocuklarını görmek için buraya gelmiyorlar mı?"</p>

  <p class="heading0">"Ne acayip bir düşünce sisteminiz var! Bunu neden yapsınlar?"</p>

  <p class="heading0">Baley, "Bir şeyi öğrenmek istiyorum," dedi. "Kendi açımdan bir noktanın aydınlanması gerekiyor. Bir kimseye çocuğu olup olmadığını sormak terbiyesizlik mi sayılıyor?"</p>

  <p class="heading0">"Bu çok özel ve mahrem bir soru. Öyle değil mi?"</p>

  <p class="heading0">"Bir bakıma."</p>

  <p class="heading0">"Ben nasırlaştım artık. Çocuklar benim işim. Ama diğerleri benim durumumda değiller."</p>

  <p class="heading0">Baley sordu. "Çocuğunuz var mı?"</p>

  <p class="heading0">Klorissa yutkunurken gırtlak kemiği pek belirgin bir biçimde titreşti. "Bunu hak ettim sanırım. Sizin de cevap almayı hakettiğiniz gibi. Hayır, yok."</p>

  <p class="heading0">"Evli misiniz?"</p>

  <p class="heading0">"Evet. Kendi malikanem de var. Buradaki acil durum olmasaydı, şimdi malikanemde rahatça oturacaktım. Buraya kalkıp gelmediğim takdirde bütün robotları yönetebileceğime güvenemiyorum." Kadın mutsuz bir tavırla döndü, sonra eliyle işaret etti. "İşte çocuklardan biri düştü. Ve tabii ağlıyor."</p>

  <p class="heading0">Robot uzun adımlarla küçüğe doğru gidiyordu.</p>

  <p class="heading0">Klorissa, "Şimdi çocuğu alıp, ona sarılacak," diye açıkladı. "Önemli bir şey olmuşsa beni çağıracaklar." Sinirli sinirli ekledi. "Buna gerek Olmayacağını umarım."</p>

  <p class="heading0">Baley derin bir nefes a.dı. Solda, on beş metre kadar ileride üç ağacın küçük bir üçgen oluşturduklarını farketmişti. O tarafa doğru yürüdü. Ayaklarının altında otlar yumuşak ve iğrençti. Yumuşaklıkları insanda tiksinti uyandırıyordu, tıpkı çürümekte olan bir leşin üstünde yürümeye benziyordu. Arzlı neredeyse bu düşünce yüzünden öğürmeye başlayacaktı.</p>

  <p class="heading0">Baley sonunda kendisini ağaçların arasına atarak bunlardan birinin gövdesine yaslandı. Bu, hemen hemen tamamlanmamış duvarıarın arasına sığınmaya benziyordu. Güneş artık yaprakların arasından gözüken titrek ışıltılar halini almıştı. Bu ışıltılar birbirlerine bağlı olmadıkları için güneş korkulacak bir şey olmaktan çıkıyordu.</p>

  <p class="heading0">Klorissa yolda durmuş ona bakıyordu. Sonra yaklaşarak aralarındaki uzaklığı yarıya indirdi.</p>

  <p class="heading0">Baley sordu. "Ben bir süre burada kalabilir miyim?"</p>

  <p class="heading0">Klorissa, "Tabii!" dedi.</p>

  <p class="heading0">Baley, "Çocuklar çiftlikten ayrıldıktan sonra onların birbirleriyle ilişki kurmalarını nasıl sağlıyorsunuz?" diye sordu.</p>

  <p class="heading0">Klorissa, "Bu onlara düşen bir görev değil," dedi. "Çiftler gen analizi sonucu oluşturulurlar. Çoğu zaman daha pek gençken. Bu mantıklı bir yol değil mi?" "Her zaman istekli olurlar mı?"</p>

  <p class="heading0">"Evlenme konusunda mı? Hiçbir zaman istemezler bunu. Evlilik son derece sarsıcı bir olaydır. önce birbirlerine alışmaları gerekir. Her gün kısa sürelerle birbirlerini yakından da görürler. O ilk tiksinti geçtikten sonra durum düzelir."</p>

  <p class="heading0">"Ya eşlerinden hoşlanmazlarsa?"</p>

  <p class="heading0">"Ne? Gen analizi onların eşleştirilmelerinin uygun olduğunu açıkladıktan sonra bu neyi değiştirir?"</p>

  <p class="heading0">Baiey telaşla, "Anladım, anladım," dedi. Arzı düşünerek içini çekti.</p>

  <p class="heading0">Klorissa mırıldandı. "Öğrenmek istediğiniz başka bir şey var mı?"</p>

  <p class="heading0">Baley orada daha fazla kalmakla eline bir şey geçip geçmeyeceğini düşündü. Klorissa'ylcı yaptığı konuşmanın sona ermesi onu hiç üzmeyecekti. Hele cenin mühendisliği konusundan bıkmıştı. Artık planının ikinci kısmını uygulayabilirdi. Tam kadına cevap vermek için ağzını açtığı sırada Klorissa uzaktaki birine bağırdı. "Sen, çocuk! Oradaki! Ne yapıyorsun?" Sonra omzunun üzerinden detektife seslendi. "Arzlı! Baley! Dikkat et! Dikkat et!"</p>

  <p class="heading0">Baley kadının sözlerini anlayamadı, ama Klorissa'nın sesindeki telaşı farketmişti. Sinirlerinin gerilmesine neden olan o baskı birdenbire kalktı ve adam paniğe kapılıverdi. Açık hava ve gökyüzü denilen o sonsuz kubbenin uyandırdığı dehşet onu sardı. Baley saçma sapan bir şeyler söyledi. Kendisi de ağzından anlamsız heceler döküldüğünün farkındaydı. Sonra da diz üstü düştü. Sanki her şeyi uzaktan seyre çalışıyormuş gibi ağır ağır yan döndü.</p>

  <p class="heading0">İç çekişine benzeyen bir hışırtı duydu ve bunun sert bir çatırdıyla sona erdiğini farketti. Sanki bu sesler çok uzaktan gelmişti.</p>

  <p class="heading0">Baley gözlerini yumdu ve parmaklarıyla yüzeye çıkmış ince bir ağaç kökünü yakaladı. Tırnakları toprağa battı.</p>

  <p class="heading0">Baley gözlerini açtığında aradan bir dakika kadar geçmişti. Klorissa hâıâ uzakta duran bir çocuğu sert sert azarlıyor, bir robot sessizce kadının yakınında bekliyordu. Ba.ey gözlerini kaçırmadan önce çocuğun elinde ipli bir şey olduğunu farketti.</p>

  <p class="heading0">Arzlı derin derin soluyarak kendisini zorladı ve ayağa kalktı. Daha önce dayandığı ağacın gövdesinde ışıldayan maden çubuğa baktı. Bunu çekiştirdi. Ok kolaylıkla yerinden çıktı. Gövdeye fazla girmemişti bu. Baley okun ucuna baktı ama dokunmadı. Uç kütleşmişti. Arzlı o anda yere çökmeseydi bu muhakkak derimi delecekti, diye düşündü.</p>

  <p class="heading0">Baley ancak iki defa çabaladıktan sonra bacaklarını oynatabildi. Klorissa'ya doğru bir adım atarak, "Sen," diye seslendi. "Sen, çocuk!"</p>

  <p class="heading0">Kadın ona döndü. Yüzü kızarmıştı. "Bir kaza oldu. Yaralandınız mı?"</p>

  <p class="heading0">"Hayır. Bu nedir?"</p>

  <p class="heading0">"B'r ok. Bu bir yayla atılıyor. Yaya bağlı gergin ip okun fırlamasını sağlıyor." Çocuk küstahça bağırdı. "Böyle işte!" Havaya bir ok atarak kahkahalarla gülmeye başladı. Saçları sarı, ince vucudu da çevikti.</p>

  <p class="heading0">Kıorissa, "Sana disiplin cezası verilecek," dedi. "Haydi git."</p>

  <p class="heading0">Baley haykırdı. "Bir dakika!" Dizini uğuşturdu. Yere düştüğü sırada dizi taşa gelmiş ve berelenmişti. "Sormak istediğim bazı sorular var. Adın nedir?" Çocuk kayıtsızca, "Bik," dedi.</p>

  <p class="heading0">"O oku bana mı attın, Bik?"</p>

  <p class="heading0">"Evet."</p>

  <p class="heading0">"Zamanında uyarılmasaydım ve kaçmasaydım ok bana gelecekti. Bunun farkında mısın?"</p>

  <p class="heading0">Bik omzunu silkti. "Sana nişan almıştım zaten."</p>

  <p class="heading0">Klorissa telaşla atıldı. "Durumu açıklamama izin verin. Okçuluk çocukların ilgilenmesini istediğimiz bir spor. Çocuklar bu spor sayesinde bir araya gelmelerine gerek kalmadan yarışabiliyorlar... Korkarım bazı çocuklar robotlara nişan alıyorlar. Bu onları eğlendiriyor, robotlara da zararı dokunmuyor. Çiftlikte benden başka ergin kimse yok. Çocuk sizi gördüğü zaman herhalde robot olduğunuzu sandı."</p>

  <p class="heading0">Baley kadını dikkatle dinledi. Kafası berraklaşmaya başlıyordu. Uzun yüzündeki her zamanki haşin ifade daha da belirgin bir hal almıştı. "Bik, benim bir robot olduğumu mu sandın?"</p>

  <p class="heading0">Çocuk, "Hayır," dedi. "Sen bir Arzlısın."</p>

  <p class="heading0">"Pekâlâ. Git artık!"</p>

  <p class="heading0">Bik döndü ve ıslık çalarak uzaklaştı.</p>

  <p class="heading0">Baiey robota baktı. "Sen! Çocuk benim Arzlı olduğumu nereden öğrendi? Yoksa o oku attığı sırada yanında değil miydin?"</p>

  <p class="heading0">"Onun yanındaydım, efendim. Ona sizin bir Arzlı olduğunuzu söyledim." "Ona bir Arzlının ne olduğunu da anlattın</p>

  <p class="heading0">mı?"</p>

  <p class="heading0">"Evet, efendim."</p>

  <p class="heading0">"Arzlı nedir?"</p>

  <p class="heading0">"Aşağılık bir insan. Onun Solaria'ya girmesine de izin verilmemelidir. Çünkü bir Arzlı mikrop yuvasıdır."</p>

  <p class="heading0">"Peki bunu sana kim anlattı, delikanlı?"</p>

  <p class="heading0">Robot sesini çıkarmadı.</p>

  <p class="heading0">Baley, "Bunu sana kimin söylediğini biliyor musun?" diye sordu.</p>

  <p class="heading0">"Bilmiyorum, efendim. Ama bu bilgi, bellek bankamda var."</p>

  <p class="heading0">"Demek çocuğa mikrop taşıyan aşağılık bir yaratık olduğumu söyledin. O da hemen bana okla nişan aldı. Ona neden engel olmadın?"</p>

  <p class="heading0">"Engel olacaktım efendim. Bir insana zarar gelmesine izin vermezdim. Bir Arzlıya bile. Ama Bik çok çabuk hareket etti. Ben onun kadar hızlı davranamadım." "Belki de bir Arzlı olduğumu yani tam anlamıyla bir insan sayılamayacağımı düşündün. Bir an kararsızca durakladın."</p>

  <p class="heading0">"Hayır, efendim."</p>

  <p class="heading0">Robot bunu sakin bir tavırla söylemişti ama Baley'nin dudakları haşin bir öfkeyle büküldü. Robot bunu inkar eder ve doğruyu söylediğini de sanabilirdi. Oysa Baley gerçeği anlamış olduğundan emindi. Detektif sorau. "çocuğun yanınaa ne yapıyordun?"</p>

  <p class="heading0">"Onun oklarını taşıyordum, efendim."</p>

  <p class="heading0">"Onları görebilir miyim?" E,ini uzattı. Robot ona yaklaşarak yirmi dört kadar oku uzattı. Baley, ağaca çarpan ilk oku dikkatle ayağının dibine bıraktı. Diğerlerini teker teker inceledi. S.onra bunları tekrar robota vererek ayağının dibindeki oku aldı.</p>

  <p class="heading0">"Çocuğa bu oku neden verdin?"</p>

  <p class="heading0">"Bunun bir nedeni yoktu, efendim. Daha önce benden ok istedi. Elime de ilk bu ok geldi. Bik etrafına bakınarak bir hedef aradı. Sonra gözü size ilişti. Bana, 'Bu yabancı insan kim?' diye sordu. Ben de ona anlattım!.."</p>

  <p class="heading0">"Neler anlattığını biliyorum. Sadece ona verdiğin bj okun arka ucunda kurşuni kanatiar var. Diğer okların hepsininki de siyah."</p>

  <p class="heading0">Robot sadece oka baktı.</p>

  <p class="heading0">Baley "Çocuğu buraya sen mi getirdin?"&nbsp;dedi.</p>

  <p class="heading0">"Biz Bik'le amaçsız dolaşıyorduk, efendim."</p>

  <p class="heading0">Arzlı okun hedefe doğru uçtuğu iki ağaç arasındak açıklığa baktı. "Bu Bik denilen çocuk çiftlikteki en iyi okçu olmasın?"</p>

  <p class="heading0">Robot başını eğdi. "En iyi okçumuz o, efendim."</p>

  <p class="heading0">Klorissa bağırdı. "Bunu nasıl tahmin ettiniz?"</p>

  <p class="heading0">Baley alayla mırıldandı. "Bu belli bir şeydi. Şimdi lütfen şu kurşuni kanatlı oka ve bir de diğerlerine bakın. İçlerinden sadece kurşuni kanatlı okun ucu yağlı. Ben melodramdan hoşlanmam, efendim, ama siz beni uyararak hayatımı kurtardınız. Bana atılan o okun ucu zehirli."</p>

  <p class="heading0"></p>
</body>
</html>
