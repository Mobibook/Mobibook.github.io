<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ks</title>
  <link href="../Styles/stylesheet.css" rel="stylesheet" type="text/css" />
</head>

<body class="main">
  <p class="heading0"><br /></p>

  <h4 class="heading0" style="text-align: center;">ON BEŞ</h4>

  <p class="heading0">Baley bu darbe yüzünden fena halde sarsıldı ama bunu belli etmemeye çalıştı. Solaria'lıların yaşam tarzları bir acayipti. Herhalde bu yüzden birbirlerinin özel hayatlarını çok kutsal, dokunulamayacak bir şey sayıyorlardı. Evlilik ve çocuklar konusundaki sorular terbiyesizlik sayılıyordu. Baley, herhalde birbirleriyle durmadan kavga eden karı kocalar var, diye düşündü. Ama bu konuyu merak etmek de yine ayıp sayılıyor olmalı. Bir cinayet işlendiği zamanda mı böyle bu? Kimse cinayet işlediğinden şüphe edilen bir kadına kocasıyla kavga edip etmediğini sormuyor, bu toplumsal suçu işlemiyor mu? Ya da bundan haberleri varsa, konuyu açmaktan kaçınıyorlar mı?.. Oysa Leebig bundan söz etti... Baley, "Gladia kocasıyla niçin kavga ediyordu?" dedi.</p>

  <p class="heading0">"Bence bunu kendisine sormalısınız."</p>

  <p class="heading0">Baley, evet en iyisi de bu, diye düşünerek ayağa kalktı. Bütün vücudu kaskatı kesilmiş gibiydi. "Benimle iş birliği yaptığınız için teşekkür ederim, Dr. Leebig. Belki daha sonra sizden tek rar yardım isterim. Benimle görüşmekten kaçınmayacağınızı umarım."</p>

  <p class="heading0">Leebig, "Görüşme sona erdi," dedi. Robotik uzmanı ve odanın bir kısmı ortadan kayboldu.</p>

  <p class="heading0">Baley ilk kez açık havada uçakla yolculuk yapmaya aldırmadı. Hiç aldırmadı. Sanki havaya pek alışıktı. Detektif Arzı da, Jessie'yi de düşünmüyordu. Arzdan ayrılalı sadece birkaç hafta olmuştu, ama ona aradan yıllar geçmiş gibi geliyordu. Solaria'ya ineliyse sadece üç gün olmuştu ama Arzlı bu gezegende binlerce yıldan beri kalıyormuş gibi bir duyguya kapılıyordu.</p>

  <p class="heading0">Bir insan bir kabusa ne kadar çabuk alışabilirdi?</p>

  <p class="heading0">Yoksa bütün bunların nedeni Gladia mıydı? Baley biraz sonra kadını görecekti. Gladia'nın kendisini, görüntüsünü değil. Ona bu güveni veren, acayip bir endişe ve heyecan duymasına yol açan bu muydu?</p>

  <p class="heading0">Baley, kendi kendisine, 'Gladia beni görmeye dayanabilecek mi?' diye sordu. Yoksa benimle birkaç dakika konuştuktan sonra Ouemot'un yaptığı gibi yanımdan kaçacak mı?</p>

  <p class="heading0">Baley içeriye girdiği zaman Gladia uzun salonun diğer ucunda duruyordu. Genç kadın, kendisinin empresyonist tarzda yapılmış bir resmi gibiydi. Dudakları hafifçe kırmızıya, kulak memeleri de uçuk maviye boyanmış, kaşları da ka Jemle biraz koyulaştırılmıştı. Yüzünde bundan başka boya yoktu. Rengi uçuktu. Korkmuş gibi bir hali vardı ve çok genç duruyordu. Sarımsı kumral saçlarını geriye doğru taramıştı. Mavimsigri gözlerinde biraz utangaç bir ifade vardı. Siyaha yakın koyu mavi elbisesinin iki yanından beyaz biyeler aşağıya doğru iniyordu. Elbisenin kolları uzundu. Gladia beyaz eldiven ve topuksuz ayakkabılar&nbsp;giymişti. Genç kadının yüzünden başka hiçbir yerinin cildi açıkta değildi. Hatta boynunu bile ince kırmalar örtüyordu.</p>

  <p class="heading0">Baley olduğu yerde durdu. "Bu yeteri kadar yakın mı, Gladia?"</p>

  <p class="heading0">Kadın kesik kesik, çabuk çabuk nefes alıyordu. "Aslında ne beklemem gerektiğini unutmuştum. Bu tıpkı görüntüyü seyretmeye benziyor, öyle değil mi? Yani, karşındakinin gerçekten yanında olmadığını düşünmediğin takdirde..."</p>

  <p class="heading0">Baley, "Bütün bunlar benim için çok normal," dedi.</p>

  <p class="heading0">"Evet, Arzda öyle..." Gladia gözlerini yumdu. "Bazen senin dünyanı hayal etmeye çalışıyorum. Her tarafta sürüyle insan... Bir yolda ilerliyorsun. Yanında birçok kişi de seninle birlikte yürüyor. Yine kalabalık gruplar başka yönlere doğru gidiyorlar. Yirmi otuz!.."</p>

  <p class="heading0">Baley atıldı. "Yüzlerce insan. Bir kitap filmde Arzla ilgili sahneleri seyrettin mi? Ya da Arzda geçen bir romanı?"</p>

  <p class="heading0">"Burada onlardan fazla yok. Ama diğer Dış Dünyalarda geçen romanları izledim. O dünyalarda da herkes birbirini sık sık görüyor. Bir romanda durum başka oluyor. Bu tıpkı üç boyutlu araçla birkaç kişiyi birden görmeye benziyor." "İnsanlar o romanlarda hiç öpüşmüyorlar mı?"</p>

  <p class="heading0">Gladia kıpkırmızı kesildi. "Ben öyle kitaplar okumam."</p>

  <p class="heading0">"Hiç mi okumazsın?"</p>

  <p class="heading0">"Tabii... her zaman birkaç açık saçık film oluyor... Bazan insan merak yüzünden... ama aslında onlar da tiksinti verici şeyler..."</p>

  <p class="heading0">"Öyle mi?"</p>

  <p class="heading0">Gladia birdenbire canlandı. "Ama Arz o kadar başka ki. Sürüyle insan! Elijah herhalde yolda yürürken insanlara do-dokunuyorsun sanırım. Yani kazara." Baley hafifçe gülümsedi. "İnsan bazan onları kazara deviriyor bile." Arzlı Ekspres yollardaki kalabalıkları, itişip kakışmayı, şeritlerdeki koşuşmayı düşündü. Ve bir an kendi dünyasına karşı müthiş bir özlem de duydu. Kaçınılmaz bir şeydi bu. Gladia, "Ta orada durman şart değil," dedi.</p>

  <p class="heading0">"Biraz daha yaklaşmamın bir sakıncası var mı?"</p>

  <p class="heading0">"Yok sanırım. Sana daha fazla yaklaşmamanı söylerim."</p>

  <p class="heading0">Baley kadına doğru birkaç adım attı. Gözleri irileşmiş olan Gladia ona bakıyordu. Genç kadın birdenbire, "Alan boyama konusundaki eserlerimi görmek ister misin?" diye sordu.</p>

  <p class="heading0">Baley ondan iki metre kadar uzaktaydı. Duraklayarak genç kadına baktı. Gladia pek ufak tefek, zayıf nahif duruyordu. Detektif onun elindeki bir şeyi öfkeyle sallayarak kocasının başına indirdiğini hayal etmeye çalıştı. O cisim neydiyse... Öfkeden çılgına dönmüş, nefret ve hiddetten cinayet işleyecek bir hale girmiş kadını gözlerinin önünde canlandırmaya çabaladı. Sonra da Gladia'nın bu cinayeti işlemiş olabileceğini kendi kendisine itiraf etti. Öfkeden çılgına dönen, elinde uygun bir silah olan ufak tefek bir kadın bile birinin kafasını ezebilirdi. Ve Baley, Arzda sakin zamanlarında uysal tavşanlardan farklı olmayan kaç kadın katille karşılaşmıştı.</p>

  <p class="heading0">Baley, "Alan boyama da nedir, Gladia?" diye sordu.</p>

  <p class="heading0">Kadın, "Bu bir sanat türüdür," dedi.</p>

  <p class="heading0">Baley birdenbire Leebig'in Gladia'nın sanatı konusunda söylediklerini hatırladı. Hemen başını salladı. "O eserleri görmek isterim."</p>

  <p class="heading0">"O halde peşimden gel."</p>

  <p class="heading0">Baley aralarındaki iki metreye yakın uzaklığı kapatmamaya dikkat etti. Ama aslında bu mesafe Klorissa'nın izin verdiğinin üçte biriydi.</p>

  <p class="heading0">Işıklar içindeki bir odaya girdiler. Her köşeden, her renkte ışıklar fışkırıyordu. Gladia'nın memnun bir hali vardı. Sadece kendisine ait olan bir yere girmiş gibi. Başını kaldırarak Baley'e baktı. Gözlerinde heyecanlı bir ışıltı belirmişti. Baley'nin&nbsp;tavrı tam beklediği gibiydi anlaşılan. Baley ağır ağır dönerek, neler gördüğünü anlamaya çalıştı. Çünkü odada kat cisimler yoktu. Sadece ışıklar vardı.</p>

  <p class="heading0">Işık parçacıkları, kendilerini sorarcasına yükselen kaidelerin üzerinde ışıldıyorlardı. Bunlar 'yaşayan geometri' diye tammlanabilirlerd1 Renkli çizgiler ve kavisler birbirlerine sarılarak bir bütün oluşturuyor ama yine de kendilerine özgü özelliklerini kaybetmiyorlardı. Hiçbir örnek bir diğerine benzemiyordu.</p>

  <p class="heading0">Baley uygun kelimeler bulmaya çalıştı. "Bunların bir anlamı olması gerekiyor mu?"</p>

  <p class="heading0">Gladia o tatlı, kalın sesiyle bir kahkaha attı. "Bu senin istediğin anlama geliyor. Bunlar sadece seni öfkelendirecek, mutlu edecek yc da merakını uyandıracak ışık şekilleri. Daho doğrusu ben bunları yaratırken neler hissetmişsem sen de onları duyacaksın. Senin için de böyle bir şekil yapabilirim. Bir tür portre. Ama pek de güzel olmayabilir. Çünkü fazla düşünmeden çabucak çalışmam gerekir." "Bunu yapar mısın? Bu çok ilginç olur."</p>

  <p class="heading0">Gladia, "Pekâlâ," diyerek bir köşedeki ışkfigürüne doğru koşarcasına gitti. O sırada Baley'nin birkaç santim ötesinden geçti, ama bınun farkında değil gibiydi. Genç kadın kaidedeki bir şeye dokundu. Bunun üzerindeki ışık fgürü ve yukarısındaki pırıltı birdenbire söndü Baley inledi. "Bunu yapma!"</p>

  <p class="heading0">"Zararı yok. O eserden zaten bıkmıştım. Aklımı karıştırmamaları için diğer eserleri de sönükleştireceğim." Düz bir duvardaki panoyu açtı ve bir reostat'ı oynattı. Renkler iyice uçuklaştılar.</p>

  <p class="heading0">Baley, "Bunu yapacak bir robotun yok mu?" diye sordu. "Kontrol,erle sen mi uğraşıyorsun?"</p>

  <p class="heading0">Gladia sabırsızca, "Sus artık," dedi. "Buraya robot sokmuyorum. Bu oda ben demek." Kaşlarını çatarak Arzlıya baktı. "Seni yeteri kadar tanımıyorum. Sorun da bu ya." Kaideye bakmıyordu. Parmaklarını hafifçe bunun düzgün üst yüzeyine dayamıştı. On parmağı da gerilip, kıvrılmıştı. Sanki bir şeyi bekliyorlardı. Gladia'nın parmaklarından biri yüzeyde kayarak bir yarım kavis çizdi. Buradan koyu sarı bir ışık fışkırdı. Ve yukarıda eğrilemesine bir çizgi oluşturdu. Parmak hafifçe geri kaydı. Işığın tonu açıldı. Gladia bir an buna baktı. "Evet, bu uygun sanırım. Bir tür ağırlığı olmayan güç."</p>

  <p class="heading0">Baley mırıldandı. "Yakub adına..."</p>

  <p class="heading0">"Alındın mı?" Gladia parmaklarını kaldırdı. Eğri sarı ışık havada yalnız başına, sabit kaldı.</p>

  <p class="heading0">"Hayır, hayır. Neden alınayım? Ama bu nedir? Bunu nasıl yaptın?" Gladia kaideye düşünceli düşünceli bakıyordu. "Bunu anlatmak zor. Çünkü aslında bu işi ben de pek anlamıyorum. Bana bunun bir tür optik hayal olduğunu söylediler. Değişik enerji yüzeylerinde güç alanları oluşturuyoruz. Aslında bunlar hiper uzayın uzantıları. Normal uzayın özellikleri de bunlarda yok. Enerji seviyesine göre insan gözü değişik tonlarda ışıklar dırarak Baley'e baktı. Gözlerinde heyecanlı bir ışıltı belirmişti. Baley'nin tavrı tam beklediği gibiydi anlaşılan. Baley ağır ağır dönerek, neler gördüğünü anlamaya çalıştı. Çünkü odada katı cisimler yoktu. Sadece ışıklar vardı.</p>

  <p class="heading0">Işık parçacıkları, kendilerini sararcasına. yükselen kaidelerin üzerinde ışıldıyorlardı. Bunlar 'yaşayan geometri' diye tanımlanabilirlerdi. Renkli çizgiler ve kavisler birbirlerine sarılarak bir bütün oluşturuyor ama yine de kendilerine özgü özelliklerini kaybetmiyorlardı. Hiçbir örnek bir diğerine benzemiyordu.</p>

  <p class="heading0">Baley uygun kelimeler bulmaya çalıştı. "Bunların bir anlamı olması gerekiyor mu?"</p>

  <p class="heading0">Gladia o tatlı, kalın sesiyle bir kahkaha attı. "Bu senin istediğin anlama geliyor. Bunlar sadece seni öfkelendirecek, mutlu edecek ya da merakını uyandıracak ışık şekilleri. Daha doğrusu ben bunları yaratırken neler hissetmişsem sen de onları&nbsp;duyacaksın. Senin için de böyle bir şekil yapabilirim. Bir tür portre. Ama pek de güzel olmayabilir. Çünkü fazla düşünmeden çabucak çalışmam gerekir."</p>

  <p class="heading0">"Bunu yapar mısın? Bu çok ilginç olur."</p>

  <p class="heading0">Gladia, "Pekâlâ," diyerek bir köşedeki ışıkfigürüne doğru koşarcasına gitti. O sırada Baley'nin birkaç santim ötesinden geçti, ama bunun farkında değil gibiydi. Genç kadın kaidedeki bir şeye dokundu. Bunun üzerindeki ışık figürü ve yukarısındaki pırıltı birdenbire söndü.</p>

  <p class="heading0">Baley inledi. "Bunu yapma!"</p>

  <p class="heading0">"Zararı yok. O eserden zaten bıkmıştım. Akiımı karıştırmamaları için diğer eserleri de sönükleştireceğim." Düz bir duvardaki panoyu açtı ve bir reostat'ı oynattı. Renkler iyice uçuklaştılar.</p>

  <p class="heading0">Baley, "Bunu yapacak bir robotun yok mu?" diye sordu. "Kontrol,erle sen mi uğraşıyorsun?"</p>

  <p class="heading0">Glcıdia sabırsızca, "Sus artık," dedi. "Buraya robot sokmuyorum. Bu oda ben demek." Kaşlarını çatarak Arzlıya baktı. "Seni yeteri kadar tanımıyorum. Sorun da bu ya." Kaideye bakmıyordu. Parmaklarını hafifçe bunun düzgün üst yüzeyine dayamıştı. On parmağı da gerilip, kıvrılmıştı. Sanki bir şeyi bekliyorlardı. Gladia'nın parmaklarından biri yüzeyde kayarak bir yarım kavis çizdi. Buradan koyu sarı bir ışık fışkırdı. Ve yukarıda eğrilemesine bir çizgi oluşturdu. Parmak hafifçe geri kaydı. Işığın tonu açıldı. Gladia bir an buna baktı. "Evet, bu uygun sanırım. Bir tür ağırlığı olmayan güç."</p>

  <p class="heading0">Baley mırıldandı. "Yakub adına..."</p>

  <p class="heading0">"Alındın mı?" Gladia parmaklarını kaldırdı. Eğri sarı ışık havada yalnız başına, sabit kaldı.</p>

  <p class="heading0">"Hayır, hayır. Neden alınayım? Ama bu nedir? Bunu nasıl yaptın?"</p>

  <p class="heading0">Gladia kaideye düşünceli düşünceli bakıyordu. "Bunu anlatmak zor. Çünkü aslında bu işi ben de pek anlamıyorum. Bana bunun bir tür optik hayal olduğunu söylediler. Değişik enerji yüzeylerinde güç alanları oluşturuyoruz. Aslında bunlar hiper uzayın uzantıları. Normal uzayın özellikleri de bunlarda yok. Enerji seviyesine göre insan gözü değişik tonlarda ışıklar görüyor. Ben kaidenin yüzeyindeki uygun noktalara basıyorum. Parmaklarımın ısısı biçimleri ve renkleri kontrol ediyor. Her kaidenin içinde türlü kontrol düğmesi var."</p>

  <p class="heading0">"Yani parmağımı şuraya basarsam..." Baley yaklaşırken Gladia onun yolundan çekildi. Arzlı işaret parmağını çekine çekine kaidenin üzerine dokundurdu. Hafif, kalp çarpışına benzer bir şey hissetti.</p>

  <p class="heading0">Gladia, "Haydi, Elijah," dedi. "Parmağını oynat."</p>

  <p class="heading0">Baley kadının istediğini yaptı ve kirli gri bir ışın yukarıya doğru fışkırdı. Ve sarı ışığı yardı. Arzlı elini telaşla çekti. Gladia güldü, sonra hemen pişman oldu. "Gülmemeliyim... Bu işi yapmak çok zor. Uzun süre çalışan kimseler için bile..." Ellerini hafifçe ama Baley'in izleyemeyeceği bir hızla hareket ettirdi. Arzlının gördüğü o biçimsiz ışık kayboldu. Şimdi sarı ışın yine tek başına parlıyordu. Baley sordu. "Bunu yapmayı nasıl öğrendin?"</p>

  <p class="heading0">"Çabalayıp durdum. Bu yeni bir sanat kolu. Aslında ancak bir iki kişi ustalıkla çalışabiliyor."</p>

  <p class="heading0">Baley ciddi ciddi, "Ve sen bunların en iyisisin," dedi. "Solaria'da insan ya tek uzman ya da olanların en iyisi."</p>

  <p class="heading0">"Alay etmene gerek yok. Kaidelerimden bazılarını sergiledim. Gösteriler yaptım." Gladia başını dikleştirdi. Sanatıyla gururlandığı belliydi. "izin ver de portreni yapmayı sürdüreyim," diye ekledi.</p>

  <p class="heading0">Gladia ellerini hareket ettirirken havada birkaç ışıktan kavis belirdi. Sonra da sert açılar. Her şeye mavi renk hakimdi.</p>

  <p class="heading0">Gladia alt dudağını ısırdı. "Bu Arz işte. Ben her zaman Arzın masmavi olduğunu düşündüm. Bütün o insanlar ve görmek, görmek, görmek. Görüntüyü seyretmek daha pembemsi. Bu sana nasıl gözüküyor?"</p>

  <p class="heading0">"Yakub adına! Ben cisimleri birer renk gibi düşünemem."</p>

  <p class="heading0">Kadın dalgın dalgın, "Sahi mi?" diye sordu. "Şimdi, sen bazan, 'Yakub adına!' diyorsun. İşte o da menekşe rengi bir leke. Sert hatlı bir leke. Çünkü sesin o zaman sertleşiyor." Ortanın hemen yakınında küçük mor bir ışık belirdi. Gladia çalışmasını sürdürdü. "Ve şimdi bütün eseri şöyle bitirebilirim." Donuk, ışıltısız, koyu kurşuni, içi boş bir küre birdenbire havaya yükseldi ve bütün o ışıklı çizgilerin etrafını sarıverdi. içteki ışıklar yine parlıyorlardı ama biraz sönükleşmiş gibiydi. Sanki kübün içinde hapistiler.</p>

  <p class="heading0">Baley sanki bir şey etrafını sarıyor, istediklerine erişmesine engel oluyormuş gibi ani bir keder duydu. "O sonuncusu nedir?"</p>

  <p class="heading0">Gladia, "Tabii etrafını saran duvarlar," dedi. "İşte en belirgin tarafın bu. Dışarı çıkamamam Kapalı yerlerde kalmak istemen. Sen işte orada, içeridesin. Bunu görmüyor musun?"</p>

  <p class="heading0">Baley'nin gördüğü pek de hoşuna girmedi.</p>

  <p class="heading0">"O duvarlar daimi değil. Bugün dışarı çıktım."</p>

  <p class="heading0">"Öyle mi? Bu seni sarstı mı?"</p>

  <p class="heading0">Baley dayanamayarak Gladia'yı iğneledi. "Beni görmek seni ne kadar sarstıysa... Bu insanın hoşuna gitmiyor ama yine de dayanmayı başarıyor."</p>

  <p class="heading0">Genç kadın düşünceli bir tavırla Arzlıyı süzdü. "Şimdi dışarı çıkmak ister misin? Benimle gelir misin? Biraz dolaşalım mı?"</p>

  <p class="heading0">Baley, Yakub adına! diye bağırmak istedi. Katiyen olmaz!</p>

  <p class="heading0">Gladia ekledi. "Biriyle birlikte gerçekten yanyana hiç yürümedim. Daha gündüz. Hava da güzel."</p>

  <p class="heading0">Baley o soyut portresine baktı. "Seninle gelirsem o kurşuni kübü kaldırır mısın?" Kadın gülümsedi. "Bu nasıl davranacağına bağlı."</p>

  <p class="heading0">Odadan çıkarlarken ışıktan yapı hâlâ kaidenin üzerinde duruyordu. Portre böylece geride kaldı. Ama Baiey'nin ruhunu kurşuni kentler hapsediyorlardı.</p>

  <p class="heading0">Baley hafifçe titredi. Hava etrafından akıyordu sanki. Ve biraz da serindi. Gladia, "Üşüdün mü?" diye sordu.</p>

  <p class="heading0">Baley mırıldandı. "Daha önce böyle değildi."</p>

  <p class="heading0">"Akşam yaklaşıyor tabii. Ama soğuk sayılmaz. Bir palto ister misin? Robotlardan biri bunu sana hemen getirir."</p>

  <p class="heading0">"Hayır, hayır. Buna gerek yok." Baley'le kadın taş döşeli, dar bir yolda ilerlediler. "Dr. Leebig'le bu yoldan mı giderdin, Gladia?"</p>

  <p class="heading0">"Ah, hayır. Onunla çok ilerilerde, tarlaların arasında dolaşırdık. Orada arada sırada işine dalmış bir robotla karşılaşırsın, hayvanların seslerini duyarsın. Ama ne olur ne olmaz, seninle evden fazla uzaklaşmayacağız."</p>

  <p class="heading0">"Ne oiur ne olmaz mı?"</p>

  <p class="heading0">"Belki içeri girmek istersin."</p>

  <p class="heading0">"Ya da sen beni yanında görmekten sıkılırsın."</p>

  <p class="heading0">Gladia pervasızca, "Bu beni hiç sıkmıyor," diye açıkladı.</p>

  <p class="heading0">Etraf sarılı yeşilli bir deniz gibiydi. Yukarıda yapraklar hafifçe hışırdıyorlardı. Etraftan tiz, kısa çığlıklar yükseliyor, kulak tırmalayıcı bir uğultu da duyuluyordu. Gölgeler de vardı.</p>

  <p class="heading0">Baley özellikle gölgelerin farkındaydı. Bunlardan biri önünde yere yapışmıştı. İnsan biçimindeydi. Sanki korkunç bir biçimde Baley'nin taklidini yapıyormuşcasına Arzlı gibi hareket ediyordu. Baley gölgelerden sözedildiğini duymuştu tabii. Bunların ne olduklarını biliyordu. Ama Kentlerin yaygın, kaynağı belli olmayan ışıkları yüzünden o zamana kadar gölgeleri pek farketmemişti.</p>

  <p class="heading0">Baley, Solaria güneşinin arkasında ışıldadığını biliyor, dönüp ona bakmamaya özellikle dikkat ediyordu. Ama güneşin orada olduğunu da biliyordu. Uzay çok büyük, uzay çok yalnızdı. Ve nedense Baley'i çekiyordu bu. Arzlı kendisini hayalinde canlandırdı. Bir dünyanın yüzeyinde yürüyordu. Etrafında binlerce ışık yılı ve milyonlarca mil genişliğinde boşluk uzanıyordu.</p>

  <p class="heading0">Baley, neden bu yalnızlık fikri hoşuma gidiyor, diye düşündü. Ben yalnız kalmak istemiyorum ki. Ben Arzı, o sıcaklığı, insanlarla tıkış tıkış dolu Kentlerin dostça havasını istiyorum Hayali ona yardımcı olamadı. Baley, New York'u hayalinde canlandırmaya çalıştı. Kentin kalabalığını, gürültüsünü. Ama sadece Solaria'nın havanın aktığı, sessiz ve soğuk yüzeyinde dolaştığını düşünebildi.</p>

  <p class="heading0">Baley istememesine rağmen Giadia'ya yaklaştı. Artık genç kadınla aralarında sadece altmış santimlik bir açıklık vardı. Sonra Arzlı Gladia'nın yüzündeki hayret dolu ifadeyi farketti. Telaşla, "Afedersin," diyerek hemen uzaklaştı.</p>

  <p class="heading0">Gladia inledi. "Zararı yok... Şu tarafa gidelim mi? Orada çiçek tarhları var. Belki hoşuna gider."</p>

  <p class="heading0">İşaret ettiği taraf güneşli yerden uzaktaydı. Baley sessizce o tarafa saptı. Gladia, "Daha sonra burası şahane olur," dedi. "Sıcak havada göle koşarak gider ve yüzerim. Ya da tarlalarda koşarım. Mümkün olduğu kadar hızla. Sonra mutlulukla yere yığılarak hareketsiz kalırım." Başını eğerek vücuduna baktı. "Ama bu yüzmek ya da koşmak için uygun bir kılık değil. Arkamda bu elbise varken yürümek zorundayım. Hem de ciddi ciddi."</p>

  <p class="heading0">Baley sordu. "Nasıl giyinmeyi tercih ederdin?"</p>

  <p class="heading0">Genç kadın, "Şort ve açık bir üst," diye bağırdı. Sanki bu kılığın sağladığı özgürlüğü hayalinde hissediyormuş gibi kollarını havaya kaldırdı. "Bazen dahcı da azı. Bazen sadece sandalet giyerim. O zaman rüzgarın vücudumun her... Ah, afedersin. Seni rahatsız ettim."</p>

  <p class="heading0">Baley, "Hayır," dedi. "Rahatsız etmiş değilsin. Dr. Leebig'le yürüyüşe çıktığın zaman öyle mi giyinirdin?"</p>

  <p class="heading0">"Değişik kılıklar giyerdim. Bu daha çok havaya bağlıydı. Bazı arkamda pek az şey bulunurdu. Ama ne de olsa Jothan Leebig'in gördüğü de sadece benim görüntümdü. Bunu gerçeten anladığını umarım."</p>

  <p class="heading0">"Anlıyorum tabii. Ama ya Dr. Leebig? O da hafif elbiseler mi giyerdi?"</p>

  <p class="heading0">"Jothan mı hafif elbiseler giyecek?" Gladia gülerken dişleri pırıldadı. "Ah, hayır. O her zaman pek ciddidir," Yüzünü buruşturarak, ciddi bir tavır takındı. Gözünü hafifçe kırptı. O anda Leebig'in ruhunu yakalamıştı âdeta. Baley takdirle hafifçe mırıldandı. Gladia ekledi. "Jothan her zaman şöyle konuşur. 'Sevgili Gladia, birinci sınıf potansiyelin pozitron akımı üzerindeki etkisi düşünülecek olursa...'" "O sana bu konudan mı söz ederdi? Robotik biliminden?"</p>

  <p class="heading0">"Çoğu zaman. Ah, o bu konuyu çok ciddiye alıyor. Bana her zaman robotik bilimini öğretmeye çalışırdı. Bundan hiçbir zaman vazgeçmedi."</p>

  <p class="heading0">"Bir şey öğrenebildin mi?"</p>

  <p class="heading0">"Bir tek şey bile öğrenemedim. Benim için pek karmaşık bir konu bu. Jothan bazan bana kızardı. Ama beni azarlamaya kalktığı zaman hemen suya dalıverirdim. Tabii gölün yakınında olduğumuz zaman. Suları onun üzerine sıçratırdım."</p>

  <p class="heading0">"Suları onun üzerine mı sıçratırdın? Ben birbirinizin görüntüleriyle konuştuğunuzu sanıyordum."</p>

  <p class="heading0">Gladia güldü. "Tam bir Arzlısın sen. Suları onun odasında ya da bahçesinde durduğu yere doğru sıçratırdım. Tabii sular ona gelmezdi. Jothan yine de korunmaya çalışırdı... Şuna bak."</p>

  <p class="heading0">Baley baktı. Küçük bir korunun etrafından dolaşmışlar ve bir açıklığa çıkmışlardı. Bunun tam ortasında süslü bir havuz vardı. Tuğla döşeli dar yollar açıklığı&nbsp;bölümlere ayırıyordu. Tarhlardaki düzgünce dikilmiş bitkiler bol bol çiçek açmışlardı Baley, seyrettiği kitap filmler sayesinde bu bitkilerin çiçek olduğunu anladı.</p>

  <p class="heading0">Bu çiçekler bir bakıma Gladia'nın yarattığı ışıktan şekillere benziyorlardı. Baley kadının da bir tür çiçekler yarattığını düşündü. Goncalardan birine ihtiyatla dokundu, sonra da etrafına bakındı. Burada en çok sarı ve kırmızı çiçek vardı. Baley bakmak için dönerken bir an güneşi farketti. Endişeyle, "Güneş gökyüzünde iyice alçalmış," dedi.</p>

  <p class="heading0">Gladia, "Akşam yaklaştı," diye seslendi. Genç kadın havuza doğru koşmuştu. Şimdi bunun hemen kenarındaki taş bankta oturuyordu Elini sallayarak ekledi. "Buraya gel! Taşa oturmak istemezsen ayakta durabilirsin."</p>

  <p class="heading0">Baley ağır ağır ona doğru gitti. "Güneş her gün bu kadar alçalaır mı?" Bu soruyu sorar sormaz da pişman oldu. Gezegen döndüğüne göre güneş de hem sabahları ve hem de akşamları ufka yakın oluyordu herhalde. Ancak öğleleri yüksekte olabilirdi. Baley kendi kendine, bu hayat boyunca alışılmış düşünce resimlerini değiştiremez, dedi. Gece diye bir şey olduğunu biliyordu. Hatta bunu görmüştü de. Böylece insanla güneş arasına koskocaman bir gezegen girmiş oluyordu. Baley bulutları ve açık havanın en sarsıcı tarafını gizleyen bir grilik olduğunu da biliyordu. Ama gezegenlerin yüzeylerini düşündüğü zaman gözlerinin önünde gökyüzünde, yukarılarda alev alev yanan bir güneşten fışkıran ışıklar beliriyordu. Baley, omzunun üzerinden güneşe çabucak bir göz attı. Sonra da evin ne kadar uzakta olduğunu düşündü. Hemen dönmeye karar verebilirdi.</p>

  <p class="heading0">Gladia bankın diğer ucunu işaret ediyordu.</p>

  <p class="heading0">Baley, "Bu sana fazla yakın değil mi?" dedi.</p>

  <p class="heading0">Genç kadın avuçlarını yukarıya doğru çevirerek ellerini açtı. "Bu duruma alışmaya başlıyorum. Gerçekten."</p>

  <p class="heading0">Baley, bankın ucuna oturdu. Güneşi görmemek için kadına doğru dönmüştü. Gladia arkaya, suya doğru eğildi. Kap biçimi, üstü sarı içi beyaz çizgili küçük bir çiçek kopardı. Genç kadın, "Bu gezegene özgü bir çiçek," diye açıkladı. "Bitkilerin çoğu vaktiyle Arzdan getirilmiş."</p>

  <p class="heading0">Baley çekine çekine çiçeğe uzandı. "Onu öldürdün."</p>

  <p class="heading0">"Sadece bir çiçek o. Burada daha binlercesi var." Gladia, Arzlı daha sarı kapçığa dokunurken bunu onun elinden kaptı. Gözleri öfkeyle parlıyordu. "Yoksa çiçek kopardığım için bir insanı da öldürebileceğimi mi ima ediyorsun?"</p>

  <p class="heading0">Baley usulca kadını yatıştırmaya çalıştı. "Bir şey ima ettiğim yoktu. Çiçeğe bakabilir miyim?" Aslında bitkiye dokunmayı istemiyordu. Çiçek ıslak toprakta yetişmişti. Ve biraz çamur kokuyordu. Detektif, bu insanlar Arzlılara dokunmamaya pek dikkat ediyorlar, diye düşündü. Birbirlerine karşı bile dikkatliler. Ama ellerine toprak bulaşmasına hiç aldırmıyorlar. Nasıl yapabiliyorlar bunu?</p>

  <p class="heading0">Bitkinin sapını baş ve işaret parmaklarının arasında tutarak çiçeğe baktı. Kapçık kağıt gibi ince birkaç parçadan oluşmuş, bunlar bir merkezden yukarıya doğru uzanarak kıvrılmalardı. Çiçeğin içinde, ortada beyaz bir kabarıklık vardı. Islaktı bu. Etrafını rüzgarda hafifçe sallanan siyah tüyler sarmıştı.</p>

  <p class="heading0">Gladia, "Kokuyu duyuyor musun?" dedi.</p>

  <p class="heading0">Baley de birdenbire çiçekten yükselen kokuyu farketti. Bitkiye doğru eğildi. "Bir kadının parfümü gibi kokuyor."</p>

  <p class="heading0">Gladia neşeyle ellerini çırptı. "Bu tam bir Arzlıya göre bir söz. Aslında bir kadının parfümünün bu çiçek gibi koktuğunu söylemek istiyordun sanırım."</p>

  <p class="heading0">Baley esefle başını salladı. Açık havadan sıkılmaya başlıyordu. Gölgeler uzuyor, etraf karanlıklaşıyordu. Arzlı yine de zayıflığına boyun eğmemek niyetindeydi.</p>

  <p class="heading0">Portresini sönükleştiren o kurşuni duvarların kaldırılmasını istiyordu. Don Kişotça bir arzuydu bu ama inkar edilecek gibi değildi.</p>

  <p class="heading0">Gladia çiçeğe uzandı. Baley bitkiyi hemen bıraktı. Genç kadın taç yapraklarını usulca açtı. "Her kadın başka türlü kokuyor olmalı."</p>

  <p class="heading0">Baley kayıtsızca, "Bu parfüme bağlı," dedi.</p>

  <p class="heading0">"Bunu farkedecek kadar yakın olmayı düşün... Ben koku sürmem. Çünkü kimse bana sokulmaz. Şimdi durum farklı. Sen parfüm kokusunu sık sık duyuyor olmalısın. Her zaman... Arzda karın her zaman yanında, öyle değil mi?" Gladia bütün dikkatini çiçeğe vermişti. Kaşlarını çatmış, yaprakları itinayla yoluyordu. Baley, "Karım her zaman yanımda değil," dedi. "Her an yani."</p>

  <p class="heading0">"Ama çoğu zaman yanında olmalı. Ve sen ne zaman istersen..."</p>

  <p class="heading0">Baley birdenbire, "Dr. Leebig sana robotik bilimini öğretmeyi neden o kadar istedi?" diye sordu.</p>

  <p class="heading0">Parçalanan çiçek şimdi sadece bir sap ve içteki kabarıklıktan ibaretti. Gladia bunu parmaklarının arasında çevirdi, sonra da fırlatıp attı. Çiçek bir an havuzun suyunda yüzdü. "Jothan onun asistanlığını yapmamı istiyordu sanırım." "Bunu sana açık açık söyledi mi, Gladia?"</p>

  <p class="heading0">"Sonlara doğru söyledi, Elijah. Sabırsızlanmaya başlıyordu sanırım. Bana robotik alanında çalışmanın heyecanlı bir şey olacağını düşünüp düşünmediğimi sordu. Tabii ben ona bundan daha sıkıcı bir iş olamayacağını söyledim. O zaman çok kızdı."</p>

  <p class="heading0">"Ve ondan sonra bir daha seninle gezmeye çıkmadı. Öyle mi?"</p>

  <p class="heading0">Gladia, "Biliyor musun," dedi. "Neden gerçekten bu olabilir. Galiba Jothan kırılmıştı. Ama ben ne yapabilirdim?"</p>

  <p class="heading0">"Herhalde Dr. Delmarre'la sık sık kavga ettiğinizi ona daha önce söylemiştin." Gladia sarsıldı ve yumruklarını iyice sıktı. Vücudu kaskatı kesildi. Başını biraz yana doğru eğmiş kımıldamadan oturuyordu. "Ne kavgası?" Sesi anormal derecede tizleşmişti.</p>

  <p class="heading0">"Kocanla ettiğiniz kavgalar. Öğrendiğime göre sen Rikaine Delmarre'dan nefret ediyormuşsun."</p>

  <p class="heading0">Gladia detektife öfkeyle baktı. Yüz hatları çarpılmış, çehresi pençe pençe kızarmıştı. "Bunu sana kim söyledi? Jothan mı?"</p>

  <p class="heading0">"Dr. Leebig bundan söz etti. Bence bu doğru!"</p>

  <p class="heading0">Genç kadın fena halde sarsılmıştı. "Hâlâ Rikaine'i benim öldürdüğümü kanıtlamaya çalışıyorsun. Senin dostum olduğunu düşünüyordum.</p>

  <p class="heading0">Oysa sen sadece... sadece bir detektifsin " Yumruklarını kaldırdı.</p>

  <p class="heading0">Baley bekledi. "Bana dokunamayacağını biliyorsun."</p>

  <p class="heading0">Gladia'nın elleri kucağına düştü ve kadın sessizce ağlamaya başladı. Başını çevirmişti.</p>

  <p class="heading0">Baıey de başını eğerek gözlerini yumdu. Böylece kendisini rahatsız eden o uzun gölgeleri görmekten kurtulmuş oldu. "Dr. Delmarre kalbi sevgi dolu bir adam sayılmazdı sanırım. Öyle değii mi?"</p>

  <p class="heading0">Gladia boğulurcasına, "Onun işi başından aşkındı," diye mırıldandı.</p>

  <p class="heading0">Baley sözlerini sürdürdü. "Buna karşılık sen insanlara karşı sevgi duyan bir kadınsın. Ya da birine karşı. Erkekieri ilgi çekici buluyorsun. Ne demek istediğimi anlıyor musun?"</p>

  <p class="heading0">"B-bu benim elimde değil. Bu-bunun iğrenç bir şey olduğunu biliyorum. Ama elimde değil. Bundan söz etmek bile tiksinti verici."</p>

  <p class="heading0">"Ama bundan Dr. Leebig'e söz ettin sanırım."</p>

  <p class="heading0">"Bir şeyler yapmam gerekiyordu. Jothan yakındaydı. Sözlerime aldırıyormuş gibi bir hali yoktu. Onunla konuşunca biraz rahatladım."</p>

  <p class="heading0">"Kocanla kavga etmenin nedeni de bu muydu? Yani o sevgi duyamayan, soğuk bir adamdı ve sen de buna kızıyordun. Öyle mi?"</p>

  <p class="heading0">"Bazen ondan nefret ediyordum." Gladia çaresiz bir tavırla omzunu silkti. "O sadece iyi bir Solaıia'lıydı. Ve bize henüz şey... izni verilmemişti. Yani ç... ço..." Hıçkıra hıçkıra tekrar ağlamaya başladı.</p>

  <p class="heading0">Baley bekledi. Açık hava onu eziyordu. Midesinde bir kalıp buz vardı sanki. Kadının hıçkırıkları hafiflerken mümkün olduğu kadar şefkatle, "Delmarre'ı sen mi öldürdün, Gladia?" diye sordu.</p>

  <p class="heading0">"H-hayır..." Sonra kadın sanki bütün karşı koyma gücü kırılmış gibi ekledi. "Ben sana her şeyi anlatmadım."</p>

  <p class="heading0">"O halde lütfen şimdi anlat."</p>

  <p class="heading0">"O sırada kavga ediyorduk. Yani Rikaine öldüğü sırada. Her zamanki nedenle. Ben avaz avaz haykırıyordum. Ama Rikaine hiçbir zaman sesini yükseltmezdi. Zaten fazla bir şey söylemezdi. Bu da durumu daha kötüleştirirdi. O kadar öfkeliydim ki! O kadar öfkeli! Gerisini ha fırlamıyorum."</p>

  <p class="heading0">"Yakub adına!" Baley hafifçe yalpaladı ve gözlerini hemen taş banka dikmeye çalıştı. "Hatırlamıyorum ne demek?"</p>

  <p class="heading0">"Yani, Rikaine ölmüştü. Ben olanca sesimle bağırıyordum. Robotlar geldi..."</p>

  <p class="heading0">"Kocanı sen mi öldürdün?"</p>

  <p class="heading0">"Bunu hatırlamıyorum, Elijah. Ama onu öldürseydim bunu çok iyi hatırlardım. Öyle değil mi? Zaten hiçbir şeyi hatırlamıyorum. O kadar korkuyordum ki, Elijah. Çok korkuyordum. Bana yardım et. Lütfen Elijah."</p>

  <p class="heading0">"Endişelenme, Gladia. Sana yardım edeceğim." Baley'nin başı dönüyordu. Adam cinayet silahını düşünebildi. Kendi kendine ona ne oldu, diye sordu. Silahı cinayet yerinden alıp götürmüş olmaları gerekir. Eğer öyleyse bunu katil yaptı demektir. Gladia'yı olaydan hemen sonra cinayet yerinde bulmuşlar. O halde bu işi o yapmış olamaz. Öyleyse katil başka biri. S.olaria'dakiler ne düşünürlerse düşünsünler katilin başkası olması gerekiyor. Arzlının midesi bulanıyordu. Eve dönmeliyim... Usulca, "Gladia..." dedi.</p>

  <p class="heading0">Birdenbire kendisini güneşe bakarken buldu. Bu hemen hemen ufka inmişti. Baley, güneşi daha iyi görebilmek için başını çevirdi. Gözleri âdeta ınarazi bir ilgiyle güneşe takılıp kaldı. Bu küreyi o zamana kadar hiç böyle görmemişti. Güneş iri, kırmızı ve biraz da sönüktü. İnsan bu yüzden ona kör olmadan bakabiliyordu. Yukarısındaki ince, çizgi halindeki kan rengi bulutları da görebiliyordu. Bunlardan biri siyah bir çizgi gibi güneşi bölüyordu.</p>

  <p class="heading0">Baley mırıldandı. "Güneş ne kadar kırmızı."</p>

  <p class="heading0">Arzlının gözlerinin önünde bir sahne belirdi. Güneş ufka doğru kayıyordu. Çünkü gezegenin yüzeyi ondan uzaklaşıyordu. Saatte bin mil hızla uzaklaşıyor ve çıplak güneşin altında dönüyordu. Dönüyor dönüyordu, yüzeyinde koşuşan ve insan denilen mikropları koruyacak hiçbir şey de yoktu. Gezegen sonsuza kadar dönecekti. Çılgınca dönüyor, dönüyor, insanlar bunun yüzeyinde kaçışıyorlardı... Aslında dönen Baley'nin başıydı. Taş bank Arzlının altında eğrilmişti. Gökyüzü çarpılıyordu. Mavi, koyu maviydi bu. Güneş kaybolmuştu. Ağaçların tepeleri de öyle. Yer hızla yükseliyordu. Gladia tiz bir çığlık attı. Sonra başka bir ses duyuldu...</p>

  <p class="heading0"></p>
</body>
</html>
