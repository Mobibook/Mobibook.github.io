<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ks</title>
  <link href="../Styles/stylesheet.css" rel="stylesheet" type="text/css" />
</head>

<body class="main">
  <p class="heading0"><br /></p>

  <h4 class="heading0" style="text-align: center;">ON</h4>

  <p class="heading0">Baley dayanamayarak bağırdı. "Ne?"</p>

  <p class="heading0">Uzun bir sessizlik oldu. Ouemot, omzunun üzerinden baktı ve sonunda, "Kasdettiğim Arzın şimdiki kültürü değil," diye açıkladı. "Hayır."</p>

  <p class="heading0">Baley, "Ya?" dedi.</p>

  <p class="heading0">"Ben geçmişi kasdettim. Arzın eski tarihini. Bir Arzlı olduğunuz için bu tarihi de bilmeniz gerekir."</p>

  <p class="heading0">Baley ihtiyatla mırıldandı. "Film kitapları inceledim elbette."</p>

  <p class="heading0">"Ah, o halde anlıyorsunuz..."</p>

  <p class="heading0">Bir şey anlamayan Baley, "Size ne istediğimi iyice anlatmama izin verin Dr. Ouemot," dedi. "Bana Solaria'nın diğer Dış Dünyalardan neden bu kadar farklı olduğunu anlatmanızı istiyorum. Tabii bu mümkünse. Neden burada bu kadar robot var? Niçin Solaria'lılar böyle davranıyorlar? Konuyu değiştirdiğim için özür dilerim."</p>

  <p class="heading0">Ouemot gülümsedi. "Solaria'yla diğer Dış Dünyaları karşılaştırmamı istiyorsunuz değil mi? Solaria'yla Arzı değil."</p>

  <p class="heading0">"Ben Arzı çok iyi biliyorum, efendim."</p>

  <p class="heading0">"Nasıl isterseniz." Sosyolog hafifçe öksürdü. "Koltuğumu tümüyle çevirmemin bir sakıncası yok değil mi? Böyle daha... daha rahat olacak."</p>

  <p class="heading0">Baley soğuk soğuk, "Nasıl isterseniz, Dr. Ouemot," dedi.</p>

  <p class="heading0">"İyi." Bir robot Ouemont'un alçak sesle verdiği emirle koltuğu döndürdü. Sosyolog buna yerleşti. Koltuğun yüksek arkalığı yüzünden Baley Solaria'lıyı göremiyordu. Ouemot'un sesi canlandı. Hatta kalınlaşıp güçlendi. "İlk insanlar Solaria'ya üç yüz yıl kadar önce yerleştiler. Buraya ilk gelenler Nexonia'lıydılar. Nexon'u biliyor musunuz?"</p>

  <p class="heading0">"Korkarım bilmiyorum."</p>

  <p class="heading0">"Nexon, Solaria'ya çok yakındır. Sadece iki parsek ötededir bu. Hatta Galakside birbirine en yakın olan, yerleşilmiş iki dünya Solaria ve Nexon'dur, Solaria'da insanlar buraya yerleşmeden önce de canlılar vardı. Ve gezegen insanların yaşaması için çok uygundu. Solaria'nın zengin Nexon'luların ilgisini çekeceği belli bir şeydi. Bu insanların kendi gezegenleri kalabalıklaşırken uygun bir hayat standardına göre yaşamaları da giderek zorlaşıyordu."</p>

  <p class="heading0">Baley adamın sözünü kesti. "Kalabalıklaşırken mi? Ben Uzaycıların nüfusu her zaman kontrol altında tuttuklarını sanıyordum."</p>

  <p class="heading0">"Solaria'da bu yapılıyor, ama genellikle Dış Dünyalarda kontrol biraz gevşek... Sözünü ettiğim sırada Nexon'da yaşıyanların sayısı iki milyonu bulmak üzereydi. Nüfus fazla olduğu için her ailenin sahip olabileceği robot sayısı da dondurulmuştu. Bu yüzden durumları iyi olan Nexon'lular Solaria'da yazlık köşkler yaptırdılar. Gezegen verimliydi ve iklimi yumuşaktı. Tehlikeli hayvanlar da yoktu.</p>

  <p class="heading0">"Solaria'ya yerleşenler kolaylıkla Nexon'a gidebiliyorlardı. Solaria'dayken ise istedikleri gibi yaşıyorlardı. Malikaneleri istedikleri kadar büyük olabiliyordu. Çünkü gezegen boştu, yer bir sorun değildi. Toprakların işlenmesi de bir problem yaratmıyordu. Çünkü çalışacak sayısız robot vardı.</p>

  <p class="heading0">"Robotların sayısı o kadar arttı ki sonunda onların radyoyla bağlantı kurmaları sağlandı. Böylece bizim o ünlü robot endüstrimiz başladı. Kültür insanları buluşlar yapmaya zorlar. Yanılmıyorsgm bu cümle benim buluşum." Quemot hafif bir kahkaha attı.</p>

  <p class="heading0">Baley'nin koltuğun yüksek arkalığı yüzünden göremediği bir işaret üzerine bir robot Sofaria'lıya detektifin daha önce içtiğine benzer bir içki getirdi. Arzlıya içki vermediler. Baley de içki istememeye karar verdi.</p>

  <p class="heading0">Ouemot konuşmasını sürdürdü. "Durumu inceleyenler için Solaria'da yaşamanın üstün yanları çok belirliydi. Solaria'da oturmak moda oldu. Başka Nexon'lular da gezegende ev yaptırttılar. Solaria benim 'villa gezegeni' diye tanımladığım bir yer&nbsp;halini aldı. Gezegene yerleşenler Solaria'da gitgide daha fazla kalmaya başladılar. Sonunda bütün yılı burada geçirir oldular. Nexon'daki işlerini yardımcıları yönetiyordu. Solaria'da robot fabrikaları kuruldu. Çiftlikler ve madenler ustalıkla çalıştırıldı ve sonunda üretilen maddeler ihraç edilmeye başlandı.</p>

  <p class="heading0">"Kısacası, Solaria'nın yüz yıldan daha kısa bir süre içinde Nexon kadar.kalabalıklaşacağı ortaya çıktı. Böyle elverişli yeni bir dünya bulmak, sonra da bunu bazı şeyleri önceden yavrayamamak yüzünden kaybetmek gülünç olacaktı.</p>

  <p class="heading0">"Size karmaşık bir politikadan uzun uzun söz etmek istemiyorum, Bay Baiey. Sadece şunu açıklamam yeterli olur sanırım. Solaria, bağımsızlığını ilan etmeyi başardı. Ve bunu savaşmak zorunda kalmadan kabul ettirdi. Dış Dünyalara özel robotlar sağlayan bir kaynaktı. Bu sayede dostlar kazanmıştık, onların da bu konuda yardımları oldu.</p>

  <p class="heading0">"Bağımsızlığımızı ilan eder etmez ilk iş nüfusun belli mantık sınırlarını aşmamasını sağladık. Şimdi göçleri ve doğumları kontrol ediyoruz. Kullandığımız robotların sayılarını ve uzmanlık alanlarını arttırarak bütün ihtiyaçlarımızı karşılıyoruz."</p>

  <p class="heading0">Baley, "Solaria'lılar neden birbirlerini görmeyi istemiyorlar?" diye sordu. Ouemot, koltuğun yanından ona bir göz attı, sonra da hemen çekildi. "Bu kaçınılmaz bir sonuçtu. Pek büyük topraklarımız var. Yirmi beş bin kilometrekarelik bir malikane görülmemiş bir şey değil. Tabii en büyük malikane ve çiftliklerde verimsiz topraklar da bulunuyor. Benim kendi topraklarım iki bin altıyüz kilometrekare. Üstelik her karışı da verimli.</p>

  <p class="heading0">"Her ne hal ise... Solaria'da bir insanın toplumdaki yerini her şeyden çok sahip olduğu toprakların genişliği belirler. Geniş toprakların yararlarından biri de şu: malikanede istediğiniz gibi dolaşılabilmesi ve komşusunun bahçesine girme tehlikesinin pek olmaması. Komşunuzla karşılaşmak tehlikesi de. Anlıyor musunuz?"</p>

  <p class="heading0">Baley omzunu silkti. "Galiba anlıyorum."</p>

  <p class="heading0">"Kısacası, bir Solaria'lı komşusuyla karşılaşmamakla öğünür. Ayrıca robotlar toprakları çok iyi yönetiyorlar. Bu topraklar kendi kendilerine de yetiyorlar. Onun için insanın komşusunu görmesi için bir neden yok... Evet ne diyordum? Komşularınızı görmeme isteği bağlantı kurma aygıtlarının gitgide daha mükemmelleşmelerine yol açtı. Üç boyutlu görüntü makineleri geliştikçe, insanın komşusunu görme nedenleri de gitgide azaldı. Bu, bir tür kısır döngüydü. Anlıyor musunuz?"</p>

  <p class="heading0">Baley, "Buraya bakın. Dr. Ouemot," dedi. "Anlayabilmem için herşeyi bu kadar basitleştirmenize gerek yok. Ben bir sosyolog değilim ama üniversitede gerekli bütün temel kurslara devam ettim." Baley, istemeye istemeye alçak gönüllülükle ekledi. "Tabii o bir Arz üniversitesiydi." Bunu Solaria'lının aynı gerçeği daha gurur kırıcı deyimlerle açıklamasını engellemek için söylemişti. "Ama matematikten anlarım."</p>

  <p class="heading0">"Matematikten mi?" Ouemot son heceleri söylerken sesi tiz bir gıcırtı halini aldı. "Robotikte kullanılan hesapları kasdetmiyorum. Onları anlayamam. Ama sosyoloji formüllerine aklım erer.. Örneğin, Teramin İlişkilerini bilirim."</p>

  <p class="heading0">"Neyi, efendim?"</p>

  <p class="heading0">"Belki Solaria'da bu formülün adı başkadır. Ayrıcalıklar verildiği zaman karşılaşılan zorlukların diferansiyeli (k.z/a)x..."</p>

  <p class="heading0">"Siz neden söz ediyorsunuz?" Bir Uzaycının sert ve otoriter sesiydi bu. Baley şaşkınlıkla sustu.</p>

  <p class="heading0">İnsanları bir patlama olmadan yönetmeyi öğrenmek için gereken temel bilgilerin arasında 'verilen ayrıcalıklarla karşılaşılan zorlukların oranı' da var, diye düşündü.</p>

  <p class="heading0">Birine bir nedenle genel banyolarda bir duş bölmesi verildiği zaman, başkaları aynı lükse erişmek için sabırla beklerler. x in değeri çevre ve insan karakterindeki bilinen değişikliklere göre farklılık gösterir, Teramin İlişkileri formülü bütün bunları nitelik açısından izah eder. Ama bu dünyada herkese ayrıcalık tanınmış. Hiç kimse herhangi bir zorlukla karşılaşmıyor. Onun için de Teramin İlişkileri önemini kaybetmiş olabilir. Belki de ben yanlış örnek seçtim.</p>

  <p class="heading0">Baley tekrar çabaladı. "Buraya bakın, efendim, insanların birbirlerini görme konusundaki peşin yargılarının giderek arttığını öğrenmek iyi bir şey. Ama bunun bana bir yararı yok. Ben bu peşin yargının kesin bir analizini istiyorum. O peşin yargıyı ancak bu yoldan etkisiz bir hale sokabilirim. Herkesi beni görmeleri için ikna etmek istiyorum. Şimdi, sizin beni gördüğünüz gibi..."</p>

  <p class="heading0">Ouemot, "Bay Baley," dedi. "İnsanca duyguları, bunlar sanki bir pozitronik beyine bağlıymış gibi inceleyemezsiniz."</p>

  <p class="heading0">"Bunun yapılabileceğini söylediğim yok. Robotik, tümdengelimli bir bilimdir. Sosyoloji ise tümevarımsal. İki konuya da matematik uygulanabilir."</p>

  <p class="heading0">Bir an sessizlik oldu. Sonra Ouemot titrek bir sesle, "Bir sosyolog olmadığınızı itiraf ettiniz," diye mırıldandı.</p>

  <p class="heading0">"Biliyorum. Ama bana sizin bir sosyoloji uzmanı olduğunuzu söylediler. Gezegenin en iyi sosyologu sizmişsjniz."</p>

  <p class="heading0">"Gezegendeki tek sosyolog benim. Hatta bu bilimi benim yarattığımı da söyleyebilirsiniz."</p>

  <p class="heading0">"Yo?" Baley ondan sonraki sorusunu sormadan önce bir an durakladı. Bu kendisine bile küstahça geliyordu. "Bu konudaki kitapları incelediniz mi?" "Bazı Aurora kitaplarını okudum."</p>

  <p class="heading0">"Ya Arzdaki kitapları?"</p>

  <p class="heading0">"Arzdakileri mi?" Ouemot endişeyle güldü. "Arzın bilimsel eserlerini okumak aklıma gelmedi. Sakın kırılmayın."</p>

  <p class="heading0">"Çok üzüldüm. Sizden kesin bir bilgi alacağımı umuyordum. Böylece diğerleriyle karşı karşıya konuşabilecek..."</p>

  <p class="heading0">Ouemot acayip, hırıltılı bir sesle anlaşılmaz bir şeyler söyledi. Oturduğu koltuk geriye doğru kayarak müthiş bir gürültüyle devrildi. Baley sosyologun boğuk boğuk, "Özür dilerim," dediğini duydu. Sonra da adamın beceriksizce koştuğunu ve telaşla odadan fırladığını gördü.</p>

  <p class="heading0">Arz kaşlarını kaldırdı. "Bu sefer ne söyledim? Yakub adına! Hangi yanlış düğmeye bastım?"</p>

  <p class="heading0">Baley, kararsızca ayağa kalkmaya yeltendi.</p>

  <p class="heading0">Robot, "Efendim," dedi. "Bana efendimin sizinle birkaç dakika sonra görüşeceğini bildirmem emredildi. Görüntüsüyle konuşacaksınız."</p>

  <p class="heading0">"Görüntüsüyle mi, delikanlı?"</p>

  <p class="heading0">"Evet, efendim. O arada belki bir içki daha istersiniz." Baley'nin dirseğinin dibine yine pembe sıvı dolu bir kap konuldu. Bu kez buna bir tabak dolusu sıcak ve mis kokulu şekerleme de ilave edilmişti.</p>

  <p class="heading0">Baley tekrar koltuğa yerleşti. İçkiden bir yudum aldıktan sonra kadehi masaya koydu. Şekerleme ağza ilk alındığında sert ve sıcaktı, ama üstündeki kabuk hemen ufalanıyordu. İçi daha da sıcak ve yumuşaktı. Baley bunun tadını tahlil edemedi. Kendi kendine, belki de bu Solaria'ya özgü baharatla yapılıyordur, dedi. Sonra Arzın mayadan türetilen, kısıtlı yiyeceklerini düşündü. Acaba Dış Dünya ürünlerinin tadında yapılan mayalar için bir pazar bulunabilir mi?</p>

  <p class="heading0">Ouemot birdenbire ortaya çıkarak karşısına gelince daldığı düşüncelerden uyandı. Solaria'lı daha küçük bir koltukta oturuyor ve ona bakıyordu. Odanın duvarları ve zemini Baley'nin bulunduğu salonunkine hiç uymuyordu. Ouemot gülümsediği için&nbsp;yüzündeki ince çizgiler iyice derinleşmişlerdi. İşin garibi, bu, gözlerinin daha canlı ve yüzünün de daha genç durmasına neden oluyordu.</p>

  <p class="heading0">Sosyolog, "Sizden binlerce defa özür dilerim, Bay Baley," dedi. "Yanımda olmanıza dayanabildiğimi sanıyordum. Ama aslında kendimi kandırıyormuşum. Sinirlerim iyice gerilmişti. Kullandığınız kelimeler birdenbire kendimi kaybetmeme neden oldu."</p>

  <p class="heading0">"Hangi kelimeler, efendim?"</p>

  <p class="heading0">"Diğerleriyle karşı karşıya konuşmaktan söz ediyordunuz..." Ouemot başını sallayarak çabucak dudaklarını yaladı. "Bundan söz etmek istemiyorum. Ne demek istediğimi anladınız sanırım. O sözler gözlerimin önünde korkunç bir sahnenin belirmesine neden oldu. Sanki ikimiz... ikimiz de birbirimizin nefesini içimize çekiyorduk." Titredi. "Bunu tiksinti verici bulmuyor musunuz?"</p>

  <p class="heading0">"Konuya bu açıdan baktığımı hiç sanmıyorum."</p>

  <p class="heading0">"Pek pis bir âdet bu. Siz o sözleri söylerken gözlerimin önünde bu sahne canlandı. O zaman gerçekten aynı odada olduğumuzu anladım. Karşılıklı oturmuyorduk ama ciğerlerinizden verdiğiniz hava herhalde bana kadar geliyordu. Ve benim ciğerlerime doluyordu. Çok duyarlı bir insan olduğum için..." Baley, "Solaria'nın atmosferindeki moleküller binlerce ciğere girip çıkıyor," diye hatırlattı. "Yakub adına! O hava kurbağaların da ciğerlerine doluyor. Balıkların solungaçlarına da!"</p>

  <p class="heading0">"Bu doğru." Ouemot üzüntüyle yanağını uğuşturdu. "Ama bunu düşünmemeyi tercih ederim. Yalnız deminki acil bir durumdu. Yani siz gerçekten benimle aynı odadaydınız. İkimiz de aynı havayı soluyorduk. Şimdi görüntümle konuştuğunuz için şaşılacak kadar rahatım."</p>

  <p class="heading0">"Ben yine de evinizdeyim. Dr. Ouemot."</p>

  <p class="heading0">"İşte rahatlamış olmam da beni bu yüzden şaşırtıyor. Evimdesiniz ama üç boyutlu aygıt her şeyi değiştiriyor. Neyse... Hiç olmazsa artık bir yabancıyı görmenin ne demek olduğunu biliyorum. Bunu bir daha denemeye .kalkışmayacağım."</p>

  <p class="heading0">"Bu sözlerinizden görmek konusunda bir deney yaptığınız anlaşılıyor."</p>

  <p class="heading0">Uzaycı, "Bir bakıma," dedi. "Galiba öyle. Bu pek de önem verdiğim bir konu değildi. Beni sarstı ama deney yine de başarılı oldu. Bunu kaydedebilirim." Baley şaşırdı. "Neyi kaydedeceksiniz?"</p>

  <p class="heading0">"Duygularımı tabii!" Ouemot Arzlının şaşkın bakışlarına aynı biçimde karşılık verdi.</p>

  <p class="heading0">Baley içini çekti. Başka başka şeylerden söz ediyorlardı. Hep böyle oluyordu. "Bunu sormamın bir nedeni vardı," diye mırıldandı. "Duygusal cevapları ölçecek bazı aletleriniz olduğunu sanıyordum. Mesela bir elektroensefalograf." Boş yere etrafına bakındı. "Tabii bu prize takılmadan çalışabilen bir cep modeli de olabilir. Arzda böyle makineler yok."</p>

  <p class="heading0">Solaria'lı soğuk bir tavırla, "Gereç olma dan da kendi duygularımın özelliklerini kavrayabilirim sanırım," dedi. "Duygularım yeteri kadar belirgindiler."</p>

  <p class="heading0">Baley, "Evet, tabii," diye başladı. "Ama nicelikle ilgili analiz için..."</p>

  <p class="heading0">Ouemot huysuzca, "Neden söz ettiğinizi anlıyamıyorum," diye söylendi. "Zaten ben size başka bir şeyi anlatmaya çalışıyorum. Kendi te orimi. Hiçbir kitapta görmediğim, bana gurur veren bir teori bu..."</p>

  <p class="heading0">Baley sordu. "Bu nedir, efendim?"</p>

  <p class="heading0">"Solaria kültürünün Arzın geçmişindeki bir uygarlığa dayandığını açıklayan bir teori."</p>

  <p class="heading0">Baley içini çekti. Solaria'lının bunu anlatmasına izin vermediği takdirde adamın sonra onunla iş birliği yapmaya yanaşmayacağını anlıyordu. "Ve bu uygarlık?"</p>

  <p class="heading0">Ouemot bağırdı. "Sparta!" Başını iyice arkaya attı ve ışıkta parlayan saçları bir an bir haleye benzedi. "Sparta'dan söz edildiğini duymuş olduğunuzdan eminim!"</p>

  <p class="heading0">Baley rahatladı. Daha gençken Arzın geçmişiyle çok ilgilenmişti. Birçok Arzlı için çekici bir konuydu bu. O günlerde Arz üstündü çünkü yalnız bir dünyaydı. Arzlılar kainatın efendisiydiler. Çünkü Uzaycılar yoktu. Ama Arzın uzun bir geçmişi vardı. Ouemot da Baley'nin bilmediği bir çağdan söz edebilirdi. Bu da Arzlıyı çok utandırırdı. Ama şimdi.. Baley ihtiyatla, "Evet," dedi. "Bu konuda bazı filmler gördüm."</p>

  <p class="heading0">"İyi. İyi. Şimdi... Sparta'nın en üstün olduğu devirde ülkedeki gerçek vatandaşların sayısı çok azdı. Tam Spartalıların yani. Perioesi denilen ikinci sınıf insanların sayısı daha fazlaydı. Helot diye tanımlanan esirler ise bir hayli kalabalıktı. Sportalılarla Helotlar arasındaki oran bire yirmiydi. Ve Helotlar insandılar. İnsanca duyguları ve kusurları olan kimseler.</p>

  <p class="heading0">"Spartalılar, Helotların çok kalabalık olmalarına karşın başarıyla ayaklanamamaları için askerlik konuşunda birer uzman haline geldiler. Her biri askeri bir makine gibi yaşadı. Ve toplum amacına erişti. Hiçbir Helot ayaklanması başarılı olamadı.</p>

  <p class="heading0">"İşte biz Solaria'daki insanlar da bir bakıma Spartalılar gibiyiz. Bizim de Helotlarımız var. Ama onlar insan değil birer makine. Robotlar isyan edemezler. Sayıları Spartalılarla Helotlar arasındaki oranın bin katı da olsa onlardan yine korkmayız. İşte böylece Spartanın içine kapanık toplumunun bütün iyi taraflarından yararlanıyoruz. Ve bu uğurda sıkı ve katı bir programa uymak zorunda değiliz. Onun yerine kendimize model olarak eski Atinanın kültür ve sanata önem verilen yaşantısını alabiliriz. Onlar da Spartalılarla çağdaştılar ve..." Baley atıldı. "Atinayla ilgili filmleri de gördüm."</p>

  <p class="heading0">Ouemot daha dostça bir tavır takındı. "Uygarlıkların yapısı her zaman piramit biçimi olmuştur. İnsan toplum yapısının doruğuna tırmanırken mutluluğu izlemek için daha fazla zaman ve fırsat bulur. Yine bu tırmanma sırasında bunların zevkini daha fazla çıkaran kimselerin sayısının giderek azaldığı da görülür. Tabii yerlerinden kaydırılan kimselerin sayısı da artar. Şunu da unutmayın, mutlak bir ölçüye göre bu piramidin alt tabakalarının durumları ne kadar iyi olursa olsun bunlar yine de doruktakilere oranla bazı şeylerden yoksun sayılırlar. Örneğin... Solaria'daki en fakir insanın durumu bile, Arzdaki aristokratlarınkinden çok daha iyidir, oysa Solaria'daki aristokratlara göre yine de kötü durumda sayılırlar. Ve onlar kendilerini dünyalarındaki efendileriyle karşılaştırırlar.</p>

  <p class="heading0">Bu nedenle sıradan bir insan toplumunda her zaman sosyal sürtüşmeler olur. Toplumda bir devrimi veya bir ayaklanmayı önleme çabası ya da böyle bir hareket başladıktan sonra bunu bastırmaya çalışmak pek çok acıya yof açar. Tarih böyle olaylarla doludur.</p>

  <p class="heading0">"Burada, Solaria'da piramidin doruğundaki insaniar kendi başlarına bir grup oluşturuyorlar. Bazı şeylerden yoksun kalan kimselerin yerJerindeyse robotlar var. Bizimki yeni bir toplum. Gerçekten de ilk toplum. Sümer ve Mısır çiftçileri kentleri yarattıklarından beri görülen ilk büyük toplumsal buluş." Arkasına yaslanarak gülümsedi.</p>

  <p class="heading0">Baley başını salladı. "Bu buluşunuzu yayınladınız mı?"</p>

  <p class="heading0">Ouemot bunu önemsemiyormuş gibi bir tavır takındı. "Belki ileride bir gün yayınlarım. Bunu henüz yapmadım. Bu benim üçüncü eserim."</p>

  <p class="heading0">"Onların kapsamı da bu kadar geniş miydi?"</p>

  <p class="heading0">"O eserlerimin sosyolojiyle bir ilişkileri yoktu. Gördüğünüz şu eserler..." Ouemot, heykelleri işaret etti. "...benim. Ayrıca besteler de yaptım. Ama artık yaşlanıyorum. Rikaine De1marre da her zaman tatbiki sanatların güzel&nbsp;sanatlardan daha üstün olduğunu idia ederdi. Sonunda sosyolojiyle ilgilenmeye karar verdim "</p>

  <p class="heading0">Baley, "Delmarre'ın yakın dostunuz olduğu anlaşılıyor," dedi.</p>

  <p class="heading0">"Birbirimizi tanırdık. Benim yaşımda bir insan Solaria'daki yetişkinlerin hepsini tanıma fırsatını bulur. Rikaine Delmarre'la gerçekten iyi dost olduğumuzu kabul etmemek için bir neden yok." "Delmarre nasıl bir insandı?" Nedense bu isim Baley'nin gözlerinin önünde Gladia'nın hayalinin belirmesine yol açmıştı. Detektif, genç kadının son gördüğü anki halini hatırladı. Gladia ona çok kızmış, öfkeden yüz hatları çarpılmıştı.</p>

  <p class="heading0">Ouemot'un yüzünde biraz düşünceli bir ifade belirdi. "Değerli bir insandı o. Solaria'ya ve bu yaşam tarzına çok bağlıydı."</p>

  <p class="heading0">"Yani bir idealistti."</p>

  <p class="heading0">"Evet. Kesinlikle. Bu, onun feotus mühendisliğini gönüllü olarak kabul etmesinden de anlaşılıyordu. Feotoloji tatbiki bir sanattı. Size onun bu konudaki düşüncelerini de söyledim.; "Bu işi gönüllü olarak istemek olağanüstü bir davranış mıdır?"</p>

  <p class="heading0">"Sizce böyle... Ah, Arzlı olduğunuzu unutuyorum. Evet, gerçekten olağanüstü bir davranıştı. Bu sözünü ettiğim yapılması gereken bu işti. Ama hiç kimse bu görevi istemiyordu. Genellikle bu işe birkaç yıl için biri atanıyordu. Seçilen insan da bu durumdan hiç hoşlanmıyordu. Oysa Delmarre görevi gönüllü olarak üstlendi, hayatı boyunca bunu yapmaya razı oldu. Durumun, zorla seçilen isteksiz uzmanlara bırakılamayacak kadar önemli olduğunu düşünüyordu. Sonunda beni de ikna etti: Tabii ben o işi hiçbir zaman gönüllü olarak kabul etmezdim. Ayrıca bu Delmarre için büyük bir özveri sayılırdı. Çünkü o kişisel temizlik ve sağlık konusunda âdeta bir fanatikti."</p>

  <p class="heading0">"İşinin ne olduğunu hâlâ kavrayabilmiş değilim."</p>

  <p class="heading0">Ouemot'un kırışık yanakları hafifçe kızardı. "Bunu Delmarre'ın asistanıyla konuşmanız daha doğru olmaz mı?"</p>

  <p class="heading0">Baley, "Bana daha önce Delmarre'ın bir asistanı olduğunu söylemek gereğini duysalardı," dedi. "Onunla çoktan konuşmuş olurdum."</p>

  <p class="heading0">Ouemot mırıldandı. "Buna üzüldüm. Ama Delmarre'ın bir asistanı olması da onun toplumsai sorumluluklarını ne kadar ciddiye aldığını gösteren diğer bir kanıttır. Daha önce bu işi yapan uzmanların yardımcıları yoktu. Ama Delmarre uygun bir genç bulunmasının şart olduğunu düşünüyordu. Onu kendisi eğitecek ve emekliye ayrıldığı ya da ... şey ... öldüğü zaman yerine tam bir profesyonel de bırakmış olacaktı." Yaşlı Solaria'lı derin derin içini çekti. "O öldü ve ben hâlâ yaşıyorum. Oysa Delmarre benden çok gençti. Onunla satranç oynardık. Sık sık."</p>

  <p class="heading0">"Bunu nasıl yapardınız?"</p>

  <p class="heading0">Ouemot kaşlarını kaldırdı. "Uygun biçimde."</p>

  <p class="heading0">"Yani birbirinizi görür müydünüz?"</p>

  <p class="heading0">Solaria'lının yüzünde dehşet dolu bir ifade belirdi. "Bu da nereden aklınıza geldi? Ben böyle bir şeye katlanabilseydim bile Delmarre buna kesinlikle razı olmazdı. Feotal mühendislik onun duygularını körleştirmemişti. Çok titiz bir adamdı o." "O halde nasıl?"</p>

  <p class="heading0">"İki tahta olduktan sonra herkes karşılıklı satranç oynayabilir." Solaria'lı ani bir hoşgörüyie omzunu silkti. "Eh, tabii siz Arzlısınız. Sürdüğüm taşlar onun tahtasında işaret edilirdi. Onunkiler de benim satranç tahtamda. Basit bir şeydi bu."</p>

  <p class="heading0">Baley, "Bayan Delmarre'ı tanıyor musunuz?" diye sordu.</p>

  <p class="heading0">"Birbirimizle bağlantı kurduğumuz oldu. Gladia Delmarre güç alanı ressamıdır. Eserlerinden bazılarını gördüm. Bir bakıma güzel şeylerdi bunlar. Ama Gladia'nın sanat eserleri yarattığı söylenemezdi. Yaptıkları dikkat çekiyordu, işte o kadar.</p>

  <p class="heading0">Yine de bunlar insanı eğlendiren, ve Gladia'nın zeki bir kadın olduğunu ortaya koyan şeylerdi."</p>

  <p class="heading0">"Sizce Gladia kocasını öldürebilir miydi?"</p>

  <p class="heading0">"Bu konuyu hiç düşünmedim. Kadınlar şaşırtıcı yaratıklardır. Ama bu olayın tartışma götürecek bir tarafı da yok. Öyle değil mi? Rikaine Delmarre'a ancak karısı onu öldürecek kadar yaklaşabilirdi. Delmarre, hiçbir durumda bir başkasıyla konuşmaya razı olmazdı. Son derecede titizdi, belki de titiz kelimesi yanlış. Delmarre'ın hiçbir anormal tarafı yoktu. Sapık bir yanı yani. O iyi bir Solaria'lıydı."</p>

  <p class="heading0">Baley sordu. "Beni gerçekten görmeye razı olmayı sapıkça bir şey diye tanımlar mısınız?"</p>

  <p class="heading0">Ouemot, "Evet," dedi. "Tanımlarım sanırım. Bence bunun müstehcen bir yanı var."</p>

  <p class="heading0">"Delmarre'ı siyasi nedenlerle öldürmüş olabilirler mi?"</p>

  <p class="heading0">"Ne?"</p>

  <p class="heading0">"Ondan 'gelenekçi' diye söz edildiğini duydum."</p>

  <p class="heading0">"Ah, hepimiz de öyleyiz."</p>

  <p class="heading0">"Yani Solaria'da Gelenekçi olmayan bir grup var mı?"</p>

  <p class="heading0">Ouemot ağır ağır, "Öyle kimseler olduğunu sanıyorum," diye cevap verdi. "Onlar geleneklere fazla bağlı olmayı tehlikeli buluyorlar. Nüfusumuzun azlığı üzerinde duruyorlar. Diğer dünyaların bizden çok kalabalık olduğunu unutamıyorlar. Diğer Dış Dünyalar bize saldırdıkları takdirde kendimizi savunamayacağımızı düşünüyorlar. Aptalca bir düşünce tarzı bu. Bu sözünü ettiğim tipte insanların sayısı az. Ve onların güçlü olduklarını sanmıyorum."</p>

  <p class="heading0">"Neden onların düşünce biçimlerinin aptalca olduğunu söylüyorsunuz? Nüfuslar arasındaki büyük farka rağmen durumu Solaria lehine dengede tutacak bir şey mi var? Örneğin yeni bir silah?"</p>

  <p class="heading0">"Evet bir silah var, ama bu yeni bir şey değil. Sözünü ettiğim bu insanlar da aptal değil de kör. Bu silahın devamlı kullanıldığının ve ona karşı koyulamayacağının farkında bile değiller."</p>

  <p class="heading0">Baley'nin gözleri kısıldı. "Ciddi misiniz?"</p>

  <p class="heading0">"Tabii."</p>

  <p class="heading0">"Bu silahın nasıl bir şey olduğunu biliyor musunuz?"</p>

  <p class="heading0">"Hepimizin de bilmesi gerekir. Durup da düşünürseniz Siz de bunu bildiğinizi anlarsınız. Belki durumu başkalarından biraz daha kolaylıkla görmemin nedeni sosyolog olmam. Bu aslında bir silah gibi kullanılmıyor. Kimseyi öldürmüyor, insana zarar vermiyor. Ama bu haliyle yine de karşı konulamayacak bir şey. Kimse bu silahı farketmiyor. Onun için de çok daha etkili."</p>

  <p class="heading0">Baley sinirlendi. "Bu öldürücü olmayan silah nedir?"</p>

  <p class="heading0">Ouemot, "Pozitronik robot," dedi.</p>

  <p class="heading0"></p>
</body>
</html>
