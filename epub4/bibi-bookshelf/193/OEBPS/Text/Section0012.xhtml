<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ks</title>
  <link href="../Styles/stylesheet.css" rel="stylesheet" type="text/css" />
</head>

<body class="main">
  <p class="heading0" style="text-align: justify;"><br /></p>

  <h4 class="heading0" style="text-align: center;">ON YEDİ</h4>

  <p class="heading0">Daneel, Baley'in hemen harekete geçmesine izin vermedi. Saygılı bir kesinlikle "Yarın," dedi. "İşte önerim bu, Ortak Elijah. Geç oldu. Ve senin dinlenmen gerekiyor."</p>

  <p class="heading0">Baley bunun doğru olduğunu kendi kendisine itiraf etmek zorunda kaldı. Ayrıca hazırlanması da gerekiyordu. Bir hayli hazırlık yapması şarttı. Arzlı cinayetin esrarını çözdüğünden emindi. Bu da Daneel'in teorisi gibi bir mantık dizisine dayanıyordu. Kanıt olarak fazla bir değeri yoktu. Solaria'lılar ona yardım etmek zorundaydılar. Baley, onlarla karşı karşıya gelecekti. Bir Arzlıya karşı altı Uzaycı. Onun için de Baley'in duruma hakim olması gerekiyordu. Bu da dinlenmesi ve hazırlık yapmasının zorunlu olduğu anlamına geliyordu.</p>

  <p class="heading0">Ama detektif yine de uyayamayacaktı. Uyuyamayacağından emindi. Güzelce çalışan robotların hazırladığı yumuşacık yatağın, Gladia'nın malikânesindeki özel odaya süzülen müzik ve havaya sıkılan parfümün de bir yararı olmayacaktı. Bundan emindi Baley.</p>

  <p class="heading0">Daneel karanlık bir köşede sessizce oturuyordu.</p>

  <p class="heading0">Baley, "Hâlâ Gladia'dan korkuyor musun?" diye sordu.</p>

  <p class="heading0">Robot, "Yalnız başına, korunmasız bir halde uyumana izin vermek akıllıca bir şey olmaz," dedi.</p>

  <p class="heading0">"Pekâlâ, öyle olsun. Ne yapmanı istediğimi iyice anladın mı, Daneel?"</p>

  <p class="heading0">"Anladım, Ortak Elijah."</p>

  <p class="heading0">"Birinci Kural yüzünden bazı endişelerin olmadığını umarım."</p>

  <p class="heading0">"Yapılmasını istediğin toplantı konusunda bazı endişelerim var. Yanına silah alacak ve de kendini korumaya çalışacak mısın?"</p>

  <p class="heading0">"Merak etme, bunları yapacağım."</p>

  <p class="heading0">Danel içini çekti. Bu öyle insanca bir şeydi ki Baley bir an karanlıkları yararak makine adamın kusursuz yüzündeki ifadeyi incelemeye çalıştı.</p>

  <p class="heading0">Daneel, "Bence insanlar her zaman mantıklı bir biçimde hareket etmiyorlar," dedi.</p>

  <p class="heading0">Baley, "Üç Kural bizim için de geçerli sayılır," dedi. "Ama böyle bir uygulama zorunlu olmadığı için seviniyorum."</p>

  <p class="heading0">Gözlerini tavana dikti. Çok şey Daneel'e bağlıydı. Arzlı robota gerçeğin ancak az bir kısmını açıklayabilmişti. Robotlar pek karma şık yaratıklardı. Aurora gezegeninin kendi çıkarlarını kollaması için bir robot temsilci yollamasının nedenleri vardı elbette. Ama bir hataydı bu. Robotlar da bazı bakımlardan kısıtlıydılar.</p>

  <p class="heading0">Her şey yolunda gittiği takdirde soruşturma on iki saat içerisinde sona erecek; Baley de yirmi dört saat içerisinde Arza doğru yola çıkabilecekti. Hem de umut götürecekti gezegenine. Acayip bir umuttu bu. Baley kendisi bile buna pek inanamıyordu. Ama Arz için kurtuluş yolu da buydu. Öyle olmalıydı!</p>

  <p class="heading0">Arz! New York! Jessie ve Ben! Sevgili evinin rahatlığı, tanıştığı! Sıcaklığı! Baley yarı uykulu bunları düşündü. Ama Arzı hayal etmek onu umduğu gibi rahatlatmadı. Sanki Kentlerle arasına bir soğukluk girmişti.</p>

  <p class="heading0">Ve sonra bütün hayaller kayboldu. Baley uykuya daldı.</p>

  <p class="heading0">Baley uyudu ve uyandı. Duş yapıp giyindi. Fiziki bakımdan tam anlamıyla hazırdı. Ama yine de kuşkuları vardı. Bunun nedeni kurduğu mantık dizisinin sabah ışığında ona zayıf gelmesi değildi. Onu düşündüren Solaria'lıların karşısına dikilmesi gereğiydi.</p>

  <p class="heading0">Bu adamların gösterecekleri tepkilerden emin olabilir miydi? Yoksa yine karanlıkta, körcesine mi çabalayacaktı?</p>

  <p class="heading0">Önce Gladia göründü. Tabii bu onun için çok kolaydı. Kadın malikanede olduğu için iç devreden yararlanmıştı. Galdia'nın rengi uçuk, yüzü ifadesizdi. Orapeli beyaz elbiseyle soğuk bir heykele benziyordu.</p>

  <p class="heading0">Genç kadın çaresiz bir tavırla Baley'e baktı. Arzlının şefkatli gülümsemesi Gladia'yı biraz rahatlattı.</p>

  <p class="heading0">Diğerleri de birer birer gözüktüler. Gladia'dan hemen sonra Güvenliğin yeni Müdürü Attiebish geldi. İnce ve azametli adamın iri çenesindeki kaslar hoşnutsuzlukla gerilmişti. Sonra robotik uzmanı Jothan Leebig ortaya çıktı. Öfkeli ve sabırsız adamın düşük göz kapağı zaman zaman seyiriyordu. Onu sosyolog Ouemot izledi. Yaşlı Solaria'lı biraz yorgun görünüyordu ama çukura kaçmış gözleriyle Baley'e bakarak gülümsedi. Sanki ona bir lütufta bulunuyor ve, 'Biz birbirimizi gördük,' diyordu. 'Samimi olduk.'</p>

  <p class="heading0">Klorissa Cantoro diğerlerini gördüğü zaman biraz sıkılır gibi oldu. Bir an Gladia'ya bakarak sesli sesli burnunu çekti, sonra gözlerini yere dikti. En son Dr. Thool gözüktü. Adam bitkin hatta hastaymış gibi görünüyordu.</p>

  <p class="heading0">Hepsi oradalardı. Gruer dışında hepsi. Adam yavaş yavaş iyileşiyordu, ama bu toplantıya katılması imkânsızdı. Baley, eh, diye düşündü, bu işi o olmadan da çözümleyebiliriz. Diğerleri resmi kılıklardaydılar. Ve hepsi de perdeleri sıkıca kapatılmış bölmelerde oturuyorlardı.</p>

  <p class="heading0">Daneel her şeyi iyi ayarlamıştı. Baley bütün kalbiyle robotun yapması gereken diğer işleri de başarıyla halledeceğini ymuyordu.</p>

  <p class="heading0">Detektif Solaria'lıları teker teker süzdü. Kalbi gürültülü gürültülü çarpıyordu. Her Solaria'lı ona başka bir odadan bakıyor; ışıklar, eşya ve duvar süsleri arasındaki zıtlık baş döndürüyordu.</p>

  <p class="heading0">Baley, "Dr. Rikaine Delmarre'ın öldürülmesi olayını inceleyeceğiz," diye başladı. "Sebep, fırsat ve silah açısından. Ve bu sırayla..."</p>

  <p class="heading0">Attiebish onun sözünü kesti. "Bu uzun bir konuşma mı olacak."</p>

  <p class="heading0">Baley sert sert, "Olabilir," dedi. "Beni buraya bir cinayet olayını araştırmam için çağırdılar. Böyle bir iş benim uzmanlık ve meslek alanıma girer. Bu işin nasıl halledileceğini en iyi ben bilirim." İçin için ekledi, onların terbiyesizlikleri karşısında sinme. Yoksa hiçbir şey yapamazsın. Duruma hakim ol. Hakim ol! Mümkün olduğu kadar sert ve kesin bir tavırla konuşmasını sürdürdü. "Önce sebep. Bir bakıma bu üç şarttan en tatmin edici olmayanı yine bu. Fırsat ve silah&nbsp;objektif şeylerdir. Nesnel yani. Ve gerçek bir biçimde incelenebilirler. Sebep ise sübjektiftir. Öznel bir şey. Bunu bazen başkaları farkedebilirler. Bir hakaret yüzünden intikam alınması gibi. Bu başkalarının göremeyeceği bir şey de olabilir. Duygularını hiç belli etmeyen, disiplin altında tutan bir insanın mantıksızca, öldürücü kini gibi.</p>

  <p class="heading0">"Hemen hemen hepiniz bana şu ya da bu konuşma sırasında cinayeti Gladia Delmarre'ın işlediğine inandığınızı açıkladınız. Ve hiç kimse başka bir katil adayından söz etmedi. Gladia'nın kocasını öldürmesi için bir neden var mıydı. Dr. Leebig böyle bir sebebi ileri sürdü. Gladia'nın kocasıyla sık sık kavga ettiğini söyledi. Gladia daha sonra bana da bunu itiraf etti. Bir kavga sırasında alevlenen öfke insanı cinayete sürükleyebilir, elbette...</p>

  <p class="heading0">"Ama bir sorun vardı. Dr. Delmarre'ı öldürmesi için nedeni olan yalnızca Gladia mıydı? Dr. Leebig, kendisi de..."</p>

  <p class="heading0">Robotik uzmanı neredeyse yerinden fırlıyordu. Kaskatı kesilen elini Baley'e doğru uzattı. "Sözlerinize dikkat edin, Arzlı!"</p>

  <p class="heading0">Baley soğuk soğuk, "Ben sadece bir takım teorilerden söz ediyorum," dedi. "Siz, Dr. Leebig, Dr. Delmarre'la yeni robot modelleri üzerinde çalışıyordunuz. Robotik konusunda Solaria'daki en iyi uzman sizsiniz. Siz bana öyle söylediniz. Ben de bu sözlere inanıyorum."</p>

  <p class="heading0">Leebig, Arzlıyı pek aşağı gördüğünü belirten bir tavırla güldü.</p>

  <p class="heading0">Baley konuşmasını sürdürdü. "Ama Dr Delmarre'ın sizinle dostluğunu sona erdirmek üzere olduğunu da öğrendim. Bunun nedeniyse sizin bazı kişisel özelliklerinizdi. Dr. Delmarre bunlardan hoşlanmıyordu."</p>

  <p class="heading0">"Yalan! Yalan!"</p>

  <p class="heading0">"Belki... Ama ya doğru idiyse? O zaman Dr. Delmarre sizinle olan dostluğunu sona erdirerek sizi aşağılanmış bir duruma düşürmeden önce onu ortadan kaldırmanız için sebep var demekti. Bence siz böyle bir hakarete kolay kolay dayanamazdınız."</p>

  <p class="heading0">Baley, Leebig'e itiraz fırsatı bırakmadan sözlerini hızla sürdürdü. "Ve siz Bayan Cantoro. Dr. Delmarre'ın ölümü üzerine feotus mühendisliği çalışmalarının yönetimi size geçti. Sorumluluk isteyen bir iş bu."</p>

  <p class="heading0">Klorissa, "Uzay adına!" diye bağırdı. "Bütün bunlardan daha önce de sözettik." "Sözettiğimizi biliyorum. Ama bu noktanın da üzerinde durulması gerekiyor. Dr. Ouemot'a gelince, sık sık Dr. Delmarre'la satranç oynuyordu. Belki oyunu sık sık kaybetmek onu öfkelendirdi."</p>

  <p class="heading0">Sosyolog usulca söze karıştı. "Satranç oyununu kaybetmek herhalde yeterli bir neden sayılmaz, Sivil Memur Baley."</p>

  <p class="heading0">"Bu, satrancı ne kadar ciddiye aldığınıza bağlı bir durum. Cinayet nedeni katile pek pek önemli gelebilir. Buna karşılık herkes bunu pek anlamsız bulabilir. Cinayet için herkesin bir nedeni olabilir. Özellikle Dr. Delmarre gibi birinin öldürülmesi konusunda."</p>

  <p class="heading0">Ouemot öfkeyle sordu. "Ne demek istiyorsunuz?"</p>

  <p class="heading0">"Ben sadece Dr. Delmarre'ın 'iyi bir Solaria'lı' olduğunu kasdettim. Hepiniz de onu böyle tanımladınız. Adam bütün Solaria geleneklerine sıkı sıkı uyuyordu. İdeal bir adamdı, âdeta soyut bir simge. Öyle bir insanı kim sever ya da ondan hoşlanır? Zayıf tarafı olmayan bir insan başkalarının kusurlu olduklarını düşünmelerine neden olur sadece. İlkel bir şair olan Tennyson, Kusuru olmayan bir insan tamamiyle kusurludur,' diye yazmıştı."</p>

  <p class="heading0">Klorissa kaşlarını çattı. "Hiç kimse bir insanı iyi olduğu için öldürmez."</p>

  <p class="heading0">"Sizin dünyadan haberiniz yok." Baley, ne demek istediğini açıklamadan devam etti. "Dr. Delmarre Solaria'da birilerinin bir komplo kurduklarının farkındaydı. Ya da böyle bir şey olduğunu düşünüyordu. Komplocular Galaksiye saldırmak ve&nbsp;diğer gezegenleri ele geçirmek amacındaydılar. Dr. Delmarre ise bunu engellemeyi istiyordu. İşte bu yüzden komplocular da onu ortadan kaldırmayı istemiş olabilirler. Buradakilerden biri o örgüt üyesidir belki de. Bayan Delmarre, hatta yeni Güvenlik Müdürü CorWin Attiebish bile."</p>

  <p class="heading0">Attiebish yerinden kımıldamadı. "Ben mi?"</p>

  <p class="heading0">"Gruer'in başına gelen felaket yüzünden Güvenliğin başına geçer geçmez araştırmaları sona erdirmek istediniz." Baley, sütünden ağır ağır birkaç yudum aldı, orijinal kutusundan içiyordu. Süte kendi elinden başka insan eli değmemişti. Robot eli de. Gücünü toplayan Arzlı, bu aslında bir bekleme oyunu, diye düşündü. Neyseki Solaria'lılar hiç kımıldamadan oturuyorlar. Onlar benim gibi Arzlı değiller. İnsanlarla yakından ilgilenmesini bilmiyorlar. Kalleşçe dövüşmeyi de bilmedikleri gibi.</p>

  <p class="heading0">Baley, "Şimdi sıra fırsatta," dedi. "Herkes bu fırsatın ancak Bayan Delmarre'ın eline geçebileceğini düşünüyordu. Çünkü kocasının yanına ancak o gidebilirdi. "Ama bundan emin olabilir miyiz? Ya Gladia Delmarre'dan başka biri Dr. Delmarre'i öldürmeye karar verdiyse? Böyle çaresiz bir karar, kurbanın yanına gitmek gibi rahatsızlık verici bir şeyi önemsizleştirmez miydi? İçinizden biri cinayet işlemeye karar verdiği takdirde, kurbanın yanında bunu yapmaya yetecek bir süre kalmayı da göze almaz mıydı? Delmarre'in malikânesine usulca girer..." Atlebish buz gibi bir sesle detektifin sözünü kesti. "Senin bu konuda bilgin yok, Arzlı. Bunu yapabilirmişiz, yapamazmışız, bu önemli değildi. Asıl Dr. Delmarre birinin kendisini görmesine izin vermezdi. Bundan emin olabilirsin. Biri onun yanına girseydi, Dr. Delmarre onun çok değer verdiği, eski bir arkadaşı olmasına aldırmaz, adama hemen çıkıp gitmesini söylerdi. Hatta adamı dışarı atmaları için robotlarını bile çağırırdı."</p>

  <p class="heading0">Baley, "Doğru," dedi. "Tabii Dr. Delmarre bunu karşısındakinin bir görüntü olmadığını anladığı takdirde yapardı."</p>

  <p class="heading0">Dr. Thool hayretle bağırdı. "Ne demek istiyorsunuz?" Sesi titriyordu.</p>

  <p class="heading0">Baley dönerek yaşlı adama baktı. "Bayan Delmarre'ı cinayet yerinde muayene ettiğiniz zaman o bir an yanındakinin sizin görüntünüz olduğunu sandı. Ancak ona dokunduğunuz zaman gerçeği anladı. Gladia bana öyle söyledi. Ve ben buna inanıyorum. Ben, insanları gerçekten görmeye alışığım. Solaria'ya geldiğimde Güvenlik Müdürü Gruer'le karşılaştığım zaman onun karşımda olduğunu sandım. Konuşmamızın sonunda Gruer birdenbire ortadan kaybolduğu zaman fena halde şaşırdım.</p>

  <p class="heading0">"Şimdi bunun tersini düşünelim. Bir erkek bütün olgunluk çağı boyunca sadece görüntülerle bağlantı kuruyor. Hiç kimseyi görmüyor. Ender olarak karısının yanına gidiyor. Şimdi... karısından başka biri onun bulunduğu yere girerek kendisine yaklaşıyor. Bu insan gördüğünün bir görüntü olduğunu sanmaz mı? Özellikle bir robota Dr. Delmarre'a görüntüyle bağlantı kurulacağını söylemesi emredildiği takdirde?"</p>

  <p class="heading0">Ouemot, "Böyle bir şey imkânsız," dedi. "Arka planın aynı olması durumun anlaşılmasına yol açar."</p>

  <p class="heading0">"Belki. Ama kaçınız şu anda arka planın farkındasınız? Dr. Delmarre bu işte bir acayiplik olduğunu farkedinceye kadar yine de bir iki dakika geçerdi. Ve o sürede arkadaşı o kimsekurbanına yaklaşarak sopayı kaldırır ve sonra da hızla indirirdi." Ouemot inatla, "İmkansız," dedi."</p>

  <p class="heading0">Baley, "Hiç de değil," diye karşılık verdi. "Bence fırsat. Bayan Delmarre'ın katil olduğunu gösteren kesin kanıt sayılmamalıdır. Evet, onun eline fırsat geçti. Ama başkalarının da geçmiş olabilir." Baley tekrar bekledi. Alnının ter içinde kaldığının farkındaydı, ama bunu silmek diğerleri tarafından bir zayıflık işareti olarak alınabilirdi. Duruma kesinlikle hakim olmalıydı. Hedefi olan insanı zayıf durumda</p>

  <p class="heading0">olduğuna inandırmalıydı. Ve bir Arzlının bunu bir Solaria'lıya yapabilmesi oldukça zordu.</p>

  <p class="heading0">Baley, diğerlerinin yüzlerine teker teker baktı ve sonra konuşmanın memnunluk verici bir biçimde sürdüğünü anladı. Attlebish'in yüzünde bile insanca bir endişe belirmişti.</p>

  <p class="heading0">Arzlı, "Böylece," dedi. "Silaha geliyoruz. Olayın en şaşırtıcı yanı da bu. Cinayetin İşlendiği silah hiçbir zaman bulunamadı."</p>

  <p class="heading0">Attiebish, "Bunu biliyoruz," dedi. "Eğer silah bulunsaydı. Bayan Delmarre aleyhindeki kanıtların kesin olduğuna karar verirdik. Olayın araştırılmasını da hiçbir zaman istemezdik."</p>

  <p class="heading0">Baley omzunu silkti. "Belki. Öyleyse bu silah konusunu inceleyelim. Şimdi, iki olasılık var. Cinayeti ya Bayan Delmarre işledi ya da bir başkası. Katil Bayan Delmarre'sa silahın cinayet yerinde kalması gerekirdi. Tabii silah laboratuardan götürülmüş olabilirdi. Şu anda burada olmayan iş arkadaşım Bay Daneel Oliwav, silahı Dr. Thool'un alıp götürmüş olabileceğini, onun eline böyle bir fırsat geçtiğini söyledi. Şimdi hepinizin önünde Dr. Thool'a bunu yapıp yapmadığını, baygın olan Bayan Delmarre'i muayene ederken silahı ortadan kaldırıp kaldırmadığını soruyorum."</p>

  <p class="heading0">Dr. Thool titremeye başlamıştı. "Hayır, hayır. Yemin ederim. Her soruya cevap verebilirim. Ben cinayet yerinden hiçbir şeyi alıp götürmedim."</p>

  <p class="heading0">Baley, "Şu anda Dr. Thool'u yalancılıkla suçlamak isteyeniniz var mı?" diye sordu.</p>

  <p class="heading0">Bir sessizlik .oldu. O sırada Leebig, Baley'nin görüntü alanının dışında bir yere bakarak zamanla ilgili bir şeyler söyle.</p>

  <p class="heading0">Arzlı, "İkinci olasılık da şu," diye devam etti. "Cinayeti başka biri işledi ve o, silahı yanına alarak kaçtı. Eğer böyle olduysa o zaman şu soruyu da sormamız gerekiyor: neden? Silahı alıp götürmek katilin Bayan Delmarre olmadığını ilan etmek demekti. Katil bir başkasıydı, dedik. Ve bu insan suçu Bayan Delmarre'ın üzerine yıkmak için silahı cinayet yerinde bırakmıştı. Yani bu adam pek mi aptaldı? İki durumda da silahın laboratuarda olması gerekiyordu. Ama bunu hiç kimse görmemişti."</p>

  <p class="heading0">Attiebish, "Bizim budala olduğumuzu mu düşünüyorsun?" diye homurdandı. "Kör olduğumuzu mu?"</p>

  <p class="heading0">Baley sakin sakin, cevap verdi. "Ben sadece sizin Solaria'lı olduğunuzu düşünüyorum. İşte bu yüzden cinayet yerinde bırakılan bir cismin aslında bir silah olduğunu farkedemediniz."</p>

  <p class="heading0">Klorissa telaşla mırıldandı. "Bu sözlerin bir tek kelimesini bile anlamadım." Konuşma sırasında hiç kımıldamamış olan Gladia bile şaşkınlıkla Baley'e bakıyordu.</p>

  <p class="heading0">Baley, "Cinayet yerinde yalnızca öldürülmüş bir adamla onun baygın karısı yoktu," dedi. "Orada bir de bozuk robot vardı."</p>

  <p class="heading0">Leebig öfkeyle, "Eee!" dedi.</p>

  <p class="heading0">"İmkansızları bir tarafa attık. O halde geride kalan, ne kadar garip olursa olsun, yine de gerçek. Cinayet yerindeki robot siiahtı aslında. Gördüğünüz eğitim nedeniyle hiçbirinizin farketmediği bir cinayet silahı."</p>

  <p class="heading0">Hepsi bir ağızdan konuşmaya başladılar. Yalnızca Gladia şaşkınlıkla Baley'e bakıyordu.</p>

  <p class="heading0">Arzlı ellerini havaya kaldırdı. "Susun! Bir dakika! İzin verin de anlatayım!" Tekrar Gruer'in zehirlenme olayını ve bunun nasıl başarıldığını hikaye etti. Buna bebek çiftliğinae kendisini öldürmeye kalkışmalarını da ekledi.</p>

  <p class="heading0">Leebig sabırsızca, "Herhalde bunu bir robotun okun ucuna zehir sürmesini sağlayarak başardılar," dedi. "Tabii o bunun zehir olduğunu bilmiyordu. İkinci bir&nbsp;robotun oku çocuğa vermesini, ona sizin bir Arzlı olduğunuzu açıklamasını emrettiler. Bu ikinci robotun da okun zehirli olduğundan haberi yoktu doğal olarak. Bunu söyleyecektiniz değil mi?"</p>

  <p class="heading0">"Evet, böyle bir şey. İki robota da ayrıntılı talimat verilmişti."</p>

  <p class="heading0">Leebig, "Pek de olacak gibi değil," diye itiraz etti.</p>

  <p class="heading0">Ouemot'un rengi iyice uçmuştu. Yaşlı adam her an kriz geçirecek gibi görünüyordu. "Hiçbir Solaria'lı bir insana zarar vermesi için bir robottan yararlanamaz."</p>

  <p class="heading0">Baley yine omzunu silkti. "Belki. Ama önemli olanı robotların oyuna getirilebilmesi. Dr. Leebig'e sorun. Robotik uzmanı o."</p>

  <p class="heading0">Leebig, "Bunun Dr. Delmare'ın ölümüyle bir ilgisi yok," dedi. "Bunu dün de söyledim size. Kim bir robotun bir insanın kafasını ezmesini sağlayabilir?" "Bunun nasıl yapıldığını açıklayayım mı?"</p>

  <p class="heading0">"Başarabilirseniz açıklayın."</p>

  <p class="heading0">Baley, "O yeni model bir robottu," diye başladı. "Dr. Delmarre onu deniyordu. Bunun ne anlama geldiğini ancak dün akşam kavrayabildim. O sırada koltuktan kalkmak için bir robottan yardım istedim. Ona, 'Elini ver,' dedim. Robot şaşkın şaşkın eline baktı. Sanki elini yerinden çıkarıp bana vermesini istemişim gibi. Emrimi daha açık bir biçimde, deyimler kullanmadan tekrarlamak zorunda kaldım. Ama bu olay bana Dr. Leebig'in daha önce söylediği bir şeyi hatırlattı. Bacakları ve kolları çıkabilen tipte robotlar üzerinde çalışılıyordu.</p>

  <p class="heading0">"Diyelim ki Dr. Delmarre'ın denemeler yaptığı robot da bu tipte bir şeydi. Özel işler yapmak için değişik tipte kollar takıyordu. Çeşitli biçimlerde kollar. Katil de bunu biliyordu. Robota birdenbire, 'Bana kolunu ver,' diye emretti. Tabii robot da kolunu çıkararak ona uzattı. Bu çıkık kol mükemmel bir cinayet silahıydı, Dr. Delmarre öldürüldükten sonra robotun kolu yerine takıldı."</p>

  <p class="heading0">Şaşkınlık ve dehşet, yerini karmakarışık itirazlara bıraktı. Baley son sözlerini haykırarak söylemek zorunda kaldı, ama sesini yine de zorlukla duyurabildi. Yüzü kıpkırmızı kesilmiş olan Attiebish koltuğundan kalkarak öne doğru çıktı. "Bu söylediklerin doğru olsa bile, katilin Bayan Delmarre olduğunu gösterir yine. O laboratuardaydı, kocasıyla kavga etti. Dr. Delmarre'ın robotla yaptığı çalışmaları görmüştü. Robotun kolunun çıktığını biliyordu. Aslında bu hikayeye inanmış değilim, o da başka. Ancak ne yaparsan yap, her şey katilin Bayan Delmarre olduğunu gösteriyor."</p>

  <p class="heading0">Gladia usulca ağlamaya başladı.</p>

  <p class="heading0">Baley genç kadına bakmadı. "Tersine. Cinayeti kim işlemiş olursa olsun, katilin Bayan Delmarre olmadığını kanıtlamak çok kolay."</p>

  <p class="heading0">Jothan Leebig birdenbire kollarını kavuşturdu. Yüzünde Arzlıyı aşağı gördüğünü belirten bir ifade vardı.</p>

  <p class="heading0">Baiey bunu farketti. "Bunu yapmama siz yardım edeceksiniz, Dr. Leebig. Siz bir robotik uzamsınız. Robotları, dolaylı yoldan cinayet işlemeye razı etmek, onları oyuna getirmek için büyük ustalık gerektiğini biliyorsunuz. Dün, birini evde göz hapsine aldırmak zorunda kaldım. O kimsenin dışarı bırakılmaması için üç robota ayrıntılı emirler verdim. Bu basit bir olaydı. Ama ben robotları yönetmesini bilmeyen beceriksiz bir adamım. Emirlerimde bazı boşluklar vardı. Ve gözhapsine aldırdığım kimse kaçmayı başardı."</p>

  <p class="heading0">Attiebish sordu. "Kimdi bu?"</p>

  <p class="heading0">Baley sabırsızca, "Bu önemli değil," dedi. "Önemli olan amatörlerin robotları ustalıkla yönetmemeleri. Ve bazı Solaria'lılar bu gezegene göre pek amatörce davranabiliyorlar. Söyleyin bakalım. Gladia Delmarre robotik konusunda ne biliyor?.. Ee, Dr. Leebig?"</p>

  <p class="heading0">"Ne!" Robotik uzmanı Arzlıya şaşkın şaşkın bakıyordu.</p>

  <p class="heading0">"Bayan Delmarre'a robotik konusunda bilgi vermeye çalıştınız. Nasıl bir öğrenciydi o? Bir şey öğrenebildi mi?"</p>

  <p class="heading0">Leebig endişeyle etrafına bakındı. "O hiç de..." Durakladı.</p>

  <p class="heading0">"Bu konuda hiç de yetenekli değildi sanırım. Öyle değil mi? Yoksa bu soruyu cevaplamamayı mı tercih edeceksiniz?"</p>

  <p class="heading0">Leebig soğuk soğuk, "Belki de özellikle hiçbir şey bilmiyormuş gibi davranıyordu," dedi.</p>

  <p class="heading0">"Yani siz bir robotik uzmanı olarak Bayan Delmarre'ın makine adamları dolaylı bir biçimde cinayet işlemeye sürükleyecek kadar usta olduğunu söyleyebilir misiniz?"</p>

  <p class="heading0">"Ben bu soruya nasıl cevap veririm?"</p>

  <p class="heading0">"O halde bu soruyu başka türlü sormama izin verin. Biri beni bebek çiftliğinde öldürtmeye çalıştı. Bu kimse yerimi bulmak için robotlar arasındaki bağlantıdan yararlandı. Ben, hiçbir insana nereye gideceğimi söylememiştim. Sadece beni bir yerden diğerine götüren robotlar nerede olduğumu biliyorlardı. İş arkadaşım Bay Daneel OlivaW bile bir hayli zorlukla karşılaştıktan sonra izimi bulabildi. Buna karşılık katil bu işi kolaylıkla başardı. Çünkü yalnızca nerede olduğumu öğrenmesi değil, ben çiftlikten ayrılıp başka yere gitmeden önce okun zehirlenmesini ve bu okla bana nişan alınmasını da sağlaması gerekiyordu. Bayan Delmarre bütün bunları başaracak kadar usta mı?"</p>

  <p class="heading0">CorWin Attiebish öne doğru eğildi. "Sence bu konuda usta olan kim, Arzlı?" Baley, "Dr. Leebig, gezegendeki en usta robotikçi olduğunu söylüyor," dedi. Leebig bağırdı. "Beni mi suçluyorsun?"</p>

  <p class="heading0">Baley de, "Evet!" diye haykırdı.</p>

  <p class="heading0">Leebig'in gözlerindeki öfke yavaş yavaş kayboluyordu ama, bunun yerini tam anlamıyla sakin bir ifade almadı. Adamın bakışlarından sinirlerinin gerildiği ve duygularını baskı altında tutmaya çalıştığı anlaşılıyordu. "Ben cinayetten sonra Delmarre robotunu inceledim. Kolları, bacakları yerinden çıkmıyordu. Yani kollarını ve bacaklarını ancak uzmanlar, özel gereçlerle yerlerinden çıkarabilirlerdi. Delmarre'ın ölümü olayında o robot bir silah olarak kullanılmamıştı. İddialarınız asılsız."</p>

  <p class="heading0">Baley, "Bu sözlerinizin aoğruluğunu kim onaylayabilir?" diye sordu.</p>

  <p class="heading0">"Sözlerimin şüpheyle karşılanmasına gelemem."</p>

  <p class="heading0">"Ama ben karşılıyorum. Sizi suçluyorum. Ve robotla ilgili sözlerinizin de bir değeri yok. Çünkü kimse bu iddianızı desteklemiyor. Bir başkası tanıklık etseydi o zaman durum değişirdi. Ha, aklıma gelmişken... O robotu pek çabuk ortadan kaldırdınız. Neden?"</p>

  <p class="heading0">"Robotu bekletmek için bir neden yoktu ki. Kafası karmakarışık olmuştu. Artık bir işe yaramayacaktı."</p>

  <p class="heading0">"Neden?"</p>

  <p class="heading0">Leebig parmağını Baley'e doğru sallayarak hiddetle, "Bunu bana daha önce de sordunuz, Arzlı," diye homurdandı. "Ve ben de size nedeni açıkladım. Robot bir cinayete tanık olmuş ve bunu engelleyememişti."</p>

  <p class="heading0">"Ve siz bana böyle bir şeyin robotu tamamiyle mahvettiğini, bunun evrensel bir kural olduğunu söylediniz. Ama Gruer zehirlendiğinde ona öldürücü içkiyi veren robot sadece topallamaya, pepeme gibi konuşmaya başladı. Üstelik o robot o sırada sadece bir tanık değildi, bir katil rolü oynamıştı. Ama sorguya çekilecek kadar da aklı başındaydı.</p>

  <p class="heading0">"O halde o robotun, Delmarre olayına karışan robotun, cinayetle olan ilişkisi Gruer'in makine adamınınkinden çok daha fazlaydı. Çünkü katil Delmarre robotunun kolunu bir cinayet aleti olarak kullanmıştı."</p>

  <p class="heading0">Leebig boğulurcasına, "Hepsi de saçma," dedi. "Sizin robotikten haberiniz yok."</p>

  <p class="heading0">Baley, "Olabilir," diye karşılık verdi. "Ama Güvenlik Müdürü Attlebish'in robot fabrikanız ve tamir atölyelerinizdeki kayıtlara el koymasını önereceğim. Böylece kol ve bacakları çıkabilen robotlar yapıp yapmadığınızı öğrenebiliriz. Eğer yapmışsanız, bunlardan bazılarını Dr. Delmarre'a gönderip göndermediğinizi de anlarız. Ne zaman yolladığınızı da."</p>

  <p class="heading0">Leebig haykırdı. "Kimse kayıtlarıma el süremez!"</p>

  <p class="heading0">"Neden? Gizleyecek bir şeyiniz yoksa neden?"</p>

  <p class="heading0">"Ama Solaria adına! Delmarre'ı öldürmem için ne sebep vardı? Bunu söyleyin bana! Sebep neydi?"</p>

  <p class="heading0">Baley, "İki sebep olabilir," dedi. "Bayan Delmarre'le dosttunuz. Fazla dost. Solaria'lılar da bir bakıma insan sayılırlar. O zamana kadar hiçbir kadınla ilişkiniz olmamıştı. Ama bu size hayvansal güdülere karşı diyelimbağışıklık kazandırmamıştı. Bayan Delmarre'ı görüyordunuz. Özür dilerim, onunla bağlantı kuruyordunuz. Bayan Delmarre o sırada hafif bir şeyler giymiş oluyordu..." Leebig ıstırapla inledi. "Hayır..."</p>

  <p class="heading0">Gladia da telaşla, "Hayır," diye fısıldadı.</p>

  <p class="heading0">Baley sözlerini sürdürdü. "Belki duygularınızın nasıl şeyler olduklarının farkında değildiniz. Ya da onları belli belirsiz de olsa anlıyor ve bu zayıflığınız yüzünden kendi kendinizi aşağı görüyordunuz. Sizde bu duyguları uyandırdığı için Bayan Delmarre'dan da nefret ediyordunuz. Hatta belki Gladia karısı olduğu için Dr. Delmarre'a karşı da kin duyuyordunuz. Bayan Delmarre'dan asistanınız olmasını istediniz. Cinsellik içgüdünüz uğruna bu kadar bir fedakarlıkta bulundunuz. Ancak Bayan Delmarre bu teklifinizi red etti. Kininiz de daha arttı o zaman. Dr. Delmarre'ı öldürdüğünüz ve suçu da karısına yüklediğiniz takdirde ikisinden de intikam almış olacağınızı düşündünüz."</p>

  <p class="heading0">Leebig boğuk bir fısıltıyla sordu. "Bu ucuz, bayağı, melodram kokan pisliğe kim inanır? Belki başka bir Arzlı, başka bir hayvan. Ama hîçbir Solaria'lı buna inanmaz."</p>

  <p class="heading0">Baley, "Benim bu sebebe güvendiğim yok," diye açıkladı. "Aslında bu neden de vardı ve bilinçaltında gizliydi. Asıl sebep çok daha basitti. Rikaine Delmarre, planlarınızı engelleyecekti. Bu yüzden ortadan kaldırılması gerekiyordu." Leebig sordu. "Hangi planlarım?"</p>

  <p class="heading0">Baley, "Galaksiyi ele geçirme planlarınız, Dr. Leebig," dedi.</p>

  <p class="heading0"></p>
</body>
</html>
