<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ks</title>
  <link href="../Styles/stylesheet.css" rel="stylesheet" type="text/css" />
</head>

<body class="main">
  <p class="heading0"><br /></p>

  <h4 class="heading0" style="text-align: center;">ON SEKİZ</h4>

  <p class="heading0">Leebig diğerlerine dönerek, "Bu Arzlı çıldırmış," diye bağırdı. "Bu belli değil mi?" Bazıları sesizce Leebig'e baktılar, bazıları da Baley'e.</p>

  <p class="heading0">Arzlı, onlara karar vermeleri için fırsat bırakmadı. "Öyle olmadığını pekâlâ biliyorsunuz, Dr. Leebig. Dr. Delmarre sizinle olan dostluğunu sona erdirmek üzereydi. Bayan Delmarre bunun nedeninin evlenmek istemeyişiniz olduğunu sanıyordu. Ben o fikirde değilim. Dr. Delmarre'ın gelecekle ilgili bazı planları vardı. Bunlar uygulandığı takdirde evliliğe gerek kalmayacak, çocuklar yapay yoldan yaratılacaklardı. Ama Dr. Delmarre sizinle birlikte çalışıyordu. İşiniz konusunda herkesten fazla bilgisi vardı. Bazı şeyleri de tahmin ediyordu. Belki de tehlikeli deneyler yaptığınızın farkındaydı ve size engel olmaya da çalışıyordu. Hatta Ajan Gruer'e de bu konuda bazı imalarda bulundu ama ayrıntıları açıklamadı. Çünkü bunlardan emin değildi. Ve siz Dr. Delmarre'ın sizden şüphelendiğini anladığınız için onu öldürdünüz!"</p>

  <p class="heading0">Leebig tekrar, "Bu adam delirmiş," dedi. "Artık burada fazla kalacak değilim." Attiebish onun sözünü kesti. "Onu dinlemelisiniz, Leebig!"</p>

  <p class="heading0">Güvenlik Müdürünün sesi hiç de dostça değildi. Baley, sevincini zamanı gelmeden belli etmek istemediği için dudağını ısırdı. Sonra, "Bana kol ve bacakları çıkabilen robotlardan söz ettiğiniz o konuşma sırasında," dedi. "Ağzınızdan bir şey daha&nbsp;kaçırdınız. Uzay gemilerine pozitronik beyin takılabileceğini... Gereğinden fazla konuştunuz, Dr. Leebig. Sadece bir Arzlı olduğumu ve robotikle ilgili konuları pek kavrayamayacağımı düşündüğünüz için mi gevezelik ettiniz? Yoksa bunun nedeni gelip sizi görmekle tehdit etmem miydi? Bu tehdit ortadan kalkınca rahatlıktan sarhoş mu olmuştunuz yoksa? Her neyse... Zaten Dr. Ouemot da bana Solaria'nın Dış Dünyalara karşı kullanacağı gizli silahın pozitronik robot olduğunu söylemişti."</p>

  <p class="heading0">Beklenmedik bir anda kendisinden söz edilmesi Ouemot'un şiddetle irkilmesi neden oldu. Adam haykırdı. "Ama ben sadece..."</p>

  <p class="heading0">"Biliyorum, siz bunu sosyoloji açısından kasdettiniz. Ama bu, kafamda bazı düşüncelerin belirmesine yol açtı. Pozitronik beyin takılı bir uzay gemisini düşünün. Bunu, insanıarın kullandığı bir tekneyle oranlayın. İnsanların yönettiği bir savaş gemisinde robotlardan yararlanılamaz. Bir robot düşman gemisindeki ya da gezegenindeki insanları ortadan kaldıramaz. Dost insanlarla düşman insanlar arasındaki farkı anlayamaz.</p>

  <p class="heading0">"Tabii bir robota saldırıya geçen bir gemide hiç insan bulunmadığı söylenebilir. Bombardıman ediıecek gezegende hiç kimsenin yaşamadığı iddia edilebilir. Bu da çok başarılı olmaz. Bir robot kendi gemisinde insanlar olduğunu görür. Kendi dünyasında da insanların yaşadığını bilir. O zaman aynı şeyin düşman gemileri ve gezegenler için de geçerli olduğunu düşünür. Bu bakımdan onlara istenilenleri yaptırtmak için sizin gibi usta bir robotik uzmanından yararlanılması gerekir. Ve tabii sizin gibi uzman sayısı pek az.</p>

  <p class="heading0">"Ama kendi pozitronik beyni olan bir uzay gemisi emredilen her tekneye memnunlukla saldırır. Yani bana öyle geliyor. Pozitronik beyin kolaylıkla diğer gemilerde de insan olmadığını düşünür. Pozitronik beyinli bir geminin diğer teknelerle bağlantı kurması ve böylece gerçeği öğrenmesi de kolaylıkla önlenebilir. Savunma araçları ve silahları doğrudan doğruya pozitronik bir beynin yönetiminde olan bir gemi diğer teknelerden daha kolay manevra yapabilir. Bu gemide mürettebat, malzeme, su ve hava temiz Jeme araçları için yer açmaya gerek yoktur. Onun için tehneye daha fazla silah konulur ve daha ağır zırh takılabilir. Böylece gemi diğer teknelere oranla daha sağlam bir hale getirilir. Pozitronik beyinli bir tek gemi birçok filoyu kolayca ortadan kaldırır. Yanılıyor muyum?"</p>

  <p class="heading0">Baley bu son soruyu yerinden kalkmış olan Leebig'e bağırarak sormuştu. Adam kaskatı kesilmişti, sanki katelepsiye uğramıştı. Bu halinin sebebi neydi? Öfke mi? Dehşet mi?</p>

  <p class="heading0">Leebig cevap vermedi. Verseydi de sesi duyulmayacaktı. Herkes çileden çıkmış, deli gibi haykırıyordu. Ki.orissa'nın yüzünde korkunç bir öfke vardı. Gladia ayağa fırlamış, tehdit dolu bir tavırla küçük yumruklarını sallıyordu. Ve bütün gözler Leebig'e dikilmişti.</p>

  <p class="heading0">Baley rahatlayarak gözlerini yumdu. Birkaç dakika kaslarını gevşetmeye, donan tendonlarını çalıştırmaya çabaladı. Etkili oldu, diye düşünüyordu. Sonunda doğru düğmeye bastım. Ouemot, Spartanın Helot'larıyla Solaria'nın robotları arasında bir benzetme yaptı. Robotların hiçbir zaman ayaklanamayacaklarını, onun için Solaria'ların rahatça yaşayabileceklerini söyledi.</p>

  <p class="heading0">Ama bazı kimseler robotlara insanlara nasıl zarar vereceklerini öğretebilirlerdi. Yani onları ayaklanmayı başaracak bir duruma getirebilirlerdi. O zaman ne olurdu?</p>

  <p class="heading0">Bu suçların en korkuncu sayılmaz mıydı? Solaria gibi bir gezegende herkes robotları insanlara zarar verecek hale getirmeyi düşündüğünden sadece şüphe edilen bir kimsenin aleyhine dönmez miydi? Bir insana karşı on bin robot bulunan Solaria'da?</p>

  <p class="heading0">Attiebish, "Seni tutukluyorum," diye bağırdı. "Hükümet kağıtlarını ve defterini inceleme fırsatı buluncaya kadar onlara dokunmayaceksın..." Konuşmasını sürdürdü. Sözlerinin yarısı anlamsızdı. Zaten o kargaşada da sesi duyulmuyordu artık.</p>

  <p class="heading0">Bir robot Baley'e yaklaştı. "Bir mesaj geidi, efendim."</p>

  <p class="heading0">Baley, kapsülü aldı. Döndü ve haykırdı. "Bir dakika!"</p>

  <p class="heading0">Sesinin adeta sihirli bir etkisi oldu. Herkes ciddi bir tavırla dönerek ona baktı. Leebig dışında hepsi de tüm dikkatlerini Arzlıya vermişlerdi.</p>

  <p class="heading0">Baley, "Bir memur malikaneye gidinceye kadar aradan zaman geçer," dedi. "Dr. Leebig'in bu sürede kayıtlarına elini sürmemesini beklemek de gülünç olur. Bu konuşma daha başlamadan önce iş arkadaşım Bay Daneel OlivaW, Dr. Leebig'in malikanesine gitmek için yola çıktı. Ondan şimdi bir haber aldım. Malikaneye erişmiş. Bir dakika sonra Dr. Leebig'in yanında olacak ve onu tutuklayacak." Leebig adeta hayvanca bir korkuyla ulur gibi bağırdı. "Tutuklamak mı?" Gözleri dışarı uğramıştı. "Biri buraya mı geliyor? Yanıma mı girecek? Hayır, hayır!" Bu ikinci 'hayır' bir çığlık halini aldı, Baley soğuk soğuk, "Size zarar verecek değil," dedi. "Tabii onunla iş birliği yapmanız şartıyla."</p>

  <p class="heading0">"Ama onu görmeyeceğim! Göremem." Robotik uzmanı diz üstü düştü. Bunu yaptığının farkında değil gibiydi. Ellerini çaresizce, yalvarırcasına birbirine kenetledi. "Ne istiyorsunuz? Suçumu itiraf etmemi mi? Delmarre'ın robotunun kol ve bacakları çıkıyordu. Evet, evet, evet! Gruer'in zehirlenmesini ben sağladım. Size o oku atmalarını da. Hatta dediğiniz gibi öyle uzay gemileri yapılmasını da planladım. Bu konuda başarılı olamadım. Ama planım buydu. Tamam mj? O adamın bana yaklaşmasına engel olun. İçeri girmesine izin vermeyin. Buraya gelmesin." Bunu anlaşılmaz bir takım sözler izledi.</p>

  <p class="heading0">Baley başını salladı. Bu da bastığı ikinci uygun düğmeydi. Leebig'e işkence etselerdi bile onu bu kadar kolaylıkla konuşturamazlardı. Birinin yanına gelmesi fikri Leebig'in her şeyi itiraf etmesini sağlamıştı.</p>

  <p class="heading0">Sonra diğerlerinin görüş alanına girmeyen bir yerde ya bir hareket oldu, ya da o taraftan bir ses geldi. Leebig o yöne döndü, ağzı açıldı. Adam bir şeyi itmek istiyormuş gibi ellerini kaldırdı. "Git," diye yalvardı. "Git! Yaklaşma... Lütfen gelme! Lütfen..." Elleriyle dizlerinin üzerinde kaçmaya çalıştı. Sonra birdenbire elini ceketinin cebine soktu. Cebinden aldığı bir şeyi çabucak ağzına attı. İki defa yalpaladı. Sonra yere yığılarak hareketsiz kaldı.</p>

  <p class="heading0">Baley, budala, diye bağırmak istedi. Bu gelen insan değil. Sadece sevdiğin o robotlardan biri.</p>

  <p class="heading0">Daneel OlivaW birdenbire görüntü alanında belirdi. Bir an başını eğerek yerdeki adama baktı.</p>

  <p class="heading0">Baley nefesini tuttu. Daneel, Libeeg'in ölümüne insana benzemesinin neden olduğunu anlarsa, diye düşündü. O zaman Birinci Kuralın tutsağı olan kafası korkunç bir zarara uğrar.</p>

  <p class="heading0">Ama Daneel sadece yere diz çöktü. Usta parmaklarıyla Leebig'in orasına burasına dokundu. Sonra robotik uzmanının başını bu kendisi için son derece değerli bir şeymiş gibi kaldırdı. Bu başı dizine dayayarak okşadı. Biçimli, güzel yüzünü diğerlerine doğru çevirerek, "Bir insan öldü," diye fısıldadı.</p>

  <p class="heading0">Baley, genç kadını bekliyordu. Gladia son bir kez konuşmalarını istemişti. Genç kadın göründüğü zaman Arzlının gözleri irileşti.</p>

  <p class="heading0">"Yanıma mı geldin? Seni görüyor muyum?"</p>

  <p class="heading0">Gladia, "Evet," dedi. "Nasıl anladın?"</p>

  <p class="heading0">"Ellerinde eldivenler var."</p>

  <p class="heading0">"Ah..." Gladia şaşkın şaşkın ellerine baktı. Sonra usulca, "Sence bir sakıncası var mı?" diye sordu.</p>

  <p class="heading0">"Hayır, ne münasebet. Ama neden bağlantı kuracağına benimle görüşmeye karar verdin?"</p>

  <p class="heading0">"Şey..." Gladia usulca gülümsedi. "... Buna alışmam gerekiyor ya, Elijah. Yani... Aurora'ya gideceğime göre..."</p>

  <p class="heading0">"Demek her şey kararlaştırıldı?"</p>

  <p class="heading0">"Bay OlivaW'ın nüfuzlu bir insan olduğu anlaşılıyor. Her şey hazır. Bir daha buraya dönmeyeceğim."</p>

  <p class="heading0">"İyi. Orada daha mutlu olacaksın, Gladia. Bundan eminim."</p>

  <p class="heading0">"Biraz korkuyorum."</p>

  <p class="heading0">"Biliyorum. İnsanları her zaman göreceksin. Solaria'daki rahatlığı ve lüksü de pek bulamayacaksın. Ama buna da alışırsın. Dahası da var. Geçirdiğin bütün o dehşet dolu günleri unutacaksın."</p>

  <p class="heading0">Gladia usulca, "Ben hiçbir şeyi unutmak istemiyorum," diye mırıldandı. "Unutacaksın!" Baley karşısında duran ince genç kadına baktı. Ve ani bir acıyla, "İleride bir gün evleneceksin de," diye ekledi. "Bu seferki gerçek bir evlilik olacak."</p>

  <p class="heading0">Gladia kederle, "Nedense şu anda bu fikir bana pek de hoş gelmiyor," diye açıkladı.</p>

  <p class="heading0">"Fikrini değiştirirsin."</p>

  <p class="heading0">Uzun bir an hiç konuşmadan birbirlerine baktılar.</p>

  <p class="heading0">Sonra Glaida, "Sana teşekkür etmedim," dedi.</p>

  <p class="heading0">Baley mırıldandı. "Ben sadece görevimi yaptım."</p>

  <p class="heading0">"Artık Arza döneceksin değil mi?"</p>

  <p class="heading0">"Evet."</p>

  <p class="heading0">"Ve ben seni bir daha göremeyeceğim."</p>

  <p class="heading0">"Herhalde... Ama bunun için de üzülme. En fazla kırk yıl sonra öleceğim. Oysa sen şimdiki gibi olacaksın. Değişmeyeceksin bile."</p>

  <p class="heading0">Gladia'nın yüz hatları çarpıldı. "Böyle konuşma!"</p>

  <p class="heading0">"Ama gerçek bu."</p>

  <p class="heading0">Gladia sanki konuyu değiştirmek gereğini duymuş gibi çabuk çabuk, "Jothan Leebig hakkında bütün söylediklerin doğru çıktı." dedi.</p>

  <p class="heading0">"Biliyorum. Diğer robotik uzmanları adamın defterlerini ve kayıtlarını incelediler. Ve onun mürettebat bulunmayan pozitronik beyinli uzay gemileri yapımı üzerinde çalıştığını öğrendiler. Ayrıca kol ve bacakları çıkan başka birçok robot da buldular..."</p>

  <p class="heading0">Gladia titredi. "O neden böyle korkunç bir şey yaptı dersin?"</p>

  <p class="heading0">"Leebig insanlardan korkuyordu. Bir insanla karşı karşıya gelmemek için kendisini öldürdü. Solaria'ya ve gezegendeki 'insanların birbirlerini görmelerini' yasaklayan tabuya dokunulmaması için diğer dünyaları ortadan kaldırmaya hazırdı."</p>

  <p class="heading0">Gladia mırıldandı. "Neden öyle düşünüyordu? Karşı karşıya gelmek çok... şey... olabilir..." Yine sustu.</p>

  <p class="heading0">Arzlı'yla genç kadın yine uzun bir an birbirlerine baktılar. Aralarında üç metrelik bir uzaklık vardı.</p>

  <p class="heading0">Sonra Gladia birdenbire bağırdı. "Ah, Elijah, benim ahlaksız bir kadın olduğumu düşüneceksin!"</p>

  <p class="heading0">"Neden?"</p>

  <p class="heading0">"Seni bir daha göremeyeceğim, Elijah... Sana dokunabilir miyim?"</p>

  <p class="heading0">"İstiyorsan dokunabilirsin..."</p>

  <p class="heading0">Genç kadın Baley'e adım adım yaklaştı. Gözleri ışıl ışıldı ama yine de yüzünde endişeli bir ifade belirmişti. Baley'den bir metre kadar ötede durdu. Sonra sanki uykudaymış gibi sağ elindeki eldiveni çıkarmaya başladı.</p>

  <p class="heading0">Baley onu engellemek için elini kaldırdı. "Çocuk olma, Gladia."</p>

  <p class="heading0">Kadın, "Korkmuyordum," dedi. Eldivensiz eli Baley'e doğru uzanırken parmakları titriyordu.</p>

  <p class="heading0">Baley, genç kadının parmaklarını kavradı. Arzlının da eli titriyordu. Bir an öyle durdular. Gladia'nın Arzlının avcundaki eli korkuya kapılmış, çekingen bir kuşa benziyordu. Arzlı parmaklarını açtı ve Gladia da elini çekti. Sonra birdenbire beklenmedik bir şey yaptı genç kadın. Elini Baley'in yüzüne doğru uzattı. Parmaklarının ucunu çok kısa bir an hafifçe adamın yanağına dokundurdu. Sonra, "Teşekkür ederim, Elijah," dedi. "Hoşça kal."</p>

  <p class="heading0">"Güle güle, Gladia." Baley, uzaklaşan genç kadının arkasından baktı. Sanki bir şey yitirmiş gibi bir duyguya kapılmıştı. Kendisini Arza geri götürmek için bekleyen uzay gemisi bile bu duyguyu yenmesine yardımcı olamadı."</p>

  <p class="heading0">**</p>

  <p class="heading0">Müsteşar Albert Minnim belirgin bir memnunluk duygusuyla Baley'e baktı. "Arza dönmene sevindim. Raporun senden çok önce geldi. Şu anda onu inceliyorlar. Olağanüstü bir iş başardın. Bu çalışma siciline geçecek ve iyi bir etki de yapacak."</p>

  <p class="heading0">Baley, "Teşekkür ederim," dedi. Daha fazla sevinecek hali kalmamıştı. Arza dönmüş, mağaralarda güvene kavuşmuştu. Telefonla konuşarak karısının sesini de duymuştu. Ve nedense şimdi ona içi boşalmış gibi geliyordu.</p>

  <p class="heading0">Minnim, "Ancak," diye mırıldandı. "Raporun sadece cinayet soruşturmasıyla ilgiliydi. Bizi ilgilendiren başka bir konu daha vardı. Şimdi bununla ilgili sözlü raporunu dinleyebilir miyim?"</p>

  <p class="heading0">Baley bir an kararsızca durakladı. Elini ceketinin iç cebine attı. Kendisine sıcak bir rahatlık sağlayan piposu cebindeydi yine.</p>

  <p class="heading0">Minnim hemen, "Pipo içebilirsin," dedi.</p>

  <p class="heading0">Baley, pipoyu yakma işini âdeta uzun bir tören haline soktu. Sonra da, "Ben sosyolog değilim," dedi.</p>

  <p class="heading0">"Öyle mi? Gerçekten değil misin?" Minnim bir an güldü. "Bu konuyu daha önce de konuştuk sanırım. Bir detektifin sosyoloji kurallarını pratik bir biçimde uygulayan bir insan olması gerekir. Hackett Denklemini duymamış bile olsa yine de böyledir. Şu andaki sıkıntından Dış Dünyalar konusunda bazı fikirlerin olduğu anlaşılıyor. Bunları nasıl karşılayacağımdan pek de emin değilsin sanırım." "Madem öyle söylüyorsunuz, efendim... Solaria'ya gitmemi emrettiğiniz zaman bir de soru sordunuz. Dış Dünyaların zayıf taraflarının ne olduğunu. Güçlü yanları robotları, düşük nüfusları ve uzun ömürleriydi. Ama zayıf tarafları nelerdi?" "E?"</p>

  <p class="heading0">"Solaria'lıların zayıf taraflarını bildiğimi sanıyorum, efendim."</p>

  <p class="heading0">"Yani soruma cevap verebileceksin. İyi. Haydi bakalım."</p>

  <p class="heading0">"Onların zayıf tarafları, efendim, robotları, düşük nüfusları ve uzun ömürleri." Minnim, Baley'e baktı. Yüzündeki ifade değişmemişti. Parmağını kesik kesik oynatarak önündeki kâğıtların üzerine bir takım hayali şekiller çizdi. "Neden böyle söylüyorsun?"</p>

  <p class="heading0">Baley, Solaria'dan dönerken saatlerce çalışıp çabalamış ve düşüncelerini bir düzene sokmuştu. Hayalinde memurlara iyi düşünülmüş mantık dizileri ve dengeli bir konuşmayla bir de nutuk çekmişti. Ama şimdi ne söyleyeceğini bilemiyordu. "Nedenleri açık açık anlatabileceğimi sanmıyorum."</p>

  <p class="heading0">"Önemli değil. Sen anlat. Bu daha ilk konuşmamız."</p>

  <p class="heading0">Baley, "Solaria'lılar insanların milyon yıl boyunca sahip oldukları bir şeyden vaz geçmişler," diye başladı. "Bu atom gücünden, kentlerden, tarımdan, araç ve&nbsp;gereçlerden, ateşten... her şeyden, her şeyden daha değerli olan bir şeydi. Çünkü bu diğer şeylerin mümkün olmasını sağlıyordu."</p>

  <p class="heading0">"Tahminde bulunmak istemiyorum, Baley. Bu neydi?"</p>

  <p class="heading0">"Kabile, efendim. Kişiler arasındaki iş birliği. Solaria bundan tümüyle vazgeçmiş. Orası yalnız yaşayan kişilerden oluşan bir dünya. Gezegendeki tek sosyolog da bu yüzden pek memnun. Ha, aklıma gelmişken o sosyoloji uzmanının sosyo matematiğin adını bile duymamış olduğunu söylemeliyim. Çünkü o kendi bilimini yaratmakla meşgul. Ona bu konuyu öğretecek, kendisine yardım edecek, gözünden kaçan şeyleri düşünebilecek kimse de yok. Solaria'da gerçekten gelişmiş olan tek bilim robotik. Ve bununla da sadece bir avuç insan ilgileniyor... İş robotlarla insanların birbirlerine yaptıkları etkinin analizine gelince, bunu başaramadılar ve bir Arzlıyı yardıma çağırdılar.</p>

  <p class="heading0">"Solaria sanatı soyut, efendim. Arzda da soyut sanat var. Ama bu genel sanatın sadece bir kolu. Ancak bu Solaria'da tek sanat. O insanca hava kaybolmuş. Heyecanla beklenen gelecekteyse insanlar daha doğdukları an birbirlerinden ayrılacaklar. Çocuklar da yapay tohumlamayla oluşturulacak."</p>

  <p class="heading0">Minnim mırıldandı. "Pek korkunç şeyler bunlar. Ama zararlı mı?"</p>

  <p class="heading0">"Bence öyle. İnsanların birbirlerine yaptıkları etki ortadan kalkınca, hayata karşı duyulan o en güçlü ilgi de sönmüş. Entellektüel değerlerin çoğu kaybolmuş. Yaşamak için gerekli nedenlerin çoğu unutulmuş. Bir görüntüyle konuşmak, bir kimseyi görmenin yerini alamaz. Solaria'lılar, kendileri de, görüntüyle bağlantı kurmanın uzak mesafeyle ilgili bir duyu olduğunun farkındalar.</p>

  <p class="heading0">"İnsanların yalnız kalmaları yosun bağlamalarına yol açmış. Üstelik de uzun ömürlüler. Arzda her zaman değişmeye hazır gençler ortaya çıkıyor. Çünkü onlar geleneklere alışıp katılaşacak zaman bulamıyorlar. Herhalde yararlı bir ömrün ne kadar olması gerektiği kararlaşcırılabilir. Gerçek başarı sağlayacak kadar uzun, uygun bir hızla gençlere yer açacak kadar kısa bir hayat. Solaria'da bu hız pek ağır."</p>

  <p class="heading0">Minnim hâlâ parmağıyla şekiller çiziyordu. "Çok ilginç! Çok ilginç!" Başını kaldırdı. Sanki yüzündeki maske düşmüştü. Gözleri sevinçle parlıyordu. "Sivil Memur Baley, sen çok zeki ve anlayışlı bir adamsın."</p>

  <p class="heading0">Baley resmi bir tavırla, "Teşekkür ederim,"&nbsp;dedi.</p>

  <p class="heading0">"Bana görüşlerini açıklaman için seni neden teşvik ettim biliyor musun?" Kendisini sevindiren şeyi hemen açıklamak istemeyen küçük bir çocuğa benziyordu. Baley'nin cevabını beklemeden konuşmasını sürdürdü. "Sosyoloji uzmanlarımız raporunun ilk analizini yaptılar bile. Arza getirdiğin o şahane müjdenin farkında olup olmadığını anlamak istedim. Ama bunun farkında olduğun anlaşılıyor."</p>

  <p class="heading0">Baley, atıldı. "Bir dakika. Dahası da var."</p>

  <p class="heading0">Minnim sevinçle başını salladı. "Gerçekten de var. Solaria yosun tutmaktan kurtulamayacak. Çünkü gezegen o kritik noktayı aştı. Solaria'lılar robotlara haddinden fazla güvenir oldular. Robotlar tek tek bir çocuğu disiplin altına sokamazlar. Disiplin çocuğun geleceğinde iyi bir sonuç verse bile. Bir robot o anda çocuğa vereceği acıdan daha ötesini göremez. Ve robotlar bir arada bütün bir gezegeni disiplin altına sokamazlar. O dünyanın kurumları zararlı bir biçim aldığı zaman onların çökmesine de izin veremezler. O andaki karmaşadan daha ötesini görmeleri imkânsızdır. Bu nedenle Dış Dünyanın sonu sürekli bir yosun bağlama ve durgunluk olabilir. Yani Arz sonunda Dış Dünyaların yönetiminden kurtulacak. Bu yeni bilgi her şeyi değiştiriyor. Ayaklanmaya bile gerek kalmayacak. Özgürlük kendi kendine gelecek."</p>

  <p class="heading0">Baley daha yüksek sesle tekrar, "Bir dakika," dedi. "Sözünü ettiğimiz sadece Solaria, diğer dünyalar değil."</p>

  <p class="heading0">"Bu aynı şey. Solaria'lı o sosyolog Kimot..."</p>

  <p class="heading0">"Ouemot, efendim."</p>

  <p class="heading0">"Ouemot o halde. O diğer Dış Dünyaların da Solaria'yı izlediğini söylemedi mi?" "Söyledi ama onun Dış Dünyalar konusunda gerçek bir fikri yoktu. Aslında sosyolog da değildi. Gerçek bir sosyoloji uzmanı sayılmazdı. Bu noktayı iyice açıkladığımı sanıyordum."</p>

  <p class="heading0">"Kendi adamlarımız bunu araştırır..."</p>

  <p class="heading0">"Onlarda da yeteri kadar bilgi yok. Aslında, gerçekten güçlü olan o Dış Dünyalara ilişkin bir şey bilmiyoruz. Örneğin Aurora'yı tanımıyoruz, Daneel'in dünyasını yani. Bence o gezegenlerin Solaria'ya benzediklerini düşünmek mantıksızca bir şey olur. Aslında Gaiaksi'de Soiaria'ya benzeyen bir tek gezegen var..." Minnim, bakımlı elini neşeyle hafifçe sallayarak bu konunun kapandığını belirtti. "Kendi adamlarımız her şeyi öğrenecek. Onların Quemot'la aynı sonuca varacaklarından da eminim."</p>

  <p class="heading0">Baley'nin bakışları ciddileşti. Arzlı sosyologlar iyi haberler almak için acele ediyorlarsa, diye düşündü. O zaman Ouemot'a hak verirler. Yeteri kadar dikkatli ve uzun süren araştırmalar yapıldığı takdirde rakkamların arasında her şey bulunabilir. Ve tabii bazı bilgilere aldırılmadığı ya da bunlar fark edilmediği takdirde... Kararsızca durakladı. Hükümetin yüksek bir memuruyla konuşma fırsatı bulmuştu. Şimdi konuşması doğru olmaz mıydı? Yoksa...</p>

  <p class="heading0">Baley biraz fazla beklemişti. Minnim tekrar konuşmaya başladı. Kâğıtlarını karıştırarak daha da kayıtsızca bir tavırla, "Delmarre olayıyla ilgili önemsiz birkaç nokta daha var. Memur Baley," dedi. "Ondan sonra gitmekte serbestsin. Leebig'i intihar etmeye zorlamak niyetinde miydin?"</p>

  <p class="heading0">"Ben onu suçunu itirafa zorlamak istedim, efendim. Aslında robot olan birinin yaklaşması yüzünden kendisini öldüreceği aklıma bile gelmedi. Daneel robot olduğu için karşılıklı konuşma tabusuna aykırı davranmış olmuyordu. Ama açıkçası Leebig öldüğü için hiç üzülmedim. Tehlikeli bir adamdı o. Onun gibi hem hasta ve hem de dahi bir adam daha uzun yıllar sonra ortaya çıkabilir ancak." Minnim alayla mırıldandı. "Ben de aynı fikirdeyim. Leebig öldüğü için de bütün Galaksinin çok şanslı olduğunu düşünüyorum. Solaria'lılar bir an durup düşünselerdi o zaman Leebig'in katil olamayacağını da anlarlardı. O zaman nasıl bir tehlikeyle karşılaşacağını hiç düşünmedin mi?"</p>

  <p class="heading0">Baley piposunu ağzından çekti ama bir şey de söylemedi. Minnim, "Haydi, haydi, Baley," diye ekledi. "Onun Delmarre'ı öldürmediğini pekâlâ biliyorsun. Katilin, Delmarre'ın yanına gitmesi gerekiyordu. Leebig ise böyle bir şeye izin vermektense ölmeyi tercih edecekti. Ve gerçekten de malikânesine gelen kimseyle konuşmamak için kendisini öldürdü."</p>

  <p class="heading0">Baley, "Haklısınız efendim," dedi. "Solaria'lıların robotların kötü bir biçimde kullanılmaları yüzünden dehşete düşeceklerindenve durup düşünmeyeceklerinden emindim. Buna güveniyordum."</p>

  <p class="heading0">"O halde Delmarre'ı kim öldürdü?"</p>

  <p class="heading0">Baley ağır ağır, "Adamın kafasına darbeyi kimin indirdiğini soruyorsanız," diye cevap verdi. "Bunu herkesin katil olduğuna inandığı kimse yaptı. Yani adamın karısı Giadia Delmarre."</p>

  <p class="heading0">"Ve sen onun gitmesine izin verdin?"</p>

  <p class="heading0">Baley, "Ahlak bakımından sorumlu olan kadın değildi," dedi. "Leebig, Gladia'nın kocasıyla sık sık, şiddetle kavga ettiğini biliyordu. Kadının öfkelendiği anlarda çılgına döndüğünün de farkındaydı. Leebig Delmarre'ın ölmesini ama katilin de kadın olduğunun sanılmasını istiyordu. Bu yüzden De|marrea kolları çıkabilen&nbsp;robotlardan birini verdi. Robota Gladia'nın öfkeden iyice çılgına döndüğü bir anda kolunu çıkarıp kadına vermesin t sıkıca emretti. O kritik anda böylece Gladia'nın eline bir silah geçmiş oldu. Kadının gözleri karardı ve kafası geçici olarak adeta durdu. Gladia, Dr. Delmarre ya da robot kendisini engelleyemeden kocasına saldırdı. Bir bakıma Leebig, Gladia'yı da robot gibi bir araç olarak kullandı." Minnim mırıldandı. "Herhalde robotun kolu kan içinde kalmış, buna saçlar da yapışmıştı."</p>

  <p class="heading0">Baley. "Herhalde." diye başını salladı. "Ama robot kolunu hemen Leebig'e teslim etti. Leebig, makine adamın kolunun halini farkeden diğer robotlara da bünu unutmalarını emretti. Dr. Thool, robotun kolunun durumunu görebilirdi ama o da sadece ölüyle baygın kadını muayene etti. Leebig bu olayda bir tek hata yaptı. Herkesin Gladia'nın suçlu olduğuna karar vereceğini, cinayet silahının bulunamamasına aldırmayacağını sandı. OySa kadının kurtulmasına da bu yol açtı. Leebig, araştırmalara yardım etmesi için bir Arzlının çağırılacağını da tahmin edemezdi, tabii."</p>

  <p class="heading0">"Böylece Leebig öldü. Sen de Gladia'nın Solaria'dan ayrılmasını sağladın. Kadını kurtarmak mı istedin? Solaria'lılar olayı düşünmeye başlayabilirlerdi..."</p>

  <p class="heading0">Baley omzunu silkti. "Gladia yeteri kadar acı çekmişti. Herkes yararlanmıştı ondan. Kocası, Leebig, bütün Solaria..."</p>

  <p class="heading0">Minnim sordu. "Yasaları, kişisel isteklerin uğruna biraz zorlamadın mı?" Baley'nin yüzünde sert bir ifade belirdi. "Bu kişisel bir istek değildi. Solaria yasalarına uymak zorunda olmadığımı da biliyordum. Beni en çok Arzın çıkarları ilgilendiriyordu. İşte bu yüzden gerçekten tehlikeli bir adam olan Leebig'i zararsız bir hale getirmeye çalıştım. Bayan Delmarre'a gelince..." Minnim'e baktı. Çok 5nemli bir adım atmak üzere olduğunu biliyordu. Ama bunları söylemesi gerekiyordu. "Bayan Delmarre'dan bir deney için yararlandım."</p>

  <p class="heading0">"Nasıl bir deney?"</p>

  <p class="heading0">"Kadının, herkesin birbirini görmesine izin verilen, böyle bir şeyin normal sayıldığı bir dünyaya gitmeye razı olup olmayacağını anlamak istedim. Kökleşmiş alışkanlıklarının alt üst olmasına katlanacak cesareti olup olmadığını merak ediyordum. Gladia'nın gitmeye razı olmamasından korktum. Kendisi için bir cehennemden farksız olan Solaria'da kalmakta ısrar edebilirdi. O çarpık yaşam tarzından vazgeçmeyebilirdi. Ama Gladia değişikliği tercih etti. Buna sevindim. Çünkü bu bana bir simge gibi gözüktü. Böylece bizim için de kurtuluş kapıları açılmış oluyordu."</p>

  <p class="heading0">Minnim, "Bizim için mi?" diye bağırdı. "Ne demek istiyorsun?"</p>

  <p class="heading0">Baley ciddi bir tavırla, "Özellikle sizin ve benim için değil," dedi. "Ben bütün insanlıktan söz ediyorum. Diğer Dış Dünyalar konusunda yanılıyorsunuz. Onlardaki robot sayısı az. İnsanlar birbirlerini görüyorlar. Ve o gezegenler de Solaria'yı inceliyorlardı. Bildiğiniz gibi R. Daneel OlivaW da Solaria'da benimle birlikte çalıştı. O da gidip efendilerine bir rapor verecek. Dış Dünyaların da günün birinde Solaria'ya benzemeleri tehlikesi var. Herhalde onlar bu tehlikenin farkındalar ve dünyalarını akılcı bir dengede tutmak için çalışıyorlar. Böylece insanlığın liderleri olarak da kalıyorlar."</p>

  <p class="heading0">Minnim aksi aksi, "Bu senin fikrin," dedi.</p>

  <p class="heading0">"Dahası da var. Galakside Solaria'ya benzeyen tek dünyanın bulunduğunu söyledim. Arz bu."</p>

  <p class="heading0">"Memur Baley!"</p>

  <p class="heading0">"Bu doğru, efendim. Biz Solaria'nın tersine dönmüş şekliyiz. Galaksiden uzaklaşıp kalmayı tercih ettik. Soİaria'lıların yaklaşılmayan malikâneleri birer çıkmaz sokak. Bizim Kentlerimiz de öyle. Onlar birer lider ama peşlerinden giden kimse yok. Sadece kendilerine itiraz edemeyen robotları var. Biz ise bir şeyin peşinden&nbsp;gidiyoruz ama liderimiz yok. Sadece güvende olmamızı sağiayan Kentlerimiz var." Baley yumruklarını sıktı.</p>

  <p class="heading0">Minnim bu sözleri hiç beğenmemişti. "Memur Baley, çok çetin günler geçirdin. Dinlenmen gerekiyor. Sana izin verilecek. Bir ay ücretli tatil yapacaksın. Bu sürenin sonunda da derecen yükseltilecek."</p>

  <p class="heading0">"Teşekkür ederim. Ama benim bütün istediğim bu değil. Beni dinlemenizi istiyorum. Saptığımız çıkmaz sokaktan ancak bir tek yoldan kurtulabiliriz. Tekrar dışarıya, Uzaya açılarak. Orada milyonlarca dünya var. Uzaycılar bunlardan ancak ellisine sahip. Onların nüfusları az ama uzun ömürlüler. Bizim nüfusumuz fazla ama ömrümüz kısa. Yani keşif ve yayılmaya biz daha uygunuz. Nüfus baskısı bizi zorlayabilir. Birbirini çabucak izleyen yeni kuşaklar sayesinde her zaman pervasız gençler bulabiliriz. Zaten Dış Dünyalara ilk gidenler de bizim atalarımızdı." "Evet, anlıyorum... Ama korkarım zamanımız sona erdi."</p>

  <p class="heading0">Böley Minnim'in kendisini başından atmak için sabırsızlandığının farkındaydı, ama yerinden kımıldamadı. "Dış dünyalara ilk gidenler teknoloji bakımından bizi geçtikleri zaman kaçmaya çalıştık. Bu yüzden yerin altında kendimiz için mağaralar hazırladık. Rahimler! Uzaycılar kendimizi aşağı görmemize neden oldular. Bu yüzden onları görmemeye çalıştık, gizlendik. Aslında bu bir cevap değil. O mahvedici ayaklanma ve bastırma ritminden kurtulmak için gerekiyorsa Uzaycılarla yarışmamız, onları izlememiz şart. Mümkün olduğu takdirde de onlara yol göstermemiz. Bunu yapabilmek için açık havaya çıkmalıyız. Bunu başarmayı kendi kendimize öğretmeliyiz. Eğer bu bizim için çok geçse, o zaman çocuklarımızı eğitmeliyiz! Şart bu!"</p>

  <p class="heading0">"Senin dinlenmeye ihtiyacın var, Memur Baley."</p>

  <p class="heading0">Detektif heyecanla, "Lütfen beni dinleyin, efendim," dedi. "Uzaycılar güçlüyseler, biz olduğumuz gibi kaldığımız takdirde Arz yüz yıl içerisinde mahvolur. Bunun kompüterlerle hesaplandığını bana siz, kendiniz söylediniz. Uzaycılar zayıfsalar ve giderek güçlerini kaybediyorlarsa, o zaman belki kurtulabiliriz. Ama Uzaycıların zayıf olduklarını kim söylüyor? Evet. Solaria'lılar kötü durumdalar ama bütün bildiğimiz de bu!"</p>

  <p class="heading0">"Fakat!.."</p>

  <p class="heading0">"Sözlerim bitmedi! Uzaycılar ister güçlü olsunlar, ister zayıf, bir tek şeyi değiştirebiliriz; Durumumuzu! Uzaya doğru dönelim. O zaman ayaklanmaya hiç gerek kalmaz. Biz de kendi dış dünyalarımıza yayılırız. Birer Uzaycı halini alırız. Arza sıkışıp kalırsak o yararsız ve öldürücü ayaklanmaların önüne geçilemez. Uzaycıların zayıf olduğu sanılır ve halk da bu yüzden umuda kapılırsa durum daha da kötüleşir. Bütün bunları sosyoloji uzmanlarınıza sorun! Bu anlattıklarımı onlara tekrarlayın. Yine de karar veremezlerse o zaman beni Aurora'ya göndermenin bir yolunu bulun. Gerçek Uzaycılar hakkında bir rapor hazırlamamı sağlayın. O zaman Arzın ne yapması gerektiğini de anlarsınız."</p>

  <p class="heading0">Minnim başını salladı. "Peki, peki. İyi günler, Memur Baley."</p>

  <p class="heading0">Baley sevinçle odadan çıktı. Minnim'e karşı açık bir zafer kazanacağını düşünmemişti zaten. Yerleşmiş düşüncelere karşı bir gün ya da bir yılda zafer kazanılamazdı. Ama Minnim'in yüzünde düşünceli ve kararsızca bir ifadenin belirdiğini farketmişti. Bu hiç olmazsa bir süre için adamın yüzünde beliren sınırsız mutluluğu silmişti.</p>

  <p class="heading0">Baley geleceği görebildiğini düşündü. Minnim bu sorunu sosyologlara danışacak. Onlardan bir ikisi karar veremeyecekler. Düşünecekler. Benimle konuşacaklar... Onlara bir yıl veriyorum... Bir yıl... Bu sürenin sonunda Aurora'ya doğru yola çıkacağım. Bir kuşak sonra da... Tekrar Uzaya açılacağız Baley kuzeye giden Ekspres yola atladı. Kısa bir süre sonra Jessie'yi görecekti. O beni anlayabilecek mi? Ya artık on yedisinde olan oğlum Ben? Ben'in de on yedi yaşında bir oğlu&nbsp;olduğu zaman o bomboş bir dünyaya inecek ve açık havada yeni bir hayat kuracak mı?</p>

  <p class="heading0">Korkutucu bir düşünceydi bu. Çünkü Baley hâlâ açıklık yerlerden korkuyordu. Ama hiç olmazsa bu korkudan korkmaktan kurtulmuştu. Bu korku kaçılacak değil, durup savaşılacak bir duyguydu.</p>

  <p class="heading0">Baley biraz kaçık olduğunu düşündü. Daha başlangıçta açıklık yerler onu acayip bir biçimde çekmişlerdi. Solaria'da o yer taşıtına bindikleri zaman da öyle olmuştu. Kalkıp gökyüzünü görmek için taşıtın üstünün açılmasını sağlamaya çalışmış, bunun için Daneel'i oyuna getirmişti. O sırada neler hissettiğini anlayamamıştı. Daneel'se inadının tuttuğunu sanmıştı. Baley'se açıkhavaya mesleği yüzünden, cinayeti çözebilmek için çıkmaya çalıştığına karar vermişti. Ancak Solaria'daki son gece, penceredeki perde yırtıldığı zaman açık havaya neden çıkmak istediğini anlayabilmişti. Çünkü açık hava onu çekmişti. Açıklık yerler özgürlük vaadiyle doluydular.</p>

  <p class="heading0">Arzda belki milyonlarca insan da aynı şeyi hissedeceklerdi. Tabii dikkatlerinin açıklık yerlere çekilmesi ve ilk adımı atmaları için teşvik edilmeleri gerekiyordu. Baley etrafına bakındı.</p>

  <p class="heading0">Ekspres yol hızla ilerliyordu. Etrafında yapay ışıklar, geriye doğru kayar gibi görünen dev apartmanlar, pırıltılı levhalar, dükkân vitrinleri, fabrikalar, lambalar, gürültü ve kalabalık vardı. Daha fcızla gürültü ve insanlar, insanlar, insanlar.. Baley bunların hepsini sevmiş, hiçbirini bırakıp gitmeyi istememiş, bunu yapmaktan korkmuştu. Solaria'da bütün bunları özlediğini sanmıştı. Şimdiyse her şey adama yabancı geliyordu. Artık buraya uyum sağlayamazdı. Bir cinayet olayını çözmek için Solaria'ya gitmiş, o sırada kendisine de bir şey olmuştu. Minnim'e, Kentlerin birer mağara olduklarını söylemişti. Birer rahim olduklarını. Bir erkeğin olgunlaşması için önce ne yapması gerekiyordu? Doğması tabii. Rahimden kurtulması şarttı onun. Kurtulduktan sonra da artık bu rahime dönmesi imkânsızdı.</p>

  <p class="heading0">Baley Kenti terketmişti. Geri dönmesi mümkün değildi artık. Kent ona yabancıydı. Çelik mağaralar adama yabancı geliyorlardı. Ve böyle olması gerekiyordu. Başkalarının da başına aynı şey gelecekti. Böylece Arz yeniden doğacak ve uzaya doğru açılacaktı.</p>

  <p class="heading0">Baley'nin kalbi deli gibi çarpıyordu. Etrafındaki canlıların gürültüsü duyulması imkânsız bir fısıltı halini almıştı.</p>

  <p class="heading0">Baley Solaria'da gördüğü rüyayı hatırladı ve sonunda bunun ne anlama geldiğini kavradı. Uzaydaki insanları Galaksiye çeken o feneri. Bu, pırıl pırıl parlıyordu... Bu çıplak güneş</p>
</body>
</html>
