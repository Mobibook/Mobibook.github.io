<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ks</title>
  <link href="../Styles/stylesheet.css" rel="stylesheet" type="text/css" />
</head>

<body class="main">
  <p class="heading0"><br /></p>

  <h4 class="heading0" style="text-align: center;">ON ALTI</h4>

  <p class="heading0">Baley önce kapalı bir yerde olduğunu farketti, Açıklıkta değildi. Sonra birinin üzerine eğilmiş olduğunu gördü. Bir an bu çehreye tanımamış gibi baktı. Sonra, "Daneel!" diye bağırdı.</p>

  <p class="heading0">Adını söylenmesiyle robotun suratında rahat bir ifade belirmedi, tanınabilecek insanca başka bir duygu da. Daneel, "Kendine gelmene sevindim, Ortak Elijah," dedi. "Ciddi bir fiziki zarar gördüğünü sanmıyorum."</p>

  <p class="heading0">Baley aksi aksi, "Bir şeyim yok," diye söylenerek dirseğinin üzerinde doğrulmaya çalıştı. "Yakub adına! Yatakta mıyım ben? Neden?"</p>

  <p class="heading0">"Bugün birkaç kez açık havaya çıktın. Etkiler birikti. Artık dinlenmeye ihtiyacın var."</p>

  <p class="heading0">"Önce birkaç soruya cevap verilmesini istiyorum." Baley etrafına bakındı ve başının hafifçe döndüğünü de kendi kendisine inkara çalıştı. Odayı tanımamıştı. Perdeler kapalı, ışıklar da yapaydı. Bu da insanı rahatlatıyordu. Eskisinden daha iyi olduğu kesindi Arzlının. "Önce... neredeyim?"</p>

  <p class="heading0">"Bayan Delmarre'ın malikanesinde, bir odada."</p>

  <p class="heading0">"Şimdi bir şeyi öğrenelim bakalım. Senin burada ne işin var? Başına diktiğim o robotların elinden nasıl kurtuldun?"</p>

  <p class="heading0">Daneel, "Bu gelişmenin hoşuna gitmeyeceğini biliyordum," dedi. "Ama bana emir verilmişti ve güvenini sağlamak da benim görevimdi. İşte bu yüzden seçme hakkım olmadığını düşündüm!.."</p>

  <p class="heading0">"Ne yaptın? Yakub adına!"</p>

  <p class="heading0">"Bayan Delmarre'ın birkaç saat önce seninle bağlantı kurmaya çalıştığı anlaşılıyor."</p>

  <p class="heading0">"Evet." Baley, Gladia'nın daha önce bundan söz ettiğini hatırlıyordu. "Bunu biliyorum."</p>

  <p class="heading0">"Robotlara beni göz altında tutmalarını emrederken, başka makine adamlar ya da insanlarla görme veya aygıt yoluyla bağlantı kurmamı engellemelerini de söyledin. Ancak, Ortak Elijah, onlara insanlar ve diğer robotların benimle bağlantı kurmalarına engel olmalarını emretmedin. Aradaki farkı anlıyorsun değil mi?" Baley inledi.</p>

  <p class="heading0">Daneel, "Üzülmene gerek yok. Ortak Elijah," dedi. "Verdiğin emirlerdeki bu kusur hayatının kurtulmasını sağladı. Böylece ben de olay yerine geldim. Anlayacağın Bayan Delmarre bağlantı kurduğu zaman başımdaki robot nöbetçiler kadının benimle konuşmasına izin verdiler. Gladia Delmarre bana seni sordu. Ben de gerçeği söyledim. Yani nerede olduğunu bilmediğimi. 'Ama onu bulmaya çalışabilirim,' dedim. Bayan Delmarre bunu yapmamı çok istiyordu. Ben de, 'Belki Ortak Elijah evden kısa bir süre için ayrılmıştır,' dedim. 'Ben bunu hemen öğrenirim. Sen o arada yanımdaki robotlara Elijah'ı bulmak için evi aramalarını emreder misin?"</p>

  <p class="heading0">"Robotlara bu emri senin vermemen Gladia'yı şaşırtmadı mı?"</p>

  <p class="heading0">"Galiba onda Aurora'lı olduğum için robotlara kendisi kadar alışık olmadığım izlenimini uyandırdım. Bayan Delmarre emirleri daha otoriter bir tavırla vereceğini ve böylece sonucun daha çabuk alınacağını düşündüğümü sandı galiba. Solaria'lıların robotları yönetmedeki ustalıklarıyla öğündükleri belli bir şey. Diğer gezegenlerin yerlilerini bu konudaki beceriksizlikleri yüzünden aşağı görüyorlar. Sen de öyle düşünmüyor musun, Ortak Elijah?"</p>

  <p class="heading0">"Demek Gladia robotlara gitmelerini emretti?"</p>

  <p class="heading0">"Bunu zorlukla başardı. Robotlar itiraz ederek daha önce başka emirler aldıklarını söylediler. Ama tabii onlara gerçek kimliğimi açıklamamalarını emrettiğin için bu emirlerin ne olduğunu da kesinlikle söyleyemediler. Kadın sonunda onları sindirdi. Ama son emirlerini öfkeyle haykırarak vermek zorunda kaldı, o da başka." "Ve sen evden ayrıldın."</p>

  <p class="heading0">"Evet, öyle yaptım, Ortak Elijah."</p>

  <p class="heading0">Baley, ne yazık ki Gladia bu olaya önem vermedi, diye düşündü. Ve onunla bağlantı kurduğum zaman bana bundan söz etmedi. Sonra, "Beni bulmakta bir ..ayli geciktin, Daneel," dedi.</p>

  <p class="heading0">"Solaria'daki robotlar esir altından bağlantı kurarak bilgi alışverişi yapıyorlar. Usta bir Solaria'lı istediği bilgiyi çabucak elde ederdi. Ama böyle bir bilgi milyonlarca makineden geçtiği için bu konuda tecrübesi olmayan benim gibi biri istediğini neden sonra öğrenebiliyor. Nerede olduğun haberi bana ancak bir saatten daha uzun bir süre sonra erişebildi. Dr. Delmarre'ın çalıştığı yere giderek yine zaman kaybettim. Sen oradan ayrılmıştın bile."</p>

  <p class="heading0">"Çiftlikte ne yaptın?"</p>

  <p class="heading0">"Kendimce bazı araştırmalar. Bunu sen yokken yapmak zorunda kaldığım için üzgünüm. Ama araştırmanın doğurduğu bazı zorunluluklar bana seçme hakkı vermedi."</p>

  <p class="heading0">Baley sordu. "Klarissa Cantoro'yla görüntü aygıtının yardımıyla mı konuştun? Yoksa kadını gördün mü?"</p>

  <p class="heading0">"Görüntü aygıtıyla bağlantı kurdum. Ama bizim malikâneden değil, çiftliğin başka bir bölüğünden. Çiftlikte görmek istediğim bir sürü kayıt vardı. Bunları bizim malikâneden incelemek de yeterli olurdu. Ama evde kalmayı istemedim. Çünkü robotlardan üçü iç yüzümü biliyorlardı ve beni tekrar gözhapsine de alabilirlerdi." Baley kendisini bayağı iyi hissediyordu.</p>

  <p class="heading0">Ayaklarını yere doğru sarkıttı. Ve o zaman arkasında geceliğe benzer bir şey olduğunu da farketti. Buna nefretle bakarak, "Elbiselerimi bul," diye bağırdı. Daneel bu emri yerine getirdi.</p>

  <p class="heading0">Baley giyinirken, "Bayan Delmarre nerede?" diye sordu.</p>

  <p class="heading0">"Evde gözhapsinde tutuluyor, Ortak Elijah."</p>

  <p class="heading0">"Ne? Bunu kim emretti?"</p>

  <p class="heading0">"Ben emrettim. Bayan Delmarre'ı yatak odasına kapattık. Kapısında da robotlar bekliyor. Robotlarına kisişel ihtiyaçları dışında emir vermesini de engelledim." "Bunu sen mi yaptın?"</p>

  <p class="heading0">"Bu malikânedeki robotlar kimliğimi bilmiyorlar."</p>

  <p class="heading0">Baley giyinmesini tamamladı. "Gladia'nın neden suçlandığını biliyorum. Aslında eline kocasını öldürme fırsatı geçmişti. Bu başlangıçta sandığımızdan daha kolaydı onun için. Gladia daha önce iddia ettiği gibi laboratuara kocasının sesini duyduğu için gitmedi. Başından beri oradaydı."</p>

  <p class="heading0">"Gladia cinayete tanık olduğunu ve katili de gördüğünü mü iddia ediyor?" "Hayır. O kritik anlarla ilgili hiçbir şeyi hatırlamıyor. Bazen böyle şeyler olur. Ayrıca ben Gladia'nın kocasını öldürmesi için bir sebep olduğunu da öğrendim." "Nedir bu sebep, Ortak Elijah?"</p>

  <p class="heading0">"Zaten daha başlangıçta böyle bir şey olduğundcın şüphelendim. Kendi kendime, 'Arzda olsaydık,' dedim. 'Dr. Delmarre anlattıkları gibi bir erkek, Gladia Delmarre da göründüğü gibi bir kadın olsaydı, o zaman onun kocasına âşık olduğunu söyleyebilirdim. Buna karşılık adam sadece kendisini seviyordu.' İşin zor yanı Solaria'lıların Arzdaki anlamıyla âşık olup olmadıklarını, bu duruma bizimki gibi bir tepki gösterip göstermediklerini bilmiyordum. Onların duyguları ve tepkileri konusunda vereceğim kararlara güvenemezdim. İşte bu yüzden birkaç Solaria'lıyı görmeye karar verdim. Görüntülerini değil, kendilerini görmeye."</p>

  <p class="heading0">"Ne demek istediğini anlayamadım, Ortak Elijah."</p>

  <p class="heading0">"Bilmiyorum bunu sana açıklayabilir miyim? Bu insanlar daha dünyaya gelmeden genleriyle ilgili olasılıklar dikkatle hesaplanıyor. Dünyaya geldikten sonra da gen dağılımları deneyden geçiriliyor."</p>

  <p class="heading0">"Bunu biliyorum."</p>

  <p class="heading0">"Ama genler her şey değildir. Çevrenin de önemi vardır. Genler sadece belirli bir psikoz olasılığını gösterirler. Oysa çevre gerçek psikoza yol açar. Gladia'nın Arzla ne kadar ilgilendiğini fark ettin mi?"</p>

  <p class="heading0">"Bundan sana söz de ettim ya, Ortak Elijah. Kadının seni etkilemek için Arzla ilgileniyormuş gibi bir tavır takındığını düşündüm."</p>

  <p class="heading0">"Bunun gerçek bir ilgi hatta müthiş bir merak olduğunu düşünelim. Belki Arzın kalabalığı kadını heyecanlandırıyordu. Belki de Gladia, kendisine pis olduğunu düşünmesini öğrettikleri bir şeyi çekici buluyordu. Hem de istememesine karşın. Kadında bir anormallik olabilirdi. Solaria'lıları görerek ve onların bu karşılaşmaya ne tepki gösterdiklerine dikkat ederek Gladia'nın durumunu anlayabilirdim. Onunla karşılıklı konuşarak ve tepkilerini inceleyerek de... İşte bu yüzden senden kaçmak zorunda kaldım, Daneel. Ne olursa olsun bunu yapmam gerekiyordu. Bu nedenle araştırmayı görüntü yoluyla sürdürmekten vazgeçtim."</p>

  <p class="heading0">"Bana bunu o zaman açıklamadın, Ortak Elijah."</p>

  <p class="heading0">"Birinci Kural yüzünden bazı sorumlulukların olduğunu düşünüyorsun. Bu açıklama fikrini değiştirmeni sağlar mıydı?"</p>

  <p class="heading0">Daneel cevap vermedi.</p>

  <p class="heading0">Baley, "Deney başarılı oldu," diye açıkladı. "Birkaç kişiyi gördüm ya da görmeye çalıştım. Yaşlı bir sosyolog benimle karşılıklı konuşmayı denedi ama yarı yolda bundan vazgeçti. Bir robotik uzmanı kendisini çok zorlamama rağmen beni görmeyi kabul etmedi. Baş parmağını emerek ağladı. Dr. Delmarre'ın asistanı mesleği icabı bir tür görüşmeye alışmıştı. Bu yüzden bana katlanmaya çalıştı. Ama ondan altı metre ötede durmam şartıyla. Diğer taraftan Gladia..."</p>

  <p class="heading0">"Evet, Ortak Elijah?"</p>

  <p class="heading0">"Gladia, hafif bir teredütten sonra beni görmeye razı oldu. Bana kolaylıkla dayandı. Hatta zaman geçerken gerilen sinirleri de yavaş yavaş gevşedi. Bu tam bir psikozu gösteriyor. Gladia beni görmeye itiraz etmedi. Arz onu çok ilgilendiriyordu. Kocasına karşı da anormal bir ilgi duyuyordu belki. Bütün bunların güçlü ve bu dünya için anormal sayılan bir ilgiyi gösterdiği söylenebilir. Yani karşıt cinsten olan insanları görme isteğini, böyle bir duruma duyulan ilgiyi gösterdiği. Dr. Delmarre ise böyle bir duyguya karşılık verecek, karısının duygularını hoş karşılayacak bir insan değildi. Herhalde Gladia büyük bir hayal kırıklığına uğradı."</p>

  <p class="heading0">Daneel başını salladı. "Hayal kırıklığı kadının bir öfke anında kocasını öldürmesine neden olacak kadar müthişti."</p>

  <p class="heading0">"Her şeye rağmen onun katil olduğunu sanmıyorum, Daneel."</p>

  <p class="heading0">"Acaba seni bu olayla ilgili olmayan bazı kişisel amaçlar mı etkiliyor, Ortak Elijah? Bayan Delmarre çekici bir kadın ve sen de bir Arzlısın. Ve bir Arzlı için çekici bir kadınla karşı karşıya olmak da psikotik bir durum sayılmaz."</p>

  <p class="heading0">Baley endişeyle mırıldandı. "Benim daha sağlam nedenlerim var." Daneel'in sakin bakışları vücudunu deliyor ve sanki ruhunu okuyordu. "Gladia kocasını öldürdüyse o zaman Gruer'i zehirlemeye de onun kalkışmış olması gerekir." Detektif robotlara oyun oynanarak nasıl cinayet işleneceğini anlatmak istedi bir an, ama kendisini tuttu. Daneel'in hiçbir şeyden haberleri olmayan robotların cinayet işleyebileçeklerini açıklayan bir varsayıma nasıl bir tepki göstereceğini bilmiyordu.</p>

  <p class="heading0">Daneel, "Ve seni de öldürmeye kalktı," diye ekledi.</p>

  <p class="heading0">Baley'nin kaşları çatıldı. Hedefi bulmayan zehirli oktan Daneel'e söz etmemeye karar vermişti. Robotun kendisini koruma konusundaki fazla güçlü isteklerini büsbütün kuWetlendirmeyi istememişti. Öfkeyle, "Klorissa sana ne söyledi?" diye sordu. İçin için de ekledi. Keşke Klorissa'ya dilini tutmasını söyleseydim. Ama Daneel'in çiftliğe giderek sorular soracağını nereden bilirdim?</p>

  <p class="heading0">Daneel sakin sakin, Bayan Cantoro'nun bununla bir ilgisi yok," dedi. "Cinayet girişimini ben kendi gözlerimle gördüm."</p>

  <p class="heading0">Baley'in kafası iyice karıştı. "Sen orada değildin ki."</p>

  <p class="heading0">"Neden söz ediyorsun sen?"</p>

  <p class="heading0">"Olanları hatırlamıyor musun, Ortak Elijah? Bu gerçekten kusursuz bir cinayet olacaktı. Bayan Delmarre sana dışarı çıkmanızı teklif etmedi mi? Tabii buna tanık olmadım ama onun böyle bir şey yaptığından da eminim."</p>

  <p class="heading0">"Evet, o böyle bir teklifte bulundu."</p>

  <p class="heading0">"Hattâ evden çıkman için seni etkilemeyi de başardı."</p>

  <p class="heading0">Baley, 'portresini' ve etrafını saran o kurşuni duvarları düşündü. Bu zekice düşünülmüş, psikolojik bir oyun muydu? Bir Solaria'lı sezgileriyle bir Arzlının psikolojisini kavrayabilir miydi? Detektif, "Hayır," dedi.</p>

  <p class="heading0">Daneel sordu. "O havuza doğru gitmenizi ve banka oturmanızı o istemedi mi?" "Şey... evet."</p>

  <p class="heading0">"Beki de kadın seni dikkatle inceliyordu ve başının gitgide daha fazla döndüğünün farkındaydı."</p>

  <p class="heading0">"Gladia bana bir iki kere eve dönmeyi isteyip istemediğimi sordu."</p>

  <p class="heading0">"Belki de ciddi değildi. Belki o bankta gitgide fenalaşmanı seyretti. Hatta belki de seni suya itti. Veya belki de bunu yapmasına gerek kalmadı. Ben sana erişip, seni kucakladığım sırada sen taş banktan arkasıüstü suya yuvarlanıyordun. Havuz doksan santim derinliğindeydi ve mutlaka suda boğulacaktın. Üstelik Bayan Delmarre yanında oturuyor ve yuvarlanmanı seyrediyordu. Kadın seni kurtarmak için en ufak bir hareket bile yapmadı. Herhalde seni sudan çekip çıkarmaya da kalkmayacaktı. Boğulmana göz yumacaktı. Belki bir robot çağıracaktı, ama robot gelinceye kadar her şey çoktan sona ermiş olacaktı. Tabii Gladia sonradan sana dokunmasının imkânsız olduğunu söyleyecekti. 'Bunu onun hayatını kurtarmak için bile yapamadım,' diyecekti."</p>

  <p class="heading0">Baley, bütün bunlar doğru, diye düşündü Kimse Gladia'nın bir insana dokunamadığından şüphe etmeyecekti. Sadece o kadar yakınımda olmasına şaşacaklardı. Tabii bunu düşündükleri takdirde. Daneel, "Görüyorsun ya, Ortak Elijah," dedi. "Kadının suçlu olduğu kuşku götürecek gibi değil. Sen Bayan, Delmarre'ın Ajan Gruer'i de zehirlemeye kalkışmış olması gerektiğini söyledin. Sanki bu kadının suçsuz olduğunu kanıtlayacak bir şeymiş gibi. Artık bu işi de onun yaptığını anlayorsundur sanırım. Seni de Ajan Gruer gibi aynı nedenle ortadan kaldırmaya çalıştı. Birinci cinayeti araştıran fazla inatçı bir detektifi ortadan kaldırmak istedi."</p>

  <p class="heading0">Baley, "Belki de," diye mırıldandı. "Bütün o olaylar dizisi aslında normal şeylerdi. Belki Gladia açık havanın beni nasıl etkileyeceğinin farkında değildi."</p>

  <p class="heading0">"Gladia Arzı incelemişti. Arzlıların acayipliklerini de biliyordu."</p>

  <p class="heading0">"Ama ona bugün dışarı çıktığımı ve buna alışmaya başladığımı söyledim..." "Ama bu duruma fazla dayanamayacağım da bilmesi gerekirdi."</p>

  <p class="heading0">Baley yumruğunu diğer avcuna indirdi. "Sen de Gladia fazla zeki bir insanmış gibi konuşuyorsun. Onun davranışları olaylara hiç uymuyor. Gladia'nın katil olduğuna da inanmıyorum. Zaten cinayet silahı bulununcaya kadar kimseyi cinayetle suçlayamayız. Bunun bir yararı olmaz."</p>

  <p class="heading0">Daneel gözlerini Arzlıya dikmişti. "Ben silahın ne olduğunu söyleyebilirim, Ortak Elijah."</p>

  <p class="heading0">Baley, robot iş arkadaşına sersemlemiş gibi baktı. "Nasıl?"</p>

  <p class="heading0">"Kurduğun mantık dizisini hatırlıyor musun, Ortak Elijah? 'Bayan Delmarre katilse, o zaman silahın da cinayet yerinde kalmış olması gerekirdi,' dedin. 'Hemen laboratuara koşan robotlar böyle bir silah görmediler. O halde biri silahı&nbsp;alıp cinayet yerinden götürdü. Yani bu işi yapan katildi. O halde katil Bayan Delmarre olamaz.' Bu söylediklerim doğru değil mi?"</p>

  <p class="heading0">"Doğru."</p>

  <p class="heading0">Robot konuşmasını sürdürdü. "Ama içeri giren robotların bakmadıkları bir yer vardı yine de."</p>

  <p class="heading0">"Neresi?"</p>

  <p class="heading0">"Bayan Delmarre'in yattığı yer. Kadının altı. Bayan Delmarre o anın heyecan ve sarsıntısı yüzünden bayılmıştı, yerde yatıyordu. Katil olsun olmasın, yere yığılmıştı. Silah da neyse, bu onun altında kalmıştı."</p>

  <p class="heading0">Baley, "Ama o zaman da," dedi. "Gladia kaldırılır kaldırılmaz silah da bulunurdu."</p>

  <p class="heading0">Daneel, "Tabii," diye başını salladı. "Ama onu yerden robotlar kaldırmadılar. Gladia dün akşam yemekte Dr. Tholl'un robotlara başının altına bir yastık kaymalarını ve onu yalnız bırakmalarını emrettini söyledi. Kadını yerden onu muayene etmek için gelen Dr. Altim Thool kaldırdı."</p>

  <p class="heading0">"Yani?"</p>

  <p class="heading0">"İşte simdi ortaya yeni bir olasılık daha çıkıyor, Ortak Elijah. Katil Bayan Delmarre'dı. Silah da cinayet yerindeydi. Ama Dr. Thool, kadını korumak için silahı alıp götürdü ve ortadan kaldırdı"</p>

  <p class="heading0">Baley, Daneel'i pek aşağı gördü birdenbire. Bir an robotun mantıklı bir şey söyleyeceğini bile sanmıştı. "Ortada bir neden yok ki! Dr. Thool niçin böyle bir şey yapsın?"</p>

  <p class="heading0">"Ortada çok sağlam bir neden var. Bayan Delmarre'ın Dr. Thool hakkında söylediklerini hatırlıyor musun? 'Çocukluğumdan beri bana o bakar. Bana her zaman şefkat ve dostluk gösterdi.' Ben de Dr. Thool'un kadınla yakından ilgilenmesi için bir neden olup olmadığını düşündüm. İşte bu yüzden o bebekler çiftliğine giderek kayıtları inceledim. O zaman tahmin ettiğim şeyin doğru olduğunu da anladım."</p>

  <p class="heading0">"Ne?"</p>

  <p class="heading0">"Dr. Altim Thool, Gladia Delmarre'ın babası. Üstelik adam aralarındaki bu bağın da farkında."</p>

  <p class="heading0">Baley robottan şüphelenmedi bile. Sadece gerekli mantık analizini kendisi değil de Robot Daneel Olivaw yapmış olduğu için müthiş bir üzüntü duydu. Ama bu yine de tam değildi. "Dr. Thool'la konuştun mu, Daneel?"</p>

  <p class="heading0">"Evet. O da evinde gözhapsinde."</p>

  <p class="heading0">"Adam ne diyor?"</p>

  <p class="heading0">"Bayan Delmarre'ın babası olduğunu itiraf ediyor. Ona, kadının babası olduğunu gösteren kayıtları hatırlattım. Adamın Gladia küçükken onun sağlığıyla ilgilendiğini gösteren kayıtları da. Bir doktor olduğu için bu bakımdan ona karşı biraz gevşekçe davranmışlar. Diğer Solaria'Jıların böyle şeyler yapmalarına izin verilmiyor."</p>

  <p class="heading0">"Peki ama Dr. Thool, Gladia'nın sağlığıyla neden ilgilenmiş?"</p>

  <p class="heading0">"Bu noktayı ben de düşündüm, Ortak Elijah. Adama bir çocuğu daha olması için özel izin verdikleri sırada o bir hayli yaşlıymış zaten. Ama baba olmayı başarmış. Dr. Thool bunu genlerine ve fiziki sağlığına borçlu olduğunu düşünüyor. Bu sonuçla, bu dünyada görüldüğünden daha fazla gururlanıyor. Ayrıca o bir doktor. Solaria'lılar bu mesleğe pek değer vermiyorlar. Çünkü doktorlar bazen hastalarının yanına gitmek zorunda kalıyorlar. İşte Altim Thool da bu yüzden gururlanmak için bahaneler arıyor. Bu adam için önemli. Bu yüzden de çocuğuyla belli etmeden bir dostluk kurmuş."</p>

  <p class="heading0">"Gladia'nın bütün bunlardan haberi var mı?"</p>

  <p class="heading0">"Dr. Thool'a göre yok, Ortak Elijah."</p>

  <p class="heading0">Baley sordu. "Dr. Thool cinayet aletini laboratuardan alıp götürdüğünü itiraf etti mi?"</p>

  <p class="heading0">"Hayır. Bunu yapmadı."</p>

  <p class="heading0">"O halde elinde hiçbir şey yok, Daneel."</p>

  <p class="heading0">"Hiçbir şey yok mu?"</p>

  <p class="heading0">"Silahı bulman ve bunu Dr. Thool'un alıp götürdüğünü kanıtlaman gerekiyor. Ya da hiç olmazsa adama bunu itiraf ettirmen. Çünkü elinde hiçbir kanıt yok. Bir mantık dizisi hoş bir şeydir ama kanıt sayılmaz."</p>

  <p class="heading0">"Adam, uzun uzadıya sorguya çekilmedikçe yaptığını itiraf etmeyecek. O tür bir sorguya çekmeyi de ben yapamam. Kızını çok seviyor."</p>

  <p class="heading0">Baley, "Hiç de değil," dedi. "Altim Thool'un kızına karşı olan duygusu, senin ve benim alıştığımız türden bir duygu değil. Solaria çok farklı bir yer." Baley odada bir aşağı bir yukarı dolaştı ve böylece öfkesi söndü. "Daniel, olağanüstü bir mantık dizisi kurmuşsun. Ama bütün bu söylediklerinin hiçbiri de akla yakın değil." Robotları ona, 'Mantıklı ama akıllı değil,' diye tarif etmemişler miydi? Arzlı sözlerini sürdürdü. "Dr. Thool otuz yıl kadar önce baba olmayı başarmış. Ama artık o çok yaşlı bir adam. En güzel yılları geride kalmış. Uzaycılar bile bunayabilir. Dr. Thool'un bayılmış olan kızını muayene etmesini düşün. Damadının ölüsü de yerde yatıyor. Bu olayın onun için ne kadar olağanüstü bir şey olduğunu anlayamıyor musun? Adam o sırada kendisine tamamiyle hakim olabilir miydi? Şaşılacak bir sürü şey yapacak kadar hakim?</p>

  <p class="heading0">"Dinle. Bir kere adamın silahın kızının altında kalmış olduğunu farketmesi gerekiyordu. Gladia, bunun üzerine öyle uygun bir biçimde yatmıştı ki, robotlar bile silahı görememişlerdi. İkincisi, Altim Thool'un belki ucunu görebildiği cismin cinayet aracı olduğunu anlaması da şarttı. Ve hemen kızının cinayetle suçlanmaması için silahı usulca alıp götürmesi gerektiğini kavraması da gerekirdi. Paniğe kapılmış yaşlı bir adam için pek ince düşünceler bunlar. Üçüncüsü... Dr. Thool'un planını sonuna kadar uygulaması da gerekiyordu. Bu da yine paniğe kapılmış bir ihtiyar için çok zor bir şeydi. Ve son olarak, yalan söyleyerek ikinci bir suç daha işlemesi de şarttı. Evet, bir mantık dizisi kurarak bu sonuca varmış olabilirsin. Ama bütün bunların hiçbiri akıllıca değil."</p>

  <p class="heading0">Daneel, "Senin başka bir çözüm yolun var mı, Ortak Elijah!" diye sordu. Baley son konuşması sırasında bir koltuğa oturmuştu. Tekrar kalkmaya çalıştı ama hem yorgunluğu ve hem de koltuğun derinliği yüzünden bunu başaramadı. Aksi aksi ellerini uzattı. "Elini ver, Daneel," dedi.</p>

  <p class="heading0">Daneel hayretle kendi eline baktı. "Afedersin, Ortak Elijah, ne demek istediğini anlayamadım."</p>

  <p class="heading0">Baley sessizce robotun kelimeleri olduğu gibi kabul etmesi yüzünden için için kıifürü bastı. "Kalkmama yardım et."</p>

  <p class="heading0">Daneel, güçlü kollarıyla onu kolaylıkla yerinden kaldırdı.</p>

  <p class="heading0">Baley, "Teşekkür ederim," dedi. "Hayır, başka bir çözüm yolu bulamadım. Daha doğrusu buldum ama her şey silahın ortaya çıkarılmasına bağlı."</p>

  <p class="heading0">Arzlı sabırsızca, bir duvarı hemen hemen kaplayan perdelere doğru gitti. Ne yaptığını farketmeden perdenin ucunu hafifçe kaldırdı. Gözlerini simsiyah cama dikti. Ancak neden neden sonra akşam karanlığını seyrettiğini farketti. Perdeyi bırakırken Daneel de sessizce yaklaştı ve kumaşın ucunu Baley'nin parmaklarının arasından çekti.</p>

  <p class="heading0">Kısa bir an Baley, robotun perdeyi çocuğunu ateşten korumaya çalışan bir annenin sevgi dolu ihtiyatıyia elinden çekmesini seyretti. Ve sanki içinde bir fırtına koptu. Arzlı, perdeyi Daneel'in elinden hızla çekti. Bütün gücünü kullanarak perdeyi pencereden indirdi. Geride yırtık kumaş parçaları kaldı.</p>

  <p class="heading0">Daneel usulca, "Ortak Elijah," dedi. "Artık açık pencerenin sana ne yapacağını çok iyi biliyorsun sanırım."</p>

  <p class="heading0">Baley, "Evet," diye homurdandı. "Bunun bana ne yapacağını biliyorum." Pencereden dışarı baktı. Karanlıklardan başka görülecek bir şey yoktu. Ama karanlık da açık hava demekti. Aydınlanmamış, bir engele rastlamadan dümdüz uzanan boşluk. Ve Baley buna bakıyordu.</p>

  <p class="heading0">Baley bunu ilk defa isteyerek, dileyerek yapıyordu. Bu artık bir meydan okuma ya da garip bir merak değildi. Ya da cinayetin çözümüne giden bir yol. Açık havaya bunu yapmak istediğini bildiği için bakıyordu. Buna ihtiyacı olduğu için. Bu nedenle durum eskisinden çok farklıydı.</p>

  <p class="heading0">Duvarlar birer koltuk değneğiydiler. Karanlık ve kalabalık da öyle. Herhalde Baley de farkına varmadan öyle düşünmüş ve onları sevdiğini, ihtiyacı olduğunu sandığı bir sırada bile aslında nefret duymuştu, Gladia'nın portresini kurşuni bir kübün içine hapsetmesine kızmasının asıl nedeni de buydu.</p>

  <p class="heading0">Baley, kalbine sonsuz bir zafer duygusunun dolduğunu hissetti. Ve sanki zafer bulaşıcı bir şeymiş gibi kafasında bir fikir belirdi. Daha doğrusu şimşek gibi çaktı. Başı dönmeye başlayan Baley Daneel'e baktı. "Biliyorum..." diye fısıldadı. "Yakıp adına... Biliyorum."</p>

  <p class="heading0">"Neyi biliyorsun, Ortak Elijah." "Cinayet silahına ne olduğunu! Katili! Bütün parçalar uygun biçimde birleşti!"</p>

  <p class="heading0" style="text-align: justify;"></p>
</body>
</html>
