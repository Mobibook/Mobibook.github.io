<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ks</title>
  <link href="../Styles/stylesheet.css" rel="stylesheet" type="text/css" />
</head>

<body class="main">
  <p class="heading0"><br /></p>

  <h4 class="heading0" style="text-align: center;">ON ÜÇ</h4>

  <p class="heading0">Klorissa, "İmkânsız," dedi. "Uzay adına! İmkânsız bu."</p>

  <p class="heading0">"Uzay adına, toprak adına, dünyanın dibi adına! Hangisini isterseniz o olsun! Çiftlikte ölmesine aldırmayacağınız bir hayvan var mı? Onun postunu şu okla bir çizin ve neler olacağını seyredin."</p>

  <p class="heading0">"Ama neden biri..."</p>

  <p class="heading0">Baley haşince, "Bunun nedenini biliyorum," diye kadının sözünü kesti. "Benim için önemli olan bunu kimin yaptığı?"</p>

  <p class="heading0">"Kimse yapmış olamaz."</p>

  <p class="heading0">Baley başının tekrar dönmeye başladığını hissederek vahşi bir öfkeyle oku Klorissa'ya doğru fırlattı. Kadın yere düşen oka baktı.</p>

  <p class="heading0">Baley haykırdı. "Onu alın! Deneme yapmak istemiyorsanız, oku ortadan kaldırın. Oku orada bırakırsanız, o zaman çocuklardan biri bunu alır. Ve sonunda hoşunuza gitmeyecek bir kaza olur."</p>

  <p class="heading0">Klorissa telaşla oku alarak baş ve işaret parmaklarıyla tuttu.</p>

  <p class="heading0">Baley, binanın en yakındaki kapısına koştu. Oku hâlâ ihtiyatla tutan Klorissa da onun peşinden içeri girdi.</p>

  <p class="heading0">Etrafındaki duvarlar Arziının kendisini biraz toplamasına yardım etti. "Oka zehiri kim sürdü?"</p>

  <p class="heading0">"Düşünemem bile!.."</p>

  <p class="heading0">"Bu işi çocuğun yaptığını sanmıyorum. Onun annesiyle babasının kim olduğunu söyleyebilir misiniz?"</p>

  <p class="heading0">Klorissa sıkıntılı sıkıntılı, "Kayıtlara bakabiliriz," diye mırıldandı.</p>

  <p class="heading0">"Demek akrabalıkları gösteren kayıtlar var?"</p>

  <p class="heading0">"Gen analizi için bunlar gerekli."</p>

  <p class="heading0">"Çocuk annesiyle babasının kimler olduğunu bilebilir mi?"</p>

  <p class="heading0">Klorissa heyecanla, "Hiçbir zaman," dedi.</p>

  <p class="heading0">"Bunu öğrenmenin bir yolunu bulabilir mi?"</p>

  <p class="heading0">"Usulca kayıt odasına girmesi gerekir. Bu da imkânsız."</p>

  <p class="heading0">"Ergin bir insan çiftliğe geldi ve çocuğunun hangisi olduğunu sordu diyelim..." Klorissa kızardı. "Öyle şey olmaz."</p>

  <p class="heading0">"Ama bir an böyle yaptığını düşünelim. Bu soruyu sorduğu takdirde ona cevap verir misiniz?"</p>

  <p class="heading0">"Bilmiyorum. Bir kimsenin çocuğunun kim olduğunu bilmeyi istemesi yasalara aykırı bir durum değil. Ama böyle bir âdet yok."</p>

  <p class="heading0">"Siz ona çocuğunun kim olduğunu açıklar mısınız?"</p>

  <p class="heading0">"Açıklamamaya çalışırım. Dr. Delmarre bunu kesinlikle yapmazdı. Bundan eminim. O akrabalıklarla ilgili bilginin sadece gen analizi için kullanılabileceğine inanırdı. Belki ondan önce çiftlikte kurallar bu kadar sıkı değildi... Bütün bu soruları neden soruyorsunuz?"</p>

  <p class="heading0">"Bu çocuğun beni zehirlemeyi istemesi için bir neden yok. Ama anne ve babası dolayısıyla böyle bir girişimde bulunmuş olabilir."</p>

  <p class="heading0">"Bütün bunlar çok korkunç." Klorisa iyice sarsıldığı için Arzlıya her zamankinden daha fazla yaklaştı. Hatta bir elini de detektife doğru uzattı. "Bütün bunlar olacak şeyler mi? Patron öldürüldü. Az kalsın siz de ölüyordunuz. Solaria'da şiddete baş vurmak için hiçbir neden yoktur ki!.. Her istediğimize sahibiz! Hepimiz de! Kişisel hırs diye bir şey yoktur burada. Kimse birbirleriyle olan akrabalıklarını bilmez. Bu nedenle aileyle ilgili hırs diye de bir şey olamaz. Genler bakımından hepimiz de sağlıklıyız." Birdenbire yüzündeki ifade değişti, gözleri parladı. "Bir dakika! Bu ok zehirli olamaz. Beni ikna etmenize izin vermemeliydim."</p>

  <p class="heading0">"Neden birdenbire buna karar verdiniz?"</p>

  <p class="heading0">"Bik'in yanındaki robot yüzünden. O okun zehirlenmesine hiçbir zaman izin vermezdi. Robotun, bir insana zarar verecek bir şey yaptığına inanmak imkânsız. Birinci Kural böyle bir şeyi engeller."</p>

  <p class="heading0">Baley, "Öyie mi?" dedi. "Acaba bu Birinci Kural nedir?"</p>

  <p class="heading0">Klorissa ona boş gözlerle baktı. "Ne demek istiyorsunuz?"</p>

  <p class="heading0">"Hiç... Oku inceletin. Ucundakinin zehir olduğunu anlayacaksınız!" Bu konu Baley'i hiç ilgilendirmiyordu artık. Okun ucundakinin zehir olduğunu biliyordu. Bu kuşku götürmeyecek bir gerçekti. "Hâlâ Dr. Delmarre'ı karısının öldürdüğüne inanıyor musunuz?"</p>

  <p class="heading0">"Orada sadece Gladia Delmarre varmış."</p>

  <p class="heading0">"Anlıyorum. Ama bana zehirli oku attıkları sırada bu çiftlikte de sizden başka ergin insan yoktu."</p>

  <p class="heading0">Kadın telaşla bağırdı. "Benim bu olayla bir ilişkim yok!"</p>

  <p class="heading0">"Belki... Ve belki Bayan Delmarre de suçsuz. Görüntü aygıtınızı kullanabilir miyim?"</p>

  <p class="heading0">"Evet, tabii."</p>

  <p class="heading0">Baley, kiminle görüşmek istediğini biliyordu. Bu yüzden ağzından, "Gladia Delmarre'ı bulun," Sözleri çıktığı zaman buna kendisi de şaştı.</p>

  <p class="heading0">İlgili robot bir şey söylemeden bu emri yerine getirdi. Baley onun düğmelere basışını şaşkınlıkla seyrederken kendi kendine, neden bu emri verdim, diye sordu. Bunun nedeni biraz önce Gladia'dan söz etmemiz mi? Yoksa son konuşmamızın sona eriş tarzı beni biraz üzdüğü için mi onu görmek istedim? Yoksa tıknaz, insanı sarsacak kadar pratik bir kadın olan Klorissa beni fazla sıktığı için rahatlamak mı istedim? Gladia'yı bu nedenle mi seçtim? Kendisini savunmak ister gibi içinden ekledi. Yakub adına! Bazan insan çalışmalarını iç güdüsüyle geliştirmek zorunda kalır.</p>

  <p class="heading0">Gladia Delmarre birden Arzlının karşısında belirdi. Otuduğu büyük, dik arkalıklı koltuk kadının her zamankinden daha ufak tefek ve savunmasız görünmesine yol açıyordu. Gladia'nın saçları geriye taranarak, gevşek bir topuz halinde toplanmıştı. Kulaklarında pırlantaya benzeyen taşlarla süslenmiş, uzun küpeler vardı. Sade elbisesinin belli iyice oturtulmuştu.</p>

  <p class="heading0">Gladia alçak sesle, "Benimle bağlantı kurmana sevindim, Elijah," dedi. "Ben de seni bulmay çalışıyordum."</p>

  <p class="heading0">"Günaydın, Gladia." Baley için için, yoksa, 'İyi akşamlar,' demem mi gerekiyordu, diye düşündü. Onun kılığından günün hangi zamanı olduğu anlaşılmıyor ki. Sonra, "Neden beni bulmaya çalışıyordun?" dedi.</p>

  <p class="heading0">"Son görüşmemizde öfkelendiğim için çok üzüldüğümü söylemek istiyordum. Bay OlivaW seni nerede bulabileceğimi bilmediğini söyledi."</p>

  <p class="heading0">Baley bir an diğer robotların göz hapsine aldıkları Daneel'i görür gibi oldu. Az kalsın gülecekti. "Bu önemli değil. Birkaç saat sonra gelip seni göreceğim." "Tabii. Madem... görmek mi dedin?"</p>

  <p class="heading0">Baley ciddi ciddi, "Karşılıklı konuşacağız," dedi.</p>

  <p class="heading0">Gladia'nın gözleri irileşti. Genç kadın tırnaklarını koltuğu kaplayan düzgün plastiğe batırdı. "Bunun için bir neden var mı?"</p>

  <p class="heading0">"Şart bu."</p>

  <p class="heading0">"Bence bu..."</p>

  <p class="heading0">"Buna razı olacak mısın?"</p>

  <p class="heading0">Gladia gözlerini Arziıdan kaçırdı. "Bu gerçekten şart mı?"</p>

  <p class="heading0">"Evet. Ama önce görmem gereken başka biri var. Kocan robotlarla ilgileniyormuş. Bunu sen bana söyledin. Aynı şeyi başkalarından da duydum. Ama o bir r.obotik uzmanı değildi sanırım."</p>

  <p class="heading0">"Rikaine bir robot uzmanı olarak eğitilmemişti, Elijah." Gladia hâlâ adama bakmıyordu.</p>

  <p class="heading0">"Ama bir robotik uzmanıyla çalışıyordu, değil mi?"</p>

  <p class="heading0">Genç kadın hemen, "Jothan Leebig'le," dedi.. "O benim çok yakın arkadaşımdır."</p>

  <p class="heading0">Baley bağırdı. "Öyle mi?"</p>

  <p class="heading0">Gladia şaşırdı. "Bunu söylememem mi gerekirdi?"</p>

  <p class="heading0">"Neden söylemeyesin? Doğru olduğuna göre..."</p>

  <p class="heading0">"Ben yanlış izlenimler uyandıracak sözler söylemekten korkuyorum. Sanki... şeymişim gibi... Bir suç işlediğine herkesin inanmasının ne demek olduğunu bilemezsin..."</p>

  <p class="heading0">"Telaşlanma! Leebig'le nasıl arkadaş oldun?"</p>

  <p class="heading0">"Ah, bilmem ki... Bir kere o bizim yanımızdaki malikanede oturuyor. Görüşme enerjisi hemen hemen sıfır. Onun için birbirimizi her zaman hareket halinde görebiliyoruz. Hem de hiç zorluk olmadan. Onunla birlikte yürüyüşlere çıkıyoruz. Daha doğrusu çıkardık."</p>

  <p class="heading0">"Senin biriyle yürüyüş yaptığından haberim yoktu."</p>

  <p class="heading0">Gladia kızardı. "Ben görüntülerden söz ediyorum. Ah, neyse... Senin bir Arzlı olduğunu sık sık unutuyorum. Hareket halindeyken aygıtlar üzerine çevrilir. Aradaki bağlantı kesilmeden istediğin tarafa gidebilirsin. Ben kendi malikanemde dolaşırım, o da kendi bahçesinde. Ama sanki bir arada olursunuz." Başını dikleştirdi. "Hoş bir şeydir bu." Sonra birdenbire kıkır kıkır güldü. "Zavallı Jothan."</p>

  <p class="heading0">"Neden böyle söylüyorsun?"</p>

  <p class="heading0">"Bizim gerçekten birlikte dolaştığımızı sandığını düşündüm de... Jothan birinin böyle düşündüğünü duysaydı herhalde yüreğine inerdi."</p>

  <p class="heading0">"Neden?"</p>

  <p class="heading0">"O bu konuda çok titizdir. Bana beş yaşındayken insanları görmekten vaz geçtiğini söyledi. Daha o yaşta görüntüyle bağlantı kurmakta ısrar etmiş. Bazı çocuklar böyledir. Rikaine..." Gladia bir an şaşkın durakladı, sonra sözlerini sürdürdü. "... Kocam Rikaine'le Jothan'dan söz ediyorduk. O bana tüm çocukların giderek böyle davranacaklarını söyledi. 'Bu bir tür toplumsal evrim,' dedi. 'Böylece görüntülerle bağlantı kurma taraflısı olan çocuklar yaşayacaklar...' Sen de aynı fikirde misin?"</p>

  <p class="heading0">Baley, "Ben bu konuda uzman değilim," dedi.</p>

  <p class="heading0">"Jotham evlenmeye bile razı olmuyor. Rikaine bu yüzden ona çok kızmıştı. Jothan'a, 'Sen toplum düşmanısın,' dedi. 'Genel bankada senin genlerine de ihtiyaç var.' Ama Jothan bu konuyu düşünmeye bile razı olmadı."</p>

  <p class="heading0">"Bunu red etmeye hakkı var mıydı?"</p>

  <p class="heading0">Gladia kararsızca, "Hayır..." diye mırıldandı.. "Ama o eşsiz bir robot uzmanıdır ve Solaria'da robotculara çok değer verilir. Herhalde onun bu tutumuna biraz göz yumdular. Sanırım Rikaine, artık Jothan'la çalışmayacaktı. Bana bir keresinde Jothan'ın kötü bir Solaria'lı olduğunu söyledi."</p>

  <p class="heading0">"Bunu Jothan'ın yüzüne karşı da söyledi mi?"</p>

  <p class="heading0">"Bilmiyorum... Öldüğü güne kadar Jothan'la çalıştı."</p>

  <p class="heading0">"Ama Jothan evlenmeye yanaşmadığı için onun kötü bir Solaria'lı olduğunu da düşünüyordu, öyle mi?"</p>

  <p class="heading0">"Rikaine bir gün bana evliliğin hayatın en zor dayanılacak ayrıntısı olduğunu söyledi. 'Ama buna katlanılması gerekiyor,' diye ekledi."</p>

  <p class="heading0">"Peki, sen ne düşündün?"</p>

  <p class="heading0">"Hangi konuda, Elijah?"</p>

  <p class="heading0">"Evlilik konusunda. Evliliğin, hayatın en zor dayanılacak ayrıntısı olduğu fikrinde misin?"</p>

  <p class="heading0">Gladia'nın yüzü ağır ağır ifadesizleşti. Kadin duygularının yüzüne yansımamasına çalışıyor gibiydi. "Bu konuda hiç düşünmedim."</p>

  <p class="heading0">Baley, "Demin Jothan Leebig'le her zaman yürüyüşe çıktığını söyledin," dedi. "Sonra da durakladın ve bunu eskiden yaptığından söz ettin. Yani artık adamla gezmeye çıkmıyor musun?"</p>

  <p class="heading0">Gladia başını salladı. Yüzünde yeniden bir ifade belirmişti. Kederdi bu. "Öyle. Nedense artık onunla yürüyüşe çıkmıyoruz. Jothan'la bir iki defa bağlantı kurdum. Her seferinde işi vardı."</p>

  <p class="heading0">"Bu kocanın ölümünden sonra mı oldu?"</p>

  <p class="heading0">"Hayır. Daha önce de aynı cevapla karşılaştım. Birkaç ay önce."</p>

  <p class="heading0">"Acaba Dr. Delmarre, Leebig'e seninle artık ilgilenmemesini mi emretmişti?" Gladia şaşırdı. "Neden emretsin? Jothan bir robot değil ki. Ben de öyle. Biz nasıl emir dinleriz? Neden Rikaine de emirler versin?"</p>

  <p class="heading0">Baley ne demek istediğini açıklamak zahmetine katlanmadı. Bu işi ancak Arz kavramlarına uygun bir biçimde yapabilirdi. Tabii o zaman genç kadın ne demek istediğini yine de kavrayamazdı. Baley ne dediğini açıklayabildiği takdirde de Gladia sadece tiksinti duyardı. Arzlı, "Benimki sadece bir soruydu," dedi. "Leebig'le işim bittikten sonra seninle tekrar bağlantı kuracağım, Gladia. Ha, sahi, saat kaç?" Bu soruyu sorar sormaz da pişman oldu. Robotlar ona zamanın Arzla ilgili karşıtını açıklayabilirlerdi. Ama Gladia, Solaria birimlerine göre karşılık verebilirdi. Baley de bilgisizliğinin sık sık ortaya çıkmasından bıkmıştı.</p>

  <p class="heading0">Oysa Gladia sadece nitelikle ilgili bir cevap verdi. "Akşam üzeri.."</p>

  <p class="heading0">"Leebig'in malikanesinde de öyle olmalı."</p>

  <p class="heading0">"Ah, tabii."</p>

  <p class="heading0">"İyi. Seni olabildiğince çabuk aramaya çalışacağım. Ondan sonra karşılıklı ne zaman konuşacağımızı kararlaştırırız."</p>

  <p class="heading0">Gladia yine kararsızca durakladı. "Bu gerçekten şart mı?"</p>

  <p class="heading0">"Öyle."</p>

  <p class="heading0">Genç kadın alçak sesle, "Olur," dedi.</p>

  <p class="heading0">Leebig'le bağlantı kurulurken bir gecikme oldu. Baley de bundan yararlanarak bir sandviç daha yedi. Sandviçi ona orijinal paketinin içinde getirildi. Baley daha ihtiyatlı davranıyordu artık. Pakedi açmadan önce üzerindeki damgayı iyice inceledi. Sandviçi de öyle.</p>

  <p class="heading0">Robotun verdiği süt kutusunu da aldı. Süt henüz tam anlamıyla erimemişti. Arzlı, kutuyu dişleriyle açarak, sütü bardağa doldurmadan böylece içti. Bir taraftan da sıkıntıyla, kokusu, tadı olmayan, etkisi geç gözüken zehirler de var, diye düşünüyordu. Bunlar enjektörle ya da yüksek başınçlı iğnejetle yiyeceğe karıştırabilir. Sonra bu düşünceyi çocukça bularak kafasından kovdu.</p>

  <p class="heading0">O ana kadar cinayetler belirli bir biçimde işlenmişti. Cinayet girişimleri için de aynı şey söylenebilirdi. Başa hızla vurulmanın, bir bardak suya on kişiyi öldürecek kadar zehir karıştırmanın ince bir tarafı yoktu. Kurbana doğru açık açık atılan zehirli bir okun da öyle. Baley yine büyük bir sıkıntıyla, zaman bölümlerini böyle&nbsp;aşıp durursam, dedi kendi kendine, doğru dürüst yemek yeme fırsatı bile bulamam. Bu devam ettiği sürece rahatça uyuyamam da.</p>

  <p class="heading0">Robot ona yaklaştı. "Dr. Leebig kendisini yarın aramanızı istedi. Şimdi önemli bir işle meşgulmuş."</p>

  <p class="heading0">Baley ayağa fırlayarak kükredi." O adama söyle..." Durakladı. Robota bağırıp çağırmasının bir yararı yoktu. Yani insan istediği takdirde haykırabilirdi ama bu sonucu çabuklaştırmazdı. Bu bakımdan bir fısıltı da aynı etkiyi yapardı. Arzlı daha normal bir tavırla, "Dr. Leebig'e profesyonel bir iş arkadaşının ölümü olayını araştırdığımı söyle," dedi. "Sadece robotuyla bağlantı kurabiiiyorsan, bu sözlerimi ona tekrarla. O iş arkadaşı çok iyi bir Solaria'lıydı. Dr. Leebig'in işinin bitmesini bekleyemem. Eğer benimle beş dakika sonra görüşmezse uçağa atlarım ve bir saatten daha az bir süre sonra da karşısına dikilirim. Yani onu görürüm. Bu kelimeyi kullan. Görmek kelimesini. Böylece bir yanlışlık olmaz."</p>

  <p class="heading0">Baley tekrar sandviçine döndü.</p>

  <p class="heading0">Daha beş dakika sona ermeden Leebig ya da Arzlının Robotik uzmanı olduğunu tahmin ettiği bir Solaria'lı Baley'nin karşısında belirdi. Öfkeyle bakıyordu. Baley de aynı hiddetle adamı süzdü. Leebig dimdik duran, ince bir adamdi. Siyah, patlakça gözlerindeki dalgın ifadeye şimdi öfke de katılmıştı. Solaria'lının bir göz kapağı hafifçe düşüktü.</p>

  <p class="heading0">Adam, "Arzlı siz misiniz?" dedi.</p>

  <p class="heading0">"Dr. Rikaine Delmarre'ın ölümü olayını araştırmakla görevli Yedinci Sınıf Sivil Memur Elijah Baley. Adınız nedir?"</p>

  <p class="heading0">"Ben Dr. Jothan Leebig'im. Tam çalışırken beni rahatsız etme küstahlığını nasıl gösterebildiniz?"</p>

  <p class="heading0">Baley sakin sakin, "Çok kolay oldu," dedi. "Bu benim işim."</p>

  <p class="heading0">"O halde işinizi başka yerde yapın."</p>

  <p class="heading0">"Daha önce sormam gereken birkaç soru var, Doktor. Dr. Delmarre'ın en yakın iş arkadaşlarından biriydiniz sanırım. Öyle değil mi?"</p>

  <p class="heading0">Dr. Leebig birdenbire yumruğunu sıktı. Telaşla bir şömineye doğru gitti. Bunun rafında küçücük, saate benzer gereçler çalışıyorlardı. Zamanla ilgili, karmaşık hareketleri insanı âdeta ipnotize ediyordu. Görüntü aygıtı Leebig'in üzerine çevrilmişti. Bu yüzden adam ilerlerken görüntü alanından çıkmadı. Bunun yerine Leebig yürürken oda hafifçe yükselip alçalarak geriledi sanki.</p>

  <p class="heading0">Leebig, "Gruer, bizi bir yabancı çağırmakla tehdit ediyordu," dedi. "Eğer o yabancı sizseniz..."</p>

  <p class="heading0">"Evet, benim."</p>

  <p class="heading0">"O halde sizi buraya bütün itirazlarıma rağmen çağırdılar. Görüşme sona erdi!" "Henüz ermedi. Bağlantıyı kesmeyin." Baley hem sertçe sesini yükseltmiş, hem de parmağını kaldırmıştı. Parmağıyla robotik uzmanını işaret ediyordu. Leebig adeta büzüldü. Dolgun dudakları tiksinti dolu bir ifadeyle gerildi. Baley, "Sizi görme konusunda blöf yapmıyordum," diye ekledi.</p>

  <p class="heading0">"Arzlılara özgü bayağılıkları bir tarafa bırakın, lütfen."</p>

  <p class="heading0">"Ben sadece size amacımı açıkça anlatmaya çalışıyorum. Beni dinlemeye başka türlü razı olmadığınız takdirde sizi göreceğim. Yakanıza yapışacak ve beni zorla dinlemenizi sağlayacağım."</p>

  <p class="heading0">Leebig Arzlıya dik dik baktı. "Siz pis bir hayvansınız."</p>

  <p class="heading0">"Öyle olsun. Ama dediğimi yapacağım."</p>

  <p class="heading0">"Malikaneme zorla girmeye kalktığınız takdirde, ben de... ben de..."</p>

  <p class="heading0">Baley kaşlarını kaldırdı. "Beni öldürür müsünüz? Sık sık böyle tehditler savurur musunuz?"</p>

  <p class="heading0">"Ben sizi tehdit etmedim."</p>

  <p class="heading0">"O halde benimle şimdi konuşun. Kaybettiğiniz bu sürede bir hayli iş başarılabilirdi. Siz Dr. Delmarre'ın yakın bir iş arkadaşıydınız, öyle değil mi?" Robotik uzmanı başını eğdi. Ağır ağır, düzenle nefes alırken omuzları hafifçe oynuyordu. Başını kaldırdığında kendisini iyice toplamıştı. Hatta, çabuçak, neşesizce gülmeyi bile başardı. "Evet, öyle."</p>

  <p class="heading0">"Anladığıma göre Delmarre yeni model robotlarla ilgileniyordu?"</p>

  <p class="heading0">"Evet."</p>

  <p class="heading0">"Ne tür robotlar?"</p>

  <p class="heading0">"Siz bir robot uzmanı mısınız?"</p>

  <p class="heading0">"Değilim. Konuyu, uzman olmayan birinin anlayacağı bir biçimde anlatın." "Bunu yapabileceğimi pek sanmıyorum."</p>

  <p class="heading0">"Deneyin! Örneğin yanılmıyorsam Delmarre çocukları disiplin altına sokmayı başaracak robotlar yapılmasını istiyordu. Bunun için neler yapılması gerekiyordu?"</p>

  <p class="heading0">Leebig bir an kaşlarını kaldırdı. "Bunu pek basit bir biçimde, ince ayrıntıları atlayarak anlatayım. Delmarre'ın istediğini sağlamak için Sikorovich çift yolu tepkisini W65 seviyesinde kontrol eden C entegralini güçlendirmek gerekiyordu." Baley, "Bilmece," dedi.</p>

  <p class="heading0">"Gerçek bu."</p>

  <p class="heading0">"Benim için bilmeceden farksız. Bunu bana başka nasıl açıklayabilirsiniz?" "Bu, Birinci Kuralın biraz zayıflatılması anlamına geliyordu."</p>

  <p class="heading0">"Neden? Bir çocuk kendi iyiliği için disipline sokulur. Teori böyle değil mi?" "Ah, gelecekteki iyiliği için." Leebig'in gözleri heyecanla parlıyordu. Adam dinleyicisi olduğunu unutmuş ve bu yüzden daha konuşkanlaşmıştı. "Bunun basit bir kavram olduğunu sanıyorsunuz. Kaç kişi gelecekte sağlanacak büyük bir iyilik uğruna basit bir sıkıntıya katlanır? Bir çocuğa şimdi kendisine tatlı gelen şeyin daha sonra midesini ağrıtacağını öğretmek ne kadar sürer? Ama bir robotun bütün bunları anlamasını istiyorsunuz...</p>

  <p class="heading0">"Bir robot bir çocuğun canını yaktığı zaman pozitronik beyninde güçlü yıkıcı bir potansiyel oluşur. Bunun etkisini gidermek için robotun bu hareketin ileride iyi sonuçlar vereceğini anlamasını sağlarsınız. Böylece bir zıtpotansiyel oluşur. Bunu sağlayabilmek için gereken yollar ve alt devreler pozitronik beynin yüzde elli oranında genişletilmesine yol açar. Ya da diğer devreleri feda edersiniz." Baley, "O halde böyle bir robot yapmayı başaramadınız," dedi.</p>

  <p class="heading0">"Başaracağım da yok. Kimse öyle bir robot yapamayacak."</p>

  <p class="heading0">"Dr. Delmarre öldüğü sırada bu türde bir robot üzerinde deneyler mi yapıyordu?" "Öyle bir robotun üzerinde değil. Bizi başka pratik modeller de ilgilendiriyor." Baley usulca, "Dr. Leebig ," dedi. "Robotik konusunda daha fazla bilgi sahibi olmam gerekiyor. Sizden bunu bana öğretmenizi isteyeceğim."</p>

  <p class="heading0">Leebig şiddetle başını salladı, düşük göz kapağı daha indi. Sanki adam göz kırpma alışkanlığını korkunç bir biçimde hicvediyordu. "Bir robotik kursunun bir dakikadan daha uzun süreceğini sizin de bilmeniz gerekir. Benimse zamanım yok."</p>

  <p class="heading0">"Bu konuyu bana yine de öğretmelisiniz. Solaria'da her şeye robot kokusu sinmiş. Eğer zamana ihtiyacımız varsa o zaman sizi görmem şart demektir. Ben bir Arzlıyım. Görüntülerle konuşarak rahatça çalışamam."</p>

  <p class="heading0">Leebig'in vücudu Baley'in ummadığı kadar kasıldı. "Bir Arzlının fobileri beni hiç ilgilendirmiyor. Sizi görmem imkânsız."</p>

  <p class="heading0">"Size en çok neyi sormak istediğimi açıkladığım zaman fikrinizi değiştireceğinizden eminim."</p>

  <p class="heading0">"Bu durumu değiştiremez. Hiçbir şey bunu yapamaz."</p>

  <p class="heading0">"Öyle mi? O halde şunu dinleyin: Bence pozitronik robotun bütün tarihçesi boyunca Birinci Kural özellikle yanlış söylendi."</p>

  <p class="heading0">Leebig sarsıldı. "Yanlış mı söylendi? Deli! Çılgın! Budala! Neden?"</p>

  <p class="heading0">Baley gayet sakindi. "Robotların cinayet işleyebilecekleri gerçeğini gizlemek için tabii."</p>

  <p class="heading0"></p>
</body>
</html>
