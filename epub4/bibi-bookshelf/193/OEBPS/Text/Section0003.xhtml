<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ks</title>
  <link href="../Styles/stylesheet.css" rel="stylesheet" type="text/css" />
</head>

<body class="main">
  <p class="heading0"><br /></p>

  <h4 class="heading0" style="text-align: center;">ÜÇ</h4>

  <p class="heading0">Baley yine kapalı arabada, güvendeydi. Daneel'in yüz'ü gözlerinin önünde sanki dalgalanıyordu. Bu yüz kara benekler içindeydi. Baley gözlerini kırpıştırdığı zaman bu benekler kırmızıya dönüşüyorlardı.</p>

  <p class="heading0">Arzlı, "Ne oldu?" diye sordu.</p>

  <p class="heading0">Daneel, "Çok üzgünüm," dedi. "Yanında olmama karşın yine de zarar gördün. Güneş ışınları insan gözüne doğrudan geldikleri zaman zararlı olurlar. Güneşe kısa bir süre baktığın için gördüğün zararın sürekli olduğunu sanmıyorum. Başını kaldırıp baktığın zaman seni aşağıya çekmek zorunda kaldım. Sen de bayıldın." Baley yüzünü buruşturdu. İşin iç yüzü belli değildi. Fazla heyecan ya da korkudan mı bayılmıştı? Yoksa robot onu bir vuruşta bayıltmış mıydı? Baley çenesini ve başını yokladı, acı duymuyordu. Bu soruyu acık açık sormaktan kaçındı. Bir bakıma cevabı bilmeyi istemiyordu.</p>

  <p class="heading0">"O kadar kötü değildi..." diye mırıldandı.</p>

  <p class="heading0">"Gösterdiğin tepki bu olayı hiç de hoş bulmadığını açıklıyor, Ortak Elijah." Baley inatla, "Hiç de değil," dedi. Gözlerinin önünde uçuşan benekler hafiflemeye başlamıştı. Gözleri de artık eskisi kadar yaşarmıy.ordu. "Sadece pek az şey görebildiğim için üzgünüm. Çok hızlı gidiyorduk. Bir robotun yanından mı geçtik?"</p>

  <p class="heading0">"Birkaç robotun. Kinbald malikanesinde ilerliyoruz. Burada meyva bahçeleri var." Baley, "Yeniden denemem gerekiyor," diye açıkladı.</p>

  <p class="heading0">Daneel, "Bunu benim yanımda yapmamalısın," dedi. "O arada istediğini yaptım."</p>

  <p class="heading0">"İstediğimi mi?"</p>

  <p class="heading0">"Şoföre arabanın üzerini açmasını emretmeden önce, benden gideceğimiz yerden ne kadar uzakta olduğumuzu öğrenmemi istemiştin, Ortak Elijah. Bunu herhalde hatırlıyorsun. On beş kilometrelik bir yolumuz kaldı. Altı dakika sonra orada olacağız."</p>

  <p class="heading0">Baley, Daneel'e oyuna geldiği için kızıp kızmadığını sormak istedi. Hiç olmazsa o kusursuz yüzün bir an çirkinleştiğini görebilecekti. Belki... Ama bu isteğini yendi. Daneel nası! olsa öfkelenmeden, sinirlenmeden, "Hayır," diye karşılık verecek, her zamanki sakinlik ve ciddiliğiyle orada oturacaktı. Sarsılmayacaktı. Sarsılamazdı zaten.</p>

  <p class="heading0">Baley usulca, "Ne olursa olsun bu duruma yine de alışmam gerekiyor, Daneel," dedi. Robot, insan iş arkadaşını süzdü. "Neden söz ediyorsun?"</p>

  <p class="heading0">"Yakub adına! Di...dışarıdan tabii! Bu geze. gen apaçık bir yer."</p>

  <p class="heading0">Daneel, "Açıklığa çıkmana hiç gerek yok," diye başını saliadı. Sonra da bu konu kapanmış gibi ekledi. "Yavaşlıyoruz, Ortak Elijah. Geldik sanırım. Şimdi çalışma merkezimiz görevini yapacak eve doğru ikinci bir hava tünelinin uzatılmasını bekleyeceğiz."</p>

  <p class="heading0">"Hava tüneline gerek yok, Daneel. Açık havada çalışacağıma göre bu duruma alışmamı geciktirmek yersiz olur."</p>

  <p class="heading0">"Açık havada çalışmana hiç gerek yok, Ortak Eiijah." Robot başka şeyler de söyleyecekti. Ama Baley otoriter bir tavırla elini sallayarak onu susturdu. O sırada Daneel'in dikkatli avutmasına, yatıştırmaya çalışmasına, her şeyin yolunda gideceğini ve kendisini koruyacaklarını söylemesine dayanacak halde değildi. Aslında Arzlı başının çaresine bakabileceğini ve görevini yerine getireceğini bilmeyi istiyordu. Açık havanın görünüşü ve uyandırdığı duygular kolaylıkla dayanılacak şeyler değillerdi. Belki de zamanı gelince Baley tekrar açık havaya çıkma cesaretini gösteremeyecekti. Bu kendisine duyduğu saygıya ve belki de Arzın güvenine mal olacaktı. Açıklık gibi önemsiz bir sorun yüzünden olacaktı bu. Bu bir anlık düşünce bile Baley'nin yüzünde haşin bir ifadenin belirmesine neden oldu.</p>

  <p class="heading0">Hayır, hava, güneş ve açıklık yerlere dayanmayı başaracaktı!</p>

  <p class="heading0">Elijah Baley kendisini küçük bir kentten New York'u görmeye gelen ve katları âdeta huşuyla sayan bir yabancıya benzetiyordu. Örneğin bir Helsinki'liye. 'Ev'in bir apartman dairesi gibi bir yer olacağını düşünmüştü. Ama burası hiç de öyle bir yere benzemiyordu. Arzlı bir odadan bir diğerine geçip duruyordu. Sanki sonsuz oda vardı burada. Geniş pencereler iyice örtülmüştü. Sarsıcı gündüz ışığının içeriye sızması imkânsızdı. Bir odaya girerlerken gizli bir kaynaktan ışıklar sessizce fışkırıyor, dışarı çıkarlarken de yine gürültüsüzce sönüyorlardı.</p>

  <p class="heading0">Baley şaşkın şaşkın, "Ne çok oda," dedi. "Pek çok. Burası çok küçük bir kente benziyor. Daneel."</p>

  <p class="heading0">Daneel sakin sakin, "Evet, öyle, Ortak Elijah," dedi.</p>

  <p class="heading0">Bu durum Arzlıya çok garip geliyordu. Neden onu bir sürü Uzaycının arasına sokuyorlardı? "Burada benimle birlikte kaç kişi kalacak?"</p>

  <p class="heading0">Daneel, "Tabii ben varım," diye açıkladı. "Bir de robotlar."</p>

  <p class="heading0">Baley, benden başka birkaç robot daha demeliydi, diye düşündü. Daneel'in insan rolünü sürdürmek niyetinde olduğu anlaşılıyordu. Gerçeği çok iyi bilen Baley'den başka seyercisi olmasa bile bu oyuna devam edecekti.</p>

  <p class="heading0">Sonra yeni, endişe verici bir düşünce diğerlerini kafasından siliverdi. Baley, "Robotlar mı?" diye bağırdı. "Ya kaç insan?"</p>

  <p class="heading0">"Başka insan yok, Ortak Elijah."</p>

  <p class="heading0">Yeni girdikleri odada, yerden tavana kadar yükselen raflar kitap filmlerle doluydu. Odanın üç köşesine elli santim genişliğindeki büyük seyretme panoları dikeylemesine yerleştirilmiş, aygıtlar konulmuştu. Dördüncü aygıttaysa bir 'canlandırma' ekranı vardı.</p>

  <p class="heading0">Baley öfkeyle etrafına bakındı. "Bu türbede yapayalnız kalmam için herkesi kovdular mı?"</p>

  <p class="heading0">"Burası sadece sana ayrıldı. Solaria'da her insanın böyle bir evi olması âdettir." "Herkes böyle mi yaşıyor?"</p>

  <p class="heading0">"Evet, herkes."</p>

  <p class="heading0">"Bu kadar odaya ne gerek var?"</p>

  <p class="heading0">"Solaria'da her odayı bir işe ayırmak âdettir. Burası kitaplık. Evde bundan başka bir müzik odası, bir jimnastik salonu, bir mutfak, bir ekmek fırını, bir makine&nbsp;atölyesi, çeşitli robot tamir ve deneme yerleri, bir yemek odası, iki yatak odası..."</p>

  <p class="heading0">"Dur! Bütün bunları nereden biliyorsun?"</p>

  <p class="heading0">Daneel sakin sakin, "Aurora'dan ayrılmadan önce bana verilen bilgilerin arasında bu da vardı," diye açıkladı.</p>

  <p class="heading0">"Yakub adına! Bütün bunlarla kim ilgileniyor?" Baley kollarıyla geniş bir daire çizdi.</p>

  <p class="heading0">"Burada ev robotları var. Onlar senin emrine verildiler. Ve rahat etmeni sağlayacaklar."</p>

  <p class="heading0">Arzlı, "Ama benim bütün bunlara ihtiyacım yok ki," diye itiraz etti. Bir yere oturmak ve kımıldamayı red etmek istiyordu; Artık başka odaiarı dolaşacak halde değildi.</p>

  <p class="heading0">"İstersen bir tek odada kalabiliriz, Ortak Elijah. Daha başlangıçta bu olasılık üzerinde duruldu. Ama Solaria âdetleri göz önüne alınarak bu evin yapılmasına karar verildi..."</p>

  <p class="heading0">"Yapılmasına mı?" Baley şaşkınlıkla robota bakakaldı. "Yani bu evi benim için mi yaptılar? Görev sona erdiği zaman burayı ne yapacaklar?"</p>

  <p class="heading0">"Yıkacaklar sanırım."</p>

  <p class="heading0">Baley dudaklarını birbirine bastırdı. Tabii, diye düşündü. Tabii yıkacaklar. Bir Arzlının kullanması için özel olarak koskocaman bir ev yapacaklar. Sonra onun dokunduğu her şeyi yıkacak, evin durduğu yeri dezenfekte edecekler. Arzlının içine çektiği havayı da! Uzaycılar güçlü gibi gözüküyorlardı ama onların da budalaca korkuları vardı.</p>

  <p class="heading0">Daneel sanki Baley'nin kafasından geçenleri okumuştu. Ya da hiç olmazsa adamın yüzündeki ifadeyi yorumlamayı başarmıştı. "Belki evi bulaşıcı hastalıklardan kurtulmak için yıkacaklarını düşünüyorsundur, Ortak Elijah. Böyle düşünüyorsan, bu yüzden keyfini kaçırmamanı önereceğim. Uzaycıların hastalıkla ilgili korkuları o kadar şiddetli değil. Böyle bir ev yapmak onlara çok kolay geliyor. Evi yıkmanın yol açacağı zararı da pek önemli bulmuyorlar .</p>

  <p class="heading0">"Ayrıca yasalara göre bu evin yerinde bırakılması imkânsız, Ortak Elijah. Bu ev, Hannis Gruer'in topraklarında. Ve bir yerde bir tek yasal konut olabilir. O da toprakların sahibinin evi. Bu ev belirii bir neden için özei izinle yapıldı. Görevimiz sona erinceye kadar belirli bir süre burada kalacağız."</p>

  <p class="heading0">Baley sordu. "Hannis Gruer de kim?"</p>

  <p class="heading0">"Solaria Güvenliğinin başı. Buraya gelir gelmez onu görmemiz söylendi." "Öyle mi? Yakub adına. Daneel, ben olay konusunda ne zaman bilgi sahibi olacağım? Bir boşlukta çalışıyor gibiyim ve bu hiç hoşuma gitmiyor. Kalkıp Arza döneyim daha iyi. Ya da..." Baley, öfkelendiğini hissederek sözlerini tamamlamadı.</p>

  <p class="heading0">Daneel hiç sarsılmadı. Sadece konuşma fırsatı bulabilmek için bekledi. "Kızmış olmana üzüldüm. Solaria konusundaki genel bilgim seninkinden fazla gibi gözüküyor. Cinayet olayı konusundaysa, benim bilgim de seninki kadar kısıtiı. Bilmemiz gereken şeyleri bize Ajan Gruer açıklayacak. Her şeyi Solaria Hükümeti kararlaştırdı."</p>

  <p class="heading0">"Eh, öyleyse şu Gruer denilen adama gidelim. Yol ne kadar sürecek?"</p>

  <p class="heading0">Danel, "Yolculuk yapmamıza gerek yok, Ortak Elijah," dedi. "Ajan Gruer bizi konuşma odasında bekliyor."</p>

  <p class="heading0">Baley alayla mırıldandı. "Konuşma için de bir oda, öyle mi?" Sonra sesini yükseltti. "Gruer şimdi bizi mi bekliyor?"</p>

  <p class="heading0">"Öyle sanırım."</p>

  <p class="heading0">"O halde onun yanına gidelim, Daneel."</p>

  <p class="heading0">Hannis Gruer kabak kafalı bir adamdı. Başında tek tei saçı yoktu. Başının iki yanında bile saç kalmamıştı.</p>

  <p class="heading0">Baley yutkundu ve kabalık etmemek için Gruer'in çıplak kafasına bakmamaya çalıştı, ama başaramadı. Arzlılar her zaman Uzaycıları, yine onların değerlendirmelerine göre kabul ediyorlardı. Uzaycıların Galaksinin efendileri olduğu kuşku götürmez bir gerçekti. Uzun boylu, yanık tenli, bronz saçlı, boylu boslu, soğuk ve aristokrat insanlardı onlar. Kısacası tıpkı R. Daneel OlivaW gibiydiler. Ayrıca insandılar doğal olarak. Arza gönderilen Uzaycıların çoğu bu ideal tipe yakındı. Belki de onları bu nedenle özel olarak seçiyorlardı.</p>

  <p class="heading0">Oysa şimdi Baley'nin karşısındaki bu Uzayçı, görünüşü bakımından bir Arzlıdan farksızdı. Kabak kafalıydı, burnu da biçimsizdi. Bu pek de önemli değildi, ama bir Uzaycıda basit bir asimetri bile dikkati çekiyordu.</p>

  <p class="heading0">Baley, "Günaydın, efendim," dedi. "Sizi beklettiysek özür dileriz." Terbiyeli davranmakta bir sakınca yoktu. Sonuçta bu insanlarla birlikte çalışmak zorundaydı. Arzlı bir an gülünç denilecek kadar büyük olan bu odada ilerlemeyi ve Gruer'e elini uzatmayı istedi. Ama yenilmesi kolay bir istekti bu. Bir Uzaycı böyle bir selamlaşmadan hiç hoşlanmazdı. Üzeri Arza özgü mikroplarla dolu bir eli sıkar mıydı hiç?</p>

  <p class="heading0">Ciddi tavırlı Gruer, Baley'den olabildiğince uzakta oturuyordu. Elleri, uzun yenlerinin içinde kaybolmuştu. Baley göremiyordu ama adamın bunun deliklerinde birer filtre olduğundan da emindi.</p>

  <p class="heading0">Hatta Baley'e Gruer, Daneel'e hoşnutsuzca bir göz atmış gibi de geldi. Sanki adam, "Sen acayip bir Uzaycısın," demeye çalışıyordu. "Bir Arzlıya bu kadar sokulunur mu?"</p>

  <p class="heading0">Bundan da Gruer'in gerçeği bilmediği anlaşılıyordu. Sonra Baley birdenbire Daneel'in kendisinden uzaklaşmış olduğunu farketti. Ondan, her zamankinden daha uzakta duruyordu. Arzlı, tabii ya, diye düşündü. Daneel bana çok sokulduğu takdirde Gruer bu durumdan şüphelenebilir. Daneel kendisini insan sanmalarını çok istiyor.</p>

  <p class="heading0">Gruer nazik ve dostça bir tavırla konuşmaya başladı. Ama usulca Daneel'i gözetlemekten de kendini alamıyordu. Gözlerini ondan kaçırıyor, sonra tekrar robota bakıyordu. "Fazla beklemedim... Solaria'ya hoş geldiniz, beyler. Rahat mısınız?"</p>

  <p class="heading0">Baley, "Evet, efendim," dedi. "Çok rahatız." Sonra da kendi kendine sordu. Görgü kurallarına göre bir Uzaycı olan Daneel'in ikimiz adına konuşması mı gerekiyor? Sonra bu olasılığı öfkeyle kafasından kovdu. Yakub adına! Araştırma için beni istediler, beni! Daneel'i sonradan yanıma kattılar. Bu şartlar altında gerçek bir Uzaycı yüzünden bile arka planda kalmaya razı olmazdım. Hele bunu bir robot için hiç yapmam. Bu robot Daneel gibi olsa bile.</p>

  <p class="heading0">Ama Daneel, Baley'nin yerine konuşmak için hiçbir çaba göstermedi. Gruer'in de buna şaşırmış,.ya da sinirlenmiş bir görünüşü yoktu. Onun yerine hemen Baley'e döndü ve Daneel'le ilgilenmedi.</p>

  <p class="heading0">"Size aydınlatmanız istenilen cinayet konusunda hiç bilgi verilmedi, Sivil Memur Baley. Bunun merakınızı uyandırdığından eminim." Kollarını salladı ve elbisesinin yenleri geriye kaydı. Gruer ellerini kucağında gevşekçe birbirlerine kenetledi. "Oturmaz mısınız, beyler?"</p>

  <p class="heading0">Baley'le Daneel oturdular.</p>

  <p class="heading0">Arzlı, "Gerçekten merakımız uyandı," dedi. Gruer'in ellerinde eidiven olmadığını farketmişti.</p>

  <p class="heading0">Soiaria'lı konuşmasını sürdürdü. "Özellikle böyle yapıldı, Memur Baley. Buraya, sorunla ilgilenmek için peşin yargılara saplanmadan gelmenizi istedik. Önceden bazı tahminlerde bulunmanız hoşumuza gitmeyecekti. Size daha sonra cinayetin&nbsp;tüm ayrıntıları iyice açıklanacak. Yaptığımız araştırmalar konusunda da rapor verilecek. Korkarım, sizin gibi tecrübeli bir polis bu araştırmaları gülünç denilecek kadar eksik bulacak. Solaria'da polis yoktur."</p>

  <p class="heading0">Baley sordu. "Hiç yok mu?"</p>

  <p class="heading0">Gruer gülümseyerek omzunu silkti. "Çünkü suç işlenmez. Nüfusumuz çok az ve pek dağınık. Suç işleme fırsatı çıkmıyor. Bu nedenle de polise gerek yok." "Anlıyorum. Ama şimdi yine efe bir suç işlendi."</p>

  <p class="heading0">"Doğru. Ama iki yüz yıldır işlenilen ilk şiddetli suç bu."</p>

  <p class="heading0">"Yazık, her şeye bir cinayetle başlıyorsunuz."</p>

  <p class="heading0">"Evet, çok yazık. Üstelik kurban, kaybetmeyi hiç istemeyeceğimiz bir insandı. Uygun olmayan bir kurbandı o. Cinayet de çok zalimce işlenmişti."</p>

  <p class="heading0">Baley, "Herhalde katilin kim olduğu konusunda hiçbir şey bilinmiyor," dedi. Yoksa Arzdan bir detektif getirtirler miydi?</p>

  <p class="heading0">Gruer'in endişeli bir hali vardı. Yan gözle Daneel'e baktı. Robot hareketsiz oturuyordu. Sessiz, her söylenileni kaydeden bir makineydi o. Baley, Daneel'in duyduğu bir konuşmayı, ne kadar uzun olursa olsun, ileride, kolaylıkla tekrarlayabileceğini biliyordu. O, bir insan gibi dolaşan ve konuşan bir kayıt makinesi sayılabilirdi. Gruer bunu biliyor muydu? Soiaria'lı Daneel'i gerçekten de gizli gizli süzüyordu.</p>

  <p class="heading0">Gruer, "Hayır," diye cevap verdi. "Katilin kim olduğu konusunda hiçbir şey bilinmediğini söyleyemem. Hatta... o cinayeti sadece bir kişi işlemiş olabilir." "Cinayeti bir tek kişinin işlemiş olması ihtimali bulunduğunu söylemek istiyorsunuz sanırım." Baley. böyie abartmalı sözlerden kuşkulanırdı. Koltuğunda oturarak kurduğu mantık dizisinin bir olasılığı değil, kesinlikle bir gerçeği açıkladığını düşünen amatör detektiflerden de hiç hoşlanmazdı.</p>

  <p class="heading0">Gruer saçsız başını salladı. "Hayır. Bir tek kişi katil olabilir. Cinayeti başka birinin işlemiş olması imkânsız. Kesinlikle imkânsız."</p>

  <p class="heading0">"Kesinlikle mi?"</p>

  <p class="heading0">"Bundan emin olabilirsiniz."</p>

  <p class="heading0">"O halde hiçbir sorun yok."</p>

  <p class="heading0">"Tersine. Bir sorunla karşı karşıyayız. Cinayeti o kimse de işlemiş olamaz." Baley sakin sakin, "O halde cinayeti kimse işlemedi," dedi.</p>

  <p class="heading0">"Ama olay yine de oldu. Rikaine Delmarre öldü."</p>

  <p class="heading0">Baley, eh, bu da bir şey, diye düşündü. Yakub adına! Sonunda bir şey öğrenebildim. Kurbanın adını. Not defterini çıkararak ciddi ciddî bu adı yazdı. Bunun bir nedeni alayla en sonunda bir gerçek parçacığını elde etmeyi başardığını açıklamaktı. Bir nedeni de not almak gereğini duymayan bir kayıt makinesinin yanında oturduğunun anlaşılmasını istememesi. "Kurbanın adı nasıl yazılıyor?" diye sordu.</p>

  <p class="heading0">Gruer, harfleri teker teker söyledi.</p>

  <p class="heading0">"Mesleği neydi, efendim?"</p>

  <p class="heading0">"Foetolog'du."</p>

  <p class="heading0">Baley bunu da söylendiği gibi yazdı ve bu konuda soru sormadı. "Şimdi, bana cinayetle ilgili ayrıntıları açıklayabilecek bir tanık var mı? Mümkünse bir görgü tanığı?"</p>

  <p class="heading0">Gruer haşin haşin güldü. Bakışları Daneel'e kaydı, sonra adam tekrar gözlerini kaçırdı. "Karısı var, Detektif Baley."</p>

  <p class="heading0">"Karısı mı?..."</p>

  <p class="heading0">"Evet. Adı Gladia." Gruer ismin üç hecesi üzerinde de ayrı ayrı durdu. İkinci heceyi de uzattı.</p>

  <p class="heading0">"Çocukları var mı?" Baley, gözlerini not defterine dikmişti. Cevap alamayınca başını kaldırdı. "Çocukları var mı?"</p>

  <p class="heading0">Ama Gruer'in dudakları sanki ekşi bir şey yemiş gibi büzülmüştü. Midesi bulanıyormuş gibi bir görünüşü vardı. Sonunda, "Bunu nereden bileyim..." diye mırıldandı.</p>

  <p class="heading0">Baley, "Ne?" dedi.</p>

  <p class="heading0">Gruer telaşla ekledi. "Her neyse... Bence çalışmanızı yarına kadar ertelemeniz daha doğru olur. Yorucu bir yolculuk yaptığınızı biliyorum, Bay Baley. Herhalde yorgun ve açsınızdır."</p>

  <p class="heading0">Arzlı bunun doğru olmadığını söyleyeceği sırada, yemek fikrinin kendisine birden pek çekici geldiğini farketti. "Siz de bize katılır mısınız?" Bir Uzaycı olan Gruer'in bu davetini kabul edeceğini sanmıyordu. Ama adam sonunda ona Detektif Baley yerine Bay Baley demeye başlamıştı. Bu da bir başarı sayılırdı.</p>

  <p class="heading0">Tahmin ettiği gibi Gruer, "Bir iş randevum var," dedi. "Onun için bu imkânsız. Gitmem gerekiyor. Çok üzgünüm."</p>

  <p class="heading0">Baley ayağa kalktı. Nezaket icabı Gruer'i kapıya kadar geçirmesi gerekiyordu. Ama sokak kapısına ve üzeri örtülü olmayan açıklık yere yaklaşmayı pek istediği yoktu. Zaten kapının nerede olduğunu da bilmiyordu. Bu yüzden kararsızca durdu.</p>

  <p class="heading0">Gruer gülümseyerek başıyla selam verdi. "Sizinle tekrar görüşeceğim. Benimle konuşmak isterseniz, robotlarınız size numarayı söylerler," Ve Soiaria'lı birdenbire ortadan kayboldu.</p>

  <p class="heading0">Baley tiz bir sesle bağırdı.</p>

  <p class="heading0">Gruer ve oturduğu koltuk odada değildi artık. Adamın arkasındaki duvar ve ayaklarının altındaki zemin de birdenbire değişmişti.</p>

  <p class="heading0">Daneel sakin sakin, "O zaten burada değildi," dedi. "Gördüğün üç boyutlu bir hayaldi. Bunu anladığını sanıyordum. Arzda da böyle şeyler var."</p>

  <p class="heading0">Baley homurdandı. "Ama böylesi yok."</p>

  <p class="heading0">Arzda üç boyutlu bir görüntü fonun önünde ışıldayan küp biçimi bir güç alanının içinde beliriyordu. Hayalin kendisi de hafifçe titreşiyordu. Arzda görüntünün gerçek sanılması olasılığı yoktu. Ama burada...</p>

  <p class="heading0">Gruer'in eldivensiz oluşunu açıklıyordu bu. Ayrıca burun filtresine de ihtiyacı yoktu.</p>

  <p class="heading0">Danel, "Artık yemek yemek ister misin. Ortak Elijah?" diye sordu.</p>

  <p class="heading0">Yemek Baley'e umulmadık kadar zor geldi. Robotlar ortaya çıktılar. Biri sofra kurdu, bir diğeri yemekleri getirdi.</p>

  <p class="heading0">"Bu evde kaç robot var, Daneel?"</p>

  <p class="heading0">"Elii kadar. Ortak Elijah."</p>

  <p class="heading0">"Biz yemek yerken burada mı bekleyecekler?"</p>

  <p class="heading0">Robotlardan biri geri geri giderek bir köşeye çekilmiş ve ışıklı parlak gözlerini Baley'e dikmişti.</p>

  <p class="heading0">Daneel, "Genellikle böyle yapılır," diye açıkladı. "Çünkü hizmet etmesi gerekebilir. Ama bunu istemiyorsan robota gitmesini emretmen yeterli olur." Baley omzunu silkti. "Bırakalım kalsın."</p>

  <p class="heading0">Arzlı normal şartlar altında yemekleri nefis bulabilirdi. Ama şimdi tabağındakileri ilgisizcesine yiyordu. Bir ara dalgın dalgın Daneel'in de sakin bir beceriklilikle yemek yediğini farketti. Tabii robot daha sonra yediği yemeğin biriktiği florokarbon keseyi boşaltacaktı, şimdilik rolünü sürdürüyordu.</p>

  <p class="heading0">Baley sordu. "Gece oldu mu? Dışarısı karanlık mı?"</p>

  <p class="heading0">Daneel cevap verdi. "Öyle."</p>

  <p class="heading0">Baley sıkıntıyla yatağa baktı, fazla genişti bu. Bütün yatak odası pek büyüktü zaten. Altlarına girip büzülebileceği battaniyeler de yoktu. Yatağa sadece çarşaflar konulmuştu. İnsanı örtmek bakımından fazla işe yaramayacak şeylerdi bunlar. Her şey zordu. Baley'in başından yatak odasının hemen yanındaki&nbsp;banyoda duş yapmak gibi sinir bozucu bir olay geçmişti. Aslında bu bir bakıma son derece lüks bir şeydi. Diğer taraftan Arzlıya sağlık bakımından sakıncalı gözükmüştü.</p>

  <p class="heading0">Baley birdenbire, "Işık nasıl söndürülüyor?" dedi. Karyolanın baş tarafı yumuşak bir ışıkla parlıyordu. Belki de bu uyumadan önce kitap okuması için sağlanmıştı. Ama Baley kitap okuyacak halde değildi.</p>

  <p class="heading0">"Sen yatağa girdikten sonra ışıklar söner. Tabii sen uyumaya hazırlandığın takdirde."</p>

  <p class="heading0">"Robotlar tetikte bekliyorlar öyle mi?"</p>

  <p class="heading0">"Bu onların görevi."</p>

  <p class="heading0">"Yakub adına! Bu Solaria'lar kendileri için ne yapıyorlar?" Baley'nin sesi bir homurtu halini almıştı. "Bir robotun duşta sırtımı kaşımamış olmasına şimdi şaşıyorum."</p>

  <p class="heading0">Daneel nükteyi anlamamıştı. "İsteseydin bunu yapardı. Solaria'lılara gelince... onlar istediklerini yapıyorlar. Bir robota çalışmaması emredildiği zaman o da hiçbir işle ilgilenmez. Tabii yapılacak iş bir insanın iyiliğiyle ilgili olduğu zaman durum değşir."</p>

  <p class="heading0">"Neyse... İyi geceler, Daneel."</p>

  <p class="heading0">"Ben de öbür yatak odasında olacağım, Ortak Elijah. Eğer gece bir şeye ihtiyacın olursa..."</p>

  <p class="heading0">"Biliyorum. Robotlar hemen gelecekler."</p>

  <p class="heading0">"Komodun üzerinde bir 'dokunma panosu' var. Ona dokunman yeterli olur. O zaman ben de gelirim."</p>

  <p class="heading0">Baley uyuyamadı. İçinde bulunduğu evi gözlerinin önünde canlandırıyordu. Ev, gezegenin dış derisine tehlikeli bir biçimde yapışmış, dengede duruyor ve boşluk dışarıda bir ejderha gibi bekliyordu.</p>

  <p class="heading0">Arzda, Baley'nin dairesi, o küçük, kalabalık, sevimli yer, bir çok katın altına gizlenmişti. Baley'le Arzın kabuğu arasında sürüyle Kat ve binlerce de insan vardı.</p>

  <p class="heading0">Baley kendi kendisine, Arzda da en üst Katta insanlar oturuyor, diye hatırlatmaya çalıştı. Onlar dıştaki boşluğun hemen yanındalar. Bu yüzden o dairelerin kirası düşük.</p>

  <p class="heading0">Adam sonra bin ışık yılı ötedeki Jessie'yi düşündü. O anda yataktan kalkarak giyinmeyi ve yürüye yürüye karısına gitmeyi öyle istedi ki. Düşünceleri bulanıklaştı. Bir tünel olsaydı... Güvenli, sağlam, kaya ve madeni delerek Solaria'dan Arz'o doğru uzanan güzel, tehlikesiz bir tünel... O tünele girerek yürür yürür yürürdüm...</p>

  <p class="heading0">Yürüyerek Arza, Jessie'ye ve... güvene dönerdim...</p>

  <p class="heading0">Güvene...</p>

  <p class="heading0">Baley gözlerini açtı. Kol kasları büzüldü. Arzlı hemen hemen farkına varmadan dirseğinin üzerinde doğruldu. Güvenlik! Bu Hannis Gruer denilen adam Solaria Güvenliğinin başı. Daneel öyle söyledi. Bu 'güvenlik' ne anlama geliyor? Bu Arzdaki anlama mı geliyor? Öyle olmalı. O halde Gruer denilen bu adamın Solaria'yı dış güçlerin saldırısına ve içteki bazı kimselerin yıkıcı faaliyetlerine karşı koruması gerekiyor.</p>

  <p class="heading0">Bu cinayet olayı Gruer'i neden ilgilendiriyor? Bunun nedeni Solaria'da polis olmaması, , cinayet konusunda ne yapılması gerekeceğini ancak Güvenlik Bölümünün bilebileceğinin düşünülmesi mi?</p>

  <p class="heading0">Gruer, Baley'le rahatça konuşmuştu. Oysa Daneel'e sık sık ve gizlice bakmıştı. Gruer, Daneel'in amacından mı şüpheleniyor? Bana gözlerimi açmam emredildi. Daneel'e de buna benzer bir emir verilmiş olabilir. Gruer'in casusluktan şüphelenmesi normal. Zaten görevi icabı uygun bir durumda, böyle bir şeyden&nbsp;şüphelenmesi de gerekir. Onun benden fazla korkacağını sanmıyorum. Ben bir Arzlıyım. Galaksinin en tehlikesiz gezegeninin temsilcisiyim. Ama Daneel, Auroralı. O,Dış Dünyaların en eski, en büyük ve güçlü gezegeninden. Tabii bu da durumu değiştiriyor. Baley birdenbire Gruer'in konuşması srasında Daneel'e tek kelime bile söylemediğini hatırladı. Peki, neden Daneel insan rolü oynuyor? Baley daha önce bunu Daneel'in yaratıcısı Auroralıiarın kibirli bir oyunu diye yorumlamıştı. Ama şimdi bu açıklama ona pek sudan geliyordu. Bu oyunun daha ciddi bir şey olduğu anlaşılıyordu.</p>

  <p class="heading0">Bir insana diplomatik dokunulmazlık sağlanabilir, ona nezaket ve terbiyeyle davranılırdı. Ama bir robota böyle bir şey yapılmazdı. Arzlı, kendi kendine, ama neden Aurora'lılar gerçek bir insan göndermediler? diye sordu. Neden insana benzer bir robot yollayarak böylesine çaresiz bir kumar oynamaya kalkıştılar? Baley bu sorunun cevabını hemen buldu. Auroralı gerçek bir insan, bir Uzaycı, bir Arzlıyla uzun süre birlikte çalışmak istemezdi. Eh... bunun doğru olduğunu düşünelim... neden Solaria'lılar bir tek cinayete bu kadar önsm verdiler? Niçin bir Arzlıyla bir Auroralının gezegene gelmesine razı oldular?</p>

  <p class="heading0">Baley kendisini kapana kıstırılmış gibi hissetti.</p>

  <p class="heading0">Görevi yüzünden tuzağa düşmüştü. Dayanamadığı bir çevrede hapisti. Üzerinden atamayacağı bir sorumluluk yüzünden köşeye sıkışmıştı. Bütün bunlar yetmiyormuş gibi Uzaycılarla ilgili, anlıyamadığı bir komploya da karışmıştı.&nbsp;</p>

  <p class="heading0"></p>
</body>
</html>
