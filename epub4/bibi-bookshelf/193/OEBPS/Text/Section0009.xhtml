<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ks</title>
  <link href="../Styles/stylesheet.css" rel="stylesheet" type="text/css" />
</head>

<body class="main">
  <p class="heading0"><br /></p>

  <h4 class="heading0" style="text-align: center;">ON DÖRT</h4>

  <p class="heading0">Leebig'in ağzı ağır ağır açıldı. Baley önce adamın kendisine hiddetle dişlerini gösterdiğini sandı. Sonra da büyük bir hayretle Solaria'lının gülümsemeye çalıştığını anladı. Bu o zamana kadar gördüğü en başarısız gülümseme çabasıydı. Leebig, "Öyle söylemeyin," dedi. "Bunu hiçbir zaman söylememelisiniz." "Neden?"</p>

  <p class="heading0">"Çünkü robotlara duyulan güveni sarsabilecek en önemsiz bir şey bile zararlıdır. Robotlara güvenememek insanlarda görülen bir hastalıktır." Leebig, sanki küçük bir çocuğa nutuk çekiyordu. Avaz avaz haykırmak istediği bir şeyi usulca söylemiş gibi bir hali vardı. Aslında ölüm cezasının infazını istemesine rağmen karşısındaki kimseyi iknaya çalışıyordu sanki. "Robotik biliminin tarihçesini biliyor musunuz?"</p>

  <p class="heading0">"Biraz."</p>

  <p class="heading0">"Arzlıların bunu bilmeleri gerekir. Evet. Robotların başlangıçta insanlardaki Frankestein kompleksine karşı savaşmak zorunda kaldıklarından haberiniz var mı? İnsanlar onlardan şüpheleniyorlardı. Robotlara güvenemiyor, onlardan korkuyorlardı. Bu nedenle robotik adeta gizli bir bilim dalı halini aldı. Uç Kural robotların kafalarına bu kuşkuları gidermek için yerleştirildi. Yine de Arz bir robot toplumunun gelişmesine hiçbir zaman izin vermedi. Öncülerin galaksiye yayılmak için Arzdan ayrılmalarının bir nedeni de budur. Robotların insanları fakirlikten ve çalışmaktan kurtaracakları toplumlar kurabilmek için. O zaman bile o kuşku kafalardan hiçbir zaman silinmedi. Basit bir bahaneyle hortlamaya her an hazırdı."</p>

  <p class="heading0">Baley sordu. "Siz şimdiye kadar robotlar konusunda kuşkuyla karşılaştınız mı?" Leebig öfkeyle, "Hem de Kaç kere," dedi.</p>

  <p class="heading0">"Siz ve diğer robotik uzmanları bu yüzden mi gerçekleri biraz çarpıtmaya razısınız? Şüphelerden mümkün olduğu kadar kurtulmak için!.."</p>

  <p class="heading0">"Gerçekleri çarpıttığımız yok."</p>

  <p class="heading0">"Yani Uç Kural yanlış söylenmiyor mu?"</p>

  <p class="heading0">"Hayır!"</p>

  <p class="heading0">"Kuralların yanlış tekrarlandıklarını kanıtlayabilirim. Beni bunun aksi olduğuna ikna edemediğiniz takdirde her şeyi bütün Galaksiye de açıklarım."</p>

  <p class="heading0">"Siz çıldırmışsınız. Bilmiyorum hangi kanıtlara dayanıyorsunuz ama onların hepsi de yanlış."</p>

  <p class="heading0">"Bu konuyu tartışalım mı?"</p>

  <p class="heading0">"Fazla uzun sürmemesi şartıyla, evet."</p>

  <p class="heading0">"Karşılıklı konuşacağız ama? Beni göreceksiniz?"</p>

  <p class="heading0">Leebig'in ince yüzü çarpıldı. "Olmaz!"</p>

  <p class="heading0">"İyi günler, Leebig. Nasıl olsa başkaları beni dinlerler."</p>

  <p class="heading0">"Durun! Büyük Galaksi adına! Durun!"</p>

  <p class="heading0">"Beni görecek misiniz?"</p>

  <p class="heading0">Robotik uzmanı elini ağır ağır kaldırarak çenesine doğru götürdü. Baş parmağını ağzına sokarak boş gözlerle Baley'e baktı.</p>

  <p class="heading0">Baley, acaba beş yaşından önceki günlere mi dönüyor, diye düşündü. Böylece beni görmesi yasal mı sayılacak? Tekrarladı. "Beni görecek misiniz?"</p>

  <p class="heading0">Leebig başını ağır ağır sallayarak, "Bunu yapamam," diye inledi. "Yapamam.." Ağzındaki baş parmağı yüzünden sözleri zorlukla anlaşılıyordu. "İstediğinizi yapın."</p>

  <p class="heading0">Baley adama bakıyordu. Leebig duvara doğru döndü. Dimdik sırtı büküldü. Ve adam titreyen elleriyle yüzünü örttü.</p>

  <p class="heading0">Baley, "Pekâlâ," dedi. "Aygıtın yardımıyla konuşmaya razı oluyorum."</p>

  <p class="heading0">Leebig'in arkası hâlâ dönüktü. "Bana bir dakika izin verin. Hemen döneceğim." Baley o arada kendi ihtiyaçlarıyla ilgilendi. Banyonun aynasında yeni yıkadığı yüzüne bakarak, Solaria'yı ve Solaria'lıları anlamaya başladım mı? diye sordu. Bundan pek de emin değildi.</p>

  <p class="heading0">İçini çekerek bir düğmeye dokundu. Bir robot gözüktü. Arzlı dönüp ona bakmadan, "Çiftlikte benim kullandığımdan başka üç boyutlu aygıt var mı?" diye sordu.</p>

  <p class="heading0">"Başka üç aygıt daha var, efendim."</p>

  <p class="heading0">"Klorissa Cantoro'ya, hanımına bu aygıtı bir süre kullanacağımı söyle. İşim bittiği zaman haber vereceğim. O arada rahatsız edilmek istemiyorum."</p>

  <p class="heading0">"Peki, efendim."</p>

  <p class="heading0">Baley, yerine döndü. Odanın az önce Leebig'in durduğu köşesi hâlâ boştu. Ama görüntü bozulmamıştı. Baley oturarak beklemeye başladı; neyseki fazla uzun sürmedi bu.</p>

  <p class="heading0">Leebig içeri girdi. O yürürken oda yine dalgalandı. Odağın duraklamadan odanın merkezinden adama kaydığı anlaşılıyordu. Baley aygıttoki karmaşık kontrolleri düşündü ve bu başarıya karşı hayranlık duymaya başladı.</p>

  <p class="heading0">Leebig'in kendisini iyice toplamış olduğu anlaşılıyordu. Saçlarını arkaya taramış, kılığını değiştirmişti. Arkasında pırıldayan ve ışığı yansıtan bir maddeden yapılma bol bir elbise vardı. Robotik uzmanı duvardan çıkarak açılan küçük bir koltuğa oturdu.</p>

  <p class="heading0">Ciddi ciddi, "Şimdi," dedi. "Birinci Kuralla ilgili iddianız nedir?"</p>

  <p class="heading0">"Bizi duyabilirler mi?"</p>

  <p class="heading0">"Hayır. Bu bakımdan önlemler aldım."</p>

  <p class="heading0">Baley başını salladı. "İzin verin de Birinci Kuralı tekrarlayayım."</p>

  <p class="heading0">"Buna hiç gerek yok."</p>

  <p class="heading0">"Biliyorum oma yine de izin verin de tekrarlayayım. 'Bir robot bir insana zarar veremez. Ya da harekete geçmeyerek onun zarar görmesine razı olamaz.'" "E?"</p>

  <p class="heading0">"Solaria'ya ilk indiğim zaman bana verilen malikâneye bir yer taşıtıyla gittim. Taşıt, benim açık havayla karşılaşmamı engelleyecek biçimde hazırlanmış ve kapatılmıştı. Bir Arzlı olduğum için!"</p>

  <p class="heading0">Leebig sabırsızlandı. "Bunu biliyorum. Bunun konuyla ne ilgisi var?"</p>

  <p class="heading0">"Arabayı kullanan robot bu gerçeği bilmiyordu. Ondan taşıtın üzerini açmasını istedim. O da bu emrimi hemen yerine getirdi. Çünkü onun emirlere uyması gerekiyordu. Tabii rahatşız oldum. Ve arabanın üzeri kapatılmadan önce baygınlık geçirdim. Şimdi, o roboî bana zarar vermedi mi?"</p>

  <p class="heading0">Leebig homurdandı. "Bunu kendiniz emretmişsiniz."</p>

  <p class="heading0">"İkinci Kuralı tekrarlayacağım : 'Bir robot bir insanın kendisine verdiği emirleri yerine getirmek zorundadır. Ancak bu emir Birinci Kurala aykırı olduğu takdirde durum değişir.' Yani robotun benim emrime uymaması gerekirdi."</p>

  <p class="heading0">"Saçma sapan sözler bunlar. Robotun bilgisi yokmuş."</p>

  <p class="heading0">Baley koltuğunda öne doğru eğildi. "Ah! İşte önemli noktaya parmağımızı bastık. Şimdi Birinci Kuralı olması gerektiği gibi açıklayalım. 'Bir robot, bildiği kadarıyla bir insana zarar verecek hiçbir şey yapamaz. Ya da harekete geçmeyerek, bilerek, isteyerek onun zarar görmesine izin veremez!"</p>

  <p class="heading0">"Kuralın bu anlama geldiğini herkes bilir."</p>

  <p class="heading0">"Sıradan insanların bildiklerini sanmıyorum. Aksi takdirde bu kimseler bir robotun cinayet işleyebileceğini de anlarlar."</p>

  <p class="heading0">Leebig bembeyaz kesildi. "Çılgınlık bu! Delilik!"</p>

  <p class="heading0">Baley parmaklarının ucuna baktı. "Bir robot zararsız bir iş yapabilir. Bir insana zarar vermeyecek bir şey. Öğle değil mi?"</p>

  <p class="heading0">Leebig, "Kendisine öyle emredildiği takdirde tabii yapar." dedi.</p>

  <p class="heading0">"Evet, tabii, emredildiği takdirde. İkinci bir robot da yine zararsız bir görevi yerine getirebilir. Yine bir insana zarar vermeyecek bir şeyi. Öyle değil mi? Tabii bunun ona emredilmesi şartıyla."</p>

  <p class="heading0">" Evet."</p>

  <p class="heading0">"Ya bu kendi başlarına zararsız olan iki hareket bir araya geldikleri zaman cinayet halini alırsa?"</p>

  <p class="heading0">"Ne?" Leebig yüzünü buruşturarak kaşlarını çattı.</p>

  <p class="heading0">Baley, "Bu konuda bir uzmansınız," dedi. "Onun için fikrinizi almak istiyorum. Size hayaii bir olaydan söz edeceğim. Kuramsal bir durumdan. Bir insan bir robota, 'Bir sıvıdan az bir miktarını şu yerdebulacağın bir bardak sütün içine karıştır,' diyor. 'Bu sıvı zararsız bir şey. Ben sadece bu maddenin sütü nasıl etkileyeceğini öğrenmek istiyorum. Bunu öğrenir öğrenmez ilaçlı süt de dökülecek. Bu işi yaptıktan sonra bu olayı tamamiyle unutacaksın.'"</p>

  <p class="heading0">Kaşları hâlâ çatık olan Leebig sesini çıkarmadı.</p>

  <p class="heading0">Baley konuşmasını sürdürdü. "Bir robota süte esrarlı bir sıvı karıştırmasını ve sonra da bunu bir insana vermesini söylediğim takdirde Birinci Kural onu, 'Bu sıvı ne biçim bir şey? Bunun insana bir zararı olur mu?' diye sormaya zorlar. Ona sıvının zararsız olduğu kesinlikle söylendiği takdirde robot yine de Birinci Kural yüzünden duraklar ve sütü bir insana vermeye razı olamayabilir. Ama ona sütün döküleceğinin açıklandığını düşünün. O zaman Birinci Kuralın bu hareketle bir ilgisi olmaz. Bu durumda robot kendisine emredilen şeyi yapmaz mı?"</p>

  <p class="heading0">Leebig Baley'i öfkeden ateş saçan gözlerle süzdü.</p>

  <p class="heading0">Arzlı, "Şu durumda sütü bardağa zaten ikinci bir robot koymuş," dedi. "Onun süte bir sıvı karıştırıldığından da haberi yok. Bu yüzden sütü götürüp bir adama veriyor. Ve o adam da ölüyor." '</p>

  <p class="heading0">Leebig haykırdı. "Olmaz!"</p>

  <p class="heading0">"Neden? İki hareket de kendi başlarına zararsız ve masum şeyler. Ancak ikisi bir araya geldikleri zaman bir cinayet halini alıyorlar. Böyle bir şeyin olabileceğini kabul etmiyor musunuz?"</p>

  <p class="heading0">Leebig, "Asıl katil o emri veren adamdır," diye bağırdı.</p>

  <p class="heading0">"İşi felsefeye dökmek isterseniz, öyle... Ama o iki robot da katil sayılırlar. Ya da cinayet araçları."</p>

  <p class="heading0">"Hiçbir insan öyle bir emir veremez."</p>

  <p class="heading0">"Bir insan pekâlâ böyle bir emir verebilir. Ajan Gruer'i de bu yoldan öldürmeye kalkıştıkları belli. O olayı duydunuz sanırım?"</p>

  <p class="heading0">Leebig mırıldandı. "İnsan Solaria'da her şeyi duyar."</p>

  <p class="heading0">"O halde Gruer'in de yemek sofrasında benim ve iş arkadaşım Aurora'lı Bay OlivaW'ın gözleri önünde zehirlendiğini de biliyorsunuzdur. Zehir ona başka biçimde ulaşmış olamaz. Başka bir ihtimal aklınıza geliyor mu? Malikânede o sırada başka hiçbir insan yoktu. Bir Solaria'lı olduğunuz için bunun ne anlama geldiğini de anlarsınız tabii."</p>

  <p class="heading0">"Ben detektif değilim. Bir takım teoriler ileri süremem."</p>

  <p class="heading0">"Ben size bir teoriyi açıkladım. Bunun olup olamayacağını anlamak istiyorum. Bilmek istediğim şu: iki robot kendi başlarına zararsız olan ama bir araya&nbsp;geldikleri zaman bir insanın ölümüne yol açan hareketlerde bulunabilirler mi? Siz bir uzmansınız. Dr. Leebig? Bu mümkün mü?"</p>

  <p class="heading0">Sarsılan, sıkıştırılıp bitkin düşen Leebig usulca, "Evet," dedi. Sesi o kadar hafifti ki Baley zorlukla duydu. Leebig gözlerini Arzlıya dikmişti. Düşük göz kapağı bir iki defa ağır ağır seyirdi. Adam birbirine kenetlediği ellerini açtı. Ama parmakları sanki havadaki hayali birer ele sarılmış gibi hâlâ bükülü duruyordu. Ancak adam avuçlarını dizlerine dayadığı zaman parmakları da gevşedi.</p>

  <p class="heading0">Baley bütün bunları dalgın dalgın seyretti.</p>

  <p class="heading0">Leebig, "Teorik bakımdan evet," dedi. "Teorik bakımdan! Ama Birinci Kuralı böyle çabucak bir kenara itmeyin, Arzlı! Robotların, Birinci Kuralı çiğnemeleri için onlara verilen emirlerin çok zekice olmaları gerekir."</p>

  <p class="heading0">Baley, "Ben yalnızca bir Arzlıyım," diye mırıldandı. "Robotlar konusunda hemen hiçbir şey bilmiyorum. Robotlara verilen emirleri de bir örnek olarak söyledim. Bir Solaria'lı daha kurnaz ve ustaca davranır. Bundan eminim."</p>

  <p class="heading0">Lebig sanki onu dinlemiyordu. Yüksek sesle, "Bir robot oyuna getirilir ve böylece bir insana zarar vermesi sağlanırsa," dedi. "Bu bir tek anlama gelir. Robotun pozitronik beyninin gücünün arttırılması gerektiği anlamına. Tabii aslında, "İnsanı daha iyi hale getirmeliyiz,' denilebilir. Ama bu imkânsız. Onun için de robotu hileye kanmayacak bir duruma sokarız.</p>

  <p class="heading0">"Bu alanda devamlı ilerliyoruz. Robotlarımız yüz yıl öncekilere göre daha çeşitli, daha özelleştirilmiş, daha becerikli ve daha da zararsız. Bir yüzyıl sonra daha da ilerlemiş olacağız. Bir robotun kontrolleri çevirmesine ne gerek var? O kontrollere pozitronik bir beyin takarsınız biter. Bir gemiye! Bu da bir özelleştirmedir. Ama genelleştirme de yapılabilir! Neden kolları, bacakları değiştirilebilecek bir robot olmasın, ha? Eğer biz..."</p>

  <p class="heading0">Baley Solaria'lının sözünü kesti. "Solaria'daki tek robotik uzmanı siz misiniz?" "Aptal aptal konuşmayın!"</p>

  <p class="heading0">"Sadece merak ettim. Dr. Delmarre gezegendeki tek... şey... feotus mühendisiydi. Sadece bir asistanı vardı onun."</p>

  <p class="heading0">"Solira'da yirmiden fazla robotik uzmanı çalışıyor."</p>

  <p class="heading0">"En iyileri siz misiniz?"</p>

  <p class="heading0">Leebig, rahatça, "Evet, benim," dedi.</p>

  <p class="heading0">"Delmarre sizinle çalışıyormuş."</p>

  <p class="heading0">"Evet, öyle."</p>

  <p class="heading0">Baley, "Anladığıma göre sonlara doğru sizinle çalışmaktan vazgeçmeye karar vermiş," dedi.</p>

  <p class="heading0">"Benim böyle bir şeyden haberim yok. Bu 243 nu da nereden çıkardınız?" "Delmarre bekar kalmanızı hoş karşılamıyormuş."</p>

  <p class="heading0">"Belki. Rikaine tam bir Soiaria'lıydı. Ama bu birlikte yaptığımız çalışmaları hiçbir zaman etkilemezdi."</p>

  <p class="heading0">"Konuyu değiştirelim. Yeni model robotlar geliştiriyorsunuz. Bilinen modellerden ürettiğiniz ve onları tamir ettiğiniz de oluyor mu?"</p>

  <p class="heading0">Leebig, "Üretme ve tamir işlerine daha çok robotlar bakıyor," diye açıkladı. "Malikânemde büyük bir fabrika ve bakım onarım atölyesi var."</p>

  <p class="heading0">"Robotların fazla tamir görmeleri gerekiyor mu?"</p>

  <p class="heading0">"Hayır, pek az."</p>

  <p class="heading0">"Yani bu robot tamir biliminin henüz pek gelişmemiş olduğunu mu gösteriyor?" "Hiç de değil." Leebig'in sesi pek soğuktu.</p>

  <p class="heading0">"Dr. Delmarre öldürüldüğü sırada cinayet yerinde bulunan robot ne oldu?" Leebig bakışlarını Arzlıdan kaçırdı. Sanki acı veren bir düşünceyi kafasından kovmak istiyormuş gibi kaşlarını çattı. "Tamir edilmesi imkânsız. Tamamiyle mahvoldu o."</p>

  <p class="heading0">"Gerçekten tamamiyle mi? Hiçbir soruya cevap veremiyor mu?"</p>

  <p class="heading0">"Hiçbir soruya, Robot işe yarayacak durumda değil. Pozitronik beyni kısa devre yapmış. Sağlam bir tek devre bile kalmamış. Bir düşünün! Robot bir cinayete tanık olmuş ve bunu engelleyememiş..."</p>

  <p class="heading0">"Sahi, robot cinayeti neden engelleyememiş?"</p>

  <p class="heading0">"Kim bilir? Dr. Delmarre o robotla deneyler yapıyordu. O sırada robotun kafa durumu nasıldı, bunu bilmiyorum. Belki de robota belirli bir devreyi kontrol ederken hic çalışmamasını emretmişti. O sırada Delmarre'ın da, robotun da şüphelenmediği bir kimse birdenbire saldırıya geçti. Robotun Dr. Delmarre'ın donma emrine karşı gelebilmesi için, Birinci Kural potansiyelini kullanıncaya kadar aradan belirli bir süre geçti. Tabii bu süre saldırının cinsine ve Dr. Delmarre'ın donma emrinin niteliğine bağlı. Robotun cinayete neden engel olamadığı başka bir çok biçimde açıklanabilir. Robotun bunu başaramaması Birinci Kurala karşı gelmesi demekti. Bu da robotun kafasındaki bütün pozitronik devrelerin parçalanmasına yetti."</p>

  <p class="heading0">"Ama robotun cinayeti engellemesi fiziki bakımdan imkânsızdı, diyelim. O zaman makine adam bundan sorumlu tutulabilir mi? Birinci Kural robotlardan imkânsız olan şeyleri yapmalarını da istiyor mu?"</p>

  <p class="heading0">Leebig omzunu silkti. "Birinci Kural, sizin bunu önemsememek için elinizden gelen her şeyi yapmanıza rağmen, yine de insanlığı korur. Bahane ve özürlere yer vermez. Birinci Kurala karşı gelindiği an, robot da bozulur."</p>

  <p class="heading0">"Bu bir evrensel kural mı, efendim?"</p>

  <p class="heading0">"Robotlar kadar evrensel bir şey."</p>

  <p class="heading0">Baley, "O halde ben de böylece bir şey öğrenmiş oluyorum," dedi.</p>

  <p class="heading0">"O halde bir şey daha öğrenin! Robotların kendi başlarına zararlı olmayan hareketlerinin cinayetle sonuçlandığıyia ilgili varsayımınız... Dr. Delmarre'ın ölümü olayında o teorinin size hiçbir yararı olmayacak!"</p>

  <p class="heading0">"Neden?"</p>

  <p class="heading0">"Rikaine Delmarre zehirlenerek ölmedi. Onun kafasına vurdular. Birinin o sopayı tutması gerekiyordu. Bir insan elinin. Hiçbir robot bir sopayı sallayarak bir insanın kafasını ezemez."</p>

  <p class="heading0">Baley, "Belki bir robot zararsız olduğunu sandığı bir düğmeye bastı," dedi. "O zaman yukarıdan bir ağırlık Delmarre'ın kafasına düştü..."</p>

  <p class="heading0">Leebig ekşi ekşi güldü. "Ben cinayet yerine aygıtla baktım, Arzlı. Olayla ilgili her şeyi duydum. Cinayet Solaria'da büyük heyecan uyandırdı. Onun için cinayet yerinde bir makine ya da yukarıdan düşmüş ağır bir cismin bulunmadığını biliyorum."</p>

  <p class="heading0">Baley, "Bir sopa bulunmadığını da..." diye ekledi.'</p>

  <p class="heading0">Leebig onu aşağı gördüğünü belirten bir tavırla, "Siz bir detektifsiniz," dedi. "Cinayet aletini bulun."</p>

  <p class="heading0">"Dr. Delmarre'ın ölümüne robotun yol açmadığını kabul edelim. O halde katil kim?"</p>

  <p class="heading0">Leebig bağırdı. "Katilin kim olduğunu herkes biliyor. Karısı! Gladia!"</p>

  <p class="heading0">Baley, hiç olmazsa o da diğerleriyle aynı fikirde, diye düşündü. Sonra da, "Peki, Gruer'i zehirleyen robotları kim yönetiyordu?" dedi.</p>

  <p class="heading0">"Herhalde..." Leebig, sözlerini tamamlamadı.</p>

  <p class="heading0">"İki ayrı katil olduğunu sanmıyorsunuz ya? Gladia birinci cinayeti işlediyse, Gruer'i zehirlemeye de o kalkıştı demektir."</p>

  <p class="heading0">"Evet. Haklısınız sanırım." Leebig, gitgide daha güvenle konuşmaya başlamıştı. "Hiç kuşku yok."</p>

  <p class="heading0">"Yok mu?"</p>

  <p class="heading0">"Gladia'dan başka hiç kimse Delmarre'a onu öldürecek kadar yaklaşamazdı. O da benim gibi kimsenin yanına gelmesine izin vermezdi. Ama tabii karısı konusunda bir istisna yapmak zorundaydı. Ben böyle bir şey yapmıyorum. Buna gerek yok. Ben Rikaine'den daha akıllıyım." Robotik uzmanı haşin bir tavırla güldü. Baley birdenbire, "Onu iyi tanıyorsunuz sanırım," dedi.</p>

  <p class="heading0">"Kimi?"</p>

  <p class="heading0">"Kimi olacak, Gladia'yı? Deminden beri ondan söz ediyoruz."</p>

  <p class="heading0">Leebig sordu. "Gladia'yı başkalarından daha iyi tanıdığımı kim söyledi?" Elini boynuna götürdü. Parmaklarını hafifçe oynatarak elbisesinin önündeki dikişi iki üç santim kadar açtı. Böylelikle daha rahat nefes alacaktı.</p>

  <p class="heading0">"Gladia. kendisi söyledi. Onunla birlikte yürüyüş yaparmışsınız."</p>

  <p class="heading0">"E, ne olmuş? Onunla komşuyduk. Yürüyüş yapmak da normal bir şeydir. Gladia hoş bir insana benziyordu."</p>

  <p class="heading0">"O sırada kendisini takdir ediyordunuz demek?"</p>

  <p class="heading0">Leebig, "Gladia'yla konuşmak beni dinlendiriyordu," diye açıkladı.</p>

  <p class="heading0">"Neden söz ediyordunuz?"</p>

  <p class="heading0">"Robotik biliminden." Leebig'in sesinde sanki böyle bir soru sorulmasına şaşmış gibi hafif bir hayret vardı.</p>

  <p class="heading0">"Gladia da robotik biliminden mi söz ediyordu?"</p>

  <p class="heading0">"Onun bu konuda bilgisi yoktu. Ook bilgisizdi! Ama beni dinliyordu. Gladia alan gücüyle oynayıp dururdu. Bunu 'alan boyama' diye tanımlardı. Bir sanat bu güya. Aslında böyle şeyler hiç hoşuma gitmez. Ama Gladia'yı dinlerdim."</p>

  <p class="heading0">"Bütün bunlar birbirinizle karşı karşıya gelmeden mi olurdu?"</p>

  <p class="heading0">Leebig'in yüzünde tiksinti dolu bir ifade belirdi ve adam cevap vermedi.</p>

  <p class="heading0">Baley yeniden denedi. "Gladia sizi çekiyor muydu?"</p>

  <p class="heading0">"Ne?"</p>

  <p class="heading0">"Onu çekici buluyor muydunuz? Fizik bakımından?"</p>

  <p class="heading0">Leebig'in düşük göz kapağı bile yukarı kalktı. Dudakları titredi. Solaria'lı, "Pis hayvan," diye homurdandı.</p>

  <p class="heading0">"O halde sorumu şu şekilde sorayım: Gladia'nın hoş bir insan olmadığına ne zaman karar verdiniz? Bu kelimeleri siz kendiniz kullandınız, bunu unutmayın." "Ne demek istiyorsunuz?"</p>

  <p class="heading0">"Demin, 'Glodia hoş bir insana benziyordu,' dediniz. Ama şimdi kadının kocasını öldürmüş olduğuna inanıyorsunuz. Bu hoş bir insanın yapabileceği bir şey değil." "Gladia konusunda yanılmış olabilirim."</p>

  <p class="heading0">"Ama yanılmış olduğunuza daha Gladia kocasını öldürmeden önce karar verdiniz. Tabii katil oysa!... Gladia'yla yürüyüşe çıkmaktan cinayetten bir süre önce vazgeçtiniz. Neden?"</p>

  <p class="heading0">Leebig, "Bu önemli mi?" dedi.</p>

  <p class="heading0">"Aksi kanıtlanıncaya kadar her şey önemli sayılır."</p>

  <p class="heading0">"Eğer bir robotik uzmanı olarak benden bilgi almak istiyorsanız, sorular sorun. Ama kişisel soruları cevaplayacak değilim."</p>

  <p class="heading0">Baley hatırlattı. "Hem öldürülen adamla, hem de herkesin suçlu olduğundan şüphelendiği kimseyle ahbaptınız. Bu yüzden size kişisel sorular da sorulacak. Bunun kaçınılmayacak bir şey olduğunun farkında değil misiniz? Gladia'yla dolaşmaktan neden vazgeçtiniz?"</p>

  <p class="heading0">Leebig bağırdı. "Bir an geldi, Gladia'ya söyleyecek bir söz kalmadı. İşlerim iyice arttı. Gladia'yla dolaşmaları sürdürmem için bir neden göremedim."</p>

  <p class="heading0">"Yani artık Gladia'nın hoş bir insan olduğunu düşünmekten vazgeçmiştiniz." "Pekâlâ! Öyle de diyebilirsiniz."</p>

  <p class="heading0">"Gladia neden hoş bir insan olmaktan çıkmıştı?"</p>

  <p class="heading0">Leebig, "Bunun bir nedeni yoktu!" diye haykırdı.</p>

  <p class="heading0">Baley adamın heyecanına aldırmadı bile. "Ne olursa olsun, siz yine de Gladia'yı çok iyi tanıyan birisiniz. O kocasını neden öldürdü dersiniz?"</p>

  <p class="heading0">"Neden mi?"</p>

  <p class="heading0">"Kimse cinayet nedeni konusunda bir şey söyleyemiyor. Herhalde Gladia da sebepsiz yere cinayet işlemedi."</p>

  <p class="heading0">"Büyük Galaksi adına!" Leebig sanki gülecekmiş gibi başını arkaya attı ama bunu yapmadı. "Bunu size kimse açıklamadı mı? Hoş, belki de kimsenin bundan haberi yoktu. Ama ben işin içyüzünü biliyordum. Gladia bana bunu açıklamıştı. Sık sık bundan sözetmişti zaten."</p>

  <p class="heading0">"Neden sözetmişti, Dr. Leebig?"</p>

  <p class="heading0">"Kocasıyla kavga ettiğinden tabii. Sık sık, şiddetle kavga ettiğinden. Gladia, Rikaine'den nefret ediyordu, Arzlı! Bunu size söyleyen olmadı mı? Gladia da gerçeği size açıklamadı mı?"</p>

  <p class="heading0"></p>
</body>
</html>
