<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ks</title>
  <link href="../Styles/stylesheet.css" rel="stylesheet" type="text/css" />
</head>

<body class="main">
  <p class="heading0"><br /></p>

  <h4 class="heading0" style="text-align: center;">DOKUZ</h4>

  <p class="heading0">Baley, "Demek yine en güçlü olasılık kazanıyor, Daneel," dedi. "Beni yaşatmak için canımı yakacaksın."</p>

  <p class="heading0">"Canını yakmama gerek kalacağını sanmıyorum. Güç bakımından senden üstün olduğumu biliyorsun. Boş yere bana karşı koymaya kalkışmazsın. Ama gerektiği takdirde canını yakacağım."</p>

  <p class="heading0">Baley, "Durduğun yerde seni atom tabancasıyla parça parça edebilirim, Daneel," diye cevap verdi. "Kafamda bunu engelleyecek devreler de yok."</p>

  <p class="heading0">"Şimdiki ilişkimiz sırasında er geç bu tavrı takınacağını tahmin ediyordum, Ortak Elijah. Özellikle bunu yer taşıtıyla bu malikâneye gelirken, bir an şiddete baş vurduğun zaman düşündüm. Senin güvenin yanında benim parçalanmam önemsiz kalır. Yine de böyle bir olay sonunda seni sarsar ve efendilerimin planlarını alt üst eder. İşte bu nedenle sen ilk uykuya yattığın zaman atom tabancanı boşalttım."</p>

  <p class="heading0">Baley'nin dudakları gerildi. Kala kala boş bir silahla kalmıştı. Arzlı elini hemen tabancasının kabzasına attı. Silahını çekerek üstteki kadrana baktı. İbre sıfırı gösteriyordu. Detektif bir an bu yararsız maden yığınını elinde tarttı. Sanki bunu Daneel'in suratına fırlatmak istiyormuş gibi. Ama bunun ne yararı olacaktı? Robot ustalıkla yana kaçacaktı tabii. Baley tabancayı kılıfına soktu. Zamanı gelince bunu tekrar dolduracaktı.</p>

  <p class="heading0">Arzlı ağır ağır, düşünceli düşünceli, "Beni kandırdığını sanma, Daneel," dedi. "Ne bakımdan, Ortak Elijah?"</p>

  <p class="heading0">"Tam bir efendi gibi davranıyorsun. Beni ustalıkla, kesinlikle engelledin. Sen gerçekten bir robot musun?"</p>

  <p class="heading0">Daneel, "Bundan daha önce de şüphelenmiştin," diye hatırlattı.</p>

  <p class="heading0">"Geçen yıl Arzda R. Daneel Olivaw'ın gerçekten bir robot olup olmadığını düşündüm. Sonunda onun gerçekten bir robot olduğu anlaşıldı. Hâlâ da öyle olduğuna inanıyorum. Ama benim sorum şu: Sen gerçekten R. Daneel Olivaw mısın?"</p>

  <p class="heading0">"Evet, gerçekten oyum."</p>

  <p class="heading0">"Öyle mi? Daneel, bir Uzaycıya çok benzeyecek bir biçimde yaratılmıştı. Bir Uzaycıya da Daneel'i taklid etmesi için dikkatle makyaj yapılmış olamaz mı?" "Bunu yapmak için bir sebep var mı?"</p>

  <p class="heading0">"Burada araştırmayı bir robotun başarabileceğinden daha büyük bir ustalık ve rahatlıkla sürdürebilmek istemiş olabilirsin. Daneel'in kılığına girerek sanki soruşturmayı ben yönetiyormuşum gibi davrandın. Ve böylece beni etkili bir biçimde kontrol altına aldın. Sonuçta beni bir araç olarak kullanıyorsun. Dikleşmemi, inadımın tutmasını da istemezsin."</p>

  <p class="heading0">"Bunların hiçbiri de doğru değil, Ortak Elijah."</p>

  <p class="heading0">"O halde neden karşılaştığımız bütün Solaria'lılar senin insan olduğunu sanıyorlar? Onlar robotik uzmanı! Bu insanları kandırmak bu kadar kolay mı? O kadar insan hata yapıyor da bir ben mi yanılmıyorum? Bence bu doğru olamaz. Aslında onlar haklılar ve yanılan da benim."</p>

  <p class="heading0">"Hayır, yanlış bu."</p>

  <p class="heading0">"Bunu kanıtla." Baley ağır ağır küçük bir masaya doğru giderek oradaki çöpleri ortadan kaldırma ünitesini aldı. "Eğer robotsan bunu kolaylıkla yapabilirsin. Bana derinin altındaki madeni göster."</p>

  <p class="heading0">Daneel, "Emin ol..." diye başladı.</p>

  <p class="heading0">Baley sert sert, "Madeni göster," dedi. "Bir emir bu. Yoksa içinden. emirlere uymak gelmiyor mu?"</p>

  <p class="heading0">Daneel gömleğinin düğmelerini açtı. Göğsünün düzgün, bronz derisi seyrek, açık renk tüylerle kaplıydı. Daneel, parmaklarını sağ göğsünün altına bastırdı. Derisi ve eti hiç kanamadan boylu boyunca yarıldı ve alttaki maden tabakası ışıldadı. Aynı anda Baley masaya dayadığı elini bir santim kadar sağa kaydırdı ve parmaklarını dokunma panosuna sürdü. Bir robot hemen içeri girdi.</p>

  <p class="heading0">Baley, "Kımıldama, Daneel!" diye bağırdı "Bu bir emir. Hiç kımıldama!" Daneel sanki ruhunu ya da bunun robotlara özgü karşıtını teslim etmiş gibi hareketsiz kaldı.</p>

  <p class="heading0">Baley robota haykırdı. "Odadan çıkmadan evdeki robotlardan ikisini daha çağırabilir misin?"</p>

  <p class="heading0">Robot, "Evet, efendim," dedi.</p>

  <p class="heading0">Makine adamın radyoyla çağırdığı iki robot daha içeri koştular. Üç robot sıraya dizilerek durdular.</p>

  <p class="heading0">Baley, "Delikanlılar," dedi. "Efendi sandığınız bu yaratığı görüyor musunuz?" Kırmızı ışıklı, ciddi bakışlı altı göz Daneel'e dikildi. Robotlar bir ağızdan, "Onu görüyoruz, efendim," diye cevap verdiler.</p>

  <p class="heading0">Baley sordu. "Bu efendi olduğu iddia edilen yaratığın içinin madenden yapılmış olduğunu da görüyor musunuz? Onun da sizin gibi bir robot olduğunun farkında mısınız? Onu sadece insana benzeyecek bir biçimde hazırlamışlar!"</p>

  <p class="heading0">"Evet, efendim."</p>

  <p class="heading0">"Onun size vereceği emirlere uymak zorunda değilsiniz. Bunu anlıyor musunuz?" "Evet, efendim."</p>

  <p class="heading0">Baley, "Diğer taraftan," diye ekledi. "Ben gerçek bir insanım."</p>

  <p class="heading0">Robotlar bir an kararsızca durakladılar. Baley, onlara insana benzeyen bir yaratığın aslında bir robot olabileceğini gösterdim, diye düşündü. Şimdi insana benzeyen bir yaratığın robot olmadığına inanabilecekler mi?</p>

  <p class="heading0">Ama sonra robotlardan biri, "Siz insansınız, efendim," dedi. Arzlı da rahat bir nefes aldı.</p>

  <p class="heading0">Sonra da, "Pekâlâ, Daneel," diye güldü. "Dimdik durmana gerek yok."</p>

  <p class="heading0">Daniel daha tabii bir tavır takınarak sakin sakin, "Yani," diye mırıldandı. "Benim kimliğimden şüphelendiğini söylediğin zaman aslında bu oyunu oynamaya hazırlanıyordun. Bu robotlara iç yüzümü göstermek istiyordun. "</p>

  <p class="heading0">"Evet, öyle." Baley bakışlarını Daneel'den kaçırarak, bir makine, diye düşündü. İnsan değil. Bir makineye kalleşlik edilmez ki. Yine de duyduğu utancı tümüyle yenemedi. Daneel orada duruyordu, göğsü hâlâ açıktı. O duruşunda bile öyle insanca bir şey, vardı ki. Kalleşlik edilebilecek bir insan hali...</p>

  <p class="heading0">Baley, "Göğsünü kapat ve beni dinle, Daneel," dedi. "Fiziki bakımdan bu üç robotla başa çıkamazsın. Bunun farkındasın değil mi?"</p>

  <p class="heading0">"Bu belli bir şey, Ortak Elijah."</p>

  <p class="heading0">"İyi... Şimdi, delikanlılar..." Arzlı diğer robotlara döndü. "İnsan ya da efendi hiç kimseye bu yaratığın bir robot olduğunu söylemeyeceksiniz. Hiçbir zaman! Durum ancak ben ileride başka türlü emir verdiğim zaman değişecek. Sadece ben emrettiğim zaman."</p>

  <p class="heading0">Daneel usulca mırıldandı. "Teşekkür ederim, Elijah."</p>

  <p class="heading0">Baley konuşmasını sürdürdü. "Ancak bu insana benzeyen robotun işlerime karışmasına izin verilmeyecek. Böyle bir şeye kalkıştığı takdirde onu güç kullanarak engelleyeceksiniz. Gerekmedikçe ona zarar vermeyeceksiniz. Onun benden başka bir insanla bağlantı kurmasına razı olmayacaksınız. Sizden başka robotlarla konuşmasına da. Görerek ya da bağlantı kurarak hiçbir insanla ya da robotla konuşmayacak. Onun yanından hiçbir zaman ayrılmayacaksınız. Onu bu odada tutacak, siz de yanında bekleyeceksiniz. Yeni bir emre kadar diğer görevlerinizle ilgilenmeyeceksiniz. Emirlerimin hepsi de anlaşıldı mı?"</p>

  <p class="heading0">Robotlar bir ağızdan, "Evet, efendim," dediler.</p>

  <p class="heading0">Baley tekrar Daneel'e döndü. "Artık yapabileceğin hiçbir şey yok. Onun için bana engel olmaya kalkma."</p>

  <p class="heading0">Daneel kollarını gevşekçe iki yanına bırakmıştı. "Harekete geçmeyerek zarar görmene göz yumamam, Ortak Elijah. Ama bu durumda hareketsiz beklemekten başka yapabileceğim bir şey de yok. Bu mantık çürütülecek gibi değil. Ben hiçbir şey yapmayacağım. Güvende ve sağlıklı olacağını umarım."</p>

  <p class="heading0">Baley, işte, bütün sorun da bu, diye düşündü. Mantık, mantıktır. Robotların da mantıklarından başka hiçbir şeyleri yok. Mantığı Daneel'e mat olduğunu açıkladı. Kafası olsaydı, ona bütün faktörlerin önceden kestirilemeyeceğini, karşı tarafın bir hata yapabileceğini söylerdi... Ama onun kafası yok. Bir robot mantıklıdır ama akıllı değildir. Ancak Arzlı hâlâ hafif bir utanç duyuyordu. Bu yüzden dayanamayarak Daneei'i avutmaya çalıştı. "Tehlikeye atılacak olsam, bile bu benim görevim. Ayrıca tehlikeye atıldığım da yok!" Bu son sözleri diğer robotlara çabucak bir göz atarak telaşla eklemişti. "Bana kendimi tehlikeye atmam için para veriyorlar, Daneel. Benim görevim insanlığın zarar görmesini önlemek. Senin görevinin belirli bir insanın zarar görmesini önlemek olduğu gibi. Anlıyor musun?"</p>

  <p class="heading0">"Hayır, anlamıyorum, Ortak Elijah."</p>

  <p class="heading0">"Çünkü seni, bunu kavrayacak biçimde yaratmamışlar. Bana inan. İnsan olsaydın ne demek istediğimi de anlardın."</p>

  <p class="heading0">Daneel, bunu kabul ettiğini belirtmek için başını önüne eğdi. Baley odanın kapısına doğru giderken ayakta, hareketsiz bekledi. Üç robot Arzlının geçmesi için yana çekildiler. Ama fotoelektrik gözleri Daneel'e dikiliydi.</p>

  <p class="heading0">Baley bir tür özgürlüğe doğru gidiyordu Adamın kalbi bu yüzden hızla atmaya başladı, sonra bir an durdu sanki. Başka bir robot da diğer taraftan kapıya yaklaşıyordu.</p>

  <p class="heading0">Bir terslik mi olmuştu?</p>

  <p class="heading0">Baley, "Ne var, delikanlı?" diye homurdandı.</p>

  <p class="heading0">"Size Güvenlik Müdürü Attlebish'in bürosundan özel bir mesaj yolladılar, efendim."</p>

  <p class="heading0">Baley, robotun uzattığı özel haber kapsülünü aldı. Kapsül hemen açıldı. İçinden incecik bir yazıyla doldurulmuş bir rulo çıktı. Baley şaşırmadı. Solaria'daki dosyada parmak izi vardı herhalde. Kapsülü de parmağıyla dokunduğu zaman açılacak biçimde ayarlamışlardı.</p>

  <p class="heading0">Baley, haberi okudu ve uzun yüzünde memnunluk dolu bir ifade belirdi. Attiebish, Baley'nin istediklerini 'görmesine' izin veriyordu. Ancak bu, konuşmayı düşündüğü kimselerin kişisel isteklerine de bağlıydı. Attiebish herkesten 'Ajan Baley ve Ajan OlivaW'a gereken kolaylığı göstermelerini' ısrarla istiyordu. Attiebish boyun eğmiş, üstelik Arzlının adını da öne yazmıştı. Bu hayra alametti. Artık Baley araştırmayı istediği gibi yürütebilecekti.</p>

  <p class="heading0">**</p>

  <p class="heading0">Baley yine bir hava taşıtındaydı, New York'tan Washington'a yaptığı yolculuk sırasında olduğu gibi. Ama bu kez taşıtın pencereleri kapatılmamıştı. Camlar saydamdı.</p>

  <p class="heading0">Parlak güneşli bir gündü. Hava açıktı. Baley'nin oturduğu yerden pencereler mavi lekeler gibi gözüküyorlardı. Özellikleri olmayan, dümdüz, mavi panolar. Arzlı olduğu yerde büzülmemeye çalışıyor, ancak dayanamadığı zaman başını dizlerine dayıyordu.</p>

  <p class="heading0">Bu işkenceyi kendisi seçmişti. Kazandığı zafer, önce Attlebish'i, sonra da Daneel'i yenmesinin yolaçtığı o garip özgürlük duygusu. Uzaycılara karşı Arzın gururunu kurtarmış olduğu inancı onu hemen hemen böyle bir şey yapmaya zorlamıştı. Baley, önce açıklık yerde kendisini bekleyen uçağa doğru gitmiş, o sırada âdeta sarhoş gibi bir baş dönmesi hissetmişti. Neredeyse bundan zevk alacaktı. Manyakça bir güvenle de pencerelerin örtülmemesini emretmişti.</p>

  <p class="heading0">Şimdiyse, buna alışmam gerekiyor, diye düşünüyor ve kalbi deli gibi çarpıp, boğazına bir yumruk tıkanıncaya kadar o mavi lekelere bakıyordu. Zaman zaman gözlerini yummak ve yüzünü kollarına gömmek zorunda kalıyordu. Aradaki süreler gitgide daha kısalmaya başlamıştı. Güveni yavaş yavaş tükeniyor, yeni doldurduğu silahı bile o eski cesaretine kavuşmasını sağlayamıyordu.</p>

  <p class="heading0">Baley, saldırı planından başka bir şey düşünmemeye çalışıyordu. Önce bu gezegene özgü gelenek ve âdetleri öğrenecekti. Arka planı hazırlaması şarttı. Ondan sonra her şeyi bunun önüne yerleştirecekti. Ancak bu yoldan olayların ne anlama geldiklerini anlayabilirdi.</p>

  <p class="heading0">Sonra... bir sosyologla görüşecekti.</p>

  <p class="heading0">Robotlardan birine Solaria'nın en tanınmış sosyoloji uzmanının kim olduğunu sormuştu. Robotların insanı rahatlatan bir özellikleri vardı: Soru sormuyorlardı. Robot sosyologun adını ve gerekli bilgiyi verdikten sonra, "Kendisi şimdi öğle yemeğindedir," demişti. "Bu nedenle bağlantının ertelenmesini isteyebilir." Baley sert sert, "Öğle yemeğinde mi?" diye bağırmıştı. "Saçmalama! Öğleye daha iki saat var."</p>

  <p class="heading0">Robot açıklamıştı. "Ben yerel saati kullanıyorum, efendim."</p>

  <p class="heading0">Baley ona hayretle bakmış, sonra durumu anlamıştı. Toprağa gömülü Kentlerle dolu Arzda gündüz ve gece, uyanıklık ve uyku zamanları insanlar tarafından kararlaştırılan sürelerdi. Bunlar toplum ve gezegenin ihtiyaçlarına göre ayarlanmışlardı. Oysa çıplak güneşin altında yatan böyle bir gezegende, gündüz ve gece konusunda bir ayarlama yapmak imkânsızdı. İnsanlar doğal süreleri kabulleniyorlardı ister istemez.</p>

  <p class="heading0">Baley, dönerken bir kısmı karanlıklaşırken diğer yanı aydınlanan bir küreyi hayalinde canlandırmaya çalışmıştı. Bunu başaramamış, zaman gibi önemli bir&nbsp;şeyi gezegenin hareketlerinin kararlaştırmasına izin verdikleri için üstün Uzaycıları horgörmüştü.</p>

  <p class="heading0">"Onunla yine bağlantı kurulsun," diye emretmişti robotlara.</p>

  <p class="heading0">Uçak indiği zaman onu, bahçede bekleyen robotlar karşıladılar. Taşıttan tekrar açık havaya çıkan Baley fena halde titrediğini farketti. Yakınındaki robotlardan birine, "'Dur da kolunu tutayım, delikanlı," diye mırıldandı.</p>

  <p class="heading0">Sosyolog onu uzun bir koridorun sonunda bekliyordu. Sinirli sinirli gülümseyerek, "Hoş geldiniz, Bay Baley," dedi adam.</p>

  <p class="heading0">Nefesi kesilmiş olan Arzlı başıyla selam verdi. "Hoş bulduk... Lütfen pencereleri kapattırır mısınız, efendim."</p>

  <p class="heading0">Sosyolog, "Onlar kapatıldı bile," diye acık!adı. "Benim Arz konusunda biraz bilgim var. Lütfen beni izleyin."</p>

  <p class="heading0">Baley, robotların yardımı olmadan yürümeyi başardı. Sosyoloji uzmanını epey uzaktan takib ederek, karmaşık koridorlar ve hollerden geçti. Sonunda kendisini büyük ve süslü bir salonda buldu. Bir koltuğa yerleşirken dinlenme fırsatı bulduğu için sevindi.</p>

  <p class="heading0">Odada kemerli, küçük bölmeler vardı. Bunlara pembeli altınlı heykeller konulmuştu. Bu soyut figürler anlamlarını hemen açıklamıyor ama gözü okşuyorlardı. Köşedeki büyük, sandığa benzeyen bir şeyden beyaz silindirler sarkıyordu. Altta bir dizi pedal görülüyordu. Bir müzik aletine benziyordu bu. Baley karşısında duran sosyologa baktı. Uzaycı, Baley daha önce onunla bağlantı kurduğu zamanki gibiydi. Görüntüsünden farklı değildi yani. Uzun boylu ve zayıftı. Saçları bembeyaz, yüzü dikkati çekecek kadar üç köşe, burnu da iriydi. Çukura kaçmış gözleri zekâyla parlıyordu. Adı Anselmo Ouemot'du.</p>

  <p class="heading0">İki adam bir an birbirlerini süzdüler. Sonunda Baley artık normal bir sesle konuşabileceğine karar verdi. Ama ilk sözleri araştırmayla ilgili değildi ve bu sözleri planlamamıştı da. Arzlı, "Bir içki içebilir miyim?" diye sordu.</p>

  <p class="heading0">"İçki mi?" Sosyologun sesi hoşa gitmeyecek kadar tizdi. "Su mu istiyorsunuz?" "Alkollü bir içkiyi tercih ederim."</p>

  <p class="heading0">Sosyologun yüzünde sanki misafir ağırlamayı pek bilmiyormuş gibi endişeli bir ifade belirdi. Baley, tabii yaptığım doğru değil, diye düşündü. Herkesin birbirinin görüntüsüyle konuştuğu bu dünyada kimse yemeğini ve içkisini bir başkasıyla paylaşmıyor.</p>

  <p class="heading0">Bir robot Arzlıya zarif, mineli bir fincan getirdi. Bunun içinde uçuk pembe bir sıvı vardı, Baley içkiyi ihtiyatla kokladı. Daha da büyük bir ihtiyatla bundan bir yudum aldı. Sıvı ağzında bir sıcaklık bırakarak buharlaştı. Boğazına hoş bir tad yayıldı. Baley bu kez ağız dolusu bir yudum almaktan kaçınmadı.</p>

  <p class="heading0">Ouemot, "Daha içki isterseniz..." dedi.</p>

  <p class="heading0">"Hayır, teşekkür ederim. Şimdi istemem. Beni görmeye razı olmanız büyük nezaket, efendim."</p>

  <p class="heading0">Ouemot gülümsemeye çalıştı ama bunu başaramadı. "Böyle bir şeyi uzun bir zamandan beri yapmamıştım. Evet." Bu sözleri söylerken neredeyse sıkıntılı sıkıntılı kımıldanacaktı.</p>

  <p class="heading0">Baley, "Herhalde bu size bir hayli zor geliyor," dedi.</p>

  <p class="heading0">"Öyle." Ouemot birden dönerek odanın diğer ucundaki bir koltuğa doğru gitti. Koltuğu yana doğru çevirerek oturdu. Böylece Baley'e de yan dönmüş oluyordu. Eldivenli ellerini birbirlerine kenetledi. Burun kanatları titreyip duruyordu. Baley içkisini bitirince sıcaklığın kollarıyla bacaklarına yayıldığını hissetti. Eski güvenine biraz kavuşur gibi olmuştu. "Burada bulunmam sizde nasıl duygu uyandırıyor. Dr. Quemot? Sosyolog, "Bu fazia kişisel bir soru," diye mırıldandı.</p>

  <p class="heading0">"Bunu biliyorum. Ama sizinle daha önce görüştüğüm zaman bir cinayet olayını soruşturduğumu ve pek çok soru sormak zorunda olduğumu anlatmıştım. Bu sorulardan bazıları kişisel olacaktır. Kaçınılmaz bir şey bu."</p>

  <p class="heading0">Ouemot, "Size yerdim etmeye çalışacağım," dedi. "Ama sorularınızın doğru dürüst şeyler olacaklarını umarım." Konuşurken Baley'e hiç bakmıyordu. Bazen Arzlıya bir göz atıyor ama sonra bakışlarını ondan kaçırıyordu.</p>

  <p class="heading0">Baley, "Duygularınızı sırf merak yüzünden sormadım," diye açıkladı. "Bu soruşturmalarım açısından önemli bir nokta."</p>

  <p class="heading0">"Nasıl önemli olabilir? Bunu anlıyamıyorum."</p>

  <p class="heading0">"Bu dünya konusunda mümkün olduğu kadar çok bilgi toplamam gerekiyor. Solaria'lıların olağan konularda neler hissettiklerini öğrenmeliyim. Bunu anlıyorsunuz değil mi?"</p>

  <p class="heading0">Ûuemot artık detektife hiç bakmıyordu Ağır ağır, "On yıl önce karım öldü," dedi. "Onu görmek bile benim için hiçbir zaman kolay olmazdı. Ama insan zamanla böyle şeylere katlanmasını öğreniyor. Karım da insanı rahatsız eden tiplerden değildi. Bana yeni bir eş izni verilmedi. Çünkü ben şey... şey... şey yaşını geçtim..." Baley'e sanki uygun kelimeleri onun söylemesini bekliyormuş gibi baktı. Arzlı ona yardım etmeyince de alçak sesle ekledi. "Baba olma yaşını. Karım da olmadığı için artık bu görme olayını iyice unuttum."</p>

  <p class="heading0">Baley ısrar etti. "Peki, insan böyle bir anda neler hissediyor, Paniğe mi kapılıdınız?" Arzlı uçaktaki durumunu düşünüyordu.</p>

  <p class="heading0">"Hayır. Paniğe kopılmadım." Ouemot Baley'i görmek için bir an başını çevirdi. Sonra da hızla döndü. "Sizinle açık konuşacağım, Bay Baley. Bana kokunuzu alıyormuşum gibi geliyor."</p>

  <p class="heading0">Baley farkına varmadan koltukta arkasına yaslandı. Fena halde mahcup olmuştu. "Kokumu mu?"</p>

  <p class="heading0">Ouemot, "Tabii aslında bu bir kuruntu," dedi. "Kokunuz olup olmadığını söyleyemem. Bunun keskin olup olmadığını da. Ama çok kuWetli bir kokunuz da olsa burnumdaki filtreler bunu duymamı engellerler. Oysa hayal gücü..." Omzunu silkti.</p>

  <p class="heading0">"Anlıyorum."</p>

  <p class="heading0">"Durum daha da kötü. Kusuruma bakmayın, Bay Baley ama bir insanla gerçekten karşı karşıya geldiğim zaman sanki yapışkan bir şey bana dokunmak üzereymiş gibi bir duyguya kapılıyorum. Olduğum yerde büzülüp kalıyorum. Çok feci bir duygu bu."</p>

  <p class="heading0">Baley düşünceli bir tavırla kulağını ovuştururken öfkesini yenmeye çalıştı. Neticede bu Sosyologun basit bir olaya karşı gösterdiği anormal bir tepkiydi. Arzlı, "Öyle mi?" dedi. "Beni görmeye hemen razı olmanıza şaştım. Herhalde durumun bu kadar kötü olacağını tahmin ediyordunuz."</p>

  <p class="heading0">"Öyle. Ama merakım da uyanmıştı. Siz bir Arzlısınız."</p>

  <p class="heading0">Baley alayla, bu ancak beni görmemesi için bir neden olabilirdi, diye düşündü. Ama sadece, "Bu önemli mi?" dedi.</p>

  <p class="heading0">Kesik kesik konuşmaya başlayan Ouemot'un sesinde heyecan vardı şimdi. "Bu kolaylıkla açıklayabileceğim bir şey değil. Bunu kendime bile doğru dürüst açıklayamadım. On yıldan beri sosyoloji alanında çalışıyorum. Gerçekten çalışıyorum. Yepyeni ve şaşırtıcı teoriler geliştirdim. Temelde doğru bunlar. İşte bu teorilerden biri nedeniyle Arz'a ve Arzlıiara karşı olağanüstü bir ilgi duyuyorum. Anlayacağınız... Solaria toplumunu ve buradakilerin yaşama tarzlarını incelediğiniz takdirde bir şeyi hemen farkedersiniz. Bu toplum ve yaşantının Arzdakine çok benzediğini..."</p>

  <p class="heading0"></p>
</body>
</html>
