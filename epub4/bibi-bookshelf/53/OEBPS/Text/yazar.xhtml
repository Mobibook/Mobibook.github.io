<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/SM.css" rel="stylesheet" type="text/css"/>
</head>

<body>
  <p class="p2">GUSTAVE FLAUBERT 12 Aralık 1821’de Fransa’da Rouen’da doğdu. Anne-Justine-Caroline Fleuriot ile Hôtel-Dieu’de başcerrahlık yapan Achille-Cléophas’nın ortanca çocuğuydu. Baba mesleği olan tıbbı sürdüren Gustave değil, ağabeyi Achille oldu. Küçük kız kardeş Caroline ise, 1845’te Flaubert’in arkadaşlarından Emile Hamard ile evlendi ve 1846’da öldü.</p>

  <p class="p25">Rouen Koleji'nde okuduğu yıllarda (1832-1840) ve Paris’te hukuk okuduğu sıralarda Flaubert yoğun bir şekilde yazdı. Bir <i>Çılgının Hatıraları</i> (1838), <i>Smarh</i> (1839) ve Kasım (1842) bu dönemin ürünleridir. 1836 yılında, Trouville sahilinde, o sırada 26 yaşında olan Elisa Schlésinger ile tanıştı ve hayatı boyunca -mesafeli bir şekilde de olsa- ona âşık kaldı. Bayan Schlésinger, Flaubert’in daha sonra kaleme alacağı <i>Duygusal Eğitim</i>’deki Marie Arnoux karakterinin de temel ilham kaynağıdır. 1844’te, Flaubert muhtemelen sara kaynaklı olan ilk krizini geçirdi. Babasının derslerini bırakmasında ısrar etmesi üzerine eve döndü ve hayatının geri kalanım, Rouen yakınlarındaki Croisset’de, aile evinde geçirdi.</p>

  <p class="p25">Flaubert’in hayat hikâyesi, aslında temel olarak eserlerinin hikâyesidir. 1845’te <i>Duygusal</i> Eğitim’in ilk taslağını bitirdi ve ailesiyle beraber çıktığı bir İtalya seyahatinde, Cenova’da görüp derinden etkilendiği bir Brueghel tablosunun verdiği ilhamla <i>Aziz Anthony’nin Baştan Çıkışı</i>'nı yazmaya başladı. 1849 sonbaharında yakın dostları Louis Bouilhet ile Maxime du Camp’a <i>Baştan Çıkış</i>’ın taslağını yüksek sesle okudu. Arkadaşları da Flaubert’e bu metni çöpe atıp, böyle geniş ve belirsiz konulardan da vazgeçip, daha “yere yakın”, “hayatın içinde” bir tema bulmasını tavsiye ettiler. Flaubert daha sonra Du Camp’la yaklaşık iki senelik bir Yakındoğu seyahatine çıktı ve Croisset’ye dönüşünden üç ay sonra, Eylül 1851’de <i>Madame Bovary</i>’yi yazmaya başladı. Kitabı 1856 baharında bitirecekti.</p>

  <p class="p25">Flaubert’in bu dönemdeki mektuplaşmaları, özellikle de uzatmalı sevgilisi Louise Colet ile olanlar hayli ilginçtir ve rahatlıkla Flaubert’in eserleri arasında sayılabilir. Colet ile aralarındaki fırtınalı ilişki, aralıklarla 1846’dan 1854’e kadar sürdü. Son bozuşmalarının ardından, artık <i>Madame Bovary</i> konulu mektupların hepsinin muhatabı Louis Bouilhet’dir. Flaubert’e 1857’de <i>Madame Bovary</i>’nin “gayriahlâkiliği” ve “zındıklığı” suçlamasıyla dava açıldı; ve Rouen’lı avukat Marie-Antoine-Jules Sénard’ın çok başarılı savunmasıyla kitap ve yazan aklandı (ki Flaubert kitabı daha sonra Sénard’a ithaf etmiştir.)</p>

  <p class="p25">Flaubert 1856’da <i>Baştan Çıkış'ın</i> 1849 taslağını elden geçirdi. 1857nin sonlarına doğru, başlardaki adı <i>Kartaca</i> olan <i>Salammbô</i>'yu yazmaya koyuldu. 1858 ilkbaharında Kuzey Afrika’ya yaptığı bir araştırma gezisi dolayısıyla yazmaya iki aylığına ara verdiği bu romanı, Nisan 1862’de bitirdi. Son taslağını 1864-1869 yılları arasında yazdığı <i>Duygusal</i> Eğitimle beraber Flaubert’in “modem”, “burjuva” konulara geri döndüğü söylenebilir. Bugün pek çok eleştirmence Flaubert’in en güçlü kitabı sayılan bu roman, yayımlandığında, sanki sözleşmişler gibi bütün eleştirmenler tarafından sert eleştirilere boğuldu. Flaubert tekrar <i>Baştan Çıkış</i>’a döndü, 1872’de üçüncü ve son versiyonunu bitirdi ve kitap 1874’te yayımlandı. Yeni “gerçekçi” ekolün öncüsü olarak kabul edilmeye başlanan Flaubert, Croisset’de ve Paris’teki dairesinde dönemin pek çok önemli edebiyatçısıyla buluşuyordu: bunların başlıcalan Théophile Gautier, Goncourt kardeşler, George Sand, Turgenyev, Zola ve Maupassant’dı. Bitiremeyeceği son projesi <i>Bouvard ve Pécuchet</i>’yi yazmaya 1874’te başladı. Para sıkıntısı yüzünden, projeye iki senelik bir ara verip 1877de yayımlanacak olan Üç <i>Hikâye</i>'yi <i>(Saf Bir Kalp, Konuksever Aziz Julien Efsanesi</i> ve <i>Hérodias)</i> kaleme aldı.</p>

  <p class="p25">Flaubert 8 Mayıs 1880 günü ani bir felç sonucu Croisset’de öldü.</p>
</body>
</html>