<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/SM.css" rel="stylesheet" type="text/css"/>
</head>

<body>
  <h3>SONSÖZ</h3>

  <h3 id="sigil_toc_id_20">TARİHTEN KURMACAYA: FLAUBERT'İN DUYGUSAL EĞİTİM'İNE DAİR BİR OKUMA<a href="../Text/dipnotlar.xhtml#a33" id="k33"><sup>[*]</sup></a></h3>

  <h3 id="sigil_toc_id_21">PHİLİPPE DESAN</h3>

  <p class="p1">Aristo, Poetika’nın 9. bölümünde tarihsel gerçeklik ve şiirsel gerçeklik arasında bir aynın yapar. Bu küçük farkı, gerçekten olanla, olmuş olabilecekler arasındaki ayrım olarak açıklar. Aristo, bugün artık kurmaca olarak adlandırdığımız şiirsel gerçekliği, evrensel gerçekleri arayan felsefecinin malzemesi olarak görür; oysa tarih daha alt bir türdür çünkü sadece belirli gerçeklerle ilgilenmektedir. Bu, tarihin değiştirilemez bir şekilde kurmacadan ayrılması ve şairin, romancının kendisini olasılık ve kurmacayla avutarak tarihsel gerçekleri reddetmesi anlamına mı gelmektedir? Kesinlikle değil. Aristo burada yine devreye girer:</p>

  <p class="p4">Eğer ki o (şair), gerçekte olmuş şeyler hakkında yazıyorsa, bu onun şairliğinden eksiltmez; çünkü olmuş şeylerin, imkân ve ihtimal yasalarıyla uyumlu oluşunu engellemek için yapılacak hiçbir şey yoktur, o da onlar hakkında yazarak bir şair olacaktır.<a href="../Text/dipnotlar.xhtml#a34" id="k34"><sup>[34]</sup></a></p>

  <p>Şairlerin ve romancıların tarihçilere dönüştüğünü görmek ve kurmacanın olası söyleminin çerçevesi içinde tarihsel gerçekleri bulmak keyifli bir uğraş. İşte bu, kurmacanın içinden geçen kuramsal bir bağlantı olmasına karşın mümkün olan; her şeyin ötesinde yaşanmışlıklara tarihsel değer katan gerçeklerin örgüsüdür.</p>

  <p>Latince’de “fictio” kelimesinin “taklit etmek” ve aynı zamanda “ikna etmek” yani, “bir söylemin gerçek olduğuna diğerini inandırmak” anlamına geldiğini unutmamalıyız. Tarihsel bir gerçeği, daha da inanılır kılmak için kurmacaya dönmek gerekli değil midir? Bu soruyu cevaplamadan önce, tarihin tanımını yapmamız gerekli. En azından 19. yüzyıldan itibaren anladığımız şekliyle... Ben, Michel Foucault’nun, “Tarih, belgelerin anıtlara dönüşümüdür”<a href="../Text/dipnotlar.xhtml#a35" id="k35"><sup>[35]</sup></a>&nbsp;tanımını kabul ediyorum. Tarihsel gerçekler, genellikle, tek bir araçla bilinebilirler: Belgeler. Bu belge, içinde bir hayli kurmaca barındırmalı ki, gerçeğin okunaklı bir biçimini sunsun; başka bir deyişle, sunarmış gibi yaptığı o yaşanmış gerçekliğe okuyanı ikna etsin. Bu sınırsız gerçeklik okyanusunun yüzeyinde, bir tercih yapılmalıdır. Bu tercih, diğerlerinin önüne geçen ve külliyatlara işlenmiş, tarihçilerin daha sonra kurmaca aracılığıyla özünü ortaya çıkaracağı, olasılıkla ilişkilendirebileceği gerçeklere dönüktür. Amaç, gerçeklerin/belgelerin, tarihe/abidelere dönüştürülmesidir.</p>

  <p>Kurmaca, tarihin yazılabilmesini sağlayan bir araçtır. Tarihçilerin ve romancıların ortak noktası; gerçekleri ilişkilendirmek için kurmacaya gereksinim duymalarıdır. Eğer bu ikisi birbirinden ayrı olarak ele alınırsa bir anlam ifade etmezler. Michel Foucault’ya göre tarih, diğer öyküler arasından seçilerek; teke indirgenmiş bir öykü, gerçeklerin olası güçlere göre basit bir teşekkülü ve ideolojik anlamda sınırlı tarihçilerin düş güçlerinin belli belirsiz renklendirdiği birtakım belgelerdir.</p>

  <p>Percy Lubbock, 1957’de yayımladığı ünlü denemesi <i>Kurmaca Sanatı</i>'nda (The Craft of Fiction), kurmacanın her şeyden öte, “düşsel beceri”nin bir derlemesi olduğunu söyler.<a href="../Text/dipnotlar.xhtml#a36" id="k36"><sup>[36]</sup></a>&nbsp;Bu düşsel beceriler, tarihe uygulanabildikleri gibi kurmacaya da uygulanabilirler. Zaten, tarihi, kurmacadan ayırmamız tam anlamıyla mümkün müdür? Bence bu ayrım, uydurma bir sorundur ve eğer bir romanda tarihsel gerçeklikler, kendilerini kurmaca karakterlerin söylemleri içerisinde doğruluyorlarsa bu epistemolojik ayrım daha da askıda kalır. İki ayrı yazım biçemini ayıran şeyin ne olduğunu açıklamaya çalışan bir tanım bulmaya çalışmak yerine, birbirleriyle nerelerde örtüştüğüne bakmak daha yararlıdır. Bunlar, çoğunlukla aynı söylemin farklı yüzüdür: Kurmaca olarak tarih ve tarih olarak kurmaca.</p>

  <p>19. yüzyıla ait gerçekçi bir roman okuduğumuz zaman, bütün kurmacanın mutlak ve muhtemel bir gerçekliği doğrulamaya hizmet ettiğini görürüz. Çoğunlukla, tarihsel gerçeklikler, daha ikna edici bir etki ortaya çıkarmak için kurmacayla kasıtlı olarak harmanlanır. Ben de şimdi, kurmacayı, tarihi yazmak (ya da <i>yeniden yazmak)</i> için kullanmanın; tarihi, kurmacanm düzeyine indirgemenin nasıl olanaklı olduğunu göstermek için Flaubert’in <i>Duygusal Eğitim</i>’ine dair bir okuma sunuyorum.</p>

  <p>Şüphesiz ki, <i>Duygusal</i> Eğitim, Flaubert’e çok zorluk çıkarmış bir romandır. Yazar, tarih ve kurmaca arasındaki denge noktasını bulmak için girdiği zorluklar hakkında çok sık yakınmıştır. Örneğin, 14 Mart 1868’de, arkadaşı Duplan’a yazdığı mektupta şöyle demektedir:</p>

  <p class="p4">Karakterleri, 48 yılının politik olaylarının çerçevesine oturtmaya çalışırken zorluklar yaşıyorum. Korkum, geri plandaki olayların benim kahramanlarımı gölgelemesi; işte burada tarihi yazının sorunu yatıyor. Tarihi karakterler, kurmaca olanlardan daha ilgi çekici. Onlar, özellikle böyle makul tutkular taşıdığından; okuyucu Frédéric’e, Lamartine’e duyduğu ilgiyi duymuyor. Ayrıca, yaşanmış gerçekler arasından hangilerini seçeceksin? Kafam çok karışık; çok zor!<a href="../Text/dipnotlar.xhtml#a37" id="k37"><sup>[37]</sup></a></p>

  <p>Kurmacayı ardı sıra sürükleyen bu tarih görüşü, yazınını 1848 olayları arasında dolgu malzemesi olarak kullanmayı reddeden Flaubert’e uygun değildir. O, romanının basit, tarihsel bir döküm olmasından daha çok şey istemektedir ve işte tam da bu noktada büyük bir zorlukla karşılaşır. Kahramanınızı, tarihin dışında tutma niyetiniz varken, siz bu tarihi nasıl yeniden anlatabilirsiniz? Frédéric’in eylemsizliğiyle (kurmacayla), kitlelerin hareketliliğini (tarihi) nasıl bir araya getirebilirsiniz? İşte bu sorular Flaubert’in ikileminin merkezidir. Bu tuzaktan kaçabilmenin tek yolu tarihsel olayları indirgemek ve gittikçe azaltmak; devrim hakkında söylenecekleri sadece kurmaca bir söylem içinden dillendirmek, yani özetle can sıkıcı tarihi yeniden biçimlendirmek ve bunu romancının aradığı havaya daha uygun bir şeyle değiştirmektir. Şimdi, bakalım Flaubert bu konuda ne diyor...</p>

  <p>Flaubert’e göre, indirgemenin ilk kuralı, tarihi karakterlerin kurmacaya doğrudan ve fiziki müdahalesine asla izin verilmemesidir. Örneğin, <i>Duygusal Eğitim’de,</i> tarih ve imleri; sadece Frédéric, Deslauriers, M. Arnoux, M. Dambreuse ve romandaki diğer ana kahramanların söylemiyle var olur. Tarihî gerçeklikler de aynen bu şekilde, çok ender olarak betimlenir ve salt bir gönderme ya da bir sohbet konusu olarak tasarlanmışlardır: “Seçimlerden, değişiklik tasarılarından, en yeni değişikliklerden, Mösyö Grandin’in söylevinden, Mösyö Benoit’in ona verdiği karşılıktan konuşuluyordu.”<a href="../Text/dipnotlar.xhtml#a38" id="k38"><sup>[38]</sup></a> “Ve durumun bir tablosunu çizmeye koyuldu.”<a href="../Text/dipnotlar.xhtml#a39" id="k39"><sup>[39]</sup></a>&nbsp;“Bunu bir tartışma izledi; işin içine Shakespeare, sansür, anlatım, halk, Porte-Saint-Martin Tiyatrosu’nun hasılatı, Alexandre Dumas, Victor Hugo ve Dumersan da karıştırıldı,”<sup><a href="../Text/dipnotlar.xhtml#a40" id="k40">[40]</a>&nbsp;</sup>“sonra, konuşma günün olaylarına gelip dayandı: İspanya’daki evlenmeler, Rochefort ihtilasları.”<a href="../Text/dipnotlar.xhtml#a41" id="k41"><sup>[41]</sup></a>&nbsp;İşte, burada tarihî gerçeklerin, kurmacanın ara buluculuğuyla ve bilinçli bir şekilde nasıl sunulduğunu görüyoruz. Frédéric olmadan; Sénécal ya da Hussonnet, Ledru-Rollin, Cavaignac ve Guizot’nun var olması mümkün değildir.</p>

  <p>Sadece kurmaca karakterlerin varlığı, tarihi olabilir kılmaz; ancak tarihin kendisi, yazarının ve kahramanlarının tarihsel bakışını tatmin etmek amacıyla uyarlanır. Bu yüzden mesele, Flaubert’in okuyucuyu <i>yeni</i> bir tarihe inandırmasına bağlıdır. Tarih, sadece ideolojik bir konum ve politik bir duruş olarak algılanabilir; bu tarih, 19. yüzyılın sonundaki burjuva bir yazarın kahramanlarının sadece olası davranışları ve yazgılarının kurmaca bir evren tarafından yansıtılmasıdır. Bunun için, <i>Duygusal Eğitim</i>’de “barışın muhafızı” olan Sénécal, devrimci Dussardier’i öldürmek <i>zorunda</i> kalır. Eğer, Dussardier 1948 Temmuz’undaki baskından kaçarsa -ki aslında Dussardier 24 Temmuz’da yaralanmıştır- 1851 yılındaki katliamdan kurtulması hiçbir şekilde olası değildir. Hem bir sosyalist devrimci hem de aynı zamanda burjuva tarihinin içinde bertaraf olmaması gereken bir Dussardier yaratmak nasıl mümkün olacaktır?</p>

  <p>1848’in olayları, bunların yaşanmış olmasından utanç duyduğunu kabullenen Flaubert’i endişelendirmekteydi. Eğer yaşananlar, roman kahramanlarının düşsel eylemlerini etkileyecekse, bu olayları kurmaca düzeyine indirgemek yeterli olacaktı. Gerçeklerin nesnel varoluşu, onları mutlaka tarihî yapmak için yeterli değildir. Romancı ya da tarihçi, bir kurgunun her zaman daha gerçek sanılması için araya girebilir, ancak tarihin asla kurmaca sanılmaması gereklidir. Kurgusal gerçekliğin olabilir gözükmesi, doğruluk duygusu verebilmesi için gereklidir; bu gerçek daha sonra öykünün içinden geçebilir ve tarihe dönüşebilir. Romancıları ve tarihçileri bir araya getiren, olgular düzeyindeki değil de doğruluk duygusu düzeyindeki bu kuramsal emektir. Aristo’nun da belirttiği gibi, gerçekliği yaratan olasılıktır; bu olasılık kağıdın yüzeyinden boy veren, kurmaca aracılığıyla tarihi düzenleyen düş gücünün meyvesidir.</p>

  <p>Anlaşılan, Flaubert’i yazmaya yönlendiren şey, öyküden tarihe dönük olan bu geçiştir. 1866 Ağustos’unda, arkadaşı Maury’e itiraf eder: “Ben kendim için doğru olan, henüz tarif edilmemiş bir ruh halini sunmak istiyorum.”<a href="../Text/dipnotlar.xhtml#a42" id="k42"><sup>[42]</sup></a>&nbsp;Burada, bizimle konuşan tarihçi Flaubert’dir. Böylelikle Flaubert, gizli bir tutku olarak görülebilecek, amacı gerçekliğin <i>daha doğru</i> bir sunumu olan romanı ve 1848 yılında insanların yaşadıklarını inkâr ettikleri tarihi ele almaktadır. Daha doğru bir gerçeklik düşüncesi, aslında daha çok burjuva olandır. Flaubert’e göre doğruluk, onun bilinçaltındadır ve Flaubert burjuvaziden şikâyet etse de onun bir parçasıdır. Jean-Paul Sartre’ın belirttiği gibi: “Flaubert de bazı beyefendilerin nefreti içinde buıjuvaziyi, Yahudi bir çocuğun köklerini, yahudi karşıtlarının nefret dolu bakışları altında keşfetmesine benzer bir şekilde, talihsizce keşfetmiştir.”<a href="../Text/dipnotlar.xhtml#a43" id="k43"><sup>[43]</sup></a></p>

  <p>Flaubert, donuk ve “sıkıcı” bir devrimi imgeler.<a href="../Text/dipnotlar.xhtml#a44" id="k44"><sup>[44]</sup></a>&nbsp;Capucines Caddesi’nde açılan yaylım ateşi sadece “koca bir parça ipeğin yırtılmasına benzeyen bir çatırtı”,<a href="../Text/dipnotlar.xhtml#a45" id="k45"><sup>[45]</sup></a>&nbsp;ulusal muhafızların barikatlar üzerine doğru yaptığı atlı saldırı “uzak bir gürültü”<a href="../Text/dipnotlar.xhtml#a46" id="k46"><sup>[46]</sup></a>&nbsp;olarak algılanırken, devrimin kendisi bir gösteriye dönüşür: “Sanki bir oyunu izliyormuş gibi hissetti.”<a href="../Text/dipnotlar.xhtml#a47" id="k47"><sup>[47]</sup></a>&nbsp;Flaubert, devrime bir estetik önermekte, teatrel bir bakış getirmektedir.</p>

  <p>Çatışmalar gittikçe azalır ve Flaubert de başkaldırının öyküsel ve kamavalımsı hallerini tercih eder. Meyhaneler ayaklanmalar sırasında açıktır: “Zaman zaman bir pipo tüttürmek ya da bir bardak bira içmek için buralara giriliyor, sonra yine savaş eylemine geçiliyordu. Sahipsiz bir köpek ulumaya başladı. Gülüşmelere sebep oldu bu.”<a href="../Text/dipnotlar.xhtml#a48" id="k48"><sup>[48]</sup></a>&nbsp;Flaubert, insanların ciddi olmadığından emindir, halk yalnızca sorumsuz davranmaktadır. Flaubert gibi, Frédéric de “bu nefret ve aptallık karşısında şaşkına dönmüştür.”<a href="../Text/dipnotlar.xhtml#a49" id="k49"><sup>[49]</sup></a>&nbsp;Böylece, tarihî olaylar sistematik olarak kendi politik anlamlarını yitirmişler ve sadece çağın hataları olarak, kamavalımsı bir devrim halinde sunulmuşlardır. Şimdilik halk sahnededir; ama her şey yeniden düzene girecektir. Flaubert’e göre halkın işi seyirciliktir, oyunculuk değil. Bu ruh hali içinde, 4 Ekim 1871’de, George Sand’e şöyle yazar: “Kitleler her zaman aptalca davranırlar. Onlara [halka] özgürlük vermeli, güç değil.”<a href="../Text/dipnotlar.xhtml#a50" id="k50"><sup>[50]</sup></a>&nbsp;Flaubert, niteleyici bir tercih yapmaktadır: 48 Devrimi’nde halkın ayaklanması sadece kurmaca olabilir... Bu kurmaca, böylelikle yaşanması olası bir tarih olarak sunulmaktadır. Tarih ya burjuva olacaktır ya da var olmayacaktır.</p>

  <p><i>Duygusal Eğitim</i>’i okurken göze çarpan, tarihsel güçlerin eksikliğidir. Flaubert, tarihi parça parça ayırır, karakterlerini eylemsiz kılarak onları tarihten uzaklaştırır. Bu parçalama süreci; Flaubert’e özgü olarak değil, burjuvazinin iktidara gelmesiyle açıklanabilecek bir olgudur. Baskın olan sınıf için tarih sonlanmıştır ve burjuvalar kendilerini tarihin uygun adım yürüyüşünü bitirmiş bir evrensel sınıf olarak görmektedirler. Michel Foucault, <i>Şeylerin Düzeni’</i>nde, insanoğlunun 19. yüzyılın başında nasıl “tarihsiz kılındığını” belirtir.<a href="../Text/dipnotlar.xhtml#a51" id="k51"><sup>[51]</sup></a>&nbsp;Tarih, gittikçe anlatı düzeyine indirgenmekte ve bundan dolayı da kurmacayla harmanlanmaktadır. Öyle ki, eğer tarih artık değişimin bir aracı olarak var olamıyorsa, kolaylıkla dengi olarak sunulan gerçekçi burjuva romanıyla yer değiştirebilir. 19. yüzyıl romanı, tarihsel gerçeklerin kurmaca evrende bütünlenip, yeniden yorumlanmasına izin vermektedir. Bu yeni dünya algılayışı, burjuva romanında açıkça belirir ve bu bakış tarihi reddetmektedir. Bu aynı zamanda, 1848’in tarihinin Flaubert’te evrensel anlamını yitirmesinin, öykü içinde salt bir dekor olarak var olmasının nedenidir. Bundan dolayı da, kurmaca tarihe dönüşür. Çünkü kurmaca, tek olası tarihi söylem olduğunu iddia etmektedir.</p>

  <p>Neredeyse, <i>Duygusal Eğitim</i>’i inceleyen bütün eleştirmenler, Flaubert’in değişik bölümler arasındaki devamlılık eksikliğini ele almışlardır. Biz de burada bir dizi resim ve zaman içinde donmuş anlar sunmayı amaçlayan, betimlenen olaylarda ortaya çıkan nedenselliklerin hiçbirini tanımayan bir işin beklenen sonucunu görmüyor muyuz? Jean Bruneau, <i>Duygusal Eğitim</i>’de rastlantıların işlevi konulu çalışmasında, romanın başlangıcından sonuna kadar olayların nedensizce meydana geldiğini göstermektedir.<a href="../Text/dipnotlar.xhtml#a52" id="k52"><sup>[52]</sup></a>&nbsp;Ancak, Jean Bruneau rastlantının işlevini sadece kurmaca düzeyinde belirlemiştir. Biz de 48 yılının tarihinin, romanda işlendiği şekliyle sadece rastlantısal olduğunu aynen belirtebiliriz. Bu bakışta, 48’in Temmuz ve 51’in Şubat aylan açıklanamaz ve anlaşılmaz biçimlerde durur. Kendimize insanların neden sokaklarda olduğunu sorabiliriz: “Daha başka olaylar, altı aydan beri Paris’te anlaşılır cinsten olmayan bazı sokak gösterilerine yol açmıştı.”<a href="../Text/dipnotlar.xhtml#a53" id="k53"><sup>[53]</sup></a>&nbsp;Frédéric’in Hussonnet’yle birlikte Louvre’a gidip ikinci kata çıktığı anki betimlemede de aynı tavır vardır: “Seyretmekten memnun, zararsız bir kalabalık”;<a href="../Text/dipnotlar.xhtml#a54" id="k54"><sup>[54]</sup></a>&nbsp;ve birkaç pencere kırık, bazı heykeller devrik olsa da, bu sadece “yersizlikten sağa sola çarpan bir dirsek” nedeniyle olmuş olabilir.<a href="../Text/dipnotlar.xhtml#a55" id="k55"><sup>[55]</sup></a>&nbsp;Rastlantı ve kötü şans. İnsanlar ne yaptıklarını bilmemektedir, hareketlerinde bütünüyle sorumsuzlardır ve sonunda eğlence için pencerelerden mobilyaları atmaya başlarlar: “Galip gelmişlerdir, bundan dolayı kutlamaklardır.”<a href="../Text/dipnotlar.xhtml#a56" id="k56"><sup>[56]</sup></a>&nbsp;İşte, burada burjuvazinin gözde izleğini buluruz: <i>le peuple enfant</i> (çocuk halk)... Frédéric için olduğu kadar, Flaubert’e göre de: “Ne derseniz deyin, halkın bir önemi yoktur.”<a href="../Text/dipnotlar.xhtml#a57" id="k57"><sup>[57]</sup></a></p>

  <p>Sonuç olarak, <i>Duygusal Eğitim,</i> güçsüzlük ve hor görülme üstüne bir romandır; Frédéric’in güçsüzlüğü ve 1848 Devrimi’nin hor görülmesi üstüne... Flaubert, belli bir tarihi, onunla ilgiliymiş gibi duran tüm olayları bulandıran bir öykü üreterek yadsımıştır. Bu roman, tarihin yıkıntıları üzerine kurulmuş bir öykü gibi, aynı zamanda parçalama aracı olan bir kurmaca gibi ya da Flaubert’e göre doğru olan, bambaşka bir tarihi yeniden kurmaya yarayan bir araç olarak okunabilir. Tarih yeniden yapılandırılırken, kurmaca önemsenmeyebilir. Kahramanların romandaki varlıklarından pek azı kalır geriye, Frédéric ve Deslauriers bir tek, bir pazar öğleden sonra, akşam duasından sonra genelevde olduklarını anımsamaktadırlar. Frédéric, romanın sonunda: “En mutlu çağımız o günlermiş!”<a href="../Text/dipnotlar.xhtml#a58" id="k58"><sup>[58]</sup></a>&nbsp;der. Öyküden önce var olan tarihin izi kalmamıştır. Sadece Goldmann’in Lukacs’ın ardı sıra yaptığı istemsiz itiraftan, “sahici değerlerin gözden düşmesi”nden<a href="../Text/dipnotlar.xhtml#a59" id="k59"><sup>[59]</sup></a>&nbsp;söz etmektedir. Tarihin devinimsiz olmasını arzulayan bir toplumda, Flaubert’e göre <i>Duygusal Eğitim:</i> “Benim çağımın insanlarının düsturunun öyküsü, bir, bakış... tutkuya bakış ki, ancak şimdi var olabilecek olan, yani <i>durağan,”</i><a href="../Text/dipnotlar.xhtml#a60" id="k60"><sup>[60]</sup></a>&nbsp;olabilir ve dünyaya olan bu bakış, sadece tarihin iflasını göstermemektedir, bunun ötesinde, öykünün meşruluğunu kanıtlayabilmek için başlı başına kurmacanın yüceltilmesidir.</p>

  <div>
    <br/>
  </div>

  <p style="text-align: right;">Kaliforniya Üniversitesi, Davis<br/><i>İngilizce’den çeviren</i> ÇAĞRI ÇETİNKAYA</p>
</body>
</html>