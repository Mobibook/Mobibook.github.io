<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Aşk Böyle Yaşanır</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block14">GEL DE BENİ KAÇIR</p>

  <p class="block14">O günlerde hanımımın bir haberi ulaştı bana... Hanımımın evli bir arkadaşı vardı köyde... Onlar da İstanbul'a göçmüşlerdi... İffet onunla haber göndermiş, sağ olsun o kızın beyi de gelip beni buldu.</p>

  <p class="block14">"İffet’i veriyorlar. Çok zor durumda. Gelsin de beni kaçırsın," diye İffet'in haberini verdi.</p>

  <p class="block14">Şaşırdım, hem de çok... Tabiî İffet bu halimi bilmiyordu. Acaba bilse beni yine ister mi? diye düşünüyordum.</p>

  <p class="block14">Halime bakmadan atladım arabaya, doğru memlekete... Gidip İffet'le görüşecektim. Eğer beni bu halimle kabul ederse, kaçıracaktım. Yoksa zaten her şeyi kaybetmiş ve ümidini yitirmiş bir adamdım. Ne yapayım oturur, Allah'ıma şükrederdim.</p>

  <p class="block14">Ama bu yolculuk esnasında beni bir felâketin beklediğini biliyordum. Ya İffet benim bu halimi görünce vazgeçerse. Ki o zaman bu benim için en büyük felâket olur. Ya da ailesi bunu fark eder hem onu, hem de beni öldürürlerse... Korku başlamıştı.</p>

  <p class="block14">O esnada İffet hanıma döndüm.</p>

  <p class="block14">- Gerçekten böyle bir şeyi duysalar öldürürler miydi? Diye sordum.</p>

  <p class="block14">Başını acıyla salladı.</p>

  <p class="block14">- Kaçırma olayını duysalar asla sağ bırakmazlardı.</p>

  <p class="block14">- Yani bunu bile bile haber gönderdiniz öyle mi?</p>

  <p class="block14">- Evet.</p>

  <p class="block14">- Ölümü göze aldın ha?</p>

  <p class="block14">- Ölüm kadar mutlu bir kurtuluş var mı?</p>

  <p class="block14">- Peki o zaman ayaklarının sakat kaldığını biliyor muydun?</p>

  <p class="block14">- Hayır ama bir felâket geçirdiğinin farkındaydım.</p>

  <p class="block14">- Eğer ayaklarının sakat olduğunu daha önce öğrenseydin, yine "gel de beni kaçır" der miydin?</p>

  <p class="block14">- Hiç düşünmeden. Ben onun ayaklarına âşık olmadım ki, ben onun gönlüne, ruhuna ve kişiliğine âşık oldum.</p>

  <p class="block14">Böyle bir aşkın hâlâ varlığı karşısında şaşırmamak mümkün mü? Bu ne kadar muhteşem bir fedakârlık? Bu ne kadar yüce bir sevda? Bu ne kadar tertemiz bir duygu ve gönül dünyası...</p>

  <p class="block14">Galiba insanlar, aşk adına yaptıkları binlerce, rezaleti göre göre hakiki aşkı unuttular. Böylesine bir aşkı görünce de hayretlerini gizleyemiyorlar.</p>

  <p class="block14">Sorularımıza devam ettik.</p>

  <p class="block14">- Hikmet'in gelip seni kaçıracağını biliyor muydun?</p>

  <p class="block14">- Evet.</p>

  <p class="block14">- Ya gelmeseydi?</p>

  <p class="block14">- Rabbim bilir. O mutlaka ümitsizlere bir ümit, daralanlara bir kapı, bunalanlara bir ilâç halk eder. Ona teslim olmaktan başka çare var mı?</p>

  <p class="block14">İşte bu inanılmaz iman, teslimiyet ve samimiyet ki, hayret ve ibret verici olaylar karşısında bu iki insan bugünlere gelmişler...</p>

  <p class="block18" id="calibre_pb_21">&nbsp;</p>
</body>
</html>
