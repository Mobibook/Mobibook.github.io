<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Aşk Böyle Yaşanır</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block14">BENİ İSTEYEN GENCE YALVARDIM: BENDEN VAZGEÇ</p>

  <p class="block14">Çok sıkışmıştım, çok bunalmıştım. Ellerim havada, gözlerim yoldaydı. Hikmet'ten ses-seda çıkmıyordu. Bazen ümidimi yitiriyordum. Ama büyük Rabbim her ümitsizliğin ümidiydi. Bu sefer de yine ummadığımız bir kapı açtı bana.</p>

  <p class="block14">Beni isteyen genç evimize beni görmeye gelmişti. Daha önceden tanıdığım biriydi. Ortaokulda beraber okumuştuk. Ama o benden daha üst sınıftaydı. Hikmet'i de tanırdı.</p>

  <p class="block14">Annem bizi görüştürmek niyetiyle başbaşa bıraktı. I Ben de kendisine olanları anlattım ve yardım istedim.</p>

  <p class="block14">Allah bin kere razı olsun.</p>

  <p class="block14">"Madem öyle bacım. Bundan sonra hep sana yardım edeceğim ve Hikmet'in dışında seni isteyen olursa kendi çapımda onlara da engel olacağım" dedi.</p>

  <p class="block14">Mert çocukmuş. Dediğini de yaptı. Bir bahane uydurup, benden vazgeçti.</p>

  <p class="block14">Ayrıca Hikmet'le de irtibat kurdu, benim kaçırılmama ön-ayak oldu.</p>

  <p class="block14">Hikmet:</p>

  <p class="block14">- Orası çok enteresan. Orayı ben anlatayım. İffet birçok ayrıntıyı atlıyor, diyerek araya girdi.</p>

  <p class="block14">İffet'in bahsettiği Selami, benden iki üç yaş büyük, çok dürüst ve mert bir arkadaştı.</p>

  <p class="block14">İffet'in mesajını bana ulaştırmak için çok uğraşmış. Nihayet komşumuzun telefonunu bulmuş beni oraya çağırdı. Gittik. Uzun bir telefon görüşmesi yaptık. onun da haberi</p>

  <p class="block14">Tabiî benim kaza geçirdiğimden yoktu.</p>

  <p class="block14">İffet'in çok isteyeni olduğunu, ailesine karşı koyamadığını ve gelip mutlaka kaçırmam gerektiğini söyledi. Daha başka konular da vardı.</p>

  <p class="block14">- Kardaş, dedim. Senin haberin yok. Ben kaza geçirdim, hem ayaklarımı, hem de gözlerimi kaybettim. Benim işim bitti artık. Ben kız kaçıramam. Bu halimle bana İffet de kaçmaz zaten...</p>

  <p class="block14">Selami:</p>

  <p class="block14">- Sana İffet'in ev telefonunu vereyim. Onu ara durumunu anlat. Eğer buna rağmen seni isterse "gel, kaçır" derse, sonra beni haberdar et. Ben size yardımcı olacağım.</p>

  <p class="block14">Allah razı olsun. Dünyada iyi insanlar tükenir mi? Allah darda kalan kullarının karşısına böylelerini de çıkarıyor.</p>

  <p class="block14">Tabiî bende artık ayak olmadığı gibi, göz de olmayınca telefonu nasıl edecektim. Yine komşuma gittim.</p>

  <p class="block14">- Bir arkadaşımı arayacağım, dedim. Telefonu aldım. Tuşların yerleri ezberimdeydi. Çevirdim. Allah da denk getirdi. Telefon çaldı, telefonu İffet kaldırdı.</p>

  <p class="block14">- Ben Hikmet, deyince İffet ağlamaya başladı. Yavaş ol birileri duyar, dedim.</p>

  <p class="block14">- Evde yalnızım, kimse yok. Bu akşam beni yine istemeye geliyorlar. Çok bunaldım. Artık direnemiyorum. Sana haber göndermiştim. "Gel beni kaçır" diye ulaşmadı mı? Dedi.</p>

  <p class="block14">- Ulaştı ama gelemedim, dedim.</p>

  <p class="block14">- Sana bir şey mi oldu? Bana anlat. Çok endişe ettim, dedi.</p>

  <p class="block14">Ben de anlatmak zorunda kaldım.</p>

  <p class="block14">- İffet, dedim. Sakın üzülme sana üzücü bir haber vereceğim, bunun için gelemedim, dedim.</p>

  <p class="block14">Heyecan ve telâşla sordu.</p>

  <p class="block14">- Ne oldu? dedi.</p>

  <p class="block14">- İki kez kaza geçirdim. Önce ayaklarımı kaybettim. Şimdi protezle yürüyorum. Sonra da seni kaçırmaya gelirken bir kaza daha geçirdim, gözlerimi kaybettim. Ben artık her şeyini yitirmiş bir insanım sana yaramam. Yollarımız buraya kadarmış. Sen kendi dünyanı kurmaya çalış. Benim artık bacımsın, dedim.</p>

  <p class="block14">Tabiî kendimi tutamadım, ağlamaya başladım.</p>

  <p class="block18" id="calibre_pb_23">&nbsp;</p>
</body>
</html>
