<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Aşk Böyle Yaşanır</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block14">MÜTHİŞ BİR MACERA</p>

  <p class="block14">Hemen orada Selami'yi aradım. İffetle aramızda geçen konuşmayı aktardım.</p>

  <p class="block14">Selami, İffet'in bu fedakârlığına hayran kaldı. - Bu kız, her şeye lâyık, ne yapılması gerekiyorsa ben varım, dedi.</p>

  <p class="block14">Selami'yle bir plan yaptık. Ben otobüsle memlekete gideceğim. Selami de beni taksiyle alacak. Ve İffet'i kaçıracağız.</p>

  <p class="block14">Evde kimseye söylemeden, bir komşu çocuğunun yardımıyla terminale gidip, otobüse bindim. Selami'ye de haber ettim.</p>

  <p class="block14">Annem-babam merak etmesinler, diye de sabahleyin memlekete inince evi arayıp, doğruyu söyledim. Çok telâşlandılar "Yapma canından olacaksın" dediler ama artık iş işten geçmişti.</p>

  <p class="block14">Allah bin kere razı olsun. Selami, otobüsten inince beni buldu. Bir de taksi ayarlamış.</p>

  <p class="block14">Ben; "Selami abi şimdi ne yapacağız? Bu işe soyunduk ama, ben sakatım hadi ölsem de önemli değil. Ama sizi tehlikeye atacağız. Bu yaptığımız işe belki de kan karışacak."</p>

  <p class="block14">Selami çok cesur bir arkadaştı. Böyle dostlar artık yok hocam.</p>

  <p class="block14">Ne dedi biliyor musun?</p>

  <p class="block14">"Hikmet, o şeyleri aklından sil. Biz Allah huzurunda kötü bir şey yapmıyoruz. O melekler kadar temiz kıza, sen lâyıksın. Eğer İffet’i kaçırmazsak, o kızı heder ederler, zengin diye lâyık olmayan birisine verirler. Zaten kız da sensiz asla dayanamaz.</p>

  <p class="block14">Bak bu taksi bizim emrimizde... İstediğimiz kadar kullanırız. Cebimde para da bol, silâh da var. Kimse bizi kolay kolay ezip geçemez.</p>

  <p class="block14">İffet'in ailesi güçlü ve belâlı ise, bizim aile de belâlıdır. Onlar bize diş geçiremezler. Çok sıkışırsak kızı ben kaçırdım, derim."</p>

  <p class="block14">Sağ olsun Selami Abi, gönlüme su serpti. Vallahi bir orduyu yanıma ve arkama almış gibi rahatladım ve korkum dağıldı.</p>

  <p class="block14">Bu arada hanım da önemli şeyler yaşamış tabiî...</p>

  <p class="block14">Ben tekrar İffet Hanıma döndüm.</p>

  <p class="block14">- Ne gibi şeyler yaşadınız yenge? Dedim.</p>

  <p class="block14">-Benim Hikmet'in geleceğinden haberim vardı ama, ne vakit geleceğini bilmiyordum.</p>

  <p class="block14">Aklımda iki yol vardı. Ya Allah'ın izniyle beni sağ-salim kaçırır, kurtuluruz. Ya da yine Allah'ın takdiriyle yakalanır, kesin öldürülürüz.</p>

  <p class="block14">Öldürülmek beni hiç korkutmuyordu. Rabbim'e ulaşmak kadar güzel bir şey var mı? Beni korkutan ya kaçırma gerçekleşmez de Hikmet'e bir şey yaparlar, beni de zorla başkasına verirler, diye korkuyordum. Ama Rabbim bizim en yakın dostumuz ve hamimizdi. Biz kötü bir şey yapmıyorduk. Belki kaçırma hoş görülmüyordu. Ama benim başka çarem yoktu. Buna mecbur oldum.</p>

  <p class="block18" id="calibre_pb_25">&nbsp;</p>
</body>
</html>
