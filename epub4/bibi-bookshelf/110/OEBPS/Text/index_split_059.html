<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Aşk Böyle Yaşanır</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block14">KURU BİR AŞK YETER Mİ?</p>

  <p class="block14">Sevgili Hocam,</p>

  <p class="block14">Ben oldum olası, her yapacağım şeye aniden karar veririm. Bu huyumdan hiç memnun değilim. Bu mektubu size yazma fikri aklıma gelir gelmez kendimi masanın başında buldum.</p>

  <p class="block14">Size mektup yazıp, içinde bulunduğum çıkmazı, bunalımı ve açmazları anlatmalıyım. Çok ciddi bir talebim yok. Ama bunalımlardan kurtulmak için acıları birbirleriyle paylaşmak da bir çaredir. Bunu biliyorum.</p>

  <p class="block14">Kitaplarınızla bana öncü oldunuz. Beni daha kötü çıkmazlardan kurtardınız. Düzceli Mehmet, Aysel, Uçurumdan Dönüş ve diğerleri bana yol, iz gösterdi, beni yaşama döndürdü.</p>

  <p class="block14">Şimdi de yine bunalımdayım. Bir aşk bunalımı... Bir sevda çıkmazı yaşıyorum. Ama işler istediğim gibi gitmiyor. Sevdama acı, aşkıma elem ve hüzün karışıyor. Yani sevgiden ziyade ızdırap görüyorum. Halbuki aşk, sevgi güzellik ve huzur vermeli. Niçin elem ve ızdırap veriyor.</p>

  <p class="block14">Ben bir fakültenin son sınıfındayım. Sevdiğim çocuk da aynı sınıfta... Ama aşkıma karşılık bulamıyorum ve beni ciddiye almıyor. Çok değişken, havalı ve tutarsız bir yaşantısı var. Galiba ben yanlış yerde ve yanlış kişiyle birlikteyim.</p>

  <p class="block14">Hocam ne olursunuz, bana bir yol, bir iz gösterin.</p>

  <p class="block14">Aşkın düzenli yürümesi ve ondan huzur almam için ne yapmam lâzım? Bu sorunun cevabına çok ihtiyacım var.</p>

  <p class="block14">Yani bana bir "aşk harikası" yazın. Kısacası aşk nasıl yaşanır? Ne olursunuz beni ciddiye alın ve yardımcı olun.</p>

  <p class="block14">Selâmlar, saygılar...</p>

  <p class="block14">Banu ALTUN</p>

  <p class="block14">CEVAP:</p>

  <p class="block14">Sevgili Banu Hanımın hissiyatını yansıtan çok sayıda mektup aldım ve almaya devam ediyorum. İfade ettiği problemler son derece ciddi konular. Bunlar hislerle değil de, akıl ve mantık öncelikli yaklaşımlarla ele alınıp, çözüm sunulmalıdır. Yoksa sonuçları çok vahim biten olaylar gerçekleşir. Temel mesele ne yaptığını ve ne yapacağını bilememekten kaynaklanıyor.</p>

  <p class="block14">Önce aşkla ilgili bazı tespitler sunalım:</p>

  <p class="block14">Aşk; Arapça aslı ışık olup sözlükte şiddetli ve aşırı sevgi, bir kimsenin kendini tamamen sevdiğine vermesi, sevgilisinden başka bir şey düşünmemesi" anlamına gelir.</p>

  <p class="block14">Sevginin, en yoğun ve en coşkun bir şelale gibi çağlamasını arılatan aşk, insanları birbirine bağlayan, birbirine yaklaştıran bir sihir, bir efsun âdeta. İnsanları neredeyse gözü kapalı cezbeden bu sırlar yumağı, çok tatlıdır, çok güzeldir, çok şirindir, çok keyif vericidir. Ancak çok da acıdır.</p>

  <p class="block14">Sevgi ve aşk; Allah'ın "Tüm yaratıkları seven ve onlar tarafından çok sevilen" anlamındaki "Vedûd" isminin tecellisidir, bir yansımasıdır. İslami literatürde aşk ilâhî ve beşeri olmak üzere başlıca iki anlamda kullanılmıştır. İlâhî aşka genellikle "hakiki aşk" denilmiştir. "İman edenler Allah'ı daha şiddetle severler" (el-Bakara 2/165) ayetindeki "şiddetli sevgi"den maksat aşktır. Diğer bir ayette de (et-Tevbe 9/24) Müminlerin Allah'ı her şeyden çok sevmeleri gerektiği belirtilmiştir. Hz. Peygamber Hz. Ömer'e "Ben sana herkesten daha sevimli olmadıkça iman etmiş olamazsın" demişti. (Buhari, "İman", 8-9; Müslim, "İman", 67-70). Mutasavvıflar bu manaya gelen ayet ve hadislerden Allah'a ve resulüne âşık olmanın lüzumu manasını çıkarmışlardır.</p>

  <p class="block14">Gazali'ye göre Allah'ı tanıyan O'nu sever. Tanıma (marifet) arttıkça sevgi de gelişir ve güçlenir. İşte bu sevgiye aşk denir. Sevginin bu şekilde aşk halini alması, kulun ilâhî güzelliği idrak etmesinden ileri gelir. Bu idrak arttıkça aşk da güçlenir. Nitekim Hz. Peygamber'in Hira'da ibadete kapandığını gören Mekke müşrikleri, "Muhammed Allah'ına âşık oldu" demişlerdi. Gerçek âşık kalbindeki Allah sevgisine hiçbir varlığın sevgisini ortak etmez. Bu yüzden başka şeylere karşı duyulan sevgiye ancak mecaz yoluyla aşk denebilir; çünkü ortağı olmayan, dolayısıyla ortaksız sevilebilen tek varlık Allah'tır. (İhya, II, 279-280).</p>

  <p class="block14">Özet olarak aşk;</p>

  <p class="block14">Sevdiğinde fani olmak, âdeta kaybolmaktır. Artık âşık kendini ve benliğini bırakarak, maşukuyla bütünleşmekte, sanki bir vücut olmaktadır.</p>

  <p class="block14">Âşık Olunan Kişide</p>

  <p class="block14">Hangi Özellikler Aranmalıdır?</p>

  <p class="block14">Aşk, ucuz bir sevgi değildir. Çok zaman aşklar, hayatlarla ödenir. Bir ömür, bir hayat kadar önemli olan bu duygu, kiminle paylaşılacakla, o kişi özenle ihtimamla seçilmelidir. Çünkü çok değerli olan bu aşk duygusuna, çok değerli ve üstün vasıflı namzetler lâzımdır.</p>

  <p class="block14">Bu kişiler kim olabilir? Ne gibi özellikleri olmalıdır?</p>

  <p class="block14">Bunun için şu sorulara cevap arayın:</p>

  <p class="block14">1. Aşkıma lâyık mı?</p>

  <p class="block14">2. Deneyimli bir insan mı?</p>

  <p class="block14">3. Maneviyatı güçlü mü?</p>

  <p class="block14">4. Maddî yeterliliği var mı?</p>

  <p class="block14">5. En zor günlerde dert ortağı olabilir mi?</p>

  <p class="block14">6. Hayatı kazanabilecek bilgi, istek ve yetenek var mı?</p>

  <p class="block14">7. Öğrenimi yeterli mi?</p>

  <p class="block14">8. Güzel ahlâk ve iffet sahibi mi?</p>

  <p class="block14">9. Vefalı bir dost mu?</p>

  <p class="block14">10. Bekâr mı?</p>

  <p class="block14">11. Aynı kültür ve gelenekleri paylaşıyor mu?</p>

  <p class="block14">12. Yaş seviyesi uygun mu?</p>

  <p class="block14">13. Hayatı zorlaştıracak alışkanlığı veya hastalığı var mı?</p>

  <p class="block14">14. Aileye değer veriyor mu?</p>

  <p class="block14">15. Sevgi maddî bir sebebe mi dayanıyor, yoksa kişilik ve karaktere mi?</p>

  <p class="block14">16. Aynı felsefeyi ve aynı hayat görüşünü paylaşıyor mu?</p>

  <p class="block14">17. Harcamalarda ölçülü ve dikkatli mi?</p>

  <p class="block14">18. İleriye dönük hazırlığı ve planları var mı?</p>

  <p class="block14">19. Karşıya değer verip, saygı duyuyor mu?</p>

  <p class="block14">Bu sorulara yeterli cevap bulan ve bulduğu cevap da içine sinen bir insan duyduğu aşka sımsıkı sarılsın. O aşk, mutlu olmaya yeterlidir. Ancak, "Henüz işin başındayız, bazı şeyler eksik ama zamanla düzelir" mantığıyla yola çıkanlar ise, kendi kendilerini kandıracaklarını, bu aşkın kendilerine asla mutluluk getirmeyeceğini bilmeleri lâzımdır.</p>

  <p class="block14">Bir aşk olayıyla karşı karşıya bulunan ve bir karar aşamasında olan insan, kendi kendine şu soruları sormalıdır:</p>

  <p class="block14">1. Ben ne yapıyorum? Yaptığım iş içime siniyor mu? Çok ciddi bir iş yaptığımın farkında mıyım?</p>

  <p class="block14">2. Kiminle beraber oluyorum? Bu kişi hayatımı paylaşmaya değer mi?</p>

  <p class="block14">3. Bu ciddi durum karşısında yeterli bilgi ve örneklere sahip miyim?</p>

  <p class="block14">4. Bu türlü konuları yaşamış ve deneyim kazanmış insanlarla konuşup, onların görüşlerini aldım mı?</p>

  <p class="block14">5. Herhangi bir uzmanla görüştüm mü?</p>

  <p class="block14">6. Aile büyüklerini haberdar edip, onların desteğini aldım mı?</p>

  <p class="block14">Bu soruların cevabı "evet'se, mantıklı bir iş yapıyorsunuz demektir. Ama büyük çoğunluğu</p>

  <p class="block14">"hayır"sa, vakit kaybetmeden ne yaptığınızı süratle gözden geçirin.</p>

  <p class="block14">Unutmayın ki, hayat tek kişilik değildir. Aşklar dostluklarla ve sevenlerle birlikte yürürse ve onların desteği alınırsa, mutluluk verir. Yoksa ömür az, acısı büyük ve pişmanlığı da çok fazla olur. Hatta çok zaman hayatla ödenir.</p>

  <p class="block14">Bu konuda bana ulaşan bir mektup, bu konuyu çok iyi izah etmektedir.</p>

  <p class="block14">Hocam,</p>

  <p class="block14">Bir sevdaya düştük. Ama kimsenin ikazını dinlemedik. Sevdiğimiz kızdan başka kimseyi görmüyorduk. Annem-babam, akrabalar ve birçok sevenlerim bu işe karşı çıktılar. Kendilerine göre gerekçeleri vardır.</p>

  <p class="block14">Yabancı, gelenekleri ayrı, yaş ve eğitim durumu farklı, ailesinin rızası yok ve daha bir sürü olumsuz unsur...</p>

  <p class="block14">Bu yüzden ne onun, ne de benim ailem buna müsaade ettiler.</p>

  <p class="block14">Kızı çok seviyordum, çok güzeldi. Ben de kızı kaçırdım. İlk aylar iyi geçti. Ama kendimize geldikten sonra aşk büyüsü bozuldu.</p>

  <p class="block14">Ev, iş para ve diğer ihtiyaçlar kendini hissettirince kuru aşkımız da ortada kaldı. Her gün kavgaya başladık. Allah'tan ki çocuk yapmamıştık. Sonuçta ayrıldık. Bin pişman evime döndüm. Hem onun hem de î benim gençliğimiz harap oldu. Şimdi ne iyi oldu, diyebiliyorum, ne de kötü oldu.</p>

  <p class="block14">Kötü oldu çünkü bir yuva yıkıldı. Boşanmış iki insan toplumda iyi karşılanmazdı. Bir ömür sürecek sandığımız aşkımız bitti...</p>

  <p class="block14">İyi oldu, yalnız kuru bir aşkla bir hayatı sürdürmek mümkün değilmiş. Aşkları aşk yapan, başka unsurlar da varmış.</p>

  <p class="block14">Bursa'dan yazan Kerem'in bu mektubu her şeyi anlatmıyor mu? Başka söze ne gerek var?</p>

  <p class="block18" id="calibre_pb_60">&nbsp;</p>
</body>
</html>
