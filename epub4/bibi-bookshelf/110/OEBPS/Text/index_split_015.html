<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Aşk Böyle Yaşanır</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block14">İFFET'İ MEMLEKETE GÖTÜRDÜLER</p>

  <p class="block14">Hikmet Bey hayret ve ibret dolu maceralarını anlatmaya devam ediyordu.</p>

  <p class="block14">- Hanım, memlekete döndü. Bu öyle ani oldu ki, o da şaşırdı, biz de şaşırdık.</p>

  <p class="block14">Benim daha okulumun bitmesine bir yıl vardı. O orada, ben burada işler birbirine girdi.</p>

  <p class="block14">Biz tabiî bu ilişkimizi kimseye söyleyemedik. Ne onun tarafından, ne de benim tarafımdan birisinin haberi yoktu.</p>

  <p class="block14">Ama benim bir korkum vardı. Eşim memlekete gidince, onu isteyenleri sıraya girer, onlar da beğendiklerine verirlerdi.</p>

  <p class="block14">Görüşemeden ayrıldık. Zaten artık eşim "günah olur, yalnız bir arada bulunmayalım" diye titriyordu.</p>

  <p class="block14">Ondan sonra birbirimize bir iki mektup gönderdik.</p>

  <p class="block14">Sonra bir mektup daha geldi. İşte o mektup dünyalarımızı alt-üst etmişti.</p>

  <p class="block14">Eşim mektubunda "İsteyenlerim var. Beni verecekler, çaresizim. Allah'a yalvarmaktan başka bir şey yapamıyorum" diyordu.</p>

  <p class="block14">Benim hayat bitti orada... Ağla, ağla, ağla... Elimden bir şey gelmiyor.</p>

  <p class="block14">Mecbur oldum abime söyledim. Abim ne yapacak? Elinden ne gelir? Daha benden büyük iki abim bekar. Gidip benim için nasıl kız istesinler. Ben ise, lise sondayım. Sonra istesek bile vermeleri imkânsız.</p>

  <p class="block14">Sabaha kadar Allah'a yalvarıyorum, göz yaşı döküyorum, bir çıkış yolu arıyorum.</p>

  <p class="block14">Tabiî en zor günleri İffet yaşamış.</p>

  <p class="block14">- Nasıl oldu bu olay yenge? Diye İffet Hanıma döndüm.</p>

  <p class="block14">O, masum, edepli ve hanım hanım sesiyle anlatmaya başladı.</p>

  <p class="block14">- Çok zor günlerdi. Mevlâ'm bizi çok zor şartlarla bir imtihana tabiî tutmuştu, bizi deniyordu.</p>

  <p class="block18" id="calibre_pb_16">&nbsp;</p>
</body>
</html>
