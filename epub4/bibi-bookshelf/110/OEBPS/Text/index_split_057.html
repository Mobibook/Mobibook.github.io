<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Aşk Böyle Yaşanır</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block14">ÖRNEK BİR AŞK...</p>

  <p class="block14">Merhaba Halit Bey Hocam,</p>

  <p class="block14">Size her mektup yazışımda tarifsiz bir heyecan ve huzur duyuyorum. Mektubunuzu aldım. Size söz verdiğim o "aşk olayı"nı yazıyorum. Önce hem mektubunuza, hem nezaketinize, hem de sorunuma getirdiğiniz çözüm önerinize candan, yürekten teşekkür ederim.</p>

  <p class="block14">Çok samimi söylüyorum. Hiçbir abartı ve riyakarlık yapmadan söylüyorum:</p>

  <p class="block14">Kitaplarınız bu zamanın insanlarına tam bir ilâç gibi geliyor. Benim gibi birçok maddî ve manevî problemlerle boğuşan bir genç için ilâç gibi olursa, diğer insanlara daha fazla etkili olur.</p>

  <p class="block14">Kitaplarınızın en önemli özelliği, okuyucuyu Risale-i Nur adındaki Kur'an tefsiriyle buluşturmak oluyor. Zaten Risale-i Nur kitapları okununca da birçok problem kendiliğinden bitiyor.</p>

  <p class="block14">Halen Düzceli Mehmet ve Aysel'in etkisindeyim. Bu iki kitap her gence verilmeli, her okulda okutulmalı...</p>

  <p class="block14">Hocam sizinle başımdan geçen çok müthiş bir anımı paylaşmak istiyorum.</p>

  <p class="block14">Bu anı benim aşk konusunda bana yeni ufuklar açtı. Ayrıca, aşk konusunda bütün bildiklerimi baştan sona değiştirdi. Demek ki gerçek aşkı bir çok insan bilmiyor.</p>

  <p class="block14">Olay şöyle:</p>

  <p class="block14">Annemle babam 1998 yılında bizim memleketin (Hatay'ın) hacılarıyla birlikte hacca gitmişlerdi.</p>

  <p class="block14">Hac esnasında Suriye asıllı, ama uzun zamandan beri Mekke'de yaşayan yaşlı bir hanımla tanışmışlar. Hanım öğrenim düzeyi yüksek ve bilinçli bir hanımmış. Annemle babam da Arapça bildikleri için çok rahat konuşuyorlarmış.</p>

  <p class="block14">Yaşlı hanım aynı zamanda çok da dindarmış. Allah, peygamber ve Kur'an aşığı bir hanımmış. Her Allah ve peygamber deyişinde gözyaşı döküyormuş.</p>

  <p class="block14">Yaşlı hanım annemle babamı evine davet etmiş. Evinin bir bölümünde erkek kardeşi ve onun çocukları yaşıyormuş. Bir bölümü de kendisine artmış ve orada yalnız yaşıyormuş.</p>

  <p class="block14">Annemle babam odasına girince şaşırmışlar. Çünkü odasının duvarı yaşadığı köyün resimleri, hatıraları, gençlik resimleri ve Türkiye ile ilgili birçok resimler varmış.</p>

  <p class="block14">Yani ilk bakışta bir Türkiye hayranı olduğu da anlaşılıyormuş.</p>

  <p class="block14">Sohbet derinleştikçe, hanımın doğduğu ve gençlik döneminin geçtiği Suriye'deki kasaba, Türkiye sınırına çok yakın ve Asi nehrinin kenarında olduğu anlaşılmış.</p>

  <p class="block14">1938 yılında Hatay, Suriye sınırı çizilmeden önce Türk tarafına çalışmaya gelmiş, gitmiş. O yıllarda ise,</p>

  <p class="block14">17-18 yaşlarında çok güzel ve çevrede ünü bilinen bir kızmış. Sonra da Suudi Arabistan'a gelip, Mekke'ye yerleşmişler. Hanım Mekke'de okumuş. İngiltere'de yüksek öğrenim yapmış. Elçiliklerde çalışmış. Sonra da emekli olup, kendini ibadete vermiş.</p>

  <p class="block14">Annem, babamın dikkatini duvardaki eski bir genç resmi çekmiş. Siyah-beyaz resim büyütülmüş, duvara, asılmış. Resmin altında Arapça 1936 tarihî varmış ve şöyle bir yazı okunuyormuş: "Sana bu dünyada kavuşamadım, inşallah ahirette..."</p>

  <p class="block14">Annem sormuş, "Bu kimin resmi?" diye.</p>

  <p class="block14">Hanım ise, derin bir iç çekmiş, gözleri yaşarmış ve dalmış gitmiş.</p>

  <p class="block14">- O benim aşkımdı, sevdiğim gençti, demiş. Ben onunla Allah'ı buldum.</p>

  <p class="block14">Annem ve babam, hanımın bu duygu yoğunluğu karşısında, hem de sözünün derinliği karşısında şaşırmışlar.</p>

  <p class="block14">Annemin ısrarı üzerine hanım ağlayarak olayı anlatmış...</p>

  <p class="block14">- Ben o zaman 17-18 yaşındaydım. Bu duvardaki resmin sahibine tutulmuştum. Köylerimiz komşuydu. Onların köyü Asi nehrinin öbür yanında, şimdi Türkiye topraklarında idi. Bizim de köyümüz Asi'nin Suriye tarafında idi. Ama köyler karşı karşıyaydı. O zamanlar sınır olmadığı için köylüler birbirine gelip, giderlerdi.</p>

  <p class="block14">Bunun ismi Ali idi. Halk arasında ona Topal Ali derlerdi. Ayağı kırılmış, sonra yanlış tutmuş ve ayağı topal kalmıştı. Çok yakışıklıydı. Babasıyla bize gelmişlerdi. Orada gördüm. Tutuldum. Sonra birkaç kez görüştük. Ama 1938 yılında Asi nehri sınır olunca, bir daha görüşemedik.</p>

  <p class="block14">Bu resmi çocukluk resmidir. O zaman almıştım. 1938 yıllarında 17-18 yaşlarında olduğuna göre (2002 yılı itibariyle) 82 yaşında olması gerekir.</p>

  <p class="block14">Şimdi nerededir, yaşıyor mu bilmiyorum. Bir defa Türkiye'ye gittim. Köylerine de gittim, ama askerden sonra dönmemiş. İskenderun'a yerleşmiş. Oralarda da aradım ama bulamadım.</p>

  <p class="block14">Onun sevgisi hiç ama hiç içimden çıkmadı. Bir an, bir saniye bile.</p>

  <p class="block14">Ama onun sevgisi bana sevgililer sevgilisi olan Allah'a, Peygamber'e ulaştırdı. Anladım ki, ölesiye sevilen bir insanın yaratıcısı ne kadar sevilmeli. En duru, en temiz sevgiye O lâyık değil mi?</p>

  <p class="block14">Sevgililer yaşlanır, fikrinden döner, ölür, fani olur. Ama sevgililerin yaratıcısı güzeller güzeli Allah her zaman o sevgiye lâyık ve oradadır.</p>

  <p class="block14">O hanım tam bir aşıkmış hocam... Hem de gerçek aşka ulaşmış...</p>

  <p class="block14">- Annem, babam bu durumdan çok etkilenmişler. Memlekete dönüp araştıracaklarına söz vermişler. Ve müsaade isteyip, evden ayrılmışlar.</p>

  <p class="block14">Yolda kaldıkları eve gelirken babam anneme demiş ki;</p>

  <p class="block14">- İskenderun kafilesinde ayağı sakat Ali diye bir amca var. Gerçekten de yaşlı adam. Yaşlı kadının dediği yaşta olabilir. Sakın bu olmasın?</p>

  <p class="block14">Yorum yapa yapa kaldıkları yere gelmişler. Adamı bulmuşlar. Adamın geçmişi ve doğduğu yeri sorunca kadının anlattıklarıyla örtüştüğünü görmüşler. Kadının aradığı Topal Ali'nin bu şahıs olduğunu kesin şekilde anlaşılmış. Ama sürpriz olsun diye durumu orada anlatmamışlar.</p>

  <p class="block14">Annem babam bir bahane uydurup, adamı da yanlarına alarak, yaşlı kadının evinin yolunu tutmuşlar.</p>

  <p class="block14">Gitmişler ki hanım evde... Tabiî iki saat önce uğurladığı misafirleri tekrar karşısında görünce şaşırmış.</p>

  <p class="block14">Annem yanındaki Topal Ali'yi göstererek, kadına demiş ki:</p>

  <p class="block14">- Bu adamı tanıdın mı?</p>

  <p class="block14">Sanki kadın bir anlık tereddütün ardından bir yanardağ patlamış gibi çığlık atmış.</p>

  <p class="block14">-Ali!</p>

  <p class="block14">O esnada öyle çırpınmış, öyle heyecanlanmış ki kendinden geçmiş...</p>

  <p class="block14">Topal Ali ise olup bitenlerden habersiz tam bir şok içinde...</p>

  <p class="block14">Kadın haykırmış.</p>

  <p class="block14">- Beni nasıl tanımazsın, ben Asiye.</p>

  <p class="block14">Topal Ali'den ikinci bir şok... Öyle şaşırıp kalmış ki, dili tutulmuş...</p>

  <p class="block14">Annem babam ağlamaktan helak olmuşlar...</p>

  <p class="block14">Elli yıllık bir hasretin, bir heyecanın ve bir tutkunun alevleri bütün kalpleri akmış geçmiş...</p>

  <p class="block14">Olup bitenler bir film şeridi anlatılmış, en baştan beri... Büyük bir aşk serüveni, hayret edilecek temiz ve duru bir sevda...</p>

  <p class="block14">Topal Ali Kadın'a sormuş...</p>

  <p class="block14">- Çoluk-çocuk var mı? Kadın ise :</p>

  <p class="block14">- Hiç evlenmedim, demiş. Çünkü seni çok sevmiştim. Bu sevgi ateşini, Allah ve Resulü'ne çevirmekle unutmaya, söndürmeye çalıştım.</p>

  <p class="block14">Halen yaşlı gözlerle:</p>

  <p class="block14">- Ya sen? diye sormuş. Topal Ali de :</p>

  <p class="block14">- Ben de hiç evlenmedim, demiş.</p>

  <p class="block14">Annem-babam bu sahne karşısında titremişler, göz yaşı dökmüşler.</p>

  <p class="block14">Babam :</p>

  <p class="block14">- Aşk edikleri bu olması lâzım. Gerçek aşk bu, demiş.</p>

  <p class="block14">Şimdiki âşıklar et-kemik aşklı diye mırıldaşmışlar. Babam :</p>

  <p class="block14">- Madem ki ikiniz de evlenmediniz, yaşlarınız da ilerlemiş öyleyse hala fırsat varken hayatınızı birleştirin, demiş. Fakat ikisinde de bir istek olmamış.</p>

  <p class="block14">Kadın bu teklife şu yorumu yapmış. - Ben elli yıldır, hiçbir kirli elin, kirli sözün ve kirli dilin değmediği pak ve pırıl pırıl bir aşk yaşıyorum. Bu aşkı dünya eliyle kirletmek istemem. Bu aşkın Cennet'e verilmesi için Rabbim'e niyaz ediyorum. Bu aşkın lâyık olduğu yer dünya değil, Cennettir.</p>

  <p class="block14">Ne büyük, ne anlamlı söz. Çünkü bir çok âşıklar kavuşunca o temiz aşklarını yitirmişler.</p>

  <p class="block14">Birbirlerinden adreslerini, telefonlarını alarak, gözyaşlarıyla ayrılmışlar ve sık sık görüşmeye karar vermişler.</p>

  <p class="block14">Ama hocam müthiş bir gelişme daha olmuş... Topal Ali üç gün sonra rahmetli olmuş. Babam durumu kadına iletince, kadın feryatlar içinde kalmış. - Artık benim de gitmem lâzım, diye ağıtlar etmiş. Babam hacdan dönünce bir veya iki ay sona kadını aramış. Kadının da rahmetli olduğunu öğrenmiş.</p>

  <p class="block14">Bu olay beni çok etkiledi hocam. Bu günün aşkıyla kıyasladım da hiç ama hiç uyuşmuyor. Babamın dediği gibi ete-kemiğe aşk... Halbuki aşklar, çağlar üstü, asırlar ötesi bir duygu. Dün de vardı, bugün de, yarın da olmalı... Ama pak, duru ve temiz şekilde.</p>

  <p class="block14">Aşkla insanı hakiki aşka, hakiki sevgiye götürmeli. Bizler Allah'ın yarattığına, eserine âşık oluyoruz. Ama asıl âşık olunacak sevgili O... Alemlerin Rabbi...</p>

  <p class="block14">Ah O'nu hakkıyla bilsek, tanısak, O'na tam kul olsak ve mesajlarını anlayabilsek; o zaman sevgi ve, aşk da, tutku da temizlenir, pak ve duru bir şekilde yaşanır.</p>

  <p class="block14">Yoksa akşam başlayıp sabah biten aşk mı olur? Eti-kemiği sergileyen, bütün nazarları olayın bu yönüne çeken âşık mı olur?</p>

  <p class="block14">Ben çok etkilendim hocam, bilmem siz ne dersiniz.</p>

  <p class="block14">Umarım bu hatıra işe yarar...</p>

  <p class="block14">Saygılarımla...</p>

  <p class="block14">Ahmet Arslan</p>

  <p class="block18" id="calibre_pb_58">&nbsp;</p>
</body>
</html>
