<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Aşk Böyle Yaşanır</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block14">POLİS BİZE ACIDI</p>

  <p class="block14">O esnada benim saniyeler içinde öyle bir terim boşaldı ki, oturduğum yer bir anda şırıl sıklam oldu. Dişimi sıktım. Ne kadar sıktıysam günlerce çenem ağrıdı. Kalbim duracaktı korkudan... "Allah'ım sana teslim olduk," diye yalvarmaya başladım.</p>

  <p class="block14">İffet hanıma dönerek;</p>

  <p class="block14">- Ya siz ne yaptınız? Diye sordum.</p>

  <p class="block14">- Ben çok telâşlanmadım. Yani içimde bir rahatlık vardı. Artık biz Allah'a teslim olmuştuk. Kendi irademizle buraya kadar gelmiştik. Bundan sonra da Rabbimiz'e aitti. O dilerse çevirir, dilerse de gönderirdi. Onun verdiği her şey baş-göz üstünedir.</p>

  <p class="block14">Böyle bir imanı ve böyle bir teslimiyet, sonsuz merhamet sahibi olan Yüce Allah nasıl görmezlikten gelebilir. Asla onun şanına yakışmaz tabiî...</p>

  <p class="block14">Gerçekten olaylar o kadar müthiş bir gerilimle sürüyordu ki, biz de o ara yaşıyormuşçasına büyük bir heyecan duyuyorduk.</p>

  <p class="block14">Merakla;</p>

  <p class="block14">- Sonra? Diye sordum.</p>

  <p class="block14">Polis memuru kimliklerimizi aldı. Konuyu tam kavradı.</p>

  <p class="block14">- Dışarı çıkın, dedi.</p>

  <p class="block14">Selami abi ve İffet indiler. Benim de o esnada protezlerim takılı olmadığı için inemedim. \</p>

  <p class="block14">Polis benim inmediğimi görünce yanıma sokuldu.</p>

  <p class="block14">- Niçin inmiyorsun? Diye kızdı.</p>

  <p class="block14">- Memur bey, dedim. Benim gözlerim görmüyor ve ayaklarım da dizimden aşağı kesildi. Biz zorla kız kaçırmıyoruz. Gördüğünüz gibi kızın yaşı reşit ve kendi isteğiyle geliyor. Ben bu halimle nasıl kız kaçırırım?</p>

  <p class="block14">Sonra bizi teslim ederseniz mutlaka bir kan çıkar. Buraların geleneklerini biliyorsunuz. Ya beni öldürecekler ya da kızı... Artık sizin insafınıza sığmıyorum. Bir kere de görevinizi Allah için yapmayın ne olur?</p>

  <p class="block14">Memurun gözleri doldu. Çok duygulandı. Bana hiçbir şey söylemeden, arkadaşıma gitti. Biraz konuştular. Sonra da yanımıza gelip,</p>

  <p class="block14">- Haydi Allah yolunuzu açık etsin, dedi. Artık bundan sonra korkmayın, basın.</p>

  <p class="block14">Dünyalar bizim oldu. "Öldüm öldüm, dirildim" derler ya işte öyle olduk. Öldük ve dirildik.</p>

  <p class="block14">Allah razı olsun o polislerden, yoksa mutlaka bir felâket yaşatırdı İffet' in ailesi bizlere...</p>

  <p class="block14">Büyük Rabbim her yerde darda kalmış kullarına bir yardımcı gönderiyor.</p>

  <p class="block14">Sağ olsun Selami abi, bizi İstanbul'a evimize kadar getirdi, bıraktı, biraz da harçlık verdi, sonra döndü, gitti.</p>

  <p class="block14">Böyle iyiliği kim yapar. Hızır gibi bir insan, şimdi o da evli, o da İstanbul'da... Zaten bu mağdur halimizin en büyük destekçisi de Selami abi...</p>

  <p class="block14">Bu arada İffet Hanım yine araya girdi.</p>

  <p class="block14">- Nikahı unuttun, dedi.</p>

  <p class="block14">- Evet unuttum onu. Onu da anlatayım.</p>

  <p class="block14">Allah'a şükür biz dini seven ve yaşamak isteyen insanlarız. Bir kız kaçırıyoruz ama nikahımız yok. Yani o bize haram, biz de ona haramız.</p>

  <p class="block14">Taksiye alır-almaz İffet:</p>

  <p class="block14">- Ben böyle gidemem, nikah lâzım, dedi.</p>

  <p class="block14">Selami abi de tam o esnada bir caminin yanından geçiyordu. Taksiyi durdurdu. Gitti cami avlusunda iki şahit bir da imam efendiyi aldı, getirdi. Aslında imam oraları bilen bir adamdı ama bizi tanımıyordu veya olgunluğundan dolayı bizi mahcup etmemek için tanımazlıktan geldi.</p>

  <p class="block14">"Böyle bir ortamda ve bu şekilde nikah kıyılmaz ama sizi haramdan kurtarmak için buna mecbur oldum" dedi.</p>

  <p class="block14">Sağ olsun nikahımızı kıydı, dua etti. Bizi de uğurladı.</p>

  <p class="block18" id="calibre_pb_30">&nbsp;</p>
</body>
</html>
