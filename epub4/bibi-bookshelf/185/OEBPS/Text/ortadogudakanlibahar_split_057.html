<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ortadogudakanlibahar</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_15">Tehlikeli Sarkozy</h1>

  <p class="normal">Macar olan babası Fransız vatandaşlığını almak için Cezayir'de paralı asker olarak görev yapmış ve 45.000 Cezayirli'nin öldürüldüğü 8 Mayıs 1945 ayaklanmasının bastırılmasında görev yapmıştı.</p>

  <p class="normal">Annesi ise Yunanistan'dan göç etmiş Yahudi bir doktorun kızıdır. Kısa bir süre evli kalan çiftin üç çocuğu olur.</p>

  <p class="normal">Nicolas bunların ortancasıydı.</p>

  <p class="normal">Lise ve üniversiteyi zorbela bitiren Nicolas'ın 1982 yılında evlendiği ilk eşinden iki çocuğu olur. Daha sonra Paris'in bir banliyösünde belediye başkanı olarak görev yaptığı sırada nikâhını kıydığı bir kadına âşık olur ve onu 1989'da ünlü bir sanatçı olan eşinden ayırarak birlikte yaşamaya başlar. 1996'da da evlenirler.</p>

  <p class="normal">Siyasal yaşamı ise pek bundan farklı değil.</p>

  <p class="normal">1995 başkanlık seçimlerinde Chirac'ın karşı cephesinde yer alır. Ancak 2002'de aynı hatayı tekrarlamayarak bu kez Chirac'çı olur.</p>

  <p class="normal">Nicolas'a yakın çevreler yaşamı boyunca hep çelişkili tavırlarından söz ederler.</p>

  <p class="normal">Bir göçmen ailesinin çocuğu olmasına rağmen özellikle Arap ve Afrika kökenli Müslüman göçmenlere karşı hep düşmanca yaklaştı.</p>

  <p class="normal">Tümüyle çelişkili bir karaktere sahip olan bu kişi şimdi Fransa gibi önemli bir ülkenin cumhurbaşkanı.</p>

  <p class="normal">Eski alkolik olan Bush'un ABD başkanı olmasından bu yana bela üzerine bela yaşayan dünya ve özellikle bizim coğrafya şimdi de Sarkozy'yle daha da zor bir döneme hazırlanıyor.</p>

  <p class="normal">Başkan olur olmaz Sarkozy, Bush'la birlikte hareket edeceğini söyledi.</p>

  <p class="normal">İsrail ise Sarkozy'nin kazanmasını kutluyor.</p>

  <p class="normal">Yani bir tarafta ABD ve İsrail, öbür tarafta Sarkozy Fransa'sı.</p>

  <p class="normal">Herkes Sarkozy'li önümüzdeki dönemin sürprizlerine hazırlıklı olmalı.</p>

  <p class="normal">Çünkü Bush hayranı Sarkozy'nin en yakın danışmanları ağırlıklı olarak Ermeni ve Yahudi.</p>

  <p class="normal">Peki, ne olabilir?</p>

  <p class="normal">Osmanlı'nın çöküşünde, Çanakkale saldırısında, Ermeni ayaklanmalarında, Ortadoğu haritalarının çizilmesinde, Anadolu'nun işgalinde, Cezayir katliamlarında, 1956'da İsrail ve İngiltere'nin Mısır'a saldırmasında ve daha buna benzer onlarca emperyalist olayda ya baş ya da önemli rol oynayan Fransa hiç gecikmeden Türkiye'nin AB yolunu tıkayacaktır.</p>

  <p class="normal">Bununla kalmayacak Sarkozy Fransa'sı; Ermeni soykırım iddialarıyla ilgili yasanın uygulanması ve bu yasanın AB ülkelerinde de kabul ettirilmesi için özel çaba harcayacaktır.</p>

  <p class="normal">Seçildiği gün Kuzey Iraklı Kürt lider Barzani'yle görüşen Sarkozy, PKK ve Türkiye'deki Kürt sorununa yakın ama olumsuz ilgi göstererek bu konularda Türkiye'nin başını ağrıtacaktır.</p>

  <p class="normal">Kuzey Irak'taki Kürt bölgesiyle sürekli temas halinde olan, Suriyeli Kürt örgütlerinin toplantısına geçen ay ev sahipliği yapan, İranlı muhalif grup Halkın Mücahitleri örgütünün liderlerini barındıran Fransa aynı zamanda İngiltere'yle birlikte bölge Kürtleri arasında koordinasyon ve işbirliğini sağlamak için özel çaba harcıyor.</p>

  <p class="normal">Bu nedenle bölgesel politikalarında gerilerde kalmayacak olan Sarkozy, ABD'nin Irak işgaline sıcak destek verecek ve Fransa'nın yeniden güçlü ve etkin bir şekilde Ortadoğu'ya dönmesini sağlamak için atak davranacaktır. Bu nedenle de İsrail'in saldırgan ve yayılmacı politikalarına destek vererek 1965 yıllarında Tel Aviv'e ilk nükleer reaktör veren ülkesinin İsrail dostu olduğunu bir kez daha kanıtlayacaktır. Bunun için de Sarkozy, Lübnan'ın içişlerine çok daha fazla karışacak ve bu ülkede iç savaş çıkarmak için yoğun çaba harcayacaktır. Unutmamak gerekir ki; Lübnan'da görev yapan ve Türk askerlerinin de yer aldığı Uluslararası Güç'ün komutanı Fransız'dır. Bu gücün içinde yine Türkiye karşıtı ve ABD yanlısı Merkel'in ve İslam düşmanı Papa XVI. Benedictus'un Almanya'sının askerleri de var.</p>

  <p class="normal">Anlaşılan tarih farklı versiyonlarda da olsa tekerrür edecek gibi.</p>

  <p class="normal">50 milyon insanın öldüğü Birinci ve İkinci Dünya savaşlarında birbirini boğazlayan emperyalist ülkeler 100 yıldır her türlü pis oyuna başvurarak yok edemedikleri coğrafyamızı darmadağın etmek için kendi aralarında anlaşmışa benziyor.</p>

  <p class="normal">Sarkozy'li Fransa yeni sürecin başoyuncularından biri olacaktır.</p>

  <p class="normal">2008'de yapılacak başkanlık seçimlerinde Demokratlar kazanıp az da olsa ABD politikalarında değişiklik yapmazsa önümüzdeki 5 yıl çok zor geçecek demektir!</p>

  <p class="normal">Türkiye; seçimlerden sonra iç tartışmalarını hemen bitirip bu duruma hazırlıklı olmak zorundadır.</p>

  <p class="normal">Yoksa iç ve başta AB konusu olmak üzere tüm dış politika gelişmelerinden dolayı çok zor durumda kalabilir.</p>

  <p class="sagnormal"><span class="ideitalik">Akşam,</span> 15 Mayıs 2007</p>
</body>
</html>
