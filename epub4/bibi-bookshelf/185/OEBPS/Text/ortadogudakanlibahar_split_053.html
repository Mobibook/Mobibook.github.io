<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ortadogudakanlibahar</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_11">Demokratik Ortak!</h1>

  <p class="normal">1 Mart'ta TBMM Irak Tezkeresi'ne "hayır" dediğinde Amerika kıyameti kopardı. Wolfowitz; Çandar ve Birand'la söyleşisinde Türkiye'yi tehdit edip Ankara'nın Amerika'dan özür dilemesi gerektiğini söyledikten sonra ordunun da AK Parti hükümetine karşı neden darbe yapmadığını merak ediyordu...</p>

  <p class="normal">Oysa 14 ay sonra aynı Amerika, Türkiye'yi "demokratik ortak" olarak G-8 toplantısına çağırıyor!</p>

  <p class="normal">Toplantıya ayrıca demokratik olmayan 4'ü Arap ve 5'i Afrikalı olmak üzere 9 ülke lideri de çağrıldı...</p>

  <p class="normal">Irak ve Afganistan'da Amerikalılar tarafından atanan "demokratik" liderler de G-8'e çağrıldı...</p>

  <p class="normal">Peki, bu zirvede neler konuşulacak?</p>

  <p class="normal">Kuşkusuz sanayileşmiş 8 ülkenin ilgi alanına giren her şey bu zirvede konuşulacak ve bu yönde de kararlar alınacak. Ama bizi ilgilendiren bölümüyle ilgili olarak BOP veya yeni adıyla "OKABOGOP", yani "Ortadoğu" ve "Kuzey Afrika" ile "Birlikte Ortak" bir "Gelecek" için "Ortaklık Projesi."</p>

  <p class="normal">Projenin adından da anlaşılacağı üzere ortada bir ortaklık söz konusu, ya da, öyle olması gerekiyor.</p>

  <p class="normal">Oysa kâğıt üzerinde kalması beklenen projenin metinlerine bakıldığında bir zamanlar Milli Güvenlik Kurulu'nun hükümetlere tavsiyeleri niteliğindeki G-8'lerin bölge ülkelerine tavsiyelerini görüyoruz.</p>

  <p class="normal">Aslında G-8'lerin bunca zahmete katlanmalarına gerek yok. Naçizane bir teklifim var o ülkelere ve o ülkeleri etkilemeye çalışan ABD'ye. Eğer ABD bölgede gerçekten demokrasi ve özgürlük istiyorsa yapacağı üç iş var:</p>

  <p class="normal"><span class="idebold">1-</span> İsrail'e verdiği desteğe son verecek ve bağımsız ve gerçek bir Filistin devletinin kurulmasını sağlayacak.</p>

  <p class="normal"><span class="idebold">2-</span> Şu anda bölgedeki tüm faşist, dikta ve anti-demokratik iktidarlara sağladığı ekonomik, askeri, güvenlik ve siyasi desteğe son verecek ve artık bu iktidarları desteklemediğini resmen ilan ederek Saddam'a karşı Irak halkını ayaklanmaya teşvik ettiği gibi, Arap ve bölge halklarını da bu iktidarlara karşı ayaklandıracak.</p>

  <p class="normal"><span class="idebold">3-</span> Sivil ayaklanmaya başlayan halklara her türlü maddi ve manevi desteği verecek.</p>

  <p class="normal">Görüldüğü gibi bölgedeki durumun düzeltilmesi o kadar zor değil.</p>

  <p class="normal">Önemli olan Amerika'nın gerçek niyetidir.</p>

  <p class="normal">Bir kez daha söylüyorum: Bugün Arap ve bölge ülkelerindeki tüm sorunların dolaylı ve dolaysız nedeni bölgedeki Amerikan politikalarıdır... Değişmesi gereken Arap halkları değil Amerika'nın bu politikalarıdır... 1948'de Filistin toprağı üzerinde yasadışı olarak İsrail Devleti'ni kurduran Amerika, o tarihten bu yana bölgede yaşanan 8 büyük savaş ve bir o kadar iç savaş ve kargaşaya neden olmuştur.</p>

  <p class="normal">O gün bugün bölgedeki tüm askeri darbeler, faşist, gerici ve anti-demokratik iktidarların hepsinin arkasında Amerika vardır. Başka bir ifadeyle, 60 yıldır bölgede yaşanan tüm siyasal, güvenlik, ekonomik, toplumsal ve hatta psikolojik sorunların nedeni Amerika'dır.</p>

  <p class="normal">Bugün de durum aynıdır.</p>

  <p class="normal">Kimse hayal görmesin ve başkalarını aldatmaya kalkışmasın. Bugün G-8 toplantısına çağrılan 5 Arap ve 5 Afrika ülkesinden hangisi demokrat acaba?</p>

  <p class="normal">Yoksa Afganistan mı demokratik bir ülke?!</p>

  <p class="normal">Bu ülkelerde Amerikan yardımı olmadan iktidarlar bir ay bile dayanamaz.</p>

  <p class="normal">Amerika'nın zaman zaman bu ülkedeki "demokratikleşmeden" söz etmesi büyük bir palavradır. ABD'ye göre demokrasi yalnızca kendi çıkarlarının korunması demektir.</p>

  <p class="normal">Türkiye'ye gelince...</p>

  <p class="normal">Daha önce de birçok kez söyledim: Amerika ve tabii ki İsrail şimdiki yapısıyla AK Parti yönetiminde bir Türkiye'yi içine sindiremez. Amerika bu parti ve hükümeti kuşatmak için elinden geleni yapmaktadır.</p>

  <p class="normal">Bu çabasında başarılı olup olamayacağını önümüzdeki dönem göreceğiz. Ama ben AK Parti'nin ve hükümetinin ve hatta Türk Devleti'nin Amerika'nın bölge jandarmalığına, bekçiliğine ya da yeni adıyla "rol"üne soyunacağına veya talip olabileceğine ihtimal vermiyorum.</p>

  <p class="normal">"Rol"ler yönetmenler tarafından verildiği gibi yine onlar tarafından başka oyuncular bulunduğunda geri alınır. Tiyatro sahnelerinde ellerine tekstler verilerek öğretilen roller hiçbir zaman gerçek yaşamın gerçekleriyle bağdaşmaz.</p>

  <p class="normal">Bugün Türkiye'ye bölgede rol biçenler Türkiye'nin de bölgenin de gerçeklerini bilmeyenlerdir.</p>

  <p class="normal">Türkiye kendi modelini bile henüz oluşturmamışken acaba bölgede nasıl bir rol oynayacaktır? AB baskısıyla kendi reformlarını henüz yeni yapmışken acaba böyle bir Türkiye bölge ülkelerine ne diyecektir?</p>

  <p class="normal">Türkiye yalnız ve yalnız kendi doğal, dürüst ve samimi politikalarıyla bir örnektir.</p>

  <p class="normal">Başbakan Erdoğan'ın, Dışişleri Bakanı Gül'ün, danışmanlarının ve hatta onlara zaman zaman "yol göstermeye çalışan" bazı uzmanların kulağına küpe olsun:</p>

  <p class="normal">Bu hükümet, Irak'ta savaşa ve Amerikan-İsrail planlarına ve İsrail'in bölgedeki terörist politikalarına karşı çıktığı ve bölge halklarına yönelik samimi davranışlarda bulunduğu sürece Türkiye kendi örneğini yaratacaktır.</p>

  <p class="normal">Ancak böylesi örnek bir Türkiye bölgede kendi rolünü oynar ve bu rol kalıcı olur.</p>

  <p class="normal">Nisan 1946'da <span class="ideitalik">Missouri</span>'nin İstanbul'a gelişiyle başlayan Amerikan rollerinin bir işe yaramayacağını artık herkes bilmelidir. Bilenler de bunu açıkça söylemelidir. Çünkü o roller ki; Türkiye'nin içte ve dışta başına açmadığı bela bırakmamıştır!</p>

  <p class="normal">Bu gerçeği en iyi bilenlerin başında Başbakan Erdoğan, Dışişleri Bakanı Gül ve arkadaşları gelmektedir!</p>

  <p class="normal">Yeter ki, o malum birilerinin etkisinde kalmasınlar!</p>

  <p class="sagnormal"><span class="ideitalik">Yeni Şafak,</span> 9 Haziran 2004</p>
</body>
</html>
