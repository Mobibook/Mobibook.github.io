<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ortadogudakanlibahar</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_6">Saddam'a ne oldu?</h1>

  <p class="normal">Amerikan saldırısının 3. haftasında Bağdat düştü... 10-15 Amerikan tankı bir gün önce bombaladıkları Filistin Oteli'nin önüne gelerek çok güzel bir şov yaptı... Tüm dünya bu şovu ve Saddam heykelinin 100 kadar Iraklı tarafından yıkılmasını dramatik bir şekilde seyretti...</p>

  <p class="normal">O sırada herkes Saddam'ın nerede olduğunu merak ediyordu...</p>

  <p class="normal">Yani nasıl oldu da bu 10-15 Amerikan tankı "Dolmabahçe'den çıkarak Taksim Meydanı'na" gelmişti?</p>

  <p class="normal">Tüm Bağdat'a ne oldu?</p>

  <p class="normal">Bağdat'ı yeni bir Stalingrad'a çevireceğini söyleyen Saddam ve onun özel birliklerine ne olmuştu?</p>

  <p class="normal">Bu olup bitenleri aslında ben dahil hiç kimse anlamamıştı...</p>

  <p class="normal">Bağdat'ta kendilerini çok zor günler beklediğini söyleyen Amerikalı generaller bile olup bitenleri yorumlamakta zorluk çekiyorlardı veya öyle görünüyorlardı... Çünkü onlar bilmiyorsa o zaman kim bilir acaba!</p>

  <p class="normal">Peki, ne oldu?</p>

  <p class="normal">Ümm Kasr gibi küçücük bir kasabada günlerce direnen Iraklılar ne oldu da 5 milyon nüfusu olan Bağdat'ta bir şeyler yapamadılar!</p>

  <p class="normal">Acaba 3 hafta süren Amerikan bombardımanı (25.000 güdümlü bomba ve füze) gerçekten Saddam'ın tüm askeri gücünü yok mu etti? Yoksa Saddam ve yardımcıları da mı bu bombardımanlarda öldüler!</p>

  <p class="normal">Eğer bu doğru ise Saddam'ın diğer aile bireyleri nerede?</p>

  <p class="normal">Saddam'a bağlı yüzlerce devlet adamına (asker-polis-sivil) ne oldu?</p>

  <p class="normal">Bazılarına göre bunların bir kısmı bombardımanlarda öldü, bir kısmı da kaçtı... Geri kalanlar da Saddam'ın memleketi olan Tikrit'e gitti... Bunlar da belki Saddam'la birlikte bu şehri savunmaya hazırlanıyordur... Eğer bu olasılık doğru ise çok aptalca olur... Çünkü Bağdat gibi çok büyük bir kenti savunamayanlar Tikrit gibi küçük bir şehri hiç savunamaz...</p>

  <p class="normal">Ama yine de belli olmaz!</p>

  <p class="normal">Çünkü Saddam gibi megaloman olan bir diktatör bu tür aptallıkları pekâlâ yapabilir ve tarihe geçmek için doğduğu evi ölesiye savunabilir!</p>

  <p class="normal">Başka bir ifadeyle büyük memleketi olan Irak için ölümü göze alamayan Saddam kendi küçük dünyasını savunmak için intiharı kendine daha uygun bulabilir!</p>

  <p class="normal">Nasıl olsa ölüm ve öldürmek onun için çok alışık kavramlardır!</p>

  <p class="normal">Peki ya Saddam Bağdat'ta ölmemiş veya Tikrit'e kaçmamış ise o zaman nerede bu adam?</p>

  <p class="normal">Bence temel soru bu olsa gerek...</p>

  <p class="normal">Çünkü Saddam Bağdat'ta öldü ise veya yarın öbür gün Tikrit'te ölecekse o zaman kavramlar daha net olarak algılanabilir ve yorumlanabilir...</p>

  <p class="normal">"Ya 12 yıldır ambargo altında yaşayan bir Irak ordusu dünyanın en güçlü ülkesi olan Amerika ve İngiltere'ye yenildi" ya da "30 yılı aşkın bir süredir diktatörlüğün tüm zulmünü yaşayan Irak halkı ülkesini savunmak yerine işgalci Amerikalıları Saddam'a tercih etti" diyebiliriz...</p>

  <p class="normal">Ya da Irak'ın BM'deki temsilcisi Muhammed Duri'nin ağlayarak dediği gibi, "Her şey bir oyun" ise o zaman şimdi ne olacak?</p>

  <p class="normal">Yani Saddam Amerikalılarla anlaşmış olabilir mi?</p>

  <p class="normal">Amerikalılar direnmeden Bağdat'ı teslim eden Saddam ve yandaşlarına Irak'ı terk etme veya kaybolma şansı tanımış olabilir mi?</p>

  <p class="normal">Peki, bu nasıl olabilir?</p>

  <p class="normal">İran'a saldırırken her türlü desteği veren Amerikalılar Kuveyt'e girmesi için de Saddam'ı teşvik etmişti...</p>

  <p class="normal">İran'la savaşında 1 milyon Iraklı ve İranlı'nın ölümünü sağlayan Amerikalılar her iki ülkeye 120 milyar dolarlık silah satmıştı.</p>

  <p class="normal">Kuveyt olayında ise Amerikalılar 600 milyar dolarlık savaş masraflarını Körfez ülkelerinden sağladılar ve 30 yıllığına Irak petrolünü ipotek altına aldılar... Ama en önemlisi kendilerinin ve İsraillilerin Ortadoğu'daki egemenliğini pekiştirdiler...</p>

  <p class="normal">Bu egemenlik yetmemişe benziyor ki bugün yaşanan olaylarla karşılaşıyoruz... Yani 20 yılı aşkın (belki de 1969 yılında iktidara geldiği günden itibaren) bir süredir Amerikalılara bilerek veya bilmeyerek hizmet eden Saddam görevini tam anlamıyla yerine getirmiştir... Son olarak Saddam Bağdat meydan muharebesinden de kaçarak bölge halklarına en son darbeyi Amerikalılar adına indirmiştir...</p>

  <p class="normal">Ümm Kasr'da, Basra'da, Nasiriye'de ve daha birçok köy, kasaba ve şehirde direnen Iraklılar tüm bölge halklarının moralini yükseltmiştir… Yıllarca Haçlı-Siyonist saldırılar karşısında çaresiz kalan tüm bölge halkları (hatta Amerika'nın dünya politikalarından memnun olmayan herkes) Irak halkının direnişiyle büyük moral bulmuştu...</p>

  <p class="normal">Oysa Saddam tarafından (eğer) söndürülmüş olan bu direniş morali belki de Amerikalılar açısından çok daha da önemliydi...</p>

  <p class="normal">Çünkü morali bozulmuş bir Irak veya Arap halklarını sindirmek hem de sonsuza kadar çok daha kolay olacaktı...</p>

  <p class="normal">Böylece Saddam'ın Amerikalılara (eğer) yaptığı bu en son hizmet aynı zamanda en önemlisi olacaktır!</p>

  <p class="normal">Umarım ve dilerim bu senaryo doğru çıkmaz ve Saddam giderayak yalnız kendi halkına değil tüm Arap ve Müslüman halklara bir kötülük daha yapmamış olsun...</p>

  <p class="normal">Yoksa başımıza gelecek olan belalar gerçekten çok büyük olacak ve bizim işimiz çok daha fazla zor olacaktır...</p>

  <p class="normal">Çünkü Irak'ta kolay bir zafer elde eden Amerikalılar bundan sonra çok daha azgınlaşacak ve her tarafa pervasızca saldıracaktır...</p>

  <p class="normal">Ama tüm bunlar hiçbir zaman bizi umutsuz kılmamalıdır…</p>

  <p class="normal">Umudumuzu kaybettiğimiz anda Amerikalıların işini daha da kolaylaştırmış oluruz...</p>

  <p class="normal">Oysa biz doğruları savunuyoruz... Doğrulara olan inanç var olduğu sürece insanların ve halkların onurlu yaşama umudunu ve direnme gücünü hiç kimse yenemez...</p>

  <p class="normal">Tunuslu ünlü şair Abdülkasım El-Şabii bakın ne diyor:</p>

  <p class="normal"><span class="ideitalik">"Belki siz bir fili bir iğne deliğinden kolayca geçirebilirsiniz</span></p>

  <p class="normal"><span class="ideitalik">Ama yürekte atan bir umut kıvılcımını asla yok edemezsiniz..."</span></p>

  <p class="normal">Ne dersiniz, Irak'ta bize zorla seyrettirilen moral bozucu bunca acı, kan ve gözyaşına rağmen yüreğinizde hâlâ atan bir umut var mı? Varsa Amerikalılar mutlaka yenilerek Irak'tan defolup gidecektir.</p>

  <p class="sagnormal"><span class="ideitalik">Yeni Şafak,</span> 14 Nisan 2003</p>
</body>
</html>
