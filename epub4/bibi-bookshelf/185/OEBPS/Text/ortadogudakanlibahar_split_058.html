<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ortadogudakanlibahar</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_16">Obama Ne Yaptı?</h1>

  <p class="normal">Hemen söyleyeyim...</p>

  <p class="normal">Türk medyası Obama'nın hizmetindeydi.</p>

  <p class="normal">Dönek ve yağcı liberal demokrat aydın ve köşe yazarlarını bir yana bırakırsak televizyon, gazete, radyo ve internet sitelerinin büyük bölümü Obama'yı şirin göstermek için kendi aralarında yarıştı.</p>

  <p class="normal">Onlara göre Obama çok sempatik, insancıl, Türk ve Türkiye hayranı, insani değerlere önem veren, gençlerle genç olan, ezan sesinden önce konuşmasını bitiren ve kedileri seven bizden biriydi.</p>

  <p class="normal">Tüm bunlar doğru olabilir ama işin bir de politik yanı vardı ve olmalıydı. Çünkü Obama bir futbolcu, sinema oyuncusu ya da manken değildi. O süper devlet ABD'nin başkanıydı ve seçildikten 75 gün sonra Türkiye'ye gelmişti.</p>

  <p class="normal">Şimdi gelin birlikte geziye bakalım ve "Sizi dinlemeye geldim" diyen ancak sürekli talimatlar vererek patron edasıyla davranan Obama'nın yaptıklarına bakarak yorumsuz bazı tespitlerde bulunalım.</p>

  <p class="normal"><span class="idebold">1-</span> Hemen hemen herkes ve özellikle "laik" adlandırılan yazar ve çizerler Obama'nın Atatürk'le ilgili söylemlerini ön plana çıkartarak ılımlı İslam kavramına hiç değinmemesine büyük önem verdi.</p>

  <p class="normal">Ben de diyorum ki: AK Parti yönetiminde bir Türkiye demokratik, laik ve ılımlı ya da uyumlu Müslüman ülke olmasaydı Obama için hiçbir şey ifade etmeyecekti. Daha açık ve net bir ifadeyle, bu tür kavram ve söylemi kullanmamasına karşın Obama Türkiye'yi öyle gördüğü için buraya geldi ve Arap ve İslam âlemine mesajını bu ılımlı Müslüman ülkeden vermeye çalıştı.</p>

  <p class="normal">Yani onlara, "Siz de Türkiye gibi demokratik, laik, ılımlı ve uyumlu Müslüman olun ve İslamcı AKP'nin yolundan gidin" dedi ve diyecektir.</p>

  <p class="normal">Heyecanlanmadan bekleyenler bunu yakında görecekler.</p>

  <p class="normal">Bir düşünün, ANAP, DYP, CHP, MHP ve benzeri partilerin yönetiminde bir Türkiye acaba ne kadar Obama'nın ilgisini çekerdi?</p>

  <p class="normal">Kimse kendini kandırmasın. Türkiye bugünkü yapısında olmasaydı inanın bana Obama için çok farklı nedenlerden dolayı önemli olacaktı ve geçmişten gelen alışkanlıklarla bu ülkeyi çok farklı şekillerde kullanacaktı. İşte bu nedenle ABD'nin işine gelen Türkiye'ye ve bu Türkiye'yi yöneten AK Parti hükümetine Obama'nın desteği şimdilik devam edecek. <span class="ideitalik">Milliyet</span>'e göre Obama TBMM'deki konuşmasında laiklik ve Atatürk kelimelerini birer kez, İslam ve Müslümanlık kelimelerini 8 kez ve İran İslam Cumhuriyeti kelimesini 4 kez kullandı.</p>

  <p class="normal"><span class="idebold">2-</span> Gelelim PKK ve Kürt meselesine. PKK ve Kaide'yi aynı kefeye koyarak terör nitelemesi yapan Obama; PKK siyasi kanadı olarak algılanan DTP lideri Ahmet Türk'le TBMM'de çok samimi bir görüşme yaptı ve aralarında hiçbir türbanlının bulunmadığı ve tümü "laik kesimden" özenle seçilmiş öğrencilerle yaptığı sohbette Kürtleri azınlık olarak niteledi ve haklarının verilmesini istedi. Irak ve bölgede bir Kürt devletiyle ilgili bir soruyu geçiştiren Obama, Bağdat'ta Kürt cumhurbaşkanı Talabani ve Kürdistan Federe Bölgesi Başkanı Mesut Barzani, Başbakan Neçirvan Barzani ve diğer yöneticilerle uzun uzun görüşmeler yaparak ABD-Kürt ilişkilerinin önemine vurgu yaptı.</p>

  <p class="normal"><span class="idebold">3-</span> Soykırım ve Ermenistan konusuna gelelim. Soykırım konusunda görüşlerinin değişmediğini söyleyen Obama, Erivan'la diplomatik ilişkilerin kurulması ve Ermenistan'la sınırların açılması koşuluyla kendisinin de 24 Nisan'da soykırım kelimesini kullanmayacağını söyledi. Böylece Obama seçimde kendisini destekleyen Ermeni lobisine, "Bakın işte Türkiye Ermenistan'ı tanıyor ve sınırları açıyor" diyebilecek ve Amerikan iç politikasında daha rahat olacak.</p>

  <p class="normal"><span class="idebold">4-</span> Süryani, Müslüman, Yahudi ve Ermeni dini liderlerden ayrı olarak görüştüğü Fener Rum Patriği Bartholomeos'la özel olarak görüşen Obama, Heybeliada Ruhban Okulu konusuna sürekli değindi ve bu konuda hükümetten bazı beklentileri olduğunu söyledi.</p>

  <p class="normal"><span class="idebold">5-</span> Gelmeden önce Rasmussen'i NATO genel sekreterliğine seçtiren Obama, Türkiye'yi aldattı. Çünkü Rasmussen ne özür diledi ne de ROJ TV'yi kapattı.</p>

  <p class="normal">Şimdi eğer hükümet, devlet ve Türk halkı Obama'nın bu söylem ve tutumundan memnun ve Türkiye'nin ulusal stratejik çıkarlarıyla çelişmediğini söylüyorsa o zaman hiçbir sorun yok.</p>

  <p class="normal">Yok, eğer durum bunun tersi ise, o zaman tüm bunlar karşılığında Türkiye, Obama'nın ziyaretinden ne kazandı diye sormalıyız.</p>

  <p class="normal"><span class="idebold">1-</span> Obama Türkiye'ye gelerek bu ülkeyi önemsediğini gösterdi ve Bush yönetiminin hatalarından dolayı bozulan ikili ilişkileri ve Amerikan imajını kurtarmaya uğraştı.</p>

  <p class="normal"><span class="idebold">2-</span> Türkiye'nin AB sürecine destek verdi ve hemen karşılığını Sarkozy'den aldı.</p>

  <p class="normal"><span class="idebold">3-</span> Irak ve Afganistan konusunda Türkiye'den ne istediğini veya ne verdiğini henüz bilmediğimiz için bu konularda bir şey söyleyemiyoruz. Ama bu konularda ciddi bir şey olduğunu sanmıyorum.</p>

  <p class="normal"><span class="idebold">4-</span> Değişim sloganıyla seçilen ve İslam dünyasına verdiği önemi sık sık tekrarlayan Obama her nedense İstanbul'da toplanan Medeniyetler İttifakı Toplantısı'na uğramadı bile. Belki de İsrail yok diye!</p>

  <p class="normal">Özetle ziyareti ben böyle gördüm.</p>

  <p class="normal">Önyargılı ve belirli hesapların dışında ziyarete farklı bakan ve gören varsa lütfen bana yazsın, çünkü ben Türkiye'nin neler kazanmış olabileceğini merak ediyor ve Türk halkının Obama'nın neden Türkiye'ye geldiğini bilmesi gerektiğine inanıyorum.</p>

  <p class="normal">Ama şunu da söylemeden geçemeyeceğim:</p>

  <p class="normal">Obama'yla ilgili büyük hayaller kuranlar yakında yanıldıklarını ve Filistin sorununu çözmediği ya da çözemediği sürece de ABD'nin bildik ABD olarak kalacağını görecekler.</p>

  <p class="sagnormal"><span class="ideitalik">Akşam,</span> 11 Nisan 2009</p>
</body>
</html>
