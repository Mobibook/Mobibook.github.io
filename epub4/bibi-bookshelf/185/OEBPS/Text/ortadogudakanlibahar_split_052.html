<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ortadogudakanlibahar</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_10">BOP mu, BİP mi!</h1>

  <p class="normal">Son günlerin moda konusu Büyük Ortadoğu Projesi, yani BOP. Yine son günlerde hemen hemen herkes bu konuda yazıp çiziyor ve konuşuyor.</p>

  <p class="normal">Birkaç Amerikan kalemşoru hariç hemen hemen herkes bu projeye endişeyle bakıyor ve Amerika'ya güvenilemeyeceğini söylüyor.</p>

  <p class="normal">Henüz erken olduğu için bu konuda fazlaca detaya girmek istemiyorum. Zamanı gelince bu konuda çok şey söyleyeceğiz...</p>

  <p class="normal">Ancak sevindirici olan şey Amerikan kalemşorları dahil olmak üzere hemen hemen herkes Filistin sorunu çözülmeden BOP'un uygulama şansının olamayacağını söylüyor.</p>

  <p class="normal">Ancak bu konuda da zaman zaman kasıtlı ya da kasıtsız yanlış değerlendirmeler yapılıyor.</p>

  <p class="normal">Bazıları Filistin sorunu yerine, Filistin-İsrail sorunu gibi tanım ve kavramlar kullanmaktadırlar.</p>

  <p class="normal">Oysa böyle bir kavram yoktur ve bu konuda tek bir gerçek vardır.</p>

  <p class="normal">İsrail denilen devlet 1948 yılında Amerika tarafından Filistin toprağı üzerinde haksız, yasadışı ve kanlı bir şekilde kurulmuştur. Dünyanın dört bir yanından getirilen Yahudiler (yalnız son 10 yılda çoğunluğu Rusya'dan olmak üzere yaklaşık 1 milyon Yahudi Filistin'e göç ettirilmiştir) bu topraklara taşınırken 3 milyon kadar Filistinli göçe zorlanmıştır. Bunlar inanılmayacak kadar zor koşullarda komşu Arap ülkelerinde ve dünyanın dört bir yanında yaşamaktadırlar. Bunlara ilaveten bugün 4 milyon Filistinli de 1967'den beri İsrail işgali altında bulunan Batı Şeria ve Gazze'de yaşamaktadır. Bunların bir vatanı ya da bağımsız bir devleti yoktur.</p>

  <p class="normal">Yani birilerinin hep göstermek istedikleri gibi ortada bir Filistin devleti ve ülkesi yoktur. 1948'den alırsanız 56, 1967'den alırsanız 36 yıldır İsrail'in işgali altında ve insanlık dışı koşullarda yaşayan milyonlarca Filistinli insandan söz ediyoruz.</p>

  <p class="normal">Dolayısıyla Filistin halkının en az 36 yıldır yaşadığı acılar ve İsrail terörü yerine Filistin-İsrail sorunundan söz etmek eğer vicdansızlık değilse, insafsızlıktır...</p>

  <p class="normal">Şimdi tüm bunlar yetmiyormuş gibi Amerikalılar karşımıza çıkıp büyük bir Ortadoğu'dan söz ediyorlar. Bu büyük Ortadoğu'da 22 Arap ülkesinin yanı sıra Arap olmayan 4 Müslüman ülke var. Türkiye, İran, Pakistan ve Afganistan.</p>

  <p class="normal">Amerika'ya göre Türkiye Avrupa'nın değil Ortadoğu'nun bir parçasıdır ve BOP'ta "rol" almalıdır.</p>

  <p class="normal">Amerika tüm bu ülkeleri adam edecekmiş!</p>

  <p class="normal">Ama işin daha ilginç tarafı, Amerika bu büyük Ortadoğu coğrafyasında bir de Müslüman olmayan yabancı bir organ yerleştirmek istiyor.</p>

  <p class="normal">Amerika'ya göre herkes, yani 26 Müslüman ülke kendini İsrail'e benzetmelidir.</p>

  <p class="normal">Bölgede tek demokratik, laik, insan haklarına saygılı, barışsever ve çağdaş bir ülke!</p>

  <p class="normal">Bush yönetimi herkesi kendisi gibi geri zekâlı sanıyor!</p>

  <p class="normal">Bu konuda Umur Talu <span class="ideitalik">Sabah</span>'ta son günlerde oldukça ilginç ve doğru tespitlerde bulunuyor.</p>

  <p class="normal">Talu'ya göre, "Bugün Beyaz Saray'da egemen olan kökten dinci (yani radikal Hıristiyanlık [H. M.]) yaklaşım, yani Evanjelikler olarak tanımlanan yeni Hıristiyanlık mezhebi; Mesih'in dönüşü ve İsa'nın bin yıllık hükümranlığı için İsrail'in her koşulda korunması ve işgal ettiği topraklardan çıkmak bir yana, yayılması gerektiğini, şeytanın güçleriyle (yani Müslümanlarla [H. M.]) büyük bir kapışmanın olacağını vaaz ediyor."</p>

  <p class="normal">İşte Büyük Ortadoğu Projesi'nin gerçek amacı budur.</p>

  <p class="normal">BOP'un amacı BİP'i gerçekleştirmektir...</p>

  <p class="normal">Yani Büyük İsrail Projesi...</p>

  <p class="normal">Bunu göremeyenlerin gözlerini lazerle çizdirmelerini tavsiye ediyorum. Türk doktorlarına güvenmiyorlarsa, akıllarına yaptıkları gibi gözlerini de Amerikan doktorlarına emanet edebilirler!</p>

  <p class="normal">İkinci Dünya Savaşı sonrasında Truman ve Eisenhower doktrini ile Marshall Planı'nın gerçek hedefi İsrail Devleti'ni yaratmak ve o yıllarda kuruluş aşamasında olan bu devlete güç katmaktır.</p>

  <p class="normal">Yoksa BM'de bu devletin kurulmasına hayır diyen bir Türkiye ne oldu da 9 ay sonra İsrail'i tanıyan ilk ve tek Müslüman ülke olmuştu?!</p>

  <p class="normal">Bir düşünün bakalım...</p>

  <p class="normal">Cevabını bulanlar Amerika'nın BOP'ta Türkiye'ye neden önemli "rol" vermek istediğini belki anlarlar!</p>

  <p class="sagnormal"><span class="ideitalik">Yeni Şafak,</span> 7 Mart 2004</p>
</body>
</html>
