<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ortadogudakanlibahar</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_14">Kaddafi</h1>

  <p class="normal">26 yıl aradan sonra ABD, Kaddafi'nin ülkesi Libya'yla yeniden diplomatik ilişki kurma kararı aldı. Dışişleri Bakanı Rice, Kaddafi'yi "mükemmel bir müttefik" olarak ilan etti.</p>

  <p class="normal">İnanılacak gibi değil!</p>

  <p class="normal">Kaddafi 27 yaşında genç bir yarbay olarak 1969'da askeri bir darbeyle iktidara el koydu.</p>

  <p class="normal">Altı ay sonra da Libya'daki Amerikan ve İngiliz üslerini kapattı.</p>

  <p class="normal">O sıralarda Kaddafi müthiş bir anti-emperyalist ve anti-Siyonist'ti.</p>

  <p class="normal">Kaddafi; Amerika, İngiltere, İsrail ve Batı karşıtı olan herkese yardım ve destek veriyordu.</p>

  <p class="normal">Bu yolda milyarlarca dolar harcadı.</p>

  <p class="normal">Başta Nelson Mandela olmak üzere Afrika'nın tüm bağımsızlık savaşçıları Kaddafi'nin maddi ve manevi dostuydu.</p>

  <p class="normal">Bu desteğinden dolayı Kaddafi Amerika'nın bir numaralı düşmanı olmuştu.</p>

  <p class="normal">ABD 1981'de Libya'ya ilk saldırısını yaptı.</p>

  <p class="normal">1982'de Sirt Körfezi'ndeki doğalgazı bahane ederek tekrar saldırdı.</p>

  <p class="normal">Nisan 1986'da ise bu kez Kaddafi'nin evi hedef alındı ve bir çocuğu öldürüldü.</p>

  <p class="normal">1988'de Kaddafi, Locurbi faciasıyla karşılık verdi.</p>

  <p class="normal">Düşürülen uçakta 270 kişi ölmüştü.</p>

  <p class="normal">Kaddafi başta inkâr etti ama sonra da suçunu itiraf etti.</p>

  <p class="normal">Etmekle kalmadı, ölen yolcuların ailelerine milyarlarca dolar tazminat ödedi.</p>

  <p class="normal">Sonra da aniden ABD ve İngiltere'yle diyalog kanallarını açtı.</p>

  <p class="normal">Kaddafi, dünyanın dört bir yanındaki anti-Amerikancı ülke, parti ve örgütlerle ilişkilerinden elde ettiği tüm bilgileri CIA'e verdi.</p>

  <p class="normal">Yani Kaddafi yalnız döneklik yapmakla kalmadı aynı zamanda dostlarını da sattı.</p>

  <p class="normal">Hem de "reel politika" adına!</p>

  <p class="normal">Kaddafi'yi 1980 yılında tanıdım.</p>

  <p class="normal">Daha sonraki yıllarda kendisiyle birçok kez görüştüm.</p>

  <p class="normal">En son 1998'de.</p>

  <p class="normal">Artık o eski Kaddafi değildi.</p>

  <p class="normal">Belki de gerçek Kaddafi'ydi!</p>

  <p class="normal">Dönekliğin işaretlerini vermeye başlamıştı.</p>

  <p class="normal">2003 Irak işgali ise onu çok korkutmuştu.</p>

  <p class="normal">Sonra da teslim oldu.</p>

  <p class="normal">Önümüzdeki günlerde Kaddafi'nin oğlu Seyfulislam ve Saddam'ı savunacağını söyleyen güzel kızı Ayşe ABD'ye gidecek.</p>

  <p class="normal">Başkan Bush'la görüşmeleri beklenen bu ikili bundan böyle ABD'nin talimatıyla iş yapma sözünü verecek.</p>

  <p class="normal">Bush da onları kutsayacak ve 37 yıldır Libya'yı yöneten babalarının yolunda devam etmelerini tavsiye edecek.</p>

  <p class="normal">Kaddafi'yle ilişkilerini düzelten ve pek yakında bu ülkedeki eski askeri üssüne dönmesi beklenen ABD bu ülkenin komşusu Mısır'da farklı bir şey yapmıyor.</p>

  <p class="normal">Bir yandan her yıl iki milyar dolar verdiği Hüsnü Mübarek'i 25 yıldır iktidarda tutuyor, öbür yandan da ılımlı İslam sinyalleri veren Müslüman Kardeşler örgütüne yeşil ışık yakıyor.</p>

  <p class="normal">Geçenlerde Mübarek'in oğlu Cemal, Washington'a giderek Başkan Bush ve yardımcısı Dick Cheney'le görüştü.</p>

  <p class="normal">Cemal yakın gelecekte babasının yerine geçecek ve belki de o da babası gibi Mısır'ı 25 ya da 50 yıl yönetir.</p>

  <p class="normal">Mısır halkına ve ABD'nin demokrasi inançlarına hayırlı uğurlu olsun! Tabii Yemen'i unutmayalım!</p>

  <p class="normal">Yemen, Büyük Ortadoğu Projesi'nde Türkiye'yle birlikte bölgeye demokrasiyi getirecek.</p>

  <p class="normal">ABD böyle istiyor.</p>

  <p class="normal">Yemen'de yakında cumhurbaşkanlığı seçimi yapılacak.</p>

  <p class="normal">Ali Abdullah Salih 28 yıldır bu ülkeyi yönetiyor.</p>

  <p class="normal">Tabii patron ABD adına!</p>

  <p class="normal">Geçen hafta 500.000 kişi sokaklara dökülerek başkanın yeniden aday olmasını istedi!</p>

  <p class="normal">Ülkede yaklaşık 1 milyon 300 bin seçmen var.</p>

  <p class="normal">Müthiş bir sevgi!</p>

  <p class="normal">Salih de Kaddafi ve Mübarek gibi iktidarı oğlu Ahemed'e devretmeye hazırlanıyor.</p>

  <p class="normal">Ahemed yakında Washington yolcusu.</p>

  <p class="normal">Yaşasın BOP!</p>

  <p class="sagnormal"><span class="ideitalik">Akşam,</span> 28 Temmuz 2006</p>
</body>
</html>
