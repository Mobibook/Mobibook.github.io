<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ortadogudakanlibahar</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_3">ABD, Ilımlı İslam ve Türkiye - 2</h1>

  <p class="normal">Hemen söyleyeyim. Bugün 'Radikal' ya da "terörist" Müslümanların varlığından sorumlu biri varsa o da ABD ve yandaşlarıdır.</p>

  <p class="normal">ABD tarafından desteklenen faşist, gerici ve anti-demokratik iktidarların egemen olduğu ülkelerde açlık, sefalet, yoksulluk, haksızlık ve zulüm altında yaşayan Müslümanlardan acaba ne beklenir?</p>

  <p class="normal">Şimdi ve gelecekte hiçbir şey değişmeyecek. Türü ne olursa olsun İslam kendi çıkarlarına hizmet etmediği sürece ABD, Batı ve yandaşlarını ilgilendirmiyor ve ilgilendirmeyecektir.</p>

  <p class="normal">ABD ve Batı'nın Ilımlı İslam'dan söz etmesi bir kötü niyetten kaynaklanmıyorsa ki bana göre öyle, bir eğlence ve fanteziden ibarettir.</p>

  <p class="normal">İngiltere'nin BM eski temsilcisi David Maning'in dediği gibi, "ABD Ilımlı İslam'ı yaymak isteseydi bir uçak gemisine harcadığı paralarla Müslüman ülkelerde binlerce çağdaş din okulu açabilirdi."</p>

  <p class="normal">Ama ABD hep tersini yapıyor ve yapacak.</p>

  <p class="normal">ABD son 50-60 yılda Ortadoğu bölgesinde hep savaş çıkartarak trilyonlarca dolarlık silah sattı.</p>

  <p class="normal">Geçen yıl Avrupa ülkelerinde sevgili peygamberimize yönelik çizimlerin ve peşinden papanın İslam'a yönelik söylemlerinin sizce ne anlam ve amacı olabilir?</p>

  <p class="normal">Yani Batı durduk yerde İslam ve Müslümanları hedef alarak kendi halinde yaşayan ılımlı vatandaşları bile kışkırtmayı amaçlamaktadır.</p>

  <p class="normal">ABD ve Avrupa ülkelerinde yaşayan Müslümanlara yönelik psikolojik ve sosyolojik baskıların, estirilen terör havasının ve "İslam-faşist" suçlamalarının başka bir açıklaması olabilir mi?</p>

  <p class="normal">ABD ve yandaşlarının istediği tek bir şey var, o da "İslam'ı tüm yüce değerlerinden" uzaklaştırmaktır.</p>

  <p class="normal">Yani, Müslümanlar haksızlığa, zulme ve Batı ile İsrail kaynaklı tüm kötülüklere kızmamalı ve direnmemeli.</p>

  <p class="normal">Yani, Müslümanlar önce umutsuz ve çaresiz kılınmalı, sonra da inançları gereği kaderciliğin pençesine teslim edilmeli!</p>

  <p class="normal">Yani, Müslümanlar İslam'a bir din olarak değil bir hobi ya da kendi kişisel ve grupsal çıkarlarını sağlayan bir parti programı veyahut da dernek ve cemaat tüzüğü olarak inanmalı ve öyle yaşamalı.</p>

  <p class="normal">ABD ve Batı kriterlerine göre Müslümanlar yumuşak değil, yavaş olmalı.</p>

  <p class="normal">Böyle bir İslam Türkiye'ye, Türklere ve dolayısıyla tüm Müslüman ülkelere uygun görülüyorsa bu amacından dolayı bazıları ABD ve Batı'yı sevebilir.</p>

  <p class="normal">Unutmamak gerekir ki; İslam'a göre dinde zorlama yok, demokraside ise herkes her şeye inanabilir!</p>

  <p class="normal">Hatta isterse karanlık aydınların peşinden gidebilir.</p>

  <p class="normal">Globalleşme denilen sihirli kelime ve 'Dinlerarası Diyalog' yolu onlara bu tercihlerinde yardımcı olacaktır.</p>

  <p class="normal">Bugün İslam'ın en yoğun yaşandığı sanılan Suudi Arabistan'da insanların dini imanı para.</p>

  <p class="normal">Suudi Arabistan'da devlet memurları mesailerinin büyük bölümünü ekran başında borsayı takip ederek geçiriyor.</p>

  <p class="normal">Porno kasetler ve CD'ler en çok bu ülkede satılıyor. 50'yi aşkın Müslüman ülkenin tümünde farklı alanlarda farklı anlayış, uygulama ve sorunlar var.</p>

  <p class="normal">Yani ne Türkiye Malezya olur, ne de Pakistan, Mısır ya da İran Türkiye'ye benzer.</p>

  <p class="normal">Büyük ve iddialı söylemlere gerek yok.</p>

  <p class="normal">Her ülkenin kendine özgü farklı koşulları var.</p>

  <p class="normal">Türkiye ise "nevi şahsına münhasır bir vakıadır."</p>

  <p class="normal">Türkiye ve AK Parti yönetiminin tercihi ise kuşkusuz Türk halkının eğilimini ve sosyo-psikolojik yapısını ilgilendiriyor.</p>

  <p class="normal">Önemli olan AK Parti yöneticilerinin "Ilımlı İslam" tanım ve söyleminden ne anladıklarıdır.</p>

  <p class="normal">Daha açık bir ifadeyle, Erdoğan ve arkadaşları, genel itibariyle muhafazakâr bir toplum olarak Türk halkına ne tür bir "din tanımını ve uygulamasını" uygun gördükleridir? Bence bu sorunun yanıtı yalnızca Türkiye'deki ılımlı İslam tartışmasını değil aynı zamanda AKP'nin de geleceğini belirleyecektir.</p>

  <p class="normal">Türkiye yüzlerce sosyal, ekonomik, siyasal, kültürel, tarihsel ve genetik nedenlerden dolayı dinsel tartışmalar açısından diğerlerinden farklı bir ülkedir ve öyle kalacaktır.</p>

  <p class="normal">AK Parti liderlerinin bu yoldaki tercihi bu ülkeyi nereye götürürse götürsün elbette ABD bundan yararlanmak isteyecektir.</p>

  <p class="normal">Bunu yaparken ABD, Türkiye'de ne tür bir İslam olduğuna bakmayacak ve yalnızca Ankara'daki iktidarın kendi planlarına ne kadar hizmet edeceğiyle ilgilenecektir.</p>

  <p class="normal">ABD ve yandaşlarının tercihi asla ılımlı İslam ya da ılımlı Müslüman ülkeler değildir ve olmayacaktır.</p>

  <p class="normal">ABD'nin AKP'den ve Türkiye'den beklenti ve isteği İslam'ı içeriğinden boşaltmak, yani içeriksiz kılmaktır.</p>

  <p class="normal">ABD'ye göre ancak böyle bir Türkiye yakında uygulanacak BOP'ta başkalarına örnek olabilir.</p>

  <p class="normal">ABD, Müslüman ülkelerle ilişkilerinde ılımlı ya da demokrat olup olmadığına bakmaksızın tek bir kriteri göz önünde bulundurur. "Petrolü bana vereceksiniz, kazandığınız paralarla silah alarak birbirinizle savaşacaksınız ve hep benim dediklerimi yapacaksınız."</p>

  <p class="normal">Kendi içinde barışık, sorunlarını çözmüş, toplumuna esenlik sağlayan ve komşusu ülkelerle barış içinde yaşamaya özen gösteren "ılımlı Müslüman" ülkeler sizce ABD'nin bu beklentilerini yerine getirir mi?</p>

  <p class="normal">Yakında hep beraber göreceğiz. Çünkü Başkan Bush, 'BOP'ta hop demeyecektir!</p>

  <p class="sagnormal"><span class="ideitalik">Akşam Gazetesi,</span> 4 Ekim 2007</p>
</body>
</html>
