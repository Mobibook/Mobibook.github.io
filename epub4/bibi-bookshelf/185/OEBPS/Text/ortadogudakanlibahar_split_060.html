<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ortadogudakanlibahar</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_18">Soru işaretleri - 2</h1>

  <p class="normal">Şimdiye kadar yayımlanan yazışmaların büyük bölümü AK Parti hükümeti ile Başbakan Erdoğan'ın kişiliğini hedef almaktadır.</p>

  <p class="normal">Bir diğer bölümü Türkiye'nin bölgesel politikalarıyla ilgili.</p>

  <p class="normal">Genel olarak bakıldığında WikiLeaks'ın ilgi gösterdiği yazışmaların büyük bölümü Ortadoğu'yla ilgili.</p>

  <p class="normal">Yani Türkiye'nin komşuları.</p>

  <p class="normal">Örneğin Arap liderleri İran'ın vurulmasını istiyor.</p>

  <p class="normal">Bu ise hiç de önemli bir sır değil. Çünkü kafası çalışan herkes Amerikan işbirlikçisi Mısır, Suudi Arabistan ve Ürdün gibi ülkelerin liderlerinin İran'dan ne denli nefret ettiğini bilir.</p>

  <p class="normal">Yıllardır İran'ı vurmaya ya da vurdurmaya çalışan İsrail sızan bu yazışmalardan büyük sevinç duyduğunu resmen ilan etti.</p>

  <p class="normal">Türkiye'de ise bir kısım medya İran konusuna büyük ilgi gösterdi. Bazı köşe yazarları, "Türkiye artık İran'ın dostu olamaz" türünden yazılar yazdı.</p>

  <p class="normal">Suriye'yle ilgili haber ise çok daha ilginçti.</p>

  <p class="normal">Açıklanan yazışmalara göre Suriye lideri Esad konuştuğu bir grup Amerikalı senatöre, "Sizin için bölgenin en önemli ülkesi İran; sonra Türkiye ve biz geliriz" demiş.</p>

  <p class="normal"><span class="ideitalik">Hürriyet</span> haberi, "Esad'a göre liderlik sıralamasında İran birinci, Türkiye ikinci" başlığıyla verdi.</p>

  <p class="normal">Oysa Esad konuşmasında "liderlikle" ilgili bir sözcük kullanmamış.</p>

  <p class="normal"><span class="ideitalik">Habertürk</span> gazetesi ise, "Esad'a göre bölgenin en önemli ülkesi İran, Türkiye değil" başlığıyla verdi. Fatih Altaylı ise "Habertürk" televizyonundaki özel yayınında Suriye lideri Esad'ın Türkiye'yi "aşağılamaya kalkıştığını" söyleyecekti.</p>

  <p class="normal">Bunları neden anlatıyorum diyebilirsiniz.</p>

  <p class="normal">Şimdiye kadar yayımlanan yazışmaların hedefi "Arap ülkeleri ile İran'ın ilişkilerini bozmak" gibi gözükse de asıl hedefin Türkiye ve Türkiye'nin bölgesel rolü olduğu ortadadır.</p>

  <p class="normal">WikiLeaks yayınlarının bir düzmece olduğunu söylemek şimdilik elbette doğru değil. Ama bana göre yazışmaların sızdırılması ve yayımlanması arasında geçen süre içinde bazı kuşkulu süreçler yaşanmış, ABD ve İsrail tarafından bazı müdahaleler gerçekleşmiş ve bu nedenle sızdırılan yazışmalar arasına bazı "çakma" belgeler girmiş olabilir.</p>

  <p class="normal">Ben bunu söyleyince bazıları şaşırtıcı bir şekilde hemen İsrail ve ABD'yi savunmaya başlıyor.</p>

  <p class="normal">Oysa ben bir "sızdırmanın" var olduğuna ama bu sızdırmanın kendisinde bir gariplik olduğuna dikkat çekmek istiyorum.</p>

  <p class="normal">Örneğin "gizli" başlığıyla belli bir yerde toplanan yazışmalara ulaşan Bradley Manning acaba "çok gizli" başlığıyla saklanan arşiv bilgisayar şifresini neden kırmadı? Kırdı ise ne tür bilgilere ulaştı? Ya da Manning'le "tesadüfen" çetleştiği ve sızdırılma sürecinde önemli rol oynadığı söyleyen Adrian Lamo ve onun ilginç gazeteci arkadaşı Kevin Poulsen kimdir ve Manning'le nasıl ve hangi koşullarda tanıştı?</p>

  <p class="normal">WikiLeaks'ın sahibi Assange'ın sitesini nasıl ve hangi koşullarda kurduğuyla ilgili dedikodular uzun süredir konuşulmaktadır.</p>

  <p class="normal">Unutulmamalıdır ki; CIA, Pentagon ve benzeri Amerikan kurumlarına sızan ve bazıları hâlâ tutuklu bulunan birçok İsrailli ajan bulunmaktadır.</p>

  <p class="normal">Mossad'ın tüm bu süreçte rol alıp almadığını henüz bilmiyoruz. Ama bu işin her tarafından pis kokular geliyor.</p>

  <p class="normal">Bataklıkta yaşamaya alışık olan, hatta çeşit çeşit bataklıklar yaratanlar başkalarını boğacak olsa bile en kötü kokulardan bile rahatsız olmazlar. İşte bu nedenle "belirli kriterlere" göre seçilen ülkelerin içlerini karıştırmak ve gerektiğinde onlara problem yaratmak İsrail ve ABD'yi mutlu eder.</p>

  <p class="normal">Özetle; bu işte bir gariplik var ve bu gariplik ancak üç koşulla giderilir: Yazışmaların tümü yayımlanır ve ABD'nin ulusal çıkarları direkt olarak zedelenirse; yayımlanacak yazışmalarda İsrail'le ilgili önemli sırlar ortaya çıkarsa; Amerikan diplomatlarıyla bir araya gelerek ülkelerinin sırlarını onlara verenlerin adları açıklanırsa.</p>

  <p class="normal">Gerisi palavra. Çünkü o zamana kadar ya WikiLeaks diye bir şey kalmaz ya da WikiLeaks'ın ön plana çıkardığı ülkelerde garip işler olmuş olur!</p>

  <p class="sagnormal"><span class="ideitalik">Akşam,</span> 4 Aralık 2010</p>
</body>
</html>
