<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>İlkçağ Felsefesi (Hint_Çin_Yunan)</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p id="filepos602589" class="calibre1"><span class="calibre2">
</span></p><p id="filepos602644" class="calibre5"><span class="calibre2"><span class="bold"><span class="calibre6">I. STOACILAR (Stoiker)</span></span></span></p><p id="filepos602771" class="calibre34"><span class="bold"><span class="calibre35">1. ÜNLÜ STOACILAR</span></span></p><blockquote class="calibre11">Bugün, bir politikacıda ya da bir sporcuda «Stoacı rahatlığı» <span class="italic">(«stoische Ruhe»,</span> heyecan verici bir durum karşısında rahatlık) var dediğimiz zaman bu (Almanca) deyimin Atina'daki bir yapının adından, <span class="italic">«Stoa poikile</span>»den geldiğini anımsamayız bile. Burada, bu «Renkli Sütunlu Pasaj»da Kıbrıs'ın Kition kentinden gelmiş olan <span class="italic">Zenon</span> (Latince, Zeno), renkli bir yaşam sürdükten sonra kendi felsefe okulunu kurmuştur. Adaşı olan keskin mantıkçı Elealı Ze- non'la karıştırılmaması için Stoacı (Sundurmacı) Zenon adıyla anılan ve ünlenen bu düşünür, köken bakımından olasılıkla hem Yunanlı hem de Doğuluydu ve İÖ 340 ile 260 yıllan arasında yaşamıştır. <span class="italic">Kleanthes</span> ve <span class="italic">Chrysippos</span> Stoacılığın başlangıç döneminin öteki iki ünlü düşünürüdür. Eski Stoa felsefesindeki düşüncelerin hangisinin bu üç düşünürün hangisinden çıktığını belirlemek çok güçtür, çünkü Stoacılığın bu ilk döneminin felsefe yazınından günümüze yalnızca bazı yazı parçalan kalmıştır. <sup class="calibre39"><small class="calibre40"><span class="calibre18">(2)</span></small></sup></blockquote><blockquote class="calibre32">Stoacı felsefe <span class="italic">Eski Stoa, Orta Stoa</span> ve <span class="italic">Yeni Stoa</span> adı verilen dönemlere ayrılır. Orta Stoa'nın en önde gelen düşünürü <span class="italic">Poseidonidos</span> tur. Yeni Stoa’nın düşünürleri ise daha önceki dönemlerin Stoacılarından daha da ünlüdürler. Bunların ilki Roma nın en verimli ve yaratıcı yazarlarından biri olan <span class="italic">Lucius Anneus Seneca</span> dır. İS 65 yılında İmparator Nero'nun buyruğu üzerine kendisini öldürerek yaşamına son vermiştir. Daha sonra İmparator <span class="italic">Marcus Aurelius</span> (İS 121 - 180) ve bir köle olarak doğmuş olan <span class="italic">Epiktet</span> (yaklaşık İS 50 -130) gelir. İmparatorun ordu birliklerinin başında uzun gecelerini bekçilikle geçirirken Yunanca yazmış olduğu <span class="italic">«Kendine Bakış»ı</span> ve kölenin «<span class="italic">Ahlakın El Kitapçığı</span>» Stoacılığı iyi açıklayan ve bu öğretiyi anlamayı kolaylaştıran giriş yazılarıdır.</blockquote><blockquote class="calibre32">Daha 12 yaşındayken Stoacılığın ilkelerini benimsemiş olan İmparator Mark Aurel, bunlara yalnız özel yaşamında değil, bir devlet adamı olarak yaptığı işlerde ve davranışlarında da bağlı kalmış, bütün yaşamı boyunca uymuştur. Yüreklilik, serinkanlılık, sorumluluk taşıma gibi Stoacı erdemler onda en güçlü bir biçimde ve görkemli bir imparator kişiliğinde gerçeğe dönüşmüştür. Bu kadar büyük bir gücü elinde tutup da nefsine bu kadar hakim olabilen bir kişinin eşine tarihte bir daha rastlanmamıştır. <span class="italic">"Asya Avrupa - dünyanın bir köşesi; koca okyanus - evrende bir damla; Athos</span> (Yunanistan'da</blockquote><blockquote class="calibre11">bir dağ) - <span class="italic">yeryüzünde küçücük bir nokta; ve şimdiki zaman - sonsuzluktan bir an.”</span> Bir imparotor bunları söyleyebilmişse oldukça yüksek bir yerlere gelebilmiş demektir. Bu durumda o, dar görüşlülüğün ve tek yanlılığın her türlüsünden kendisini kurtaran bir bakış açısına kavuşmuş olmalıdır. Ve o, büyük bir gücü elde tutmanın verdiği sarhoşluktan, kendini büyük görme, üstün sanma duygusundan, adamsendecilikten, savurganlıktan ve rahatlığın verdiği gevşemişlikten sakınma gücünü kendinde bulmuştur. Derin bir içgörüyle büyük bir görev ve sorumluluk üstlenmeyi bilmiştir. Ondan önce ve sonra büyük görevlere gelmiş olan kimselerden pek azı bu bakımdan ona yaklaşabilir. Gösteriş ve eğlenceden uzak, çoğunlukla ordusunun konakladığı yerlerde, lejyonlarının arasında, sade bir asker giysisi içinde, görev başında, günlerini gecelerini geçirmiştir.</blockquote><blockquote class="calibre11"><span class="italic"> </span></blockquote><p id="filepos606863" class="calibre34"><span class="bold"><span class="calibre35">2. STOACILIĞIN YAPISI</span></span></p><blockquote class="calibre11">Stoacı felsefe, hiç olmazsa en önemli bölümü olan ahlak öğretisi (ethik) açısından Sokratçı akımlardan biri olan Siniklere pek yakındır. Ancak Stoacılık eski Siniklerin aşırılıklarını yumuşatarak öğretiyi geniş kitlelerin yadırgamayacağı bir biçime sokmuş, ayrıca bilgiye ve bilgili olmaya büyük önem vermiştir. Hem Siniklere benzeme, hem de onları aşma çabası daha başta, Zenon’un yetişmesi ve gelişmesi sırasında beliren bir eğilimdir. Zenon Atina'da önce, (Sinoplu Diyojen'inkine benzeyen fıkralarla ünlenmiş olan) Sinik <span class="italic">Krates'e</span> bağlanmış. Ancak, aradan çok geçmeden bu öğretinin bu biçimiyle herkes için uygun olamayacağını anlamış. Bunun üzerine, başka filozofları da incelemeye koyulmuş ve sonunda kendi öğretisini geliştirmiş. Bu öğretide Sinik düşünceler ve başka filozofların öğretileri, örneğin Heraklit'inkiler, bir araya getirilerek birbirleriyle bağdaştırılmıştır. Zenon, kendi eliyle yaşamına son vermiştir. (Başka Stoacıların da kendilerini öldürdükleri söylenir.)</blockquote><blockquote class="calibre32">Stoacılar felsefe sistemlerini uzun süre geçerli olmuş bir ayırımla «<span class="italic">doğru düşünme bilgisi»</span> (mantık, Logik), <span class="italic">«doğa bilgisi»</span> (fizik, Physik) ve «<span class="italic">ahlak bilgisi»</span> (Ethik) diye üçe ayırmışlardır. Bunların içinde en büyük yer ahlak bilgisine ayrılmıştır. Mantık ve fizik ahlak bilgisine götüren basamaklardır. Mantıkta, Stoacılar Aristo'nun atmış olduğu temel üzerine bir yapı dikmeye çalışmışlar, bir de şu ayrımı gerekli görmüşlerdir: «Rhetorik» (hitabet), herkes önünde tek başına konuşma (monolog), yani nutuk çekme (söylev) sanatıdır; «dialektik» ise başkalarıyla karşılıklı konuşarak (dialog), söyleşerek düşünme sanatıdır. Tek olanın mı yoksa tüm olanın mı daha gerçek olduğu sorununda Aristo'nun görüşüne katılırlar. Hatta ondan daha da tutarlı olarak, ayrı ayrı nesnelerin anlamlandırılarak algılanabilmesinin, daha önce edinilmiş olan bilgilere ve deneyimlere bağlı olduğunu savunurlar. Bu bakımdan onlar <span class="italic">empirist</span> (görgücü, dene- yimci, Empiriker) sayılırlar. Ruh, onlara göre, doğumda, daha üzerine yazı yazılmamış, yeni açılmış, tertemiz bir sayfadır (levhadır), <span class="italic">«tabula rasa».</span> Yaşantıların getirdiği deneyimler bu sayfaya yeni düşüncelerin, duygulanmaların, isteklerin kaydedilmesine neden olur. Aristo'nun kategorilerinin sayısını ondan dörde indirmişlerdir.</blockquote><blockquote class="calibre32">Stoacı fiziğe de kısaca değinelim. Bu fizik, ilkönce <span class="italic">maddecidir</span> (materialist'tir), bu durumda doğa, kaba ya da ince olabilen maddelerden oluşur. İkinci olarak <span class="italic">tekçidir</span> (monist'tir), son gerçeği açıklayan iki ve daha çok sayıda ilke tanımaz, gerçek birdir ve bir tek ilkeye dayanabilir. Üçüncü olarak bu fizik öğretisi, Heraklit'in öğretisinden alınan «ateş»i kesin ve dünyanın özünde içerilmiş (immanent) bir yasa olarak görür. Bu yasa içten işleyen ve etkisini gösteren (yani maddeye karşı ve maddenin dışında ayrı bir güç ve gerçek olmayan) biçimleyici, belirleyici ve akılcı bir güçtür. Bunu da Logos, Nous, ruh, gereklilik, yasayla öngörülmüşlük ya da Tanrı (Zeus) diye adlandırırlar. Tüm yaratılışa bu açıdan baktıkları ve Tanrının varlığını her yerde, yaşayan ve yaşanılan tüm gerçeklerde gördükleri için, doğa öğretilerinin dördüncü ve son olarak <span class="italic">«tümtanrıcı» </span>(pantheist) olduğu söylenebilir. Stoacıların, her yerde olan ve her şeyi yönlendiren, düzenleyen Tanrı ya da akıl düşüncesini Kleanthes'in Zeus’a övgüsünde de buluyoruz. Pek ünlü olan bu övgü şöyle başlıyor:<sup class="calibre39"><small class="calibre40"><span class="calibre18">(3)</span></small></sup></blockquote><p class="calibre77"><span class="italic">"Ey adı çok anılan sonsuz olan sen  </span></p><p class="calibre17"><span class="italic">                       ölümsüzlerin en yücesi! </span></p><p class="calibre17"><span class="italic"> Ey yasasıyla her yerde egemen doğanın ulu </span></p><p class="calibre17"><span class="italic">                                                  yöneticisi! </span></p><p class="calibre17"><span class="italic"> </span></p><p class="calibre17"><span class="italic">Ey Zeus, selam sana benden, bütün ölümlüler </span></p><p class="calibre17"><span class="italic">                                                        seslenebiliriz  </span></p><p class="calibre17"><span class="italic"> Bir de Baba! diye sana Tanrım senin  </span></p><p class="calibre17"><span class="italic">              soyundan gelmiyor muyuz biz  </span></p><p class="calibre17"><span class="italic">  Yeryüzünde nerede bir canlı varsa orada </span></p><p class="calibre17"><span class="italic">                                           yankılanır sesin  </span></p><p class="calibre17"><span class="italic"> İşte bunun için de isterim övmek sonsuz </span></p><p class="calibre17"><span class="italic">                                          yüceliğini senin  </span></p><p class="calibre17"><span class="italic">  Gücünün, dünyayı çepeçevre saran ve  </span></p><p class="calibre17"><span class="italic">                            tüm çarkları döndüren  </span></p><p class="calibre17"><span class="italic">  Uyarız, boyun eğeriz, oraya gideriz nereye </span></p><p class="calibre17"><span class="italic">                                                    sürüklersen  </span></p><p class="calibre17"><span class="italic">Kimsenin bükemediği sağ elinde sımsıkı </span></p><p class="calibre17"><span class="italic">                                      tuttuğun parlayan  </span></p><p class="calibre17"><span class="italic"> Elçindir o senin sesini duyuran çakan ve </span></p><p class="calibre17"><span class="italic">                                              ikiye çatlayan  </span></p><p class="calibre17"><span class="italic">Ki dünyayı sarsıcı vuruşuyla titreten can </span></p><p class="calibre17"><span class="italic">                                       veren şimşektir bu  </span></p><p class="calibre17"><span class="italic"> İşte elinde senin büyüğe küçüğe katılan </span></p><p class="calibre17"><span class="italic">                                              doğanın ruhu  </span></p><p class="calibre17"><span class="italic"> işte odur olan ekilen ölümlülerin bedenleri </span></p><p class="calibre17"><span class="italic">                                                               içinde </span></p><p class="calibre17"><span class="italic">Evrenin yüce efendisi! Onsuz ne denizlerde </span></p><p class="calibre17"><span class="italic">                                                 ne yeryüzünde </span></p><p class="calibre17"><span class="italic">Ne de dünyanın göklere varan öbür ucunda </span></p><p class="calibre17"><span class="italic">                                                  iyilik olmazdı  </span></p><p class="calibre17"><span class="italic"> O zaman insan akılsızlıkla arsızlıkla  </span></p><p class="calibre17"><span class="italic">                               kötülüğe doymazdı  </span></p><p class="calibre17"><span class="italic"> Neyse ki sen iyi bilirsin yerinde duramayanı </span></p><p class="calibre17"><span class="italic">                                                      durdurmayı </span></p><p class="calibre17"><span class="italic">Biçimsizi biçime sokmayı ve sevimsizi  </span></p><p class="calibre17"><span class="italic">                                       sevimli yapmayı  </span></p><p class="calibre17"><span class="italic">         Üstelik çokluğu bir edersin, hem kötü olanı </span></p><p class="calibre17"><span class="italic">                                                       iyi edersin </span></p><p class="calibre17"><span class="italic">        Uçsuz bucaksız doğada sonsuza dek geçerli </span></p><p class="calibre17"><span class="italic">                                             bir yasa düzersin  </span></p><p class="calibre17"><span class="italic">        Buna yalnızca çılgın olanları uymak  </span></p><p class="calibre17"><span class="italic">                                 istemez ölümlülerin"</span></p><p id="filepos616412" class="calibre34"><span class="bold"><span class="calibre35">3. STOACI AHLAK BİLGİSİ</span></span></p><blockquote class="calibre11">Tanrının yasasını yalnızca akıllı bir yaratık olan insan anlayabilir ve buna bilinçli olarak uyabilir. Bunun için «doğaya uygun yaşam» Stoacı ahlakın temel ilkesidir. İnsan doğası gereği akıllı bir yaratık olduğuna göre doğaya uygun yaşam, aynı zamanda «akla uygun yaşam» demektir. Biricik erdem de budur. Mutluluk da buradadır. Bunların ikisi de eş anlamlıdır.</blockquote><blockquote class="calibre46">Böyle bir erdem iyiliğin de ta kendisidir. Bunun karşısında kötülük vardır: Bu da akla ve doğaya uymamak, yani erdemsiz bir yaşam sürmektir. Bu iki durumun dışında kalan şeyler olsa da olur olmasa da: Yaşam, sağlık, varlık, onur ve bunun gibi başkalarına sevinç ya da kıvanç veren şeyler ve yaşlılık, hastalık, ölüm, yoksulluk, kölelik ve onurunu yitirme gibi başkalarına üzüntü ve korku veren şeyler bir Stoacının gözünde ne iyidir ne de kötüdür, önemsizdir. Bu durumda gerçekte, neyin iyi, neyin kötü ve neyin önemsiz olduğunu tanımak, anlamak gerekir. Ancak bunu anlamaya, aklımızı kullanarak saptamaya çalışırken nefsimiz ve bizi yanlış yola kışkırtan isteklerimiz, gizli duygularımız, içgüdülerimiz yüzünden aldanır ve kendi kendimizi aldatırız, iyi ve doğru olan değerlere uymayı bilemeyiz, önemsiz sayılması gereken ya da kötü olan şeyleri çok önemli ve iyi sanır ve bunları elde etmek için koşuşturur dururuz. Bunun için, insanın en başta gelen görevi kendi kendisine karşı savaşmaktır, nefis mücadelesidir. Yüce erdeme ise insan ancak, kendi nefsini körletirse, ruhunu her türlü tutkudan, isteklerden tümüyle temizler, kurtarırsa erişebilir. Bu duruma Stoacılar isteksizlik, <span class="italic">«apat- heia»</span> derler. (Bir psikoloji terimi olan «apathy»nin kökeni buradadır.) Bu aşamaya erişmiş olan kişi ise ermiştir. Özgür olan yalnız odur. O gerekli olan neyse onu bilir ve yapar. Yalnız o kişi zengin, doğru, erdemli ve mutlu sayılabilir. Ve o kişi dışarıda olan şeylerden bağımsızdır ve bir imparator gibi başına buyruktur. Bütün öteki insanlar - ki bunlar çoğunluktadır - çılgınlardır. Buraya kadar açıklanan düşünceler gerçekte <span class="italic">Siniklerin</span> düşünceleridir. Stoacılar bunları geliştirmeye çalışarak - ki burada daha çok Romalıların etkisi görülür - bir insanın uyum ve huzur içinde yaşayabilmesi için, sorumluluklarını bilmesi ve görevlerini yerine getirmesi gerektiğini ve bunun erişilmeye değer yüce bir amaç olduğunu belirtmişlerdir.</blockquote><blockquote class="calibre32">Öğreti bu bakımdan iki yönde geliştirilebil- miştir: Önce, başlangıçtaki öğretinin önemsiz ya da değersiz saydıklarının (<span class="italic">adiaphora</span>) hiç olmazsa bir bölümüne, şimdi belirli değerler verilmiş ve</blockquote><blockquote class="calibre11">bunlar istenmeye değer ve uğrunda çaba harcanması gereken amaçlar olarak gösterilmiştir. Böylece aile, evlilik, devlet, toplum tümüyle değersiz ve önemsiz sayılmaktan kurtarılmıştır. Ancak öğretinin ikinci gelişme eğilimi birincisinden de daha önemlidir: Sinik öğreti bencildi (egoist'ti). Sinik ermiş yalnız kendi iç ve dış bağımsızlığına, iç özgürlüğüne önem verir, kendisini kurtarmayı düşünür, geri kalan hiç bir şeye, hiç kimseye tek metelik vermezdi. Buna karşılık Stoacılar, bilgeler arasındaki dostluğa ve yakınlığa önem verdikleri gibi toplum yaşamıyla ilgili olarak da şu iki ilkeyi benimsemişlerdi: <span class="italic">Adalet</span> ve <span class="italic">insan sevgisi</span> - hem de ikisini birden, ve bu, İlkçağda görülmemiş işitilmemiş bir yenilikti. Bu ilkeler bütün insanları, hatta köleleri de, barbarları da (yani uygar sayılmayan halkları da) kucaklıyordu. Bunlar o çağ için gerçekten devrimci ve ilerici ilkelerdi. Çünkü bu zamana dek «insan» denince söz konusu olan hep, özgür Yunanlı ve Romalı yurttaşlardı. Bu ilkeler, tabii bir ölçüde o zamanki toplum yapısındaki değişmeler ve siyasi gelişmelerle de ilişkiliydi. Bu dönemde, Roma İmparatorluğu daha önceleri barbar saydığı sayısız halkları içine almıştı; ve bunlar da, artık insanca yaşamak, haklar elde etmek istiyorlardı. Stoacılar yine bu yöne doğru gelişmekte olan <span class="italic">Roma Devletler Hukukunu</span> da (Völkerrecht) etkilemişlerdir. Onlar en kapsamlı <span class="italic">insancıllık</span> (Humanitaet) ülküsünü ortaya atan ve <span class="italic">kozmopolitlik</span> ülküsünü de (Kosmopolitismus, dünya yurttaşlığı ülküsünü) gerçekçi bir biçimde savunan kimselerdi.</blockquote><p class="calibre38">Stoacıların erdem anlayışlarına da yer veren Kleanthes'in daha önce yukarıda başını okumuş olduğumuz Zeus’a övgüsü şöyle sürüyor:</p><p class="calibre82"><span class="italic">"Bak şu çılgına! Deli gibi güzelleri elde</span></p><p class="calibre76"><span class="italic">                                    etmek ister arar </span></p><p class="calibre76"><span class="italic">Doğanın efendisinin her yerde geçen </span></p><p class="calibre76"><span class="italic">                               yasalarını yok sayar </span></p><p class="calibre76"><span class="italic">Dinlemek duymak istemez ki dinleseydi </span></p><p class="calibre76"><span class="italic">                       ne mutlu bir yaşam ona </span></p><p class="calibre76"><span class="italic">Verilecekti ve akıl. Oysa şimdi saldırıyor</span></p><p class="calibre76"><span class="italic">                                        güzel olana </span></p><p class="calibre76"><span class="italic">Elinden kaçıyor sağa sola, savaşıyor </span></p><p class="calibre76"><span class="italic">                                      kıvranıyor öteki </span></p><p class="calibre76"><span class="italic">Onur için. Beriki isteklerini doyurma </span></p><p class="calibre76"><span class="italic">                                      derdinde halbuki </span></p><p class="calibre76"><span class="italic">Rahatlamak şehvetle tatlı duyguları </span></p><p class="calibre76"><span class="italic">                                      tatmak için çıldırıyor </span></p><p class="calibre76"><span class="italic">Boş istekleri söndürme tutkusuyla herkes</span></p><p class="calibre76"><span class="italic">                                      tutuşuyor yanıyor </span></p><p class="calibre76"><span class="italic">Haydi Ey Zeus, sen ki bulutlara sarınmışsın,</span></p><p class="calibre76"><span class="italic">                                     şimşek çaktıransın </span></p><p class="calibre76"><span class="italic">Sen ki herşeyi verensin, kurtar insanları </span></p><p class="calibre76"><span class="italic">                                     bu büyük yanılgının </span></p><p class="calibre76"><span class="italic">Ağından, çek şu bulutları onların ruhlarının</span></p><p class="calibre76"><span class="italic">                                     üstünden Baba! </span></p><p class="calibre76"><span class="italic">Öyle ki uysun sana kolay gelen sıkı </span></p><p class="calibre76"><span class="italic">                                     yasalarına onlar da </span></p><p class="calibre76"><span class="italic">Her şeyi öyle bir düzenlemişsin ki </span></p><p class="calibre76"><span class="italic">                                     onurlandırdıklarınla </span></p><p class="calibre76"><span class="italic">Yine saygıyla analım övelim seni bütün</span></p><p class="calibre76"><span class="italic">                                     bu yaptıklarınla</span></p><p class="calibre76"><span class="italic">Ölümlülere yakışan da budur, ne insanlar</span></p><p class="calibre76"><span class="italic">                                     ne Tanrılar çünkü </span></p><p class="calibre76"><span class="italic">Evren sonsuza dek durdukça alamaz </span></p><p class="calibre76"><span class="italic">                                      daha da yüksek bir övgü </span></p><p class="calibre76"><span class="italic">Yasalarına uymaya çalışan sözlerimizden,</span></p><p class="calibre76"><span class="italic">                                      işlerimizden."</span></p><p class="calibre83"><span class="italic"> </span></p><p id="filepos625564" class="calibre34"><span class="bold"><span class="calibre35">4. STOACI FELSEFENİN TARİHİ ÖNEMİ</span></span></p><blockquote class="calibre11">Stoacı ahlak öğretisinin öğrettiği gibi sorumluluk ve görev üstlenen, gururlu ve onurlu insan ülküsü Romalıların özellikle işini bilen yönetici kesiminin kişiliğine çok uygundu. Roma İmparatorluğu tarihe karıştıktan sonra da Stoacı düşünceler Batı felsefesinde etkisini sürdürmüştür. <span class="italic">Giordano Bruno, Descartes, Spinoza, Locke, Kant, Schiller, Goethe </span>ve daha başka pek çok ünlüde bu felsefenin izleri görülür. <sup class="calibre39"><small class="calibre40"><span class="calibre18">(4)</span></small></sup> Düşünce tarihi açısından Stoacılığın Batıda bu sonradan görülmüş olan etkisinden daha da önemlisi, Hıristiyanlık üzerindeki etkisidir. Stoacılık azla yetinebilme, dünya varlıklarının ardında çılgınca koşmama, kendini tutmasını bilme gibi erdemlere değer vermiş; ayrıca tümtanrıcı bir ilke de olsa Tanrıya «Baba» diye seslenmiş ve ülke sınırlarım aşan bir «insan sevgisi»yle tüm insanlığa sevgiyle, anlayışla bakabilmiştir. Bütün bunlar Hıristiyanlığa yaramış ve bu dinin gelişebilmesi için elverişli bir ortam hazırlamıştır. Ancak, Roma dünyasını artık yavaş yavaş ele geçirmeye başlayan Hıristiyanlığa Stoacıların hemen arka çıktığı, yardım ettiği sanılmasın. Gerçekte bunun tam tersi olmuş-</blockquote><blockquote class="calibre11">tur. Örneğin Stoacı Mark Aurel, Hıristiyanlara hoşgörü ve anlayışla bakmamıştır. Stoacılar, kendilerine göre yorumladıkları, eleştirebildikleri eski halk inançlarından vazgeçmemişlerdir. Ancak düşünce tarihi açısından bakıldığında Hıristiyanlığın bütün sürtüşmelere ve çekişmelere karşın, Stoacı öğretiden ve oluşan ortamdan yararlandığı göz ardı edilemez.</blockquote><blockquote class="calibre84"><span class="calibre2"><span class="bold"> </span></span></blockquote><blockquote class="calibre50"><span class="calibre2"><span class="bold"> </span></span></blockquote><blockquote class="calibre50"><span class="calibre2"><span class="bold"> </span></span></blockquote><blockquote class="calibre50"><span class="calibre2"><span class="bold"> </span></span></blockquote><div class="mbppagebreak" id="calibre_pb_39"></div>
</body></html>
