<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>İlkçağ Felsefesi (Hint_Çin_Yunan)</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1"><span class="calibre2">
</span></p><p class="calibre17"><span class="calibre18"> </span></p><blockquote class="calibre32">Bu sekiz üçlünün birbiriyle ilişkilendirilmesiyle yeni yorumlar elde edilir. Tek parça olan im «Yang'ı (<span class="italic">yáng)»,</span> aydınlık bir öğeyi - ışık, devinim, yaşam vb. - ve iki parça olan im ise «Yin'i <span class="italic">(yin)» </span>karanlık bir öğeyi - durgunluk, ağırlık vb. - simgeler.</blockquote><blockquote class="calibre32">Bu garip ve ünlü «Değişimler Kitabı» birbirinden tümüyle değişik olabilen pek çok yoruma açıktır. Çinliler bunu geleceği görmek için de yararlanılabilen ve yalnız simgelerin gizemli evrenine dalmış ve derin anlamlarını kavramış olanlarca yorumlanabilen en köklü bilgeliğin yansıması olarak görürler. Ünlü Çin uzmanları da bu kitabı, yorumlamasını bilen kişiyi yaşam yolunda</blockquote><blockquote class="calibre11">umarsız bırakmayacak bir tür fal kitabı diye övmüşlerdir.</blockquote><blockquote class="calibre67">2<span class="calibre2">.  </span>Konfüçyüs un, bir seçme yaparak oluşturduğu ikinci klasik kitap ise <span class="italic">«Şi Çing</span>
<span class="italic">(shi jing)» </span>ya da «Şarkılar Kitabı»dır. Kendi çağma çok daha eski çağlardan kalmış olan şarkılar arasından 100 şarkıyı seçerek bu kitaba almıştır. Bunlar içinde doğa, aşk ve toplum üzerine şarkılar olduğu gibi kurban töreniyle ilgili ilahiler de vardır.</blockquote><blockquote class="calibre67">3<span class="calibre2">.  </span><span class="italic">«Şu Çing</span>
<span class="italic">(shu jıng</span> ya da <span class="italic">shâng shu</span>)» ya da «Belgeler Kitabı», Könfuçyüs'ten iki bin yıl öncesine giden Çin tarihinin değişik dönemlerinden kalmış olan çeşitli, ancak çoğunlukla imparator buyruklarından ve bildirilerinden oluşan belgelerin derlendiği bu kitaba, Konfüçyüs açıklamalar ve yorumlar eklemiştir.</blockquote><blockquote class="calibre69">4<span class="calibre2">.  </span>«İlkbahar ve Sonbahar Yıllıkları» adındaki bu kitapta Konfüçyüs bağlı olduğu Lu Beyliğinin İÖ 722 yılından 480 yılına dek gelen bir vakayinamesini (kroniğini) yazmıştır.</blockquote><blockquote class="calibre67">5<span class="calibre2">.  </span><span class="italic">«Li Çi</span> (<span class="italic">li'jı)»</span> ya da «Töreler Kitabı» beş yüce kitabın sonuncusu ve en kalınıdır. Bu kitap Konfüçyüs un ölümünden sonra oluşmuştur. Kitabın pek çok bölümü Konfüçyüs'e dayanmaktadır. Çin'de pek önemsenen davranış ve görgü kuralları, töreler ve gelenekler anlatılmakta, örneğin «atalara saygı» ve «sarayda davranış» gibi konular üzerinde durulmaktadır.</blockquote><blockquote class="calibre32">Yukarıda sayılan bu beş yüce kitaptan (Çing'ten) sonra yine onlar kadar önemli olan ve saygı gören Dört Klasik gelmektedir. Çoğunlukla Konfüçyüs un önemli sözlerini ve görüşlerini içeren bu kitapların hiç birine Konfüçyüs un eli değmemiştir.</blockquote><blockquote class="calibre32">1<span class="calibre2">.  </span><span class="italic">«Lun Yü</span> (<span class="italic">lùn yu<sup class="calibre39"><small class="calibre40"><span class="calibre18"><span class="italic">..</span></span></small></sup></span>)» , Konfüçyüs un konuşmalarından oluşmaktadır. İnsanlığın pek çok büyük öğretmeni gibi Konfüçyüs de öğretilerini sözlü olarak açıklamıştır. Öğretilerini öğrencilerinin yazılı açıklamalarından öğreniyoruz. Eski çağlarda büyük adamların sözlerinin ve hatta edebi ürünlerin sözlü olarak olduğu gibi ve bozulmadan aktarılabilmiş olması, günümüzde başarılamayacak, ancak, filimlerle, hızlı yer değiştirmeleriyle, gazeteler ve radyoyla gerekli ve gereksiz bilginin bir arada hücumuna uğramamış olan boş ve berrak zihinlerin başarabileceği bir iştir.</blockquote><blockquote class="calibre32">2<span class="calibre2">.  </span>Konfüçyüs'ün konuşmalarına yer veren bu kitaptan sonra da yine, «Yüce Bilim»in (Ta Hsüe, <span class="italic">dâ xûe)</span> ilk bölümünde, büyük bir olasılıkla Konfüçyüs un söylemiş olduğu özdeyişler bulunmaktadır.</blockquote><blockquote class="calibre32">3<span class="calibre2">.  </span>Dört Klasiğin üçüncüsü ölçü ve dengenin öğretisi olan <span class="italic">«Çung Yung</span>'tur <span class="italic">(zhōng yōng)».</span> Konfüçyüs un torunlarından biri tarafından yazılmış olan bu kitap, yine ustanın sözlerine ve özdeyişlerine yer vermektedir. Gerek bu nedenle gerekse içeriğinin değerli oluşu bakımından Çung Yung'un Konfüyüs- çülük yazınında önemli bir yeri vardır.</blockquote><blockquote class="calibre32">4<span class="calibre2">.  </span>Klasik kitapların sonuncusu da Konfüçyüs un en büyük öğrencisi olan <span class="italic">«Mensiyüs</span>»'ündür</blockquote><blockquote class="calibre11">İleride Mensiyüs tanıtılırken bu kitap da ele alınacaktır.</blockquote><blockquote class="calibre32">Burada sayılmış olan kitapların hepsine birden «Dokuz Klasik» adı verilir. Bunlar Çin felsefe yazınının, Lao Tse'nin <span class="italic">«Tao Te Çing»</span>ini saymazsak, en önemli ve Konfüçyüsçülük geleneğinin günümüze dek gelen temel kitaplarıdır.</blockquote><div class="mbppagebreak" id="calibre_pb_20"></div>
</body></html>
