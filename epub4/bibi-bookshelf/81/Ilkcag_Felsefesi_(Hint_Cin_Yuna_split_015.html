<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>İlkçağ Felsefesi (Hint_Çin_Yunan)</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p id="filepos185943" class="calibre1"><span class="calibre2">
</span></p><p id="filepos185998" class="calibre5"><span class="calibre2"><span class="bold"><span class="calibre6">III. GELENEĞE BAĞLI HİNT FELSEFE SİSTEMLERİ</span></span></span></p><blockquote class="calibre11">Veda geleneğini tanımadıkları için Hintlilerin <span class="italic">«Nastikas</span> (Hayır Diyenler)» diye adlandırdıkları biraz önce anlatılan sistemlerin karşısında da Brahmanizm'e dayanan ve Vedalardaki düşünceleri ele alarak geliştiren sistemler vardır. Bunlara da <span class="italic">«Astikas</span> (Evet Diyenler)» denmiştir.</blockquote><blockquote class="calibre36">Felsefe, güçlü ve tartışılmaz bir geleneğin bulunduğu bir ortamda eğer yapılabiliyorsa, çoğu kez eski metinlere eklenen yorum, ek, açıklama kılığına girer ve yorum yapma, bir konuya açıklık getirme görünümü altında yeni şeyler söylenebilir.</blockquote><blockquote class="calibre37">Nastika'ların Hint düşünce yaşamına girmesi, Brahmanizm'in toparlanarak yeniden dirilmesine ve güçlü bir karşı atılım başlatmasına yol açtı. Kendisini yıkıcı eleştirilere karşı savunmak ve varlığını sürdürmek için uğraşan Brahmanizm Upanişadlardaki düşüncelere sarıldı ve bunları derinlemesine işleyerek eski parlaklığına yeniden kavuştu. Özellikle Budacılıktan çok etkilendi ve yararlandı.</blockquote><blockquote class="calibre32">O dönemin Hindistan'ında birbirleriyle boy ölçüşen, tartışan düşünce akımlarıyla gelişen düşüncelere, ortaya konan görüşlere, sorunlara, belki hiç bir çağda ve hiç bir toplumda görülmemiş yoğun ve yaygın bir ilgi gösterilmişti. Her yanda öğrencilerin ünlü öğretmenlerin önünde diz çökerek öğrenim görebileceği felsefe okulları açılmıştı. Büyük bir izleyici topluluğu önünde yapılan felsefe tartışmalarına beyler, krallar da ilgisiz kalmıyor, tartışmayı kazanan konuşmacılara değerli ödüller veriyorlardı. <sup class="calibre39"><small class="calibre40"><span class="calibre18">(76)</span></small></sup> Tartışmalara açık olma gereği özellikle mantıklı düşünme, etkili konuşma, bir görüşü iyi savunma ve kanıtlama sanatının çok gelişmesini sağladı. Belki de daha çok bu gelişmelerin etkisiyle dil konusuna da bu dönemde çok önem verildiğini <span class="italic">Pannini</span>'nin (İÖ 5. yüzyıl) ünlü Sanskrit dilbilgisi kitabından anlıyoruz. Bu dönemdeki Hint felsefesinin kaynaklarının başlıcaları şunlardır:</blockquote><blockquote class="calibre37">1<span class="calibre2">.  </span><span class="italic">Upannişad'</span>lar. Bunların özellikle daha sonraki dönemlerde yazılmış olanları.</blockquote><blockquote class="calibre36">2<span class="calibre2">.  </span><span class="italic">Sutra'</span>lar, bunlar bir sistemin ana düşüncelerini özetleyen ve böylece bir öğrencinin bir konuyu kolayca belleyip unutmamasını sağlayan özlü sözlerdir. Aşağıda ele alınacak sistemlerin her birinin birkaç yüz sutra’sı vardır. Bunlar bir öğretiyi, bilmeyenlerin öğrenmesine değil, bilenlerin kolayca akılda tutulabilmesine yaradıklarından ilk bakışta anlaşılmayan ve bir yorum gerektiren kısa ve özlü sözler ve deyişlerdir.</blockquote><blockquote class="calibre32">Sutralarla ilgili yorumlar pek çoktur: Sutralara yorum yazmak yeni görüşler ortaya atmak ve geliştirmek için uygun bir yoldu. Bu yorumlara da yeni yorumlar, eleştiriler eklenince sonunda içinden çıkılmaz bir yazın karmaşası, karışmış bir düşünce yumağıyla karşılaşılırdı.</blockquote><blockquote class="calibre32">Şu dizeler bu gibi yorumlardan yakınıyor:</blockquote><blockquote class="calibre50"><span class="italic">"Hiç bir anlam çıkmıyor mu bundan</span></blockquote><blockquote class="calibre32"><span class="italic">Deyin: Her şey besbelli apaçık.</span></blockquote><blockquote class="calibre32"><span class="italic">Anlam açık seçik mi o zaman</span></blockquote><blockquote class="calibre32"><span class="italic">Hiç durmayın atın tutun, artık...</span> "<sup class="calibre39"><small class="calibre40"><span class="calibre18">(77)</span></small></sup></blockquote><blockquote class="calibre59">Bu sözler yalnız Hint yorumlan için değil baş- kalan için de geçerli...</blockquote><blockquote class="calibre32">3<span class="calibre2">.  </span>Yüz bini aşkın beyitten oluşan ve Hindistan'ın ele geçirilmesi sırasında ikiye bölünen bir Arya boyunun çekişmelerini, savaşlarını konu alan Hint destanı <span class="italic">Mahabharata</span> ve bunun bir bölümü olan ünlü <span class="italic">Bhagavad-Gita</span> (Tanrının Şarkısı) felsefe konusu olabilecek öğretiler içermektedir.</blockquote><blockquote class="calibre32">4<span class="calibre2">.  </span><span class="italic">«Manu’nun Yasası»,</span> Bhagavad-Gita’daki düşünceleri birçok bakımdan tamamlar.</blockquote><blockquote class="calibre32">Geleneğe bağlı sistemlerin altısı büyük önem kazanmıştır. Yüzyıllarca yan yana yaşamış ve karşılıklı etkileşim içinde gelişmiş olan buradaki düşünce sistemleri bir tarih sırasına konamaz. Bunların pek açıkça belirlenemeyen gelişme sırasını bir yana bırakarak en önemlilerini kısaca tanımaya çalışacağız. İkişer ikişer birbirleriyle ilişkilendirilen bu altı düşünce sistemi şunlardır:</blockquote><blockquote class="calibre32">1<span class="calibre2">. </span>Nyaya                            2.Vaişeşika</blockquote><blockquote class="calibre32">2<span class="calibre2">. </span>Sankhya                3.Yoga</blockquote><blockquote class="calibre32">5. Parva Mimansa                6. Vedanta</blockquote><blockquote class="calibre64">Bunlar içinde de Sankhya, Yoga ve Vedanta Hint düşüncesi içinde en önemli olanlardır. Bu altı sistemin her biri yüzyıllar süren bir gelişim ve değişim evresi geçirmiştir. Bunları aşağıda en özgün yönleri ve ana düşünceleriyle anlatmaya çalışacağız.</blockquote><p id="filepos192217" class="calibre34"><span class="bold"><span class="calibre35">1. NYAYA VE VAİŞEŞİKA</span></span></p><blockquote class="calibre11">Kanıt ya da kural anlamına gelen Nyaya adından bile, bu düşünce sisteminin daha çok mantık ve diyalektik konularına yönelmiş olduğu anlaşılır. Ga- <span class="italic">utama</span> adında bir bilgin'in yazmış olduğu ve bu sistemin dayandığı temel metinde, mantıklı sonuçlar çıkarma sanatının (usavurmanın) ilk önemli klasik denemelerinden biri yer almaktadır. Bu çalışma Hindistan'da mantıkla ilgili tüm incelemelerin kaynağını oluşturmuştur. <sup class="calibre39"><small class="calibre40"><span class="calibre18">(78)</span></small></sup> Ayrıca zengin bir felsefe terimleri dağarcığının oluşmasına da yol açmıştır ki<sup class="calibre39"><small class="calibre40"><span class="calibre18">(79)</span></small></sup> Sanskritçenin bu bakımdan bütün gelişmiş Batı kültür dillerinden üstün olduğu görülüyor. <sup class="calibre39"><small class="calibre40"><span class="calibre18">(8</span></small></sup>°<sup class="calibre39"><small class="calibre40"><span class="calibre18">)</span></small></sup></blockquote><blockquote class="calibre32">Öte yanda, en büyük Hint düşünürlerinden biri olan Kanada'nın geliştirmiş olduğu Vaişeşika (Vaisheshika) sisteminde, evrenin açıklanışına: doğa felsefesi ve metafiziğe (fizikötesine) ağırlık ve-</blockquote><blockquote class="calibre11">rilmiştir. «Ayrım (fark)» <sup class="calibre39"><small class="calibre40"><span class="calibre18">(81)</span></small></sup> gibi bir anlama gelen «Vaişeşika», adından da az çok anlaşılacağı gibi, daha çok, varlıklar arasındaki ayrılıkları, benzerlikleri bularak gerçeği tanımaya çalışan bir sistemdir. Gerçekten de; bilgi edinmek, her şeyi birbirinden ayırt etmekle başlamaz mı?</blockquote><blockquote class="calibre32">Bu doğa felsefesinin çekirdeği bir tür atom öğretisine dayanır. Bolüne bolüne bir yere gelindikten sonra artık bölünüp parçalanamayan, ve dünyadaki değişim süreci içinde birbirleriyle birleşerek sonra yine ayrılabilen küçücük parçacıkların var olduğu ileri sürülmüştür.<sup class="calibre39"><small class="calibre40"><span class="calibre18">(82)</span></small></sup></blockquote><blockquote class="calibre32">Nyaya Vaişeşika'nın metafiziğinden, Vaişeşi- ka’ysa Nyaya'nın mantığından yararlanmış, her iki sistem de birbirini tamamlamıştır. Sonraları bu iki sistem tek bir sistem olarak birleştirilmiştir. Bu sistemlerin yukarıda belirtmiş olduğumuz ağırlıklı konularına bakarak, birinin yalnız mantık, ötekinin yalnız doğa felsefesiyle kendisini sınırlamış olduğunu sanmayalım. Her ikisi de kendi içlerinde bütünlüğü olan tutarlı düşünce yapılarıdır ve her ikisi için de gerçeği anlamak, - gerçek konu budur, - acılardan, genedoğumdan kurtuluşa, bütün Hint düşünce sistemlerinin yöneldiği son amaca götüren bir yoldur.</blockquote><p class="calibre7" style="margin:0pt; border:0pt; height:1em"> </p><p id="filepos195127" class="calibre34"><span class="bold"><span class="calibre35">2. SANKHYA VE YOGA</span></span></p><blockquote class="calibre11">Sankhya felsefesi geleneğe bağlı altı sistem içinden Vedanta gibi ilginç ve özgün oluşuyla sivrilmektedir. Sankya felsefesini geliştiren kişinin adı <span class="italic">Kapila</span>'dır. Sayıdan ya da sayı saymaktan türemiş olan «Sankhya» sözcüğü <sup class="calibre39"><small class="calibre40"><span class="calibre18">(83)</span></small></sup> varlıkların ve kavramların sayılarak belirlenmesi anlamını çağrıştırır. Sank- hya felsefesi, Upanişad’lardaki felsefeden - ve Upa- nişad'larla doğrudan ilişkili olan ve bir sonraki bölümde değineceğimiz Vedanta felsefesinden - daha baştan, «tekçi (monist)» değil de «ikici (dualist)» olu- şuyla ayrılır, Buna göre yaradılış bir ilkeye değil birbirinden ayrı iki temel ilkeye dayanmıştır. Bu iki ilkeden biri, doğanın özü, sürekli etkin ve devingen, ancak cansız ve bilinçsiz bir maddi ilke olan <span class="italic">Prakriti,</span> öteki ise canlı ve bilinçli olmakla birlikte etki altında kalabilen edilgen <span class="italic">Puruşa</span> dır (<span class="italic">Puru- sha).</span></blockquote><blockquote class="calibre32">Yalnız Brahman’ın biricik gerçek olduğunu ve dış dünyanın aldatıcı bir görüntüden, <span class="italic">maya</span>'dan başka bir şey olmadığını ileri süren Upanişad öğre- tisinden yola çıkan Sankhya felsefesi, Upanişad’la- rı yıkmaya çalışmadan, aşama aşama ilerleyerek akla daha yakın gelen bir yaklaşımla, dış dünyayı bilinçten bağımsız bir gerçeklik olarak algılamıştır. Böylece, «maya»’nın aldatıcı görüntüsü, kendi kendine yeterli bir ilke olan doğa gerçeğine, «Prakri- ti »ye dönüşmüştür .<sup class="calibre39"><small class="calibre40"><span class="calibre18">(84)</span></small></sup> Cansız doğanın karşısındaki ve ötesindeki canlılık ya da ruh yani «Atman» da şimdi «Puruşa» diye adlandırılmış ve bu yolla önce her şeyi kapsayan bir tüm bilinçliliğe, bir tür tanrı kavramına, «Büyük Puruşa»ya ulaşılmış, bundan sonra, (artık Büyük Puruşa'ya benzer yanı kalmamış olan) ayrı ayrı, sayısız «Küçük Puruşa»lar, yani «kişilikler (ruhlar)» bulunduğu ileri sürülmüştür.</blockquote><blockquote class="calibre32">Daha sonra da «Büyük Puruşa» kavramı bütün bütün bir yana bırakılıp geriye «Küçük Puruşa»lar kalınca klasik Sankhya felsefesi tanrıtanımaz (atheist) bir öğretiye dönüşmüştür. Tam bu noktada Sankhya felsefesi Budacılıkla kesişmektedir, ancak karşılıklı etkileşimin nasıl ve ne oranda olduğu, hangi görüşün daha önce ortaya atıldığı, kimin kimden etkilendiği tartışmalıdır.</blockquote><p class="calibre65">Önce Prakriti’yi görelim. Prakriti üç durumun (<span class="italic">gunas</span>) bileşiminden oluşur; açıklık ve aydınlıkla ilişkilendirilen uçucu, hafif olma durumu; karanlık, çökücü, ağır ve engelleyici olma durumu ve bu iki durum arasındaki karşılıklı alış veriş ve dönüşme durumu. Prakriti'nin hamurundan bütün varlıklar ortaya çıktığı gibi, düşünme, duyma ve davranma gibi yetenekler de oluşmuştur, Bizim ruh dünyasıyla ilişkilendirmeye çalıştığımız, ve madde ötesi diye nitelediğimiz pek çok şey Prakriti'nin maddi dünyası içindedir.</p><p class="calibre65">Doğada hepsi Prakriti'yle ilgili toplam 24 ilke vardır, bunlar şöyle sıralanır:</p><blockquote class="calibre33">1<span class="calibre2">.  </span>Prakriti'nin kendisi; yaratır.</blockquote><blockquote class="calibre11">2<span class="calibre2">.  </span>Akıl, ayırt etme yeteneği; yaratıcıdır.</blockquote><blockquote class="calibre11">3<span class="calibre2">.  </span>"Ben-oluş" (<span class="italic">Aha-kara</span>), benlik, kişilik duygusu, ben'i dış dünyadan ayıran duygu. Bu duygudan bir yanda duyular ve duyu organları; öbür yanda da dış dünyanın türlü türlü öğeleri türemiştir.</blockquote><p class="calibre55">Duyular şunlardır:</p><blockquote class="calibre11">4<span class="calibre2">.  </span>Görme</blockquote><blockquote class="calibre11">5<span class="calibre2">.  </span>İşitme</blockquote><blockquote class="calibre11">6<span class="calibre2">.  </span>Koku alma</blockquote><blockquote class="calibre32">7<span class="calibre2">.  </span>Tad alma</blockquote><blockquote class="calibre32">8<span class="calibre2">.  </span>Dokunma</blockquote><blockquote class="calibre11">Beş duyuya Hindistan'da hep şu duyu da eklenir:</blockquote><blockquote class="calibre58">9<span class="calibre2">.  </span>Anlama, düşünme, kavrayış Bunu beş duyu organı izler:</blockquote><blockquote class="calibre32">10<span class="calibre2">.  </span>Göz</blockquote><blockquote class="calibre32">11<span class="calibre2">.  </span>Kulak</blockquote><blockquote class="calibre32">12<span class="calibre2">.  </span>Burun</blockquote><blockquote class="calibre32">13<span class="calibre2">.  </span>Dil</blockquote><blockquote class="calibre32">14<span class="calibre2">.  </span>Deri</blockquote><blockquote class="calibre11">Bundan sonra davranışlarla ilgili beş organ gelir:</blockquote><blockquote class="calibre32">15<span class="calibre2">.  </span>Gırtlak</blockquote><blockquote class="calibre32">16<span class="calibre2">.  </span>Eller</blockquote><blockquote class="calibre32">17<span class="calibre2">.  </span>Ayaklar</blockquote><blockquote class="calibre32">18<span class="calibre2">.  </span>Boşaltma organları</blockquote><blockquote class="calibre32">19<span class="calibre2">.  </span>Üreme organı</blockquote><blockquote class="calibre11">Dış dünyanın beş öğesi şunlardır:</blockquote><blockquote class="calibre32">20<span class="calibre2">.  </span>Uçucu en hafif öz, «eter»</blockquote><blockquote class="calibre32">21<span class="calibre2">.  </span>Hava</blockquote><blockquote class="calibre32">22<span class="calibre2">.  </span>Ateş ve ışık</blockquote><blockquote class="calibre32">23<span class="calibre2">.  </span>Su</blockquote><blockquote class="calibre32">24<span class="calibre2">.  </span>Yer</blockquote><blockquote class="calibre11">Bu 24 öğeye karşı son olarak sayılan,</blockquote><blockquote class="calibre32">25<span class="calibre2">.  </span>Puruşa,</blockquote><blockquote class="calibre11">ile birlikte Sankhya felsefesinde yirmi beş «ilke» vardır.</blockquote><blockquote class="calibre36">Yaradılış süreci ise şöyle açıklanır. Prakriti üç «guna»'nın sürekli ve karşılıklı ilişkisiyle başı sonu olmayan bir döngü içinde (2'den 24'e) kadar olan bütün «madde» evrenini sürekli yeniden yaratır - yaradılış - ve sonra yeniden içine alarak eritir - yok ediliş.</blockquote><blockquote class="calibre32">Pekiyi, bu arada Puruşa ne yapıyor? Prakri- ti'yle nasıl bir ilişki içine giriyor? Oluşumları etkiliyor, yönlendiriyor mu?</blockquote><blockquote class="calibre32">Canlı ve bilinçli olma niteliğiyle Puruşa, maddi olaylardan derin ve aşılmaz bir uçurumla ayrılmıştır. En öz ve bozulmamış durumunu ve sonsuz saflığını koruyarak maddeye karışmadan, bulaşmadan, olan bitenin ötesinde durur. Bir bakıma, madde ve ruha benzetebileceğimiz Prakriti ve Puruşa, canlılarda sıkı bir bağ ile birbirine bağlanmıştır. Bir Sankhya filozofu bu durumu bize şöyle açıklayacaktır: Bu bağ yalnızca bir sanıdır, aldanmadır. Arkasındaki kırmızı bir çiçek yüzünden renksiz ve berrak bir kristal parçası, nasıl kırmızı görünürse, sonsuz ve pırıl pırıl Puruşa da, bunun gibi kendisini barındıran vücutta dış etkilerden etkileniyormuş, acı çekiyormuş gibi görünür.<sup class="calibre39"><small class="calibre40"><span class="calibre18">(85)</span></small></sup></blockquote><blockquote class="calibre32">Bizim bildiğimiz beden ve ruh ayrımına pek benzemeyen, Sankhya öğretisinin ayrımında, birbirinden apayrı iki gerçek karşı karşıya gelmektedir: bir yanda hiç değişmeden, bozulmadan duran sonsuz öz, Puruşa, öbür yanda da Prakriti ve Prak- riti'nin dünyası içindeki türlü türlü düşünceler, düşler, duygular...</blockquote><blockquote class="calibre32">Niçin, diye sormaktan kendimizi alamıyoruz, sonsuz ve tertemiz bir öz olan Puruşa'lar Prakri- ti'nin geçici ve aldatıcı dünyasıyla ilişkiye girmek gereğini duyuyor?</blockquote><blockquote class="calibre32">İşte bu soru, acı, genedoğum ve kurtuluş (moks- ha) gibi Hint düşünce sistemlerinin hep yinelenen kavramlarından yararlanan bu öğretinin de özünü açığa çıkarmaya yarayabilir. Sankhya filozofları da</blockquote><blockquote class="calibre11">acı ve tutku üzerine kurulu çıkmazdan yola çıkarak (zevk alarak, eğlenerek değil), son gerçeğe yönelerek tutkulardan ve acılardan kurtulmak, kurtuluşa ermek gerektiğini söylerler.</blockquote><blockquote class="calibre32">Peki biz niye acı çekiyoruz?</blockquote><blockquote class="calibre32">Biz dış dünyadaki bin bir türlü ilişki ve olayın etkisi altında bir tutsak, bir oyuncak gibi oradan oraya sürüklendiğimiz için acı çekiyoruz. Kendimizi ayrı bir gerçek, ayrı bir kişilik olarak gördüğümüz sürece de acı çekeceğiz. Bu durum bir yanılgıdan kaynaklanır; çünkü kendi özümüz, Puruşa, gerçekte her türlü olayın, etkinin dışında, ötesinde değişmeden, dokunulmadan, bozulmadan öylece durur.</blockquote><blockquote class="calibre32">O'nun bu yanılgıyı görmesi, gerçeği anlaması sağlanmalıdır! Gerçek anlaşılınca, yani bu dünyanın günlük gerçeklerinin o kişinin özüne gerçekte dokunamadığı, erişemediği öğrenilince her türlü acı, bağımlılık ortadan kalkar. Puruşa kurtulur. Böylece madde de, yani Prakriti de kurtulur! Puru- şadan sıyrılan Prakriti'nin de artık bir özü (ruhu), duygusu, bilinci kalmayacağına göre o da artık acı çekmeyecektir. Ayrı ayrı canlılar için olduğu gibi varoluşun tümü için de kurtuluş Puruşa'nın gerçeği görebilmesine bağlıdır. Olumlu olumsuz ya da dişil eril ikiciliği içinde, - niçin dişi olduğunun tutarlı bir açıklaması yoksa da - dişi bir ilke olan Prakriti doyum ve uyum için kendi dışında olan Puruşa'ya karşı istek duyar ve kendisini göstererek, sergileyerek Puruşa'yı kendine çekmeye, onu seyirciler önünde raks eden çekici bir dansöz gibi büyülemeye çalışır; Puruşa ise kendisini bu çekimden ancak kendine gelebilir, kendini bulabilirse kurtarabilir. Sankhya öğretisinde de gerçeği anlamanın ve kurtuluşa er- menin yolu sıkı bir düzen içinde dış dünyanın çekimine kapılmadan erdemli bir yaşam sürmekten geçer. Kurtulan Puruşa yine dingin, kendi kendine yeterli, lekelenmemiş, dokunulmamış temiz bir öz olarak kendini bulur; şimdiki kurtulmuş durumu ise <span class="italic">"içine artık hiç bir görüntünün yansımadığı" bir ayna'</span> ya benzetilir.<sup class="calibre39"><small class="calibre40"><span class="calibre18">(86)</span></small></sup> Bütün bu olan bitenler bir giz örtüsüyle hep gözlerden saklı kalır.</blockquote><blockquote class="calibre32">Bu tanrıtanımaz felsefenin bile geleneğe aykırı görülmemesi Brahmanların yeni düşüncelere karşı olan hoşgörülü tutumunun kanıtıdır. Kapila dış görünüşü kurtarma çabasıyla, düşüncelerinin yapısı ve gelişimi bakımından pek bağlı kalmadığı Vedaların yüceliğini tanımıştır, ama yine de, bu öğretinin niçin geleneğin dışına itilmediğini açıklayabilmek için, iki ayrı neden sayılabilir: İlk neden; Hint düşüncesinde, bir yanda Vedalarda adı geçen çok sayıdaki tanrının varlığının, bir yanda da yaratıcı ve buyurucu bir tanrının olmayışının uzlaşmaz iki ayrı görüş, bir çelişki olarak değerlendirilmemesidir; ikinci neden ise Sankhya öğretisinin toplumun temelini oluşturan Kast düzenine dokunmaması- dır. Özellikle bu son koşula uyulduğunda Brahmanların Hindistan'ında bir düşünürün neredeyse sınırsız bir düşünce özgürlüğü olduğunu görüyoruz.</blockquote><blockquote class="calibre32"><span class="italic">Yoga</span> denince Batı'da eskiden ilk akla gelen şey, para toplamak amacıyla seyircilerin ilgisini çekmeye çalışan, ciddiye alınamayacak ve gerçeği aramakla bir ilgisi olamayacak türlü türlü şaşırtıcı gösteriler ve canbazlıklardı. Bugün artık, Yoganın da bu bölümde ele alınan öteki düşünce yapıları gibi kurtuluşa yönelik yollan ve araçları gösteren, ancak daha çok uygulamaya ağırlık veren bir öğreti olduğu bilinmelidir. Yoga öğretisi Sankhya'nın kuramından yararlandığı ve Sankhya filozofları da Yoga'yı kendi öğretilerinin uygulama bakımından bütünleyicisi olarak gördükleri için Sankhya sistemiyle Yoga birbirlerine sıkı sıkıya bağlanmıştır. Ancak, Yoga öğretisi önemli bir noktada Sankhya felsefesinden ayrılır. Yoga kişiliği olan bir tanrıya inanır. Sankhya'ya göre yaradılış iki karşıt ilkenin, Prakriti ve Puruşa'nın karşılıklı ilişkisi olarak açıklandığına göre Yoganın tanıdığı tanrının yaratıcı ve buyurucu bir tanrı olmaması gerekir. O, en üstte ve en ötede, başı sonu olmayan bir zamandan beri dokunulmadan, Prakriti'ye bulaşmadan an ve duru kalan ve her şeyi sonsuz bir duyarlıkla duyan ve bilen Puruşa’ya benzer. Bu bakımdan Yoga öğretisinde tanrı kavramı önemli bir yer tutmaz.</blockquote><blockquote class="calibre32">Yoganın temel metnini dört kitapta toplanmış olan ve <span class="italic">Patanjali</span> adında bir bilgenin yazdığı söylenen 194 <span class="italic">Yoga Sutra</span> oluşturur.</blockquote><blockquote class="calibre32">Boyunduruk anlamındaki (Almanca) «Joch» - ve İngilizce «yoke») - sözcüğüyle aynı kökten gelen Yoga, anlam genişlemesiyle sıkı düzen, kendi kendini denetleme, dizginleme anlamlarına erişmiştir. Arayan kişinin belirli bir düzen içinde, sıkı ve düzenli alıştırmalarla, içe dalım (meditasyon) ve yoğunlaşma (konsantrasyon) gibi uygulamalarla en derindeki gerçeği anlamayı, arınmayı ve kurtuluşa varmayı başarabileceği görüşü yalnız bu öğretiye özgü, yeni ve özgün bir görüş olmayıp, pek çok Hint öğretisinde ve hatta Upanişadları da içine alan Veda yazınında bile üzerinde önemle durulmuş, işlenmiş olan bir konudur.</blockquote><blockquote class="calibre32"><span class="italic">Yogi'</span>yi bekleyen ise, Yoga’ya özgü türlü türlü uygulamalar sonunda kurtuluşa götüren uzun ve zor bir yolculuktur. Yoginin yıllar süren bir kendini yenme, nefsini alt etme çabasıyla şu sekiz basamağı çıkması gerekir <sup class="calibre39"><small class="calibre40"><span class="calibre18">(87)</span></small></sup>:</blockquote><blockquote class="calibre32">1<span class="calibre2">.  </span>Dışa yönelik tutum <span class="italic">(yama):</span> Yaşama zarar vermemek (Budacılık ve Caynacılık'ta de bulunan <span class="italic">«ahimsa»</span> ilkesi), özü sözü doğru olmak, uçkuruna sağlam olmak, maddi çıkarlar peşinde koşmamak.</blockquote><blockquote class="calibre32">2<span class="calibre2">.  </span>İçe yönelik tutum (<span class="italic">niyama):</span> Bu basamak şu beş buyruğu kapsar. İçi (gönlü) ve dışı temiz olmak, azla yetinmek, sıkıntılara katlanmak, bilgiyi aramak, kendini yola (tanrıya) adamak.</blockquote><blockquote class="calibre32">3<span class="calibre2">.  </span>Duruşlar (oturuşlar, <span class="italic">asanas</span>): Burada içe dalım (meditasyon) için en uygun oturuş ve duruş biçimleri ve türleri en ince ayrıntılarına kadar gösterilir.</blockquote><blockquote class="calibre32"><span class="italic">Bhagavad Gita'nın</span> bir yerinde şunlar yazılı:</blockquote><blockquote class="calibre20"><span class="italic">"Oturmak için temiz bir yer seçsin</span></blockquote><blockquote class="calibre10"><span class="italic"> Bu yer ne alçak ne de yüksek olsun </span></blockquote><blockquote class="calibre10"><span class="italic">Yere ya bez ya post ya «kuşa» otu sersin </span></blockquote><blockquote class="calibre10"><span class="italic">Böyle bir yerde oturup içe yönelsin </span></blockquote><blockquote class="calibre10"><span class="italic">Duygularını ve düşüncelerini toplasın </span></blockquote><blockquote class="calibre10"><span class="italic">Gövde, baş ve boynunu dik ve rahat tutsun </span></blockquote><blockquote class="calibre10"><span class="italic">Oynatmadan gözlerini burnunun ucuna diksin </span></blockquote><blockquote class="calibre10"><span class="italic">Bakışını başka bir yere kaydırmasın</span> "<sup class="calibre39"><small class="calibre40"><span class="calibre18">(88)</span></small></sup></blockquote><blockquote class="calibre32">4<span class="calibre2">.  </span>Soluk alış verişinin düzenlenmesi (<span class="italic">pranayama):</span> Soluğun doğru alınıp verilmesi ve tutulması için bir dizi yöntem...</blockquote><blockquote class="calibre32">5<span class="calibre2">.  </span>Duyuların geri çekilmesi (<span class="italic">pratyahara</span>): Doğal olarak dışa yönelik olan duyuların bu kez içe yöneltilmesi...</blockquote><blockquote class="calibre32">6<span class="calibre2">.  </span>Yoğunlaşma (konsantrasyon, <span class="italic">dharana</span>): Düşüncelerin yalnız bir şeye yöneltilerek orada yoğunlaştırılması...</blockquote><blockquote class="calibre32">7<span class="calibre2">.  </span>İçe dalım (meditasyon, <span class="italic">dhyana</span>): Yoğunlaşmanın derinleştirilmesiyle ve güçlenmesiyle düşüncenin üzerinde yoğunlaştığı şeye kendiliğinden kayması, akması.</blockquote><blockquote class="calibre32">Bu arada kutsal «Om» hecesinin sürekli zikredilmesi de önerilir.</blockquote><blockquote class="calibre32">8<span class="calibre2">.  </span>Esrimelerine (<span class="italic">samadhi</span>): Bu en üst basamaktır. Yogi kendisini ayrı bir varlık ayrı bir benlik ve ayrı bir bilinç olarak görmekten kurtulur ve mutluluğa ve tanrılara yaraşır bir tutuma kavuşur. Bu durumu yaşamamış olan kişiye anlatmaya sözcükler yetmez.</blockquote><blockquote class="calibre32">Bu yolda giden yogi doğaüstü güçleri, olağanüstü yetenekleri, üzerinde durulmaması gereken bir yan kazanç gibi elde eder. Hint yazınında bunların neler olabileceği üzerinde uzun boylu durulmuştur. Eski Yoga Sutralarda şunlar sayılıyor:</blockquote><blockquote class="calibre50"><span class="italic">Geçmişi ve geleceği bilmek</span></blockquote><blockquote class="calibre32"><span class="italic">Tüm hayvanların dilinden anlamak</span></blockquote><blockquote class="calibre32"><span class="italic">Daha önceki yaşamları anımsamak</span></blockquote><blockquote class="calibre32"><span class="italic">Görünmez olabilmek</span></blockquote><blockquote class="calibre32"><span class="italic">Bir fil kadar güçlü olmak</span></blockquote><blockquote class="calibre32"><span class="italic">En küçük en gizli ve en uzak olanı bilmek</span></blockquote><blockquote class="calibre32"><span class="italic">Tüm evreni bilmek</span></blockquote><blockquote class="calibre32"><span class="italic">Vücudun düzenini bilmek</span></blockquote><blockquote class="calibre32"><span class="italic">Açlığı ve susuzluğu yenmek</span></blockquote><blockquote class="calibre32"><span class="italic">Su, çamur ve dikenlerin değmemesi</span></blockquote><blockquote class="calibre32"><span class="italic">Havada yürüyebilmek</span></blockquote><blockquote class="calibre32"><span class="italic">Doğa öğelerine hakim olmak</span></blockquote><blockquote class="calibre32"><span class="italic">Çok sağlıklı olmak, genç ve dinç kalmak</span></blockquote><blockquote class="calibre32"><span class="italic">Duyulara hakim olmak</span></blockquote><blockquote class="calibre32"><span class="italic">Her şeyi duyumsayarak her şeyin üstünde</span></blockquote><blockquote class="calibre14"><blockquote class="calibre14"><blockquote class="calibre14"><blockquote class="calibre14"><blockquote class="calibre14"><blockquote class="calibre10"><span class="italic">olmak</span></blockquote></blockquote></blockquote></blockquote></blockquote></blockquote><blockquote class="calibre50">Tüm bu olağanüstü yeteneklerin ve becerilerin elde edilebileceğine körü körüne inanmak gerekli değil; bunlar yolda ilerleyen yoginin karşılaşabileceği olası olağanüstü durumların, yaşantıların, bakış açılarının neler olabileceğini belirtmek için Yoga yazınında sayılmakta, yorumlanmaktadır. Yukarıda sayılanların yorumlarını irdelemek, doğruluğunu sınamak, bize düşmez, zaten bunun için yerimiz de uygun değil. Yalnız yogileri küçümseyip, alaya alanlara ve üstün yeteneklerine kuşkuyla bakıp adam sende deyip geçenlere şunu hatırlatmak gerekir: Yakın geçmişte yapılan pek çok deney insanların içinde, ne olduğunu bilemediğimiz ve anlayamadığımız, belki de çok eski çağlardan kalıtım yoluyla bize gelmiş, gizli ve uyuyan birtakım güçler ve yetenekler olduğunu göstermiştir. Belki de, dikkatini belirli bir yere yöneltme yeteneğini çok geliştirmiş olan bir kimse kendi içindeki o gizli yetenekleri uyandırıyordur.</blockquote><blockquote class="calibre32">Yoganın kolları ve türleri burada bizi ilgilendirmiyor. En güvenilir ve tutarlı Yoga öğretisine göre bütün bu üstün güçler ve yetenekler üzerinde durulmaması gereken bir yaşantı, bir bakış açısı ve yolda işe yarayan bir araç olarak yogiye gelebilir, ancak bir yogi bunları elde etmeyi amaç edindiği anda yolda kalır, kurtuluşa eremez.</blockquote><p id="filepos217713" class="calibre49"><span class="bold"><span class="calibre35">3. MIMANSA VE VEDANTA</span></span></p><blockquote class="calibre11">Geleneğe bağlı altı düşünce sistemi içinde önemli bir yenilik getirmediği için üzerinde pek az durulan <span class="italic">Mimansa,</span> bizim açımızdan da bir önem taşımamaktadır. Mimansa'nın, daha çok Vedalar döneminin sonunda ortaya çıkan sapkın akımları, en çok da Sankhya felsefesini eleştirerek kutsal metinlere dönmeyi ve onlara sıkı sıkı bağlı kalmayı öneren ve dinin gereklerini yerine getirmeye büyük önem veren bir düşünce akımı olduğunu belirtmekle yetinelim ve hemen Vedanta sistemine geçelim.</blockquote><blockquote class="calibre32"><span class="italic">Vedanta,</span> «Vedaların sonu» demektir; ve ilk önceleri Vedalardan en çok da Upanişadlardan çıkarılan dini ve felsefi öğretilerin tümüne bu ad veriliyordu. Daha sonraları Upanişadlardaki Brahman'ın ve Atman'ın birliği düşüncesini en tutarlı biçimde geliştiren öğretiye «<span class="italic">Vedanta</span>» dendi ve bu ad bu anlamda yerleşti.</blockquote><blockquote class="calibre32">Vedanta'nın pek çok kolu vardır. «Klasik Vedanta» diye adlandırılan öğretinin kurucusu olan Şankara (<span class="italic">Shankara</span>) İS 800 yıllarında yaşamıştır. Demek ki, Şankara yorumlarını Upanişadların ortaya çıkışının üzerinden aşağı yukarı bin yıl geçtikten sonra yazmış. Hindistan'ın en büyük filozofu olarak nitelenen Şankara 32 yıl süren kısa yaşamında Upanişad öğretilerine yeni bir boyut, açı ve derinlik kazandırmış ve 1200 yıl boyunca Vedaları hiçe sayan Budacılığın ve Vedaları tanısa da onları bağlayıcı olarak görmeyen Sankhya felsefesinin yanında sönükleşmiş olan Veda geleneğine yeni bir soluk getirmiştir.</blockquote><blockquote class="calibre32">Şankara, öğretisini, eski Vedanta düşüncesini aktaran 555 Sutra'ya yazdığı yorumlarla ortaya koymuştur. Aşağıda yalnız Şankara'nın öğretisinden söz edilecektir.</blockquote><blockquote class="calibre32">Öğretinin çıkış noktasını şu eski özdeyişler oluşturur:</blockquote><blockquote class="calibre32"><span class="italic">"Tat tvam asi"</span> (Sen O'sun)</blockquote><blockquote class="calibre32"><span class="italic">"Aham Brahma asmi"</span> (Ben Brahman’ım) <sup class="calibre39"><small class="calibre40"><span class="calibre18">(89)</span></small></sup> Bundan şu anlam çıkıyor: Var olan her şeyi doğuran ve her şeyi içinde barındıran Brahman gerçekte bizim kendi özümüzdür. Bu öz, yani Atman, doğası gereği sözcüklere sığmaz ve anlatılamaz. («Atman»ın anlatılamayacağını daha önce Yagnavalkya da öğretmişti.) Yalnız tek bir gerçek vardır, o da özünde Brahman olan Atman'dır. Bu söz ilk bakışta anlamsız ve çelişkili gibi görünebilir. Çünkü günlük yaşamımızda, bir tek gerçek olmadığını, tam tersine bin bir türde ve biçimde, elle tutulur, somut gerçekler bulunduğunu ve bu arada bu değişen, ölümlü dünyanın içinde yaşayan kendi varlığımızın da apayrı bir gerçek olduğunu görüyoruz.</blockquote><blockquote class="calibre32">Bu durumda bize gerçeği bin bir kılıkta gösteren algılarımızı eleştirici ve kuşkucu gözlerle sor-</blockquote><blockquote class="calibre11">gulamamız gerekmektedir. Bilmek ne demek? Niçin bilebiliyoruz? Bilgimiz neye dayanıyor? Ne zaman geçerli oluyor ve kuşkuya yer bırakmıyor? Şankara burada 18. yüzyılın Avrupa'sında Kantin sormuş olduğu sorulan soruyor ve az çok onunkilere benzeyen sonuçlara ulaşıyor. Bütün bilgilerimizi ve deneyimlerimizi duyularımızın aracılığıyla elde ediyoruz. Bilgi, duyularımızla algıladıklarımızın işlenmesinden başka bir şey değildir. Bu yolla gerçeği yakalayabilir miyiz? Şankara diyor ki: <span class="italic">"Ha- </span><span class="calibre18">
</span><span class="italic">yır!"</span></blockquote><blockquote class="calibre32">Daha sonraları Kant'ın da açıkladığı gibi, Şankara varlıkları gerçek öylesilikleriyle algılayamadığımızı, ancak duyulanınıza yansıyan biçimleriyle, yani görüntüleriyle tanıdığımızı belirtiyor. Bu yolla bulunabilecek gerçek, olsa olsa bir aldatmacadır, «maya»'dır.</blockquote><blockquote class="calibre32">Her zaman geçerli gerçek bilgiye, tüm varoluşun kavranışına, «<span class="italic">vidya»'ya</span> ise «maya»'nın aldatıcı örtüsü aradan kaldırılabilirse, duyulanınızın sınırlı ve yetersiz olduğu sezilebilirse varılır. O zaman açıkça anlaşılır ki kişiliğimiz tüm dış görüntülerden değişik, bağımsız, bambaşka bir şeydir, - burada Şankara’nın yolu Kant'ınkinden ayrılıyor -, ve o, Brahman'dır. Gerçek bilgiye, «vidya»'ya yaşam deneyimleriyle ve düşünmeyle değil, sezgiyle erişilebilir ve bu tür bilgi de yalnızca Vedaların sonsuza dek geçerli kutsal açıklamalarından ve özellikle on- ların son bölümü olan Upanişadlardan çıkmaktadır.</blockquote><blockquote class="calibre32">Ne var ki Şankara Vedalara dayanmakla bir yerde çıkmaza girmiştir. Vedalarda Atman'la</blockquote><blockquote class="calibre11">Brahman'ın birliğinin tek ve son gerçek olarak bildirildiği ileri sürülünce şu çelişki beliriyor: Her şeyin birlikten doğduğu ve bir olduğu görüşünü, yani tek-gerçeklik görüşünü savunan Upanişadlar olduğu gibi, çok kez - Vedaların eski olanlarında - çoğulcu (pluralist) bir görüş açısıyla, gerçeğin çokluğunu, hatta Brahman'ın bile ayrı ayrı kişilikleri ve biçimleri olduğunu bildiren bölümler de bulunmaktadır. Şankara'ya göre ise ayrım yapılmaksızın bütün Vedalar tartışılmaz kutsal metinlerdir.</blockquote><blockquote class="calibre37">En önce bu belirttiğimiz güçlüğü yenmek için Şankara, - Upanişadlarda izlerine rastlanan bir düşünceyi - biri yukarı ve biri aşağı olmak üzere «İki Basamaklı Kavrayış» öğretisini geliştirmiştir.</blockquote><blockquote class="calibre37">Aşağı basamakta, dışa yönelik (egzoterik, exoterique) algılayışla varlık ve tanrı bin bir biçimde görülmektedir. - Oysa Şankara, tanrıyı varlığın özü olarak tanımlamıştı. Bu durumda bu ikisinin, yani tanrının ve varlığın, aynı özden olduğu, birbirine eş olduğu anlamı çıkmaktadır <sup class="calibre39"><small class="calibre40"><span class="calibre18">&lt;90&gt;</span></small></sup> - Aşağı basamakta tanrı İşvara (<span class="italic">Ishwara</span>), tüm varlığın yaratıcısı olarak saygı görmekte, her türlü üstün nitelik ona yakıştırılmaktadır. Halk da ona çeşitli uygulamalarla tapınmaktadır. Yüksek bir kavrayışı içermese de bu basamağın aşağı görülmesi doğru olmaz, çünkü bu tür görüşler insanın doğal kavrayış yeteneğine uygundur ve bu bakımdan da gerçek bilgiye ermeye bir hazırlıktır.</blockquote><blockquote class="calibre36">Daha yüksekteki öze yönelik (ezoterik, esoterique) kavrayış basamağına çıkabilen kimse bilge kişidir. Bu kişi aldatıcı «maya» görüntüsünün ardındaki hiç bir nitelemeye sığmayan, akılla kavranamayan Brahman'ın bulunduğunu sezmiştir. Gerçek bilge, kavrayışın aşağı basamağını kesinlikle aşağı görmez, o her tapınakta tanrısına yönelebilir ve her tanrının önünde eğilebilir, çünkü bu tür tapınış biçimlerinin akılla kavranamayanı, gözle görülemeyeni insan düşüncesine ve kavrayışına yaklaştırdığını ve uydurduğunu bilir, ve tüm bunların ötesindeki ve ardındaki birliği sezerek gerçeğe sığınır ve gerçeği esenler.<sup class="calibre39"><small class="calibre40"><span class="calibre18">(91)</span></small></sup> Bu yüzden de Şanka- ra'ya göre Brahman'ın iki görünüşü ve dolayısıyla iki ayrı tapınılış biçimi vardır, öyle ki, bu ikisinin birbirinden apayrı gerçekler olduğu sanılır.</blockquote><blockquote class="calibre32">Bütün öteki Hint düşünce sistemlerinde olduğu gibi Vedanta için de en önemli soru şudur: İnsan kendi varoluşunun dar kalıbından, ki bu acıdır, nasıl kurtarılabilir? Yanıt besbellidir: Kurtuluş içimizdeki Atman'a ermektir. Böylelikle yaşamımızın kısalığının ve dışa bağımlılığının bizi artık sınırlamadığı, bağlamadığı bir aşamaya geliriz, içinde ayrım, değişim, zaman olmayan, yalnız barış ve erinç olan o uçsuz bucaksız varoluş okyanusuna dalarız. (Adlarını ve biçimlerini yitirerek denize kavuşan eski akarsular benzetmesi burada yine karşımıza çıkıyor.) Vedanta şu davranış ilkelerini koyar:</blockquote><blockquote class="calibre66"><span class="calibre2">— </span>Sonsuz olanla sonsuz olmayanı fark etmek.</blockquote><blockquote class="calibre10"><span class="calibre2">— </span>Bu dünyada ve öbür dünyada kazanç ve ödül beklememek.</blockquote><blockquote class="calibre10"><span class="calibre2">— </span>Yolda 6 gerekli araç: İç barış (huzur), kendine hakim olmak, zevkler peşinde koşmamak, sıkıntılara katlanmak, kendi içinde yoğunlaşmak (konsantrasyon), inançlı olmak.</blockquote><blockquote class="calibre10">—Dünyaya bağımlılıktan kurtulmayı özlemek.</blockquote><blockquote class="calibre50">Bu ilkelere göre büyük işlerle uğraşmak, yücelmenin en uygun yolu olarak görülmez. İş yapmak da, hiç bir iş yapmadan çile çekmek de gerçeğin önünde duran engelleri, kuşkuları ve saplantıları kaldıran bir hazırlık aşaması olabilir. Ancak kurtuluşa giden yolda bir kişi çalışıp çabalayarak, kendini sıkarak yol alamaz. Doğru tutum ve doğru kavrayış gereklidir. Bu da ancak kendini vererek içe dalmakla (meditasyon) ve Veda öğrenimiyle olur. Bilge kişinin gözünde insan işi olan yapıtlar, ürünler yüce bir anlam taşımaz, çünkü o, görünüşteki yapıtların gerçek yapıtlar olmadığını, gerçeği yansıtmadığını bilir.<sup class="calibre39"><small class="calibre40"><span class="calibre18">(92)</span></small></sup></blockquote><blockquote class="calibre20"><span class="italic">"Yüceler yücesini görenin </span></blockquote><blockquote class="calibre10"><span class="italic">Gönlünün düğümleri çözülür </span></blockquote><blockquote class="calibre10"><span class="italic">Kuşkuları uçar gider kesin </span></blockquote><blockquote class="calibre10"><span class="italic">İşleri yokluktan çıkar yürür</span>'<sup class="calibre39"><small class="calibre40"><span class="calibre18">(93)</span></small></sup></blockquote><blockquote class="calibre10"><span class="italic"> </span></blockquote><blockquote class="calibre32">Vedanta öğretisinin özünü halkın güçlük çekmeden anlayabileceği bir dille anlatan bir metinde şunlar yazılı: <span class="italic">"Delilik etme! Varlığa susamışlığı bırak! Gönlünden her türlü kuşkuyu çıkar at! Zenginliğine, arkadaşlarına ve gençliğine güvenme! Zaman her şeyi silip süpürür. Tüm bu yanıltıcı geçici şeylerle oyalanma, Brahman'a kavuş! Yaşam bir lotus yaprağı üzerinde titreyen bir su damlası gibidir... Zaman akar gider, yaşam solar biter... Umut dolu soluk bitmesin!... Gönül ferahlığı yitmesin!... </span>"<sup class="calibre39"><small class="calibre40"><span class="calibre18">(94)</span></small></sup></blockquote><blockquote class="calibre32">Vedanta öğretisinin etkisi günümüze dek sürmektedir. Çeşitli Brahman düşünce sistemleri incelenirken en büyük yer Vedanta’ya ayrılır. Batı, Ortaçağda yaşarken, bir Hintli yazar Vedanta sut- raları üzerine şunları söylemiştir:</blockquote><blockquote class="calibre67"><span class="italic">'Bu eğitici kitap tüm öteki kitapların en önemlisidir. Öteki kitaplar bunun yanında ancak bir tamamlayıcı, hazırlayıcı ya da yardımcı kitap sayılır. Bunun için kurtuluşa yönelenler, bu kitabı, aydınlanmış Şankara’nın yorumuyla birlikte değerlendirsinler...”</span>
<sup class="calibre39"><small class="calibre40"><span class="calibre18">(95)</span></small></sup></blockquote><div class="mbppagebreak" id="calibre_pb_15"></div>
</body></html>
