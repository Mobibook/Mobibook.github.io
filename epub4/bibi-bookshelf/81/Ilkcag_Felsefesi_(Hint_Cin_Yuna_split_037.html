<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>İlkçağ Felsefesi (Hint_Çin_Yunan)</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p id="filepos587395" class="calibre1"><span class="calibre2">
</span></p><p id="filepos587450" class="calibre5"><span class="calibre2"><span class="bold"><span class="calibre6">V. SOKRATÇI, PLATONCU VE ARİSTOCU OKULLAR</span></span></span></p><blockquote class="calibre11">Usta ölünce yağı da balı da çıraklar satar. Üç büyük ustanın üçünün de ardından çeşitli okulların kurulmuş olduğunu görüyoruz. Antik düşünce tarihini derinlemesine öğrenmek isteyenlerin bütün bu okulları yakından tanıması gerekir. Biz ise, incelememizin eksik kalmaması için bunları kısaca tanıtmakla yetineceğiz.</blockquote><p id="filepos588018" class="calibre45"><span class="bold"><span class="calibre35">1</span></span><span class="calibre2"><span class="bold"><span class="calibre35">. </span></span></span><span class="bold"><span class="calibre35">SOKRATÇILAR (Sokratiker)</span></span></p><blockquote class="calibre11">Sokrat'ın bütün öğrencilerinin en iyisi olan Platon'un kurmuş olduğu okuldan başka üç okul daha vardır:</blockquote><blockquote class="calibre32">a)  <span class="italic">Megaralıların Okulu.</span> Bu okul Atina'dan bir günlük yolda bulunan Megara'da, (yaklaşık İÖ 430'la 360 yıllan arasında yaşamış olan ve aynı adı taşıyan ünlü matematikçiyle karıştırılmaması gereken) <span class="italic">Öklid</span> (Eukleides) tarafından kurulmuştur. Öklid, Sokrat'ın arkadaşıydı. Sokrat ölünce Platon onun yanına gitmiştir. Bu okulda Elealıların (Par- menides'in) düşünceleriyle Sokrat'ınkiler kaynaş- tırılmıştır. Platon'un «Theaitetos»unda Öklid bir söyleşiye katılır. Bu okul bir dizi keskin mantıkçı yetiştirmiştir. Bunlardan biri Stoacı Zenon'a şu soruyu soruyor: <span class="italic">"Babanı tokatlamayı bıraktın mı?" </span>Bu öyle bir sorudur ki, "evet" demek de "hayır" demek de çok ayıptır. Bir başkası <span class="italic">«yalancı paradok</span></blockquote><blockquote class="calibre11">s«»nu (açmazını) bulmuştur. <span class="italic">"Ben yalan söylerim dersem doğruyu söyler miyim?"</span> Bugün bu paradoks şu biçimiyle bilinir: "<span class="italic">Bir Giritli bütün Giritliler yalancıdır dedi!"</span></blockquote><blockquote class="calibre32">b)  <span class="italic">Kirenalıların Okulu,</span> Kuzey Afrika'da, Kyrena'da <span class="italic">Aristippos</span> tarafından kurulmuştur. Aristippos, yaşamın amacının erdemli olma ve olgunlaşma değil, yaşamdan zevk alma olduğunu söylemiş ve şu anın zevkle doya doya yaşanmasını önermiştir. Akıl da, ona göre, yaşamın tadının çıkarılmasına yarayan bir araç olmalıdır.</blockquote><blockquote class="calibre32">c)  <span class="italic">Sinikler,</span> (Kyniker; Kelbiyyun, Arapça kelp: köpek) Bu bir okul değil, <span class="italic">Antisthenes</span> in başlattığı ve bir dizi değişik düşünürün kişiliklerinde yansımış ve Platon zamanından ta Romalılar zamanına dek sürmüş olan bir akımdır. Siniklerin dayandığı, <span class="italic">"hiç bir şeye gereksinim duymama"</span> ilkesinden yola çıkılarak davranışları ve düşünceleri açıklanabilir. Bunlar bir işi ve bir malı olmayan pek yoksul kimselerdi. İş güç, mal mülk sahibi olmaya da hiç çabala- mazlardı. Toplumun değer yargılarını, yurt sevgisi gibi duygularını paylaşmazlardı. Kendilerini dünya yurttaşı, gerçek «kozmopolitler» olarak görürlerdi. Bilim, sanat ve felsefe onlara göre anlamsızdı. Sinik öğretide her şey çok kolay ve açıktır. <span class="italic">Scho- penhauer'de</span> de görülen <span class="italic">"insanın neye sahip olduğu değil, ne olduğu önemlidir"</span> ya da <span class="italic">"dışa değil içe bakılır"</span> düşüncesini daha o zamanlar ortaya atmışlardır.</blockquote><blockquote class="calibre32">Siniklerin en ünlüsü Büyük İskender'in çağdaşı olan <span class="italic">Sinoplu Diyojen'</span>dir (Diogenes). Anlatıldığına göre, dünya fatihi Büyük İskender ona <span class="italic">"Dile</span></blockquote><blockquote class="calibre11"><span class="italic">benden ne dilersin</span>?" diye sorunca, o da <span class="italic">"Gölge et- me!"</span> (Gölge etme başka ihsan istemem!) diye karşılık vermiş. Bunun üzerine Büyük İskender, <span class="italic">"İskender olmasaydım Diyojen olmak isterdim."</span> demiş. Diyojen bir fıçıda, bir başka söylentiye göre bir köpek kulübesinde yaşıyormuş; tek malı da su içmek için kullandığı sukabağıymış. Bir gün bir köpeğin bir kap kullanmadan su içebildiğim görünce bunu da elinden atmış. Bu yüzden de ona «köpek» (Yunanca <span class="italic">kyon)</span> adını takmışlar. Bütün bu akımın adı da, büyük bir olasılıkla, buradan alınmıştır. Almanca <span class="italic">«zynisch»</span> (İngilizce <span class="italic">cynical,</span> Fransızca <span class="italic">cynique,</span> Latince <span class="italic">cynicus</span>) sözcüğünün kökeni de yine buradadır. Halk, bilgeler ve deliler diye ikiye ayırdığı Siniklerin konuşmalarını ve sözlerini çoğunlukla «saldırgan, iğneleyici, utanmaz» bulmuş olacak ki «zynisch» sözcüğü tüm bu anlamlan çağrıştırır.<sup class="calibre39"><small class="calibre40"><span class="calibre18">(55)</span></small></sup></blockquote><p id="filepos592367" class="calibre45"><span class="bold"><span class="calibre35">2. PLATONCULAR (Platoniker)</span></span></p><blockquote class="calibre11">Platon'un okulu, ölümünden sonra öğrencileri tarafından sürdürülmüştür. Okulun yönetimine önce yeğeni <span class="italic">Speusippos</span> gelmiş, onu <span class="italic">Ksenokrates</span> (Xe- nokrates) izlemiştir. Akademide ilk önceleri, Pisagorcu öğelere ağırlık verilerek Platon'un yaşlılık döneminin felsefesi işlenmiştir. Akademi, İÖ 300 yıllarına doğru güçlenmeye ve yayılmaya başlayan <span class="italic">Kuşkucu</span> (Septik) felsefenin, İÖ son yüzyıllarda <span class="italic">Seçmeciliğin</span> (Eklektisizmin), İS ilk yüzyıllarda ise <span class="italic">Yeni Platonculuğun</span> yuvası olmuştur. Platon'un</blockquote><blockquote class="calibre11">Akademisi İS 529 yılında İmparator Jüstinyen tarafından kapatılmıştır. Bu olayı, tarihçilerden bazıları «İlkçağ» diye adlandırdığımız o eski (antik) çağların, sürekli akan zamanı işimize geldiği gibi parçalamak gerektiğinden, kesin sonu olan bir dönüm noktası olarak değerlendirmişlerdir.</blockquote><p id="filepos593493" class="calibre45"><span class="bold"><span class="calibre35">3</span></span><span class="calibre2"><span class="bold"><span class="calibre35">. </span></span></span><span class="bold"><span class="calibre35">ARİSTOCULAR (Peripatetiker)</span></span></p><blockquote class="calibre11">Aristo'nun okulunda bulunan üstü örtülü gezinme yerinde <span class="italic">(peripatos</span>) gezindikleri için Aristoculara Peripatetik'ler denmiştir.<sup class="calibre39"><small class="calibre40"><span class="calibre18">(56)</span></small></sup> Aristo'nun izdeşleri - bunlar içinde en başta gelenler <span class="italic">Theophrastos, Eu- demos</span> ve <span class="italic">Aristoxenos</span> tur - okulun başına geçince, doğrudan doğruya felsefeyle değil de daha çok bilim dallarıyla, özellikle fizik, matematik ve müzikle uğraşmışlardır. Aristo'nun İÖ 335 yılında açtığı bu okulla, Platoncu ve Aristocu gelenekler ayrı ayrı gelişmeye başlamıştır. Okul pek çok evreler geçirerek İS 200 yıllarına dek ayakta kalabilmiştir.</blockquote><p class="calibre31"><span class="italic"><span class="bold"> </span></span></p><p class="calibre31"><span class="italic"><span class="bold"> </span></span></p><p class="calibre31"><span class="italic"><span class="bold"> </span></span></p><p class="calibre31"><span class="italic"><span class="bold"> </span></span></p><div class="mbppagebreak" id="calibre_pb_37"></div>
</body></html>
