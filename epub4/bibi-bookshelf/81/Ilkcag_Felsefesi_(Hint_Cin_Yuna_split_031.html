<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>İlkçağ Felsefesi (Hint_Çin_Yunan)</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p id="filepos400419" class="calibre1"><span class="calibre2">
</span></p><p id="filepos400474" class="calibre5"><span class="calibre2"><span class="bold"><span class="calibre6">IV. HERAKLİT VE İÖ </span></span></span><span class="bold"><span class="calibre6">5</span></span><span class="calibre2"><span class="bold"><span class="calibre6">. YÜZYILIN DOĞA FELSEFESİ</span></span></span></p><blockquote class="calibre32"><span class="italic"> </span></blockquote><p id="filepos400799" class="calibre34"><span class="bold"><span class="calibre35">1. HERAKLİT</span></span></p><blockquote class="calibre11">Şimdide, yine olasılıkla o şaşırtıcı 6. yüzyılda (tarihler kesin değildir), ve hâlâ Yunanlıların ana yurdunun dışındaki kolonilerinde, bu kez Anadolu’daki İyonya'da, Yunan felsefesinin kurucularından sayılan ve kimilerinin en derin düşünür olarak gördüğü, kimilerininse çok karışık ve anlaşılmaz bulduğu bir düşünürle tanışacağız. O zamanlar çok</blockquote><blockquote class="calibre11">canlı bir kent olan ve içinde eski çağların yedi harikasından biri sayılan İyon tapınağının da bulunduğu Efes'te (Ephessos), İÖ 540 yıllarında, iyi bir ailede, kendisine sonradan «Karanlık» adı takılmış olan <span class="italic">Heraklit</span> (Herakleitos) dünyaya geldi.</blockquote><blockquote class="calibre32">Toplumdan kaçan ve yalnız başına, başına buyruk yaşamayı seven Heraklit, kendisine özgü değişik düşünceleriyle daha önce gidilmemiş yollar açmıştır. Düşüncelerini - eski çağda doğayla ilgili yazılara çoğunlukla konan bir başlık olan - «Doğa Üzerine» başlıklı yazısında sergilemiştir. Değişik benzetmeler ve karşılaştırmalar içeren, ince elenip sık dokunarak, çok yalın, öz ve kesin bir dille yazılmış ve bu yüzden de olasılıkla bile bile üstü kapalı ve karanlık bırakılmış anlamlarla dolu bir yazıdır bu. Ondan kalmış olan hiç olmazsa yüzden fazla parçanın böyle karanlık ve gizemli bir havası vardır. Heraklit yaşlanınca toplumla ilişkisini iyice koparmış ve dağlarda ot yiyerek bir kaçınık yaşamı sürmüştür. Olasılıkla o, Batının tanıdığı ilk kaçınık (münzevi) bilgeydi.</blockquote><blockquote class="calibre32">Çok şey bilmenin yol açtığı bilgiçliği Heraklit yerer. <span class="italic">"Bu kişiyi geliştirmez, geliştirseydi",</span> der, kendisinden önceki düşünürlere taş atarak, <span class="italic">"Hesiod, Pisagor ve Ksenofanes'in ermiş olmaları gerekirdi. Önemli olan dünyanın gizini saklayan temel düşünceyi bulmaktır."</span></blockquote><blockquote class="calibre32">Heraklit'te de çokluk ötesindeki birlik düşüncesini görmekteyiz. Ancak o, bunu Parmenides gibi hiç değişmeden kalan bir varlık, ve oluşumları, değişimleri ve varlıkların çokluğunu yalnızca bir aldatmaca, bir yanılgı olarak görmez. O bunun tersini, yani her şeyin yalnızca bir değişim, sürekli bir akış olduğunu da öne sürmez. İşte Heraklit burada, hem sonraki yorumcular hem çağdaşları ve bunlar içinde özellikle, onun düşüncelerini tersyüz ederek öğretisini geliştirmiş olabileceği de sanılan Parmenides tarafından yanlış anlaşılmıştır. Ne var ki He- raklit'in şu sözü söylemiş olduğu da bir gerçektir: <span class="italic">"Aynı ırmakta iki kez yıkanılmaz."</span> (Çünkü bu arada yeni sular akmış, ve biz de ikinci yıkanışımızda biraz değişmişizdir.) Ve şu ünlü söz: <span class="italic">'Her şey gelip geçicidir, hiç bir şey kalmaz.</span>" Bu söz ondan kalan metin parçaları içinde bulunmasa da gerek eski kaynaklarda gerek çağımızın felsefecilerince görüş birliğiyle ona yakıştırılmıştır.<sup class="calibre39"><small class="calibre40"><span class="calibre18">(18)</span></small></sup></blockquote><blockquote class="calibre32">Heraklit sonsuz değişimin ve zamanın gizini kendi derinliklerinde duymuştu.<sup class="calibre39"><small class="calibre40"><span class="calibre18">(19)</span></small></sup> Ancak onun iç- görüsünün yüceliği bu kadarla kalmaz. O, tüm bu sonsuz akışın, değişimin ardındaki birliği, birlik içindeki düzeni, yani «birlik yasası»nı görmüştü. <span class="italic">"Çoklukta birlik ve birlikte çokluk</span>!"<sup class="calibre39"><small class="calibre40"><span class="calibre18">(20)</span></small></sup></blockquote><blockquote class="calibre32">Evrenin yaratılmadığına ve öncesiz zamanlardan beri var olduğuna inanan Heraklit'e göre insanın uyması gereken ilke <span class="italic">«Logos»</span> tur. Böyle bir sözcük nasıl çevrilebilir? Söz, kelam, mantıklı söz, mantık, akıl, ilke, yasa yoksa kural mı desek? Belki de bu kavramı soyut bir evren yasası olarak yorumlayabiliriz. Ancak tüm bu yorumların hiç biri kesin olamaz. Çünkü Heraklit kullandığı kavramların yanlış anlaşılmasının önüne geçmek için hiç bir girişimde bulunmamıştır. Bu bakımdan onun, daha çok, içinden geldiği gibi, doğaçlama düşünceler ortaya attığı ve bir sözcüğün kendisiyle, o sözcüğün gösterdiği şeyi birbirinden ayırmadığı söylenebilir.</blockquote><blockquote class="calibre32">Heraklit'in de bir temel varlık, (ya da öğe) arayışı içine girdiği ve sonunda Miletliler gibi havayı, suyu değil de başka bir temel varlığı bulduğunu görüyoruz. Heraklit, sonsuz yasaya uygun olarak, evrendeki karşıtlıklar ve kızgınlıklar keskinleşince duruma göre, parlayarak güçlenen ve sonra sönükleşen, derinliklerdeki «ateş»ten söz ediyor. Bu ateşi, bizim dar ya da geniş anlamda anladığımız ateş olarak değil de, olasılıkla derinliklerimizdeki güç ya da enerji olarak yorumlamamız gerekecek. Herak- lit'in, bu ateşi aynı zamanda Tanrıya benzetmesi ve insan ruhunun da bu ateşin bir parçası olduğunu söylemiş olması bu yorumu güçlendiriyor.</blockquote><blockquote class="calibre37">Bu derinliklerdeki güçle (enerjiyle) aralıksız olarak çoklukları yaratan bu yüce yasa, «<span class="italic">karşıtlıkların birliği»</span>ni içinde barındırır. Gelişim, karşıt güçlerin karşılıklı oynaşmasıyla olur. "<span class="italic">Tanrı ise, hem gecedir hem gündüzdür, hem yazdır hem güzdür, hem savaştır hem barıştır, hem bolluktur hem darlıktır."</span> Düşüncenin düşünceyle, insanın insanla, erkeğin kadınla, sınıfların sınıflarla, halkların halklarla savaşı, evrenin uyumlu bütünlüğünü sağlar. Bunun için savaş, çatışma, her şeyin başı, anasıdır. Her nesne var olabilmek için karşıtına gereksinim duyar. <span class="italic">"Çatıştıkça, ayrılmaya çalıştıkça daha derin bir anlamda birleştiklerini, bir yaylı çalgının yayıyla telleri gibi uyum içinde bütünleştiklerini anlayamıyorlar."<sup class="calibre39"><small class="calibre40"><span class="calibre18">(21)</span></small></sup></span> Bunun için her türlü savaşa bir son verip, sonsuz barışı kurmayı özle</blockquote><blockquote class="calibre11">yenlerin çabaları gerçeğin özünü göremeyen boş çabalardır. Çünkü yaratıcı gerilimler sona erer ve durgunluk başlarsa ölüm gelir. Bunun için bir insanın elde edebileceklerinin tümünü elde etmesi, bütün istediklerine kavuşması güzel bir şey değildir. Çünkü sağlığı değerli yapan hastalıktır, kötülükle ölçüldüğünde iyiliğin değeri anlaşılır, açlık çekilirse doymanın ne olduğu bilinir, yorgunluk olmadan dinlenmenin tadına varılamaz.</blockquote><blockquote class="calibre32">Karşıtlıkların birbirini gerektirmesi ve birbirleriyle bir arada bir bütün olması düşüncesini ve böylelikle, bugüne dek oluşumun gizini çözmeye çalışan en başarılı açıklama diye nitelenen diyalektik gelişme öğretisinin ilk modelini ortaya atmış olan Heraklit'in bu düşüncelerinin, ölümünden binlerce yıl sonra, <span class="italic">Hegel'de</span> ve <span class="italic">Marxçıl</span>arın <span class="italic">«Diyalektik Maddeciliği</span>»<span class="italic">nde (dialektischer Materialismus</span>) yeniden dirildiğini görüyoruz. (Bu arada, diyalektik kavramının iki ayrı anlamda kullanılabileceğini belirtmeliyiz: Eski Yunanlıların anladığı ilk biçimiyle diyalektik, bir düşüncenin karşılıklı tartışma sonunda kanıtlanması sanatıdır, - bu sözcük Yunanca tartışma, söyleşme, sözcüğünden türemiştir. Çağımızda ise diyalektik denince, bir gelişim, bir oluşum sürecini başlatan çelişik ilişkilerin, güçlerin karşılıklı çatışma, uzlaşma sonucu başka bir bağlamda yeniden dengelenmesi ve yenilenmesi sürecini açıklayan bir evrim öğretisi akla gelir. - Bu durumda diyalektiğin kişiler (filozoflar) arasındaki tartışma ya da çekişmeden, nesneler, güçler arasındaki tartışma ya da çatışmaya dönüştüğü anlaşılıyor.)</blockquote><blockquote class="calibre32">«Logos»u, özgürce, insanı da içine alan «evrendeki her şeye egemen akıl» diye yorumlayabilirsek ruhun ölümden sonra "<span class="italic">karanlıkta sönen bir ışık gibi"</span> sönerek ona döndüğünü söyleyen Heraklit’in çok tanrılı Yunan inanç dünyasından uzaklaşarak içinde her şeyi barındıran ve tüm karşıtlıkların kalktığı tek bir Tanrı düşüncesine ulaşmış olduğunu ileri sürebiliriz. Heraklit bu adımı bilinçli olarak atmamış olsa bile onun şu sözü bu yönde ilerlemiş olduğunu gösterir: <span class="italic">«Tanrı için her şey iyi ve doğrudur. insanlar birine doğru, birine yanlış, birine kötü, birine iyi derler."</span></blockquote><blockquote class="calibre37"><span class="italic">"Ben kendi kendimi aradım",</span> diyerek kendisinden övünerek söz eden Heraklit, kendisinden önceki düşünürler gibi yalnız insanın derinliklerini araştırmakla kalmamış, insanı ve insan davranışlarını varoluşun derin anlamı içindeki yerine oturtmaya da çalışmıştır. <sup class="calibre39"><small class="calibre40"><span class="calibre18">(22)</span></small></sup></blockquote><blockquote class="calibre36">Heraklit'ten sonra Yunan düşüncesi böylesi bir enginliğe ve derinliğe ancak Platon ve Aristo'yla yeniden ulaşabilmiştir. Heraklit'in önemi bir akımın öncüsü olmasından değil - böyle bir akım da bir zamanlar varmış - günümüze dek süren etkisinden bellidir. Onun ortaya attığı «Logos» kavramı Hıristiyan din biliminin önemli kavramlarından biri olmuştur. Onun «karşıtlıkların birliği» öğretisinin Hegel'de yeniden ele alındığına değinmiştik. <span class="italic">Herbert Spencer'</span>in ortaya attığı gelişim öğretisinde de Heraklit’i anımsatan pek çok yan bulunmaktadır. Heraklit'in savaşı her şeyin başı olarak gören düşüncesi <span class="italic">Nietzsche</span> ve <span class="italic">Darwin</span> de yeniden belirir.</blockquote><blockquote class="calibre32">Koyu, gizemli karanlıklar ardında gizlenmiş olan bu düşünürden felsefe tarihine kalan metin parçalan, hâlâ tam olarak ortaya çıkmamış, kökü çok eski ve derin bir bilgeliğin özünü akıtan kesik damarlar gibi durmaktadır.</blockquote><p id="filepos411392" class="calibre45"><span class="bold"><span class="calibre35">2. EMPEDOKLES</span></span></p><blockquote class="calibre11">İÖ 490 yılında Sicilya'da Akragas'ta (Agrigent) doğan <span class="italic">Empedokles</span> bir devlet adamı, ozan, gizemci, büyücü, otacı, hekim ve bir filozof olarak çok yönlü bir kişilikle ileri atılmışsa da felsefe tarihine değişik ve özgün bir düşünür olarak değil de daha çok kendisinden önce gelen düşüncelerden seçmeler, derlemeler yapan ve bunları yeni bir bütünlük içinde bir araya getirmeye çalışan bir seçmeci, derleme- ci (eklektik) olarak girmiştir. Empedokles'in parçalan günümüze kalmış olan öğretici bir şiirinde çok güzel, tumturaklı bir biçimde Pisagor'un da savunduğu ve Hint felsefesini incelerken görmüş olduğumuz genedoğum düşüncesi işlenmiştir. Yine Heraklit ve başka düşünürlerin geliştirdiği düzenli oluş ve yok oluş döngüsünü anlatan düşünceleri Empedokles'te de buluyoruz. Ancak ilk kez Empe- dokles'in ortaya attığı kimi düşünceler ona felsefe tarihinde kalıcı bir yer ayrılmasını sağlamıştır. Bunlardan önemli olanlarına burada kısaca değinelim:</blockquote><blockquote class="calibre32">1. Miletli doğa filozofları önce «su»yu, sonra «hava»yı, Heraklit ise «ateş»i temel varlık olarak görmüştü. Elealılar ise daha çok «yer» kavramına</blockquote><blockquote class="calibre11">ağırlık vermişlerdi. Empedokles şimdi ilk kez bu dört temel varlığı varoluşun öğeleri - hava, su, toprak ve ateş - olarak yan yana getirmiş, halk arasında da zamanla kök salmış ve günümüze dek gelmiş olan birbirini tamamlayan dört temel öğe (dört unsur, anâsır-ı erbâa) fikrini ortaya atmıştır. Böylece, yalnız bir öğeyi temel varlık olarak gören eski doğa felsefesine de bir son vermiştir.<sup class="calibre39"><small class="calibre40"><span class="calibre18">(23)</span></small></sup></blockquote><blockquote class="calibre32">2<span class="calibre2">.  </span>Empedokles, varlıkları ve oluşumları biçimlendiren ve yönlendiren, biri birleştirici ve biri ayırıcı olmak üzere iki karşıt güç bulunduğunu söylemiş, ve bu güçleri sevgi ve nefret (çekici ve itici güç) diye adlandırmıştır. Dünyanın ve olayların gelişiminde bu güçlerden kimi zaman biri, kimi zaman öteki egemen olur. Kimi zaman tüm öğeler sevgiyle dolu olarak görkemli bir biçimde bir araya gelir, kimi zaman da kızgınlıkla parça parça dağılırlar. Bu iki aşırı durum arasında varlıkların oluşum ve yok oluş döngüsü gerçekleşir.<sup class="calibre39"><small class="calibre40"><span class="calibre18">(24)</span></small></sup></blockquote><blockquote class="calibre32">3<span class="calibre2">.  </span>Varlıkların ve canlıların ortaya çıkışı Empe- dokles'e göre şöyle olmuştur: Önce aşağı, sonra yüksek (gelişmiş) yaratıklar... Önce bitkiler ve hayvanlar, sonra da insanlar... Önce hem erkek hem dişi olan canlılar sonra da erkek ve dişi diye ayrılan canlılar... Tüm bunlar daha sonraki evrim öğretilerinin ve oluşum kuramlarının temelindeki düşüncelerin ilk kıpırtılarıdır.</blockquote><blockquote class="calibre32">4<span class="calibre2">.  </span>Bilgi edinebilmek, bir şeyi bilebilmek için Empedokles şu ilkeyi ortaya koyar: Dış dünyadaki her öğe bizim içimizdeki benzer bir öğeye karşılık geldiği için algılanabilir. Bu düşünceyi Goethe'nin şu dizelerinde de buluyoruz:</blockquote><blockquote class="calibre32"><span class="italic">"Güneşe benzemeseydi göz,</span></blockquote><blockquote class="calibre63"><span class="italic">Görür müydü gün ışığını hiç!”</span></blockquote><p class="calibre77"><span class="calibre22"><span class="bold">(*) "War das Auge nicht sonnenhaft,</span></span></p><blockquote class="calibre19"><span class="calibre22"><span class="bold">Die Sonne könnt' es nie erblicken. "</span></span></blockquote><blockquote class="calibre37"><span class="italic"> </span></blockquote><blockquote class="calibre50">Empedokles daha sağken çevresinde oluşan söylenceleri güçlendirmek ve tanrıya yakınlığını vurgulamak için - ki o buna yürekten inanıyormuş - kendisini, antik kaynakların anlattığına göre, Etna yanardağının ağzından içeri atmış ve böylece görkemli bir ölümle yücelmek istemiş. Ne var ki, yanardağ onun böyle, hiç bir iz bırakmadan yok olmak istemesine izin vermemiş ve ayakkabılarından birini tükürmüş.</blockquote><p id="filepos415998" class="calibre49"><span class="bold"><span class="calibre35">3. LEUKİPP VE DEMOKRİT'İN ATOM ÖĞRETİSİ</span></span></p><blockquote class="calibre11">Yunan doğa felsefesinin en önemli filozoflarından biri olan <span class="italic">Leukipp</span> (Leukippos) üzerine çok az şey biliyoruz. Onun ya Miletli ya da Abderra'lı olduğu sanılıyor. Trakya'da Ege kıyısında bulunan Abder- ra'da İÖ 5. yüzyılın ortalarında yaşamış ve burada çalışmıştır. Kendisinden kalan tek metin parçasında şunlar yazılıdır: <span class="italic">"Hiç bir şey düzensiz oluşmaz, her oluşumda bir anlam ve bir gereklilik vardır."</span>
<sup class="calibre39"><small class="calibre40"><span class="calibre18">(26)</span></small></sup>
<span class="italic">«Neden sonuç yasası»</span> (Kausalgesetz, nedensellik yasası) her halde ilk kez bu sözle en kesin ve özlü bir biçimde dile getirilmiştir. Leukipp in atom öğretisini, onun öğrettiklerinin tümünü kendi öğretileri içine katmış olan yetenekli öğrencisi De- mokritos'tan öğreniyoruz.</blockquote><blockquote class="calibre32"><span class="italic">Demokritos</span> da Abderralıydı. Öğretmeninin bulunduğu bu kentte doğmuş ve İÖ 470 ile 360 yılları arasında - 109 yaşına kadar - yaşamıştır.</blockquote><blockquote class="calibre32">Bu adın, bir öyle bir böyle, bir Demokritos bir Demokrit olarak yazılması konusuna gelince şun- ları belirtmemiz yararlı olacak. Bu adın Yunancası Demokritos ve Latincesi Democritus'tur. Her iki dilde de ikinci hece olan «o» vurgulanır. Son eki, yani «os» ya da «us» ekini atma ve üçüncü heceyi vurgulama eğilimi bize Fransızcadan geçmiştir. Dilde titizliğin bir gereği olarak Yunanca adlan Yunanca biçimiyle kullanmak belki daha doğru olurdu. Bu durum daha başka pek çok Yunanca ad için de geçerlidir. Örneğin Yunancası Hesiodos olan adın Fransızcası Hesiode'dur. Bu ad bu nedenle Hesiod biçimiyle Almancaya girmiştir. Şimdi, bu konuya böylece değindikten sonra Demokrit demeyi yeğliyoruz, çünkü bu adın Batı dillerindeki en yaygın yazılış ve söyleniş biçimi budur. Bu ve buna benzer durumlarda bizce en doğru yol bir adın bir dilde yerleşmiş biçimini kullanmaktır. <span class="italic">«Graeca graece»</span> (Yu- nancalar Yunanca) ilkesini tutarlılık ve bilimsel titizlikle uygulamaya ve dilde yerleştirmeye çalışmanın, orta okullarda Yunanca eğitiminin oldukça gerilemiş olduğu günümüzde anlamlı ve başarılı olacağına inanmak güçtür.</blockquote><blockquote class="calibre32">Demokrit büyük servetini uzak ülkelere, Mısır, İran, ve Hindistan’a yolculuklar yapmak için harcamış. Kendisini şöyle tanıtmıştır:"<span class="italic">Ben ki çağdaşlarım içinde yeryüzünün en uzak köşelerini gezmiş ve</span></blockquote><blockquote class="calibre11"><span class="italic">araştırmış ve en çok ülke görmüş, ve en çok bilge kişi tanıyıp dinlemiş olan kişiyim..."</span>
<sup class="calibre39"><small class="calibre40"><span class="calibre18">(27)</span></small></sup></blockquote><blockquote class="calibre37">Abderra'ya döndükten sonra gözü tok ve artık gezmeye doymuş bir kimse olarak alçakgönüllülükle bir köşeye çekilmiş, ve kendini yalnızca öğrenime ve düşünmeye adayarak yaşamıştır. Siyasi tartışmalardan çekişmelerden uzak durmuş ve bir okul da kurmamıştır. Eski kaynaklardan Demokrit'in çalışmalarının matematik, fizik, astronomi, gemicilik, coğrafya, anatomi, fizyoloji, psikoloji, tıp, musiki ve felsefe konularını kapsadığını öğrenince çok yönlü bir kişilikle karşı karşıya olduğumuzu anlıyoruz. <sup class="calibre39"><small class="calibre40"><span class="calibre18">(28)</span></small></sup> Demokrit Leukipp'in öğrettiklerini tutarlı bir sistem içinde geliştirmiştir.</blockquote><blockquote class="calibre37"><span class="italic">Boş ve Dolu</span> - Elealı filozoflar ve en başta Parmenides tümüyle boş olan bir yerin varlığını gerektiren devinim, değişim, oluşum, çözüşüm gibi gelişmelerin ve çokluğun gerçekte olamayacağını göstermeye çalışmış ve bir boşluğun var olmasını olanaksız ve anlamsız gördüklerinden devinimi, gelişimi vb. yadsımaya ve yalnızca değişmez tek bir varlığın varlığım tanımaya yönelmişlerdi. Demokrit de yokluktan somut bir varlığın oluşamayacağı görüşündeydi, yoksa Leukipp'in her türlü oluşumun bir gerekçeye dayandırılması ilkesine ters düşmüş olurdu. Öte yandan Elealılar gibi devimin ve çokluğu bütünüyle yadsımayı da anlamlı bulmuyordu. Bu nedenle Parmenides'e karşın, boş bir yerin var olabileceğini kabul etti. Leukipp ve Demokrit'e göre evren boş yerleri dolduran bir dizi «dolu»dan, içi dolu varlıklardan oluşuyordu.<sup class="calibre39"><small class="calibre40"><span class="calibre18">(29)</span></small></sup></blockquote><blockquote class="calibre32"><span class="italic">Atomlar</span> - Ancak boşluğu dolduran doluluk tek bir varlık, bir bütün değildir. Bu doluluk küçücük ve küçüklüğü yüzünden de duyularla algılanama- yan sayısız parçacıklardan oluşur. Bu parçacıkların da içi boş değildir, bunlar bulundukları yeri tümüyle doldururlar, ayrıca parçalanmazlar. Bu nedenle de bunlara <span class="italic">«a-tom»,</span> yani parçalanmaz, bölünmez denmiştir. Böylece bu kavram bilimsel tartışmaya ilk kez Leukipp ve Demokrit tarafından atılmıştır. Onlar bu kavramın ileride gerek uygulama, gerek kuram açısından ne büyük bir öneme kavuşacağını o zaman bilemezlerdi.</blockquote><blockquote class="calibre32">Atomlar yok olmaz, değişmez. Hepsi aynı özden yapılmıştır.' Yalnız büyüklükleri ve buna bağlı olarak ağırlıkları değişik olabilir. Varlığı oluşturan bütün bileşimler ayrı ayrı atomların bir araya gelmesiyle oluşur. Yok oluş ve çözülüş bir araya gelmiş atomların birbirinden ayrılması demektir.<sup class="calibre39"><small class="calibre40"><span class="calibre18">(30)</span></small></sup> Atomlar yaratılmamışlardır ve hiç bir zaman bozulmazlar, sayılarıysa sonsuzdur.</blockquote><blockquote class="calibre32"><span class="italic">Birincil ve ikincil nitelikler</span> - Bütün varlıkların birbirinden değişik oluşu, varlıkların biçimlerinin, konumlarının, büyüklüklerinin, atomlarının dizilişinin vb. değişik oluşuna bağlıdır. Ancak yalnızca ağırlık, yoğunluk, etki geçirmezlik ve katılık nesnelerin temel nitelikleri, ya da sonradan verilmiş olan adıyla «<span class="italic">birincil</span>» (primâr) nitelikleridir. Renk, ısı, koku, tad, ses bize bir nesnenin en önemli nitelikleri gibi görünse de tüm bunlar, nesnel (objektif) olmayan, öznel (sübjektif), yani kişiye göre değişen, bizim duyularımızla algılama yeteneğimize bağlı olup nesnelere eklediğimiz, ve gerçekte o nesnele</blockquote><blockquote class="calibre11">rin özünde bulunmayan «<span class="italic">ikincil</span>» (sekundär) niteliklerdir. Tatlılık, acılık, renk tüm bunlar hep görecedir (izafi, relativ), kişiye ve duruma göre değişir. Gerçekte yalnızca atomlar ve boşluk vardır. <sup class="calibre39"><small class="calibre40"><span class="calibre18">(31)</span></small></sup></blockquote><blockquote class="calibre32"><span class="italic">Atomların devinimi -</span> Sonsuz zamanlardan beri sayısız atom ağırlık (çekim) yasasına göre sonsuz boşlukta devinmektedir. Bunların birbirleriyle çarpışmasıyla dönüşler ve salınımlar olur ve bir çekime kapılan atomların bir araya toplanması ve birikmesiyle atom kütleleri oluşur. Birbirlerine benzeyenler bir araya gelerek birbirlerine eklenirler. Böylece gözle görünen varlıklar ortaya çıkar ve bu yolla dünyalar oluşur ve yok olur. Bunlardan birinde biz de yaşıyoruz. Bu durumda dünyanın oluşması için düzenleyici, tasarlayıcı ve yönetici bir ruha gerek olmadığı gibi sevgi ve kızgınlık gibi devindiri- ci güçlere de gerek yoktur. Yine tüm bunları yazgıyla (kaderle) açıklamanın gereği de yoktur. Demokrit yazgıyı (kaderi) tümden yadsır ve geleceği bilmeye çalışmayı bilgisizliği örtmeye yarayan yanıltıcı bir uğraş olarak niteler. Her şey varlığın içerdiği ve bağlı olduğu kesin neden ve sonuç ilişkisiyle belirlenmiştir.</blockquote><blockquote class="calibre32"><span class="italic">İnsan ruhu -</span> İnsanın bedeni gibi ruhu da atomlardan oluşur. Ruh bu bakımdan çok ince, maddeye yakın bir şeydir. Ölümden sonra ruh atomları da dağılır.</blockquote><blockquote class="calibre32"><span class="italic">Ahlak Anlayışı</span> (Ethik) - İnsanların ulaşabileceği mutluluk, sevinçle dolu bir rahatlıktır (<span class="italic">ataraxia</span>). Buna götüren yol ise kendimizi dinlemek, tanımak, duygularımızı, isteklerimizi dizginlemek ve yüce duygu ve değerlerin değerini bilmektir. <span class="italic">"Kaba</span></blockquote><blockquote class="calibre11"><span class="italic">güç yük hayvanlarına yakışır, insanların soyluluğuna yakışan ise düşünce gücüdür.”</span> Ve, <span class="italic">"İran tahtına çıkacağıma</span> (geometride) <span class="italic">bir kanıt bulayım daha iyi.</span>"<sup class="calibre39"><small class="calibre40"><span class="calibre18">(32)</span></small></sup></blockquote><blockquote class="calibre32">Görüldüğü gibi Demokrit'in ahlak konusundaki görüşleri eğreti kalmakta doğa felsefesiyle tutarlı bir bütünlük oluşturmamaktadır. Ancak onun doğa felsefesi çok tutarlı bir düşünce yapısı olarak sapasağlam durmaktadır ve maddeci (materyalist) görüş diye adlandırılır. Çünkü onun dünyasında yalnızca madde vardır ve bu eski çağların klasik maddeci (materyalist) anlayışıdır. Bu anlaşılmadan tüm sonraki gelişmeler ve düşünceler anlaşılamaz. Demokrit'in etkisi ise hiç azalmayan kesintisiz bir çizgiyle gelerek çağımızın biliminin evren anlayışına bağlanmıştır. Belki de bu öğreti doruğuna çağımızın bilimiyle ulaşmıştır. Ancak atom olarak adlandırılan en küçük varlıkların bile bugün artık parçalanabildiği biliniyor. Bu yüzden de Demokrit'in atomlarını belki de günümüzün atomlarından daha da küçük varlık öğeleri olarak düşünmek daha doğru olacaktır.</blockquote><blockquote class="calibre32">Demokrit’in, ahlak görüşünü atom öğretisiyle tutarlı bir biçimde ilişkilendirmeye çalışmamış olduğu görülüyor. Bu nedenle ona eski doğa felsefesi içinde yer verilmiştir.</blockquote><p id="filepos426414" class="calibre45"><span class="bold"><span class="calibre35">4. ANAXAGORAS</span></span></p><blockquote class="calibre11"><span class="italic">Anaxagoras</span> da buraya dek üzerinde durduğumuz bütün Eski Yunan düşünürleri gibi Yunan kolonile</blockquote><blockquote class="calibre11">rinden birinde yetişmiştir. İÖ 500 yıllarında Anadolu'da Klazomenai'da (bugün Urla) doğdu. O felsefeyi en yüksek doruklara çıkaracak olan kente, Atina'ya götüren kişidir. Anaxagoras zamanında Atina'da felsefenin gelişmesi için ortamın hiç uygun olmadığı, hem onun hem de ondan sonra Sokrat'ın çok ağır bir suçlamayla yargılanmış olmasından bellidir.</blockquote><blockquote class="calibre37">Buradan da, özgür düşüncenin, ilk önce Anadolu'da, Güney İtalya'da ve Yunanlıların Trakya'daki kentlerinde gelişmiş olmasının bir rastlantı olmadığı anlaşılır. Anayurt Yunanistan’da egemen olan tutucu, kapalı ve dar görüşlerin uzağındaki özgür ortamlarda özgür düşüncelerin ve düşünce akımlarının çok daha kolay gelişmiş ve güçlenebilmiş olduğu açıkça görülüyor.</blockquote><blockquote class="calibre37">Anaxagoras daha çok gökyüzündeki oluşumlarla ilgilenmiş ve bunları doğaüstü güçlerle değil de gerçekçi bir yaklaşımla açıklamaya çalışmıştır. Anaxagoras bu yüzden, Atina'da tutucu ve bağnaz çevrelere öylesine ters düşmüş ki sonunda Tanrıtanımazlık suçlamasıyla yargılanmış ve kendisine yakınlık gösteren devlet adamı Perikles bile onun ölüm cezasına çarptırılmasını önleyememiş. İdamdan ancak Atina'dan kaçarak kurtulabilmiş.</blockquote><blockquote class="calibre36">Anaxagoras'in felsefi görüşleri öteki doğacı filozoflarınkine benzer. Eski Miletliler temel varlığın bir, Empedokles dört, ve atomcu öğreti de varlıkların yapı taşlarının «nicelik» bakımından sayısız olduğunu öğretirken, Anaxagoras birbirinden «nitelik» bakımından farklı sayısız temel varlık bulunduğu düşüncesini ortaya atmış ve bunları da «tohumlar» ya da «çekirdekler» diye adlandırmıştır.</blockquote><blockquote class="calibre32">Anaxagoras'i öteki doğacı düşünürlerden kesin olarak ayıran düşünce, ilk kez onun ortaya atmış olduğu soyut bir felsefi ilkedir: <span class="italic">Nous.</span> Düşünen, akılcı, her şeye gücü yeten, belirli bir kişiliği olmayan bir ruh düşüncesi... Yalnız başına var olabilen, «hiç bir şeyle kirlenmeyen», «en öz ve en saf olan» bu ruh, başlangıçtaki kargaşadan (kaos, Chaos) güzel, anlamlı ve düzenli bir evrenin oluşmasını sağlamıştır. Ancak, bundan sonra Anaxagoras'a göre, Nous'un yaratıcı etkinliği sona ermiştir. Nesnelerin, oluşumların, varlıkların her birinin neden öyle değil de böyle olduklarının araştırılmasında doğaya ve neden sonuç ilişkilerine dayanmak gerekir. (Hal- kın, köklü bir inanca göre Tanrılarla ilişkilendirdi- ği güneşi, <span class="italic">«kor halinde bir taş yığını»</span> diye nitelemesi onun Tanrıtanımazlıkla suçlanmasının nedenidir.)</blockquote><blockquote class="calibre32">Öyle anlaşılıyor ki, Anaxagoras, Tanrıya ben- zetilebilecek olan Nous'u, yalnız ilk ivmeyle yaradılışı başlatan ve bundan sonraki olayları, oluşumları, gelişimleri kendi akışına, oluruna bırakan yüce bir güç olarak görüyordu. İleride göreceğimiz gibi maddeyi yaratan, biçimleyen ve yöneten bir ruhun var olması gerektiğini düşünen Aristo, Anaxagoras için şunları söylemiştir: <span class="italic">''Sokrat'tan önceki filozoflar içinde o, dünyayı düzenleyen bir ruh düşüncesiyle, sarhoşlar arasında kalmış, ayık bir kimse gibiydi. </span>"<sup class="calibre39"><small class="calibre40"><span class="calibre18">(33)</span></small></sup></blockquote><blockquote class="calibre14"><blockquote class="calibre14"><blockquote class="calibre14"><blockquote class="calibre74"><span class="italic"><span class="bold"> </span></span></blockquote></blockquote></blockquote></blockquote><div class="mbppagebreak" id="calibre_pb_31"></div>
</body></html>
