<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>İlkçağ Felsefesi (Hint_Çin_Yunan)</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p id="filepos277484" class="calibre1"><span class="calibre2">
</span></p><p id="filepos277539" class="calibre5"><span class="calibre2"><span class="bold"><span class="calibre6">II. LAO TSE</span></span></span></p><p id="filepos277655" class="calibre34"><span class="bold"><span class="calibre35">1. LAO TSE'NİN YAŞAMI</span></span></p><blockquote class="calibre11">Platon ve Aristo (Aristoteles) gibi Çin’de de, biri öbüründen yalnızca bir kuşak ötede olan iki önemli düşünür, Konfüçyüs (Kung Tse) ve <span class="italic">Lao Tse,</span> birbirlerine çok yakın, neredeyse aynı zamanda ve aynı</blockquote><blockquote class="calibre11">yerde, yan yana yaşamışlardır. Yalnız burada, bu ikisinden biri öbürünün öğrencisidir, diyemeyiz. Eski Çin kaynaklarından bize gelen bilgi doğruysa, (Lao Tse'nin gerçekten yaşamış olduğu bile tartışmalıdır), Konfüçyüs'le Lao Tse yalnız bir kez görüşmüştür.</blockquote><blockquote class="calibre32">Bu iki düşünürün daha yaşlı olanı ise <span class="italic">Lao </span>Tse'dir (<span class="italic">la<sup class="calibre39"><small class="calibre40"><span class="calibre18"><span class="italic">..</span></span></small></sup> o zi<sup class="calibre39"><small class="calibre40"><span class="calibre18"><span class="italic">..</span></span></small></sup>),</span> İÖ 600 yıllarında doğduğu sanılıyor. İncelememizde Konfüçyüs’e daha önce yer vermiş olmamızın nedeni onun dayandığı ve bize tanıttığı en eski Çin yazınına ve geleneklerine bu konunun başında değinmek istemiş olmamızdır.</blockquote><blockquote class="calibre32">Lao Tse de eski kaynaklardan beslenmiş olmalı, ancak bunların neler olduğunu hiç bilemiyoruz. Lao Tse'nin yaşamı üzerine ise bir Çinli tarihçinin verdiği şu kısa bilgilerden başka aydınlatıcı bir bilgi de yok gibi:</blockquote><blockquote class="calibre32"><span class="italic">"Lao Tse Çov-cen (chū rèn) köyünden, Li (lî) bucağından ve Ku (ku<sup class="calibre39"><small class="calibre40"><span class="calibre18"><span class="italic">..</span></span></small></sup>) ilinden ve Çov (chū) beyliğin- dendir. Soyadı Li idi</span> (bugünkü okunuşu li, Lao Tse ise ona sonradan takılmış ve «Koca Usta» anlamına gelen takma addır.) <span class="italic">Ri (O) diye anılırdı, öz adı Po Yang (bó yáng) idi. Öldükten sonra sanı Tan (dān) oldu.</span></blockquote><blockquote class="calibre32"><span class="italic">Çov Beyliğinde vakanüvis imiş, özgeçmişi üzerine bir sürü uydurma ve saçma sapan sözden başka bir bilgi yoktur.</span> (Sonradan bir din olan) <span class="italic">Taocu- luk, onun hakkında birbirini tutmayan türlü türlü söylentiler ortaya atmıştır.</span></blockquote><blockquote class="calibre32"><span class="italic">Kung Tse (Konfüçyüs) bir gün Lao Tse'nin töreler ve erdem üzerine görüşlerini almak için Çov Beyliğine gelmiş. Lao Tse ona demiş ki: 'Senin andığın</span></blockquote><blockquote class="calibre11"><span class="italic">kimselerin bugün kemikleri bile kalmamış, yalnız sözleri kalmış.' Ve sonra yine demiş ki: 'Yüce kişi uygun koşullar varsa günü geldiğinde göklere çıkarılır, yoksa günü geldiğinde yere gömülür ve üzerinde yabani otlar biter. Şöyle bir söz işitmiştim, iyi bir tüccar zenginliğini derinliklerde gizler ve sanki elinde bir şey yokmuş gibi gözlerden saklarmış; erdemli ve olgunlaşmış kişinin de dış görünüşü parlak olmaz. Dostum, şu gösterişli, yapmacık davranışlardan, şu sonu gelmez isteklerden, havada kalan tasarılardan vazgeç. Bütün bunların senin kendi özüne hiç bir yararı olmaz! Sana söyleyeceklerim işte bu kadar!'</span></blockquote><blockquote class="calibre32"><span class="italic">Kung Tse geri dönünce öğrencilerine şunları söylemiş: 'Kuşların uçtuğunu biliyorum, balıkların yüzdüğünü biliyorum, öteki av hayvanlarının koşarak kaçtığını biliyorum. Koşanlar kementle tutulur. Yüzenler ağ ile yakalanır. Uçanlar ok ile vurulur. Ancak bulutlara binen, rüzgârla dolaşan, bir yere inip bir göğe çıkan ejderhayla nasıl baş edilir, bilemiyorum. Bugün Lao Tse'yi gördüm ve gördüm ki o, ejderhaya benziyor.'</span></blockquote><blockquote class="calibre32"><span class="italic">Lao Tse, Tao ve yüce erdeme uydu. Öğretisinin özü gizli kalmak ve adsız olmaktır. Çov 'da çok uzun bir süre kaldı. Gidişin iyiye gidiş olmadığını görünce oradan uzaklaşmak istedi. Beyliğin sınır karakoluna geldi. Sınır bekçisi Yin Hin ona şöyle dedi: 'Efendim, başınızı dinlemek için uzaklara gitmek üzere olduğunuzu görüyorum. Kendim için sizden şunu diliyorum. Gitmeden önce düşüncelerinizi yazınız.' Lao Tse oturup iki bölümden ve beş bin kadar sözcükten oluşan ve Tao ve Erdem üzerine olan bir kitap yazdı. Sonra da geçip gitti. Nereye gittiğini kimse bilmiyor."</span>
<sup class="calibre39"><small class="calibre40"><span class="calibre18">(11)</span></small></sup></blockquote><blockquote class="calibre32">Felsefe tarihine Tao Te Çing'le yapılan değerli katkıyı Lao Tse'ye olduğu kadar sınır bekçisi Yin Hin'e de borçluyuz. Usta, kendi düşüncelerini yazmak zorunda bırakılmamış olsaydı, dünya yazını en değerli kitaplarından birinden yoksun kalacak ve gelmiş geçmiş tüm halkların ve tüm zamanların en büyük bilgelerinden biri görüşlerini kendisine saklayarak hiç bir iz bırakmadan geçip gidecekti. Kim bilir kaç bilge hiç bir iz bırakmadan geçip gitti? Bir an için şöyle korkunç bir kurguyu düşleyelim: İnsanlığın tüm kitapları yok olmak üzere olsa ve bunlardan yalnızca üçünü seçerek kurtarma olanağımız bulunsa, Eski Ustanın Yol ve Erdem üzerine olan Tao Te Çing'i bu üç kitap içinde yer almalı.</blockquote><blockquote class="calibre32">Bu kitap iki ana bölümde toplanan ve aralarında sıkı bir ilişki bulunmayan seksen bir bölümden oluşur ve Lao Tse'nin evren ve toplum düzeni ve erdem üzerine olan özgün görüşlerini içerir.</blockquote><p id="filepos283384" class="calibre45"><span class="bold"><span class="calibre35">2</span></span><span class="calibre2"><span class="bold"><span class="calibre35">.  </span></span></span><span class="bold"><span class="calibre35">BİR İLKE OLARAK TAO</span></span></p><blockquote class="calibre11">Lao Tse'nin felsefesinin temel kavramı olan ve «yol» anlamına gelen «<span class="italic">Tao</span> (<span class="italic">dào</span>)» ayrıca «evrenin yolu, düzeni, özü, yasası» gibi anlamları çağrıştırarak anlatılamayanı, açıklanamayanı göstermeye çalışan bir kavramdır.<sup class="calibre39"><small class="calibre40"><span class="calibre18">(12)</span></small></sup> Çin'in eski resmi dininde de «yol» ya da «Göğün yasası» anlamında, ve Konfüç- yüs ve öğrencileri tarafından ise daha değişik bir anlam verilerek kullanılan «Tao» sözcüğüne Lao Tse'nin vermiş olduğu derin anlam ve önemi başka yerde bulamıyoruz. Hem Lao Tse'nin öğretisi hem bu öğretiden çıkarılan felsefe hem de bu öğretiden yola çıkarak Çin'de gelişen din, adını Tao'dan aldığı için «<span class="italic">Taoculuk</span> (Taoizm)» diye adlandırılır.</blockquote><blockquote class="calibre32">Tao gerçekte evrenin adsız kaynağıdır. O yasaların yasası, ölçülerin ölçüsüdür.</blockquote><blockquote class="calibre32">Lao Tse'nin, daha başta, Konfüçyüs'le karşılaştırıldığında bambaşka bir yöne, yaradılış sorusuna, metafizik (fizikötesi) konulara yöneldiğini görüyoruz.</blockquote><blockquote class="calibre32"><span class="italic">"Kişi içinde bulunduğu yerin yasasına uyar. Yer Göğün yasasına uyar. Gök Tao'nun yasasına uyar. Tao ise kendi yasasına uyar.</span>"<sup class="calibre39"><small class="calibre40"><span class="calibre18">(13)</span></small></sup> Hiç bir koşula bağlı olmadan kendi kendisine yettiği için Tao Batı felsefesinin bir terimiyle <span class="italic">«absolut</span> (mutlak, saltık)» diye de nitelenebilir.</blockquote><blockquote class="calibre32">Tao kavranamayan, adlandırılamayandır. Lao Tse usanmadan <span class="italic">"Sonsuz Tao'nun adı yok</span>", <span class="italic">"Tao gizlidir, adsızdır</span>.", <span class="italic">"Adını bilemiyorum, ama ona Tao diyorum."<sup class="calibre39"><small class="calibre40"><span class="calibre18">(14)</span></small></sup></span> diye bir kaç kez bu durumu bildirir.</blockquote><blockquote class="calibre32">Tao kavranamadığına göre bizim edinebileceğimiz en yüce bilgi yine kendi bilgisizliğimiz olacaktır. <span class="italic">"Bilinemeyenin bilinmesi en yüce bilgidir</span>."<sup class="calibre39"><small class="calibre40"><span class="calibre18">(15)</span></small></sup></blockquote><blockquote class="calibre32">Tao yu tanıyamıyorsak da onun doğada, türlü türlü durumlarda etkisini tanıyarak, duyarak ve ona alçakgönüllülükle uyarak onu yaşamımızın ölçüsü, yasası yaparak özümseyebiliriz. Ancak Tao'nun yoluna girebilmemiz için, bizi yoldan alıkoyan, saptıran ve yanıltan her türlü bağlardan sıyrılmamız, görünüşte dünya işlerinin içinde olsak</blockquote><blockquote class="calibre11">da, içte kurtulmuş ve özgür olarak yeri göğü yöneten gerçek yasaya uymamız gerekir.</blockquote><blockquote class="calibre32">Böylece <span class="italic">Tao Te Çing'</span>teki erdem anlayışına gelmiş bulunuyoruz.</blockquote><p id="filepos286605" class="calibre45"><span class="bold"><span class="calibre35">3</span></span><span class="calibre2"><span class="bold"><span class="calibre35">. </span></span></span><span class="bold"><span class="calibre35">BİLGELİK YOLU OLARAK TAO</span></span></p><blockquote class="calibre11">Tao’dan başka her şeyin değersiz kaldığını söyleyen bir öğreti toplum içinde iyi, erdemli ve başarılı olmayı önermek için törelere ve geleneklere dayanamayacaktır. Ancak Lao Tse - Çin düşüncesinin genel eğilimine ters düşmeyerek - dünyaya sırt çevirmeyi ve çileci olmayı değil, orta yolu seçmeyi önerir. Olgun kişi dünyada yaşarken, <span class="italic">"bu dünyaya bağlanmadan"</span> yaşamalıdır. O varlıkları ve insanları sever, beğenir, ancak onlara tutulmaz, bağlanmaz ve şunu pek iyi bilir: <span class="italic">"Yüce olan kimse kendi güzelliğiyle oyalanmaz."</span></blockquote><blockquote class="calibre32">Gerek buraya kadar olan açıklamalardan gerekse bundan sonrakilerden, Hint felsefesindeki kimi düşüncelerin eski Taoculukta da bulunduğu belli olmaktadır. Bu durumu gören kimi araştırmacılar bu ikisi arasında dolaylı bir ilişki bulunabileceği görüşünü ortaya atmışlardır. Hint felsefesinde <span class="italic">«Karma Yoga</span>» adıyla bilinen bir öğreti, bir kişinin günlük yaşamdan kopmadan, görevlerini, yükümlülüklerini yerine getirmekten kaçmadan bile, kendi içinde özgür, bağımsız ve kurtulmuş olabileceğini ve bu durumda her işin kolaylıkla üstesinden gelebileceğini açıklamaktadır. Bu öğreti, Lao Tse'nin şu sözlerinde de ortaya konuyor: <span class="italic">"İş yapmadan iş</span></blockquote><blockquote class="calibre11"><span class="italic">yapmak, varlıkları ele geçirmeden kullanmak, beğenilmek için değil, iş olsun diye iş başarmak." Pa- ulus</span> un da <span class="italic">(St. Paul),</span> dünyaya önem vermeyen bir tutumla söylemiş olduğu, <span class="italic">'Bir şeyi, elde bir şey yokmuş gibi elde tutmak\"</span> sözünden de onun Lao Tse yi tanımış olduğunu ileri süremeyiz. - Hint Brahman öğretisindeki, herkesin özünde olduğu gibi bizim kendi özümüzde de olan ve bu şeye kavuşmakla barış ve kurtuluşa ereceğimizi bildiren görüşlerin benzerleri Taoculukta da vardır. Hıristiyanlıkta da bulunan, başkalarına karşı kim olursa olsun iyi olmak, iyi davranmak ilkesini Taoculuk şöyle açıklar: <span class="italic">"Kavga etmeyen kimseyle dünyada kimse kavga edemez. Düşmanca davranışa erdemle karşılık vermeli!.... İyi olan kimseye karşı iyi olurum, iyi olmayan kimseye karşı da iyi olurum; böylece o da iyiliğe yönelir. Doğru olan kimseye karşı doğru olurum, doğru olmayan kimseye karşı da doğru olurum; böylece o da doğruluğa yönelir."<sup class="calibre39"><small class="calibre40"><span class="calibre18">(16)</span></small></sup></span> Lao Tse burada, iyiliğe karşı iyilikle ancak kötülüğe karşı adaletle karşılık vermek gerektiğini söyleyen Konfüç- yüs'ten bir adım daha ileri gidiyor. Tao Te Çing'teki erdem anlayışının anahtar sözcüğü ise doğallıktır. Doğal bir yaşamda yapmacık davranışların, kendini beğenmişliğin, kurnazlıkların, düşler, istekler ve kazanç ardında delice koşmanın, çabalamanın yeri yoktur. <span class="italic">"Olgun insan zor bulunan nesneleri aramaz... Büyük bir hiçlik elde edelim, iç barışı elden kaçırmayalım."</span>
<sup class="calibre39"><small class="calibre40"><span class="calibre18">(17)</span></small></sup> Tao'nun kendini doğada yansıtmasını, huzur içinde ve kendimizi bırakarak gözlemleyebilir, anlayabilir, ve onunla birlik ve uyum içinde olarak iç barış ve aydınlanmaya erişe-</blockquote><blockquote class="calibre11">biliriz. <span class="italic">"Yaratıklar kıpırdanırken ne olduğuna bakarım. Evet! Her şey bir çiçek gibi açılıp sonra köklerine dönüyor. Köklere geri dönmek durulmaktır, buysa amaca yönelmektir. Amaç sürekli olmaktır. Sürekli olmanın anlaşılması aydınlanmadır</span>."<sup class="calibre39"><small class="calibre40"><span class="calibre18">(18)</span></small></sup></blockquote><blockquote class="calibre32">Aydınlanmış kişi hiç bir şeyi umursamaz ve bir çocuk saflığında olur. Çözülmüş, yumuşamıştır ve işte bunun için de her güçlüğü yenmiştir. Çünkü yumuşak olan katı olanı yener.</blockquote><blockquote class="calibre32"><span class="italic">"Yeryüzünde hiç bir şey su kadar dirençsiz ve yumuşak değildir ve hiç bir şey sağlam ve katı olanı ondan daha iyi çözemez. Onun yerini hiç bir şey tutamaz. Güçsüz olan güçlüyü yener."</span>
<sup class="calibre39"><small class="calibre40"><span class="calibre18">(19)</span></small></sup> Bir bilge bir su gibi kendi kendine yeterli ve alçakgönüllü olduğu için çevresinde iyi etkiler bırakır. <span class="italic">"En büyük iyilik su gibidir. Su iyi kötü herkese iyidir ve kimseye karşı koymaz; insanların aşağı gördüğü yerlere yerleşir. Bunun için de Tao'ya yakındır."</span>
<sup class="calibre39"><small class="calibre40"><span class="calibre18">(20)</span></small></sup> Kim Tao’ya uyarsa o kimse Tao'yla bir olur. Kim en yüce amaca ulaşır ve kendini tümüyle yola verir ve Tao içinde erir çözülürse - Tao sürekli olduğuna göre - ölümsüzlüğe kavuşur. <span class="italic">"Bir kişi sürekliliği tanımışsa gerçeğe ermiştir; gerçeğe ermişse doğrudur; doğruysa yücedir; yüceyse göğe ermiştir; göğe ermişse Tao'dur; Tao'ysa ölümsüzdür; artık o kişi ölse bile hiç bir şey yitirmez</span>."<sup class="calibre39"><small class="calibre40"><span class="calibre18">(21)</span></small></sup> Kendini hiçe saymak ve yola verebilmek, bir yol erinden beklenen bir tutumdur. <span class="italic">"Kendini hiçe saymak Göğün Yoludur."</span>
<sup class="calibre39"><small class="calibre40"><span class="calibre18">(22)</span></small></sup> - <span class="italic">"Olgun Kişi birliğe erer böylece herkese yol göstermiş olur. Kendisine bakmaz onun için parlaktır; kendisini yeterli bulmaz onun için olgundur; kendisini övmez onun için övülmeye lâyıktır; kendisini</span></blockquote><blockquote class="calibre11"><span class="italic">yüceltmez onun için yücedir</span>."<sup class="calibre39"><small class="calibre40"><span class="calibre18">(23)</span></small></sup> - <span class="italic">'Başkalarını yenen kişi güçlüdür; kendi kendisini yenen kişi kahramandır."</span>
<sup class="calibre39"><small class="calibre40"><span class="calibre18">(24)</span></small></sup> - <span class="italic">"Bunun içindir ki: Yüce Kişi kendi kendisini aşağı görmüş yücelmiştir; kendi kendisini hiçe saymış ölümsüzleşmiştir</span>."<sup class="calibre39"><small class="calibre40"><span class="calibre18">(25)</span></small></sup></blockquote><blockquote class="calibre32">Şimdide başka bir düşünürün söze karıştığını sanmayalım: "<span class="italic">Kendi kendisini göklere çıkaran, yere indirilir.</span>" Her türlü bağlardan kurtulmuş ve hiç kimsenin, hiç bir varlığın ardında koşmayan olgun kişiye her şey kendiliğinden geliverir. <span class="italic">"Dünyayı tanımak için kapıdan dışarı çıkmak gerekmez. Pencereden dışarı bakmakla Göğün Yolu anlaşılmaz. İnsan onu uzaklarda aradıkça onu tanımaktan uzaklaşır..."</span>
<sup class="calibre39"><small class="calibre40"><span class="calibre18">(26)</span></small></sup> - <span class="italic">"Bırakmasını bilen, kazanır.</span> "<sup class="calibre39"><small class="calibre40"><span class="calibre18">(27)</span></small></sup></blockquote><blockquote class="calibre32">Tao'nun yolunda yürüyen olgun kişi artık korkuya kapılıp yoldan çıkmaz, kandırmacalara kanıp yoldan sapmaz. <span class="italic">"Ona artık ne bir şey öğretilebilir ne de ondan bir şey saklanabilir. Ne kazanır ne de kaybeder; ne yüceltilebilir ne de aşağılanabilir; bunun için de o, en yüce olandır."</span>
<sup class="calibre39"><small class="calibre40"><span class="calibre18">(28)</span></small></sup> - <span class="italic">"Rahatlık olunca, huzursuzluk kalmaz. Bunun için bütün gün yolda olan bilge kişinin içi rahattır; içinde rahatça oturduğu görkemli sarayını yine öylece terk eder.<sup class="calibre39"><small class="calibre40"><span class="calibre18"><span class="italic">(29)</span></span></small></sup></span></blockquote><p id="filepos294260" class="calibre34"><span class="bold"><span class="calibre35">4. DEVLET VE TOPLUM</span></span></p><blockquote class="calibre11">Çabalamadan, iş yapmadan iş yapmış olmak, çözülmüş ve huzurlu olarak Tao içinde bulunmak, yalnız bilgelerin değil yöneticilerin de yolu olmalıdır. Çok konuşmadan, yasa koymadan, buyruk vermeden,</blockquote><blockquote class="calibre11">yalnız huzurlu ve erdemli olmanın çevreye yaydığı etkiyle bir hükümdar hüküm sürmelidir.</blockquote><blockquote class="calibre32"><span class="italic">"Ülkede ne kadar çok yasak varsa, halk da o kadar fakir olur. Ne kadar çok kazanç yolu bulunursa toplum ve aileler o kadar karışır. İnsanlar ne kadar kurnaz ve buluşçu olurlarsa ortalığı o kadar şaşırtıcı ve yapmacık buluşlar kaplar. Ortalığa ne kadar çok yasa ve bildiri yayılırsa hırsızlar ve haydutlar da o kadar çoğalır. Bunun için olgun kişi der ki: Ben uğraşmıyorum, halk kendiliğinden doğru yolu bulur. Ben rahatı seviyorum, halk da kendiliğinden rahata erer. Ben bir iş yapmıyorum, halk kendiliğinden geçimini sağlar. Benim bir isteğim yok, halk da kendiliğinden huzurlu ve mutlu olur</span>..."<sup class="calibre39"><small class="calibre40"><span class="calibre18">(30)</span></small></sup></blockquote><blockquote class="calibre32">Burada, iyi bir yöneticinin aynı zamanda halka iyi örnek olması gerektiğini söyleyen Konfüçyüs'ün görüşünü anımsatan bir bakış açısı vardır. Ancak eğitim ve öğrenim söz konusu olduğunda bu iki düşünürün görüşleri yine ayrılır. Çok bilmek değil, doğal ve saf olmak insanları mutlu eder. Kung Tse'nin çok önem verdiği müziğe yolda gerek görülmediği gibi, yasalara ve törelere de karşı çıkılmıştır. <span class="italic">"Eski zamanların Tao'ya göre yaşamasını bilen imparatorları halkın çok bilmiş olmasını değil, doğal olmasını isterlerdi. Halk iyi yönetilemiyorsa çok şey biliyor demektir. Bunun için gereksiz bilgiyi yaymayanlar mutluluk ülkesini yönetirler."</span>
<sup class="calibre39"><small class="calibre40"><span class="calibre18">(31)</span></small></sup></blockquote><blockquote class="calibre32">Bir bilge kendisini nasıl Tao’nun yoluna koya- biliyorsa bir hükümdar da ülkesini Tao'nun yoluna sokmalıdır. <span class="italic">"İmparatorlar ve beyler Tao'nun doğal yolundan çıkmamayı bilselerdi bütün yaratıklar onlara saygıyla uyardı; yer ve gök bir olurdu ve Tao</span></blockquote><blockquote class="calibre11"><span class="italic">her yana yayılırdı; kimse halka buyurmazdı ve halk kendiliğinden doğru yolda giderdi.</span> "<sup class="calibre39"><small class="calibre40"><span class="calibre18">(32)</span></small></sup> Tao'nun egemen olduğu yerlerde barış olurdu. Çünkü bilge kişi silahlan ve savaşı sevmez. Eline bir silah almak zorunda kalırsa bunu istemeye istemeye kullanır. Bunu kullanmaktan hoşlanmak insanları öldürmekten hoşlanmak demektir. <span class="italic">"İyi olan yener, bu ona yeter. O yener ve ezmez. Yener ve kendisini üstün görmez. Yenmemek elinde değildir. Yenerken zorlamaz</span>."<sup class="calibre39"><small class="calibre40"><span class="calibre18">(33)</span></small></sup></blockquote><blockquote class="calibre32">Tao'nun egemen olduğu imrenilecek durumdaki bir toplumda halkın doğal yalın, saf ve kafası karışmamış kalarak, barış ve bolluk içinde yaşayabileceği vurgulanmıştır.</blockquote><blockquote class="calibre32"><span class="italic">"İnsanların seve seve ölüme gitmemesini sağlayın! Uzaklara göç etmemesini sağlayın! Savaş arabaları ve gemileri olsa da bunlara binmesin. Zırhları ve silahları olsa da bunları kuşanmasın. Aşı tatlı, giysisi hoş, evi rahat olsun. Beğendiği töreye uysun... İnsanlar zamanından önce yıpranmasın, ölmesin."</span>
<sup class="calibre39"><small class="calibre40"><span class="calibre18">(34)</span></small></sup></blockquote><p id="filepos298100" class="calibre45"><span class="bold"><span class="calibre35">5. TAOCULUĞUN GELİŞMESİ</span></span></p><blockquote class="calibre11">Lao Tse'nin oldukça yalın ve soyut düşüncelerinin yanında Konfüçyüs un alışılmış, yerleşmiş geleneklere, törelere dayanan görüşleri daha kolay anlaşılmış ve benimsenmiştir. Bunlar ayrıca bir toplum düzenine dayanak oluşturabilme ve uygulamaya dönüştürülebilme açısından da daha elverişliydiler.</blockquote><blockquote class="calibre32">Lao Tse'nin öğretisinin ise daha çok seçkinlere yönelik olduğu - <span class="italic">"Tao ve Erdemin yoluna çok az kişi çağrılır."</span> sözünden de anlaşılıyor. <span class="italic">"Tao adını duyunca Yüce bilgiye eğilimi olan kişi yola girmeye can atar... Aşağı bilgiye eğilimi olanlar ise gülerler. Onlar gülmeselerdi, Tao, Tao olmazdı</span>."<sup class="calibre39"><small class="calibre40"><span class="calibre18">(35)</span></small></sup></blockquote><blockquote class="calibre32">Gerçekten de, bu bölümün sonunda yine değineceğimiz Konfüçyüsçülük, uzun dönemde Çin düşüncesine yön veren akım olmuş, buna karşı, Lao Tse'nin Tao Te Çing'i pek anlaşılamamıştır. Taoculuk daha sonra gelen düşünürler ve yorumcular tarafından ele alınıp işlendikçe ve halkın daha kolay anlayacağı bir hale konmaya çalışıldıkça sulandırılmış, bulandırılmış, çarpıtılmıştır. Gerçi Taoculuk sonunda geniş kitlelerce benimsenmiştir ama, büyü, ruh çağırma, simya, altın yapma, yaşam uzatma gibi uygulamalarla gerçek öğretiden gittikçe uzaklaşılmış, sapkın ve boş inançlar türemiş, ve sonunda tüm bunların Koca Ustanın Yolu ve öğretisiyle Taoculuk adından başka ortak bir yanı kalmamıştır, - bu nedenle de bu konuları bu incelemede ele almayacağız.</blockquote><div class="mbppagebreak" id="calibre_pb_22"></div>
</body></html>
