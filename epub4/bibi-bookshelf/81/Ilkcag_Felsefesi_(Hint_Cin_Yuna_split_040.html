<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>İlkçağ Felsefesi (Hint_Çin_Yunan)</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p id="filepos627909" class="calibre1"><span class="calibre2">
</span></p><p id="filepos627964" class="calibre5"><span class="calibre2"><span class="bold"><span class="calibre6">II. EPİKÜRCÜLER (Epikureer)</span></span></span></p><blockquote class="calibre11">Bugün olduğu gibi İlkçağda da bir kişi için «Epikür- cü» denince rahatına ve eğlencesine düşkün biri akla gelirdi. Çünkü gerçekten de, <span class="italic">Epikür ün</span> (Epiku- ros) felsefesi saptırılmaya çok elverişliydi ve, «bir insan yaşamını yalnız sorumsuzca gününü gün ederek, güle oynaya zevk ve sefa sürerek geçirmelidir» biçimindeki bir yoruma açıktı. Epikür un kendisi de <span class="italic">"keyfine bak!"</span> dememiş miydi? Bu ünlü özdeyişiyle daha çok yakınlar ve dostlar arasında tatlı bir yaşam sürmeyi önermişti her halde, dağ gibi devlet sorunlarıyla boğuşmayı, politika yapmayı değil.</blockquote><blockquote class="calibre36">Atina'da «Epikür un bahçesi»nde - o burada yaşıyor ve ders veriyordu - geçen neşe ve eğlence dolu yaşam, dillere düşmüş ve o daha sağ iken - İÖ 341 ile 270 yılları arasında yaşadı, Susamlıydı (Samos) - kendisini çekemeyenler <span class="italic">"Epikür düpedüz çılgınca zevkler peşinde koşmayı öğretiyor</span>!" dedikodusunu yaymışlardı.</blockquote><blockquote class="calibre32">Epikürcü ahlak öğretisinin (Ethik) gerçekten de söylendiği gibi olup olmadığına bakmadan önce, onun «doğru düşünme bilgisi» (mantık, Logik) ve «doğa bilgisi»yle (Physik) ilgili görüşlerine kısaca bir göz atalım. Epikür de, mantık ve fiziği Stoacılar gibi ahlak öğretisi için yardımcı bir araç olarak görmüştü. Mantık bize yanlışlardan nasıl kaçınacağımızı öğreten yardımcı bir bilgidir, araçtır. Fizik de doğru davranmamıza yardımcı olan bir araçtır, çünkü fizik, doğadaki olaylar ve varlıklar arasındaki ilişkileri açıklar ve bunların tanrıların işi olmadığını, tanrıların hiç bir işe karışmadığını kanıtlar ve böylece bizi yersiz korkulardan kurtarır. Epikür, tam olarak yadsımadığı tanrıların <span class="italic">«dünyaların ötesinde»</span> bulunduğunu ve bu dünyada olup bitenlerle ilgilenmediğini bildirir. Yine bunun için, insan da tanrılar ve şeytanlarla ilgilenmemelidir. Fizik her şeyden önce dünyayı ve gerçekleri açıklayarak - Epikür Demokrit'in atom öğretisini doğru bulmuştu - insanın doğa üstü güçler karşısındaki ezikliğini ve büyük korkusunu yenmesine yardımcı olmalıdır ki, insan bu dünyada özgürce, korkusuzca, doya doya yaşamasını bilsin. Demek ki, Epikür bunu gerçekten de önermişti. Epikür insanın biricik amacının mutluluk olduğunu söyler ve bunu da şöyle tanımlar: <span class="italic">«Yaşamın tadını çıkarmak ve acılardan kaçınmak!</span>» Ancak Epikür, doymak bilmeksizin, sınır tanımaksızın çılgınca, düşüncesizce zevkler peşinde koşmayı önermemiştir, çünkü o şu gerçeğin farkındaydı: Her türlü aşırılık, ölçüsüzlük ve taşkınlık yine geri tepecek, karşıtı olan acılara dönüşerek sıkıntı verecektir. Bu yüzden, mutluluğa ulaşa-</blockquote><blockquote class="calibre11">bilmek için sağduyunun gösterdiği yoldan yürümek gerekir. Sağduyumuz, ölçülü, dengeli kalmamızı, iç rahatlığı ve ferahlığıyla gerçek mutluluğa ve huzura <span class="italic">(ataraxia)</span> kavuşmamızı sağlayacaktır. Epikür, Stoacılardan sanıldığı kadar da uzak değildir. Yaşamının son yıllarında tutulduğu ağır hastalığı Stoacılardan hiç aşağı kalmayan bir umursamazlıkla, geniş yüreklilikle, keyfini bozmadan göğüslemeyi bilmiştir.</blockquote><blockquote class="calibre37">Yararlı yaşam bilgisi Epikür'e göre işe yaramayan felsefelerden çok daha değerlidir. O, zevkleri ve acıları bedenin ve ruhun zevkleri ve acılan diye ayırır. Bedeninkiler şimdiki anda duyulur. Ruh (zihin) ise, şu andaki acılara, geçmişteki güzel anıları anımsayarak ve gelecekteki güzel durumları düşleyerek karşı koyabilir. İç barışını ve huzuru bulan kişi tanrı ve ölüm korkusunu yenmiş olan kişidir. Ölünce ne olacağı bilinemeyeceği için ölüm korkusunun da yaşayanları üzmemesi gerekir.</blockquote><blockquote class="calibre37">Epikür un sayısız yazılan neredeyse tümüyle kayıptır. Onun doğa üzerine olan uzunca bir yazısından birkaç parça Vezüv yanardağının İS 47 <span class="italic">yılında</span> patlayarak yok ettiği Herkulaneum kentinin külleri arasından çıkarılmıştır.</blockquote><blockquote class="calibre36">Epikürcülükle ilgili bilgilerimizin çoğunu Romalı ozan <span class="italic">Titus Lucretius Carus</span> un (olasılıkla İÖ 98 - 55) eğitici bir şiirinden alıyoruz. Romanın bir başka önemli ozanı da, <span class="italic">Quintus Horatius Flaccus </span>(İÖ 65 - 8) Epikürcü yaşam felsefesine bağlıydı. Şar- kıları aşk, şarap, dostça duygular ve güzel bir yaşama ilişkin bilgelikle doludur.</blockquote><p class="calibre3"><span class="calibre2"><span class="bold"> </span></span></p><p class="calibre85"><span class="calibre2"><span class="bold"> </span></span></p><p class="calibre85"><span class="calibre2"><span class="bold"> </span></span></p><div class="mbppagebreak" id="calibre_pb_40"></div>
</body></html>
