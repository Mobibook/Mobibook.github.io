<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>İlkçağ Felsefesi (Hint_Çin_Yunan)</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p id="filepos466281" class="calibre1"><span class="calibre2">
</span></p><p id="filepos466336" class="calibre5"><span class="calibre2"><span class="bold"><span class="calibre6">III. PLATON</span></span></span></p><p id="filepos466452" class="calibre34"><span class="bold"><span class="calibre35">1. PLATON'UN YAŞAMI</span></span></p><blockquote class="calibre11"><span class="italic">"Gençken, ben de, pek çok kimse gibi, başıma buyruk olur olmaz politikaya atılmayı düşlüyordum. Gördüğüm şu gelişmeler yüzünden bu işten soğudum.</span>
</blockquote><blockquote class="calibre32"><span class="italic">Bizim o zamanki yönetimimiz birçoklarınca aşağılanıyordu, bu yüzden de bir gün devrildi. Başa 51 kişi geçti... ve bunların içinden 30'u sınırsız bir yetkiyle iktidarı ele geçirdi. Bu kişiler arasında yakınlarım ve tanıdıklarım da vardı ve bunlar beni de hemen aralarına almak istediler... Burada genç yaşta gördüklerime bugün artık şaşılmaz. Oysa ben o günlerde sanıyordum ki, bu yeni yöneticiler haksızlıklara bir son verip, doğruluğa dayanan bir düzen kuracaklar. Böylece merak ve heyecanla ne yapacaklarını bekledim ve gördüm ki kısa sürede yenisinin ne mal olduğu anlaşılınca eskisi altın gibi aranır oldu. Bu arada, benim dostum olan ve</span></blockquote><blockquote class="calibre11"><span class="italic">kendisinin o zamanın en doğru insanı olduğundan kuşku duymadığım yaşlı bir adamı, Sokrat'ı, başkalarıyla işbirliği yapıp, birisini suçlamakla ve ölüme göndermekle görevlendirdiler.... onu böylece kendi amaçlarına alet etmek istediler. O ise onlara uymadığı gibi, onların kirli işlerine bulaşmaktan- sa başına gelebilecek her şeyi göze aldı. Ben bunları ve daha başka çirkin şeyleri görünce, bu işten iğrendim, ve bu kötülüğe yönelmişlerin arasından çekildim. Aradan çok geçmeden, bu otuz kişi ve onlarla birlikte bütün yönetim alaşağı edildi.</span></blockquote><blockquote class="calibre32"><span class="italic">Bu yeni gelişme üzerine, politikaya girmeye yine, yalnız bu kez işte biraz daha az umutlanarak, heveslenmeye başladım. Ancak şimdi de, yeni yöneticilerden birkaçı, bizim dostumuz Sokrat'ı en ağır ve ona en az yakışan bir şuçlamayla, yani Tanrıtanımazlıkla utanmadan suçlayarak yargıladılar ve ölüme yolladılar, oysa onların arkadaşlarından birinin, acımasızca suçlanarak sürgün edilmesinde onun parmağı yoktu. Ve ben, bütün bunları ve başımıza geçen yöneticileri görünce, ve daha sonra, artık ileri yaşlarımda yasaları ve töreleri, bütün bu olan bitenleri daha iyi anlayınca şu kanıya kesin olarak vardım: politika yapmak çok güç bir işmiş. Çünkü kafa dengi arkadaşlar, güvenilir yoldaşlar olmadan bir iş yapılamaz.... Sonra, yasaların çarpıtılması ve törelerin bozulması gün geçtikçe öyle hızlandı ki politikaya atılmak için can atan bir kişi olan benim bile, bütün bu olaylar, bu başıboş ve başdöndürücü gidiş karşısında içim karardı. Yine de, aksaklıkların nasıl düzeltilebileceği ve devletlerin daha iyi nasıl yönetilebileceği üzerine kafa yormaktan geri durmadım ve bildiklerimi bir gün uygulayabilmek için hep bir fırsat kolladım, ama sonunda şunu anladım: bütün devletlerin durumu umutsuz. Çünkü yasaları neredeyse düzeltilemeyecek durumda. Olağandışı bir güç bunları baştan aşağı yeniden düzenlemedikçe bir iş yapılamaz.</span></blockquote><blockquote class="calibre32"><span class="italic">Bu durumda, gerçek felsefeye sığınıyorum, çünkü yalnız o, kişilerin ve toplumların yaşamındaki doğruluğun ne olduğunu bize gösterebilir, ve şunu bildirmeyi gerekli görüyorum: doğru ve gerçek felsefeye dayananlar devletlerin başına geçmedikçe ya da devletlerin başındakiler tanrıların yardımıyla gerçek filozoflar olmadıkça insanlığın çektiği sıkıntılar bitmez."</span></blockquote><blockquote class="calibre32">Buradan, - araştırmaların sağlam kaynaklar arasında saydığı - Platonun bu mektubundan <sup class="calibre39"><small class="calibre40"><span class="calibre18">(12)</span></small></sup>, onun üzerinde derin izler bırakmış ve düşüncelerini biçimlemiş olan birkaç yaşantısını öğrenebiliyoruz. <span class="italic">Platon</span> (Eflâtun, Latince: Plato) İÖ 427 yılında Atina'nın ileri gelen soylu ailelerinin birinde dünyaya geldi. Yaşam yolunda Sokrat’la karşılaştığında ve ondan, <span class="italic">"edebiyat yapmayı bırak, felsefeye çalış',</span> önerisini aldığında yirmi yaşındaydı. Sekiz yıl onun öğrencisi oldu. Sokrat'ın yargılanarak idam edilmesi karşısında duyduğu üzüntü ve öfkeyle önce doğduğu kente sırtını döndü ve bir süre Mega- ra'da kaldı, daha sonra oradan uzun yolculuklara çıktı. Olasılıkla Mısır’ı dolaşarak oradaki bilgeliği, dini ve Mısır rahiplerini yakından tanıdı. Belki de, daha da doğuya uzanarak Hint bilgeliğiyle de tanıştı, yazılarındaki kimi düşünceler Doğulu öğretile-</blockquote><blockquote class="calibre11">rin izlerini taşımaktadır. Ama, uzunca bir süre kaldığı İtalya'nın güneyindeki ve Sicilya'daki Yunan kolonilerinde, Pisagorcularla ilişki kurmuş ve onlardan daha sonraki düşüncelerini yönlendiren pek çok esin almış olması olasılığı yüksektir. Bir ara Si- raküslü (Yunanca: Syrakus, İtalyanca: Siracusa) Tiran Diyonis'in (Dionys) sarayında kalarak ona kendi görüşlerini aşılamaya boşuna uğraştı. Doğduğu kente geri dönünce, İÖ 387 yılında, bir bahçede, ölümünden sonra <span class="italic">«Platon Akademisi</span>» diye adlandırılan ve yüzyıllarca ayakta kalan bir okul açtı. Burada çevresinde toplanan öğrencilerine parasız ders verdi. Kendisini tümüyle bu çalışmaya adayarak ve Siraküs'e, devletle ilgili görüşlerini yaşama geçirme amacına ulaşamadığı, bir kaç başarısız yolculuk daha yaparak seksen yaşma erişti ve bu yaşta yoğun çalışmalarını sürdürürken öldü.</blockquote><p id="filepos472333" class="calibre45"><span class="bold"><span class="calibre35">2. PLATON'UN YAPITLARI</span></span></p><blockquote class="calibre11">Platonun öğretmeni, Sokrat, öğretilerini doğrudan doğruya, konuştuğu, söyleştiği kimselere aktarmaya çalışmış, ve ondan günümüze tek bir satır yazı kalmamıştır. Oysa Platon bize pek çok yazı bırakmıştır. Araştırmacıların sonradan araya sokuşturulmuş olduğu saptanan eklentilerden ve yamalardan ayıklamaya çalıştığı bu yazıların büyük bir bölümünün ve birkaç mektubun Platonun elinden çıkmış olduğundan kuşku duyulmamaktadır. Yine anlaşıldığına göre, Platon düşüncelerinin, öğretilerinin yazıya geçirilmesinden çok, sözlü olarak aktarılmasına önem vermişti. Üstün yetenekli yazarların çoğu gibi, -hiç kuşku yok ki o da böyle biriydi- yazarlığı küçümsemiştir. <sup class="calibre39"><small class="calibre40"><span class="calibre18">(13)</span></small></sup> Öğretisinin en derin özünü, yanlış anlaşılmasın, değer bilmezlerin eline geçmesin diye, hiç bir zaman bir yazıda ortaya koyamayacağını açıkça bildirmiştir: <span class="italic">"Bunu hiç bir yerde yazmadım ve yazmayacağım, çünkü bu, öğrenilebilen öteki bilgiler gibi dile getirilemez; çünkü bu, ... birdenbire bir kıvılcım gibi çakar, ve ruhta, kendi kendisini besleyen bir ışık olur</span>."<sup class="calibre39"><small class="calibre40"><span class="calibre18">(14)</span></small></sup></blockquote><blockquote class="calibre32">Ne yapalım, sonradan yetişen bizlere, onun felsefesini anlayabilmek için yazılarına bakmaktan başka bir çıkar yol kalmıyor; ne var ki, onun küçümsediği bu yazılar parlaklığıyla göz kamaştırıyor. Elli yıllık bir süre içinde yazılmış olan bu yazılarla ortaya konan konular, Platonun içinde bulunduğu zamanın değişik koşullarına göre ele alınmış, ve bu nedenle birçok görüş zamanla değişime uğramıştır.</blockquote><blockquote class="calibre32">Platon'un bütün yapıtları <span class="italic">diyaloglar</span> (söyleşiler) biçimindedir. Sokrat'ın ölümünden sonra yazılmış olan ilk diyaloglarda Sokrat baştan sona en önemli kişidir. Daha sonraki diyalogların hemen hemen hepsinde, az da olsa Sokrat'a yer verilmiştir. Ancak, buralarda yazılı olan görüşlerin gerçekten Sokrat'ın görüşleri mi olduğu, yoksa Sokrat’ın güçlü kişiliğinden yararlanarak Platon'un kendi görüşlerine ağırlık ve kesinlik kazandırmak mı istediği, içinden çıkılması güç bir sorundur.</blockquote><blockquote class="calibre32">Platonun adını taşıyan 34 diyalog vardır. Bunlardan birkaçının uydurma olduğu sanılıyor. Diyalogların en önemlileri şunlardır:</blockquote><blockquote class="calibre32">1<span class="calibre2">.  </span><span class="italic">«Apologia».</span> Sokrat'ın, yargılanması sırasında yaptığı ve sonradan yazıya geçirilmiş olan savunma konuşmasını içerir.</blockquote><blockquote class="calibre32">2<span class="calibre2">.  </span><span class="italic">«Kriton».</span> Yasalara saygı gösterilmesi üzerinedir.</blockquote><blockquote class="calibre32">3<span class="calibre2">.  </span><span class="italic">«Protagoras».</span> Sofist görüşlerle bir çatışma... Burada özellikle erdemin ne olduğu ve öğretilip öğ- retilemeyeceği konusu işlenmiştir.</blockquote><blockquote class="calibre32">Bu üç diyalog Platonun ilk yazıları arasında sayılır. <sup class="calibre39"><small class="calibre40"><span class="calibre18">(15)</span></small></sup></blockquote><blockquote class="calibre32">4<span class="calibre2">.  </span><span class="italic">«Gorgias».</span> Burada da üzerinde durulan konu erdemdir. Sofistlerin bencil yaklaşımları ve çürük ahlak anlayışları sergilenmekte ve yalnız güzel konuşma eğitiminin yetersizliği gösterilmektedir. İyi ahlaklı olmak gerektiği vurgulanmakta ve son olarak, ruhun öbür dünyadaki serüvenine değinilmektedir.</blockquote><blockquote class="calibre32">5<span class="calibre2">.  </span><span class="italic">«Menon».</span> Anlamanın ne olduğu bir "yeniden anımsama" olarak gösterilmiştir. Matematiğin önemi...</blockquote><blockquote class="calibre32">6<span class="calibre2">.  </span><span class="italic">«Kratylos».</span> Dil üzerine...</blockquote><blockquote class="calibre32">Bu son üç diyalog geçici bir dönemin, Platonun olgunlaşma döneminin ürünleridir. Bunların Pla- ton'un İtalya'da bulunuşunun hemen ardından yazılmış olduğu Pisagorcu öğretinin belli belirsiz izlerinden seziliyor. Platon, bu yazılarında kendi özgün düşüncelerini açıkça ortaya koyabilecek bir olgunluğa daha erişmemiştir.</blockquote><blockquote class="calibre32">7<span class="calibre2">.  </span><span class="italic">«Symposion».</span> "Şölen". Güzelliğe ve iyiliğe yönelişin dürtüsü olarak Eros gösteriliyor. Alkibia- des'in Eros'u en iyi temsil eden bir kişi olarak Sok- rat'ı öven sözleri burada bulunuyor.</blockquote><blockquote class="calibre32">8<span class="calibre2">.  </span><span class="italic">«Phaidon».</span> Ölümsüzlük üzerine. Duyular ötesi ve ruhun sonsuzluğu. Platoncu idea'lar öğretisinin geliştirilmesi.</blockquote><blockquote class="calibre32">9<span class="calibre2">.  </span>«<span class="italic">Politeia</span>». Devlet. Platonun en kapsamlı ve içerik bakımından en zengin yapıtı. Olgunluk döneminin pek çok yılı boyunca bunun üzerinde çalışmış olduğu anlaşılıyor. Kişilerden toplumlara doğru gelişen Platoncu felsefenin belli başlı bütün konulan burada sıralanıyor.</blockquote><blockquote class="calibre32">10<span class="calibre2">.  </span><span class="italic">«Phaidros».</span> Bu diyalog, idealar öğretisi ve Platonun (kişiliğin) üçe bölünüşü üzerine olan düşüncelerini göstermesi bakımından önemlidir.</blockquote><blockquote class="calibre32">11<span class="calibre2">.  </span>«<span class="italic">Theaitetos</span>». Bilginin niteliği üzerine bir bilgi kuramı...</blockquote><blockquote class="calibre32">7'den 11'e değin olan yapıtlar Platonun olgunluk çağının ürünleridir.</blockquote><blockquote class="calibre32">12<span class="calibre2">.  </span><span class="italic">«Timaios».</span> Platonun doğa felsefesi. Yaşayan canlılara varıncaya kadar bütün doğanın oluşumu üzerine görüşleri...</blockquote><blockquote class="calibre32">13<span class="calibre2">.  </span><span class="italic">«Kritias».</span> Bu yazı tamamlanmamıştır. Söylencelerde yaşayan ve Platonun zamanından on bin yıl önce yok olmuş <span class="italic">Atlantis</span> adasındaki yüksek uygarlığın burada sözü geçiyor. Bu konu günümüze dek sürekli zihinleri kurcalamış ve türlü türlü varsayımlara yol açmıştır.</blockquote><blockquote class="calibre32">14<span class="calibre2">.  </span><span class="italic">«Politikos».</span> Devlet adamı. Yaşlı Platon'un politika konusundaki görüşleri...</blockquote><blockquote class="calibre32">15<span class="calibre2">.  </span>«Yasalar». Platon'un yaşlılık döneminde yazmaya başlayıp da bitiremediği bu son çalışmasını, ölümünden sonra bir öğrencisi temize çekmiştir. Baştan sona politikayla ilgili olan bu diyalogta da, devletin sağlam bir ahlak temeli üzerine oturtulması, ve yurttaşlarının iyi eğitilmiş olması gerektiği görüşünün, Platon'un ta baştan beri savunduğu bir görüş olarak değişmeden kaldığı anlaşılıyor. «Yasalar», Platon'un yaşlılık dönemindeki felsefesinin ana kaynağını oluşturur.</blockquote><blockquote class="calibre32">Felsefi düşünceleri ve sorunları, Platon’un gösterdiği biçimde, diyaloglarla, ortaya koyma yöntemine Yunanlı, Romalı ve daha sonraları Batılı düşünürlerin sık sık başvurmuş olduğu biliniyor. Platon'un diyalogları, Sofistlerin geliştirdiği ve Sokrat'ın doruğa ulaştırdığı diyalektik söyleşi sanatının, yani karşılıklı görüş bildirme ve tartışma yoluyla bir felsefi düşünceyi geliştirme sanatının, güzel örnekleridir. Felsefi düşüncelerin bir sistem içinde yalın ve soyut olarak geliştirilmesi yöntemine karşılık, diyaloglar biçiminde sunulmasının, düşüncelerin ilginç ve canlı kılınması ve daha kolay anlaşılabilmesi bakımından, belirli bir üstünlüğü vardır. Bir düşüncenin olumlu ve olumsuz yanlan ve değişik biçimleri, değişik kişilik yapısı olan kimselerce temsil edilebilir. Diyalogların sağladığı bir başka kolaylık da, alevlenen tartışmaları, derinleşen çelişkileri, ne olursa olsun bir çözüme kavuşturmak ve sonunda kesin bir görüş ileri sürmek zorunluluğundan yazan kurtarmasıdır. Ne var ki bu durum, bir yazarın tembelliği ya da kararsızlığı diye yorumlanarak hoş görülmeyebilir, ama yazar Platon olunca iş değişir, ve bu durumun, düşüncelerin her zaman karşıtlıklar içinde dalgalanma eğiliminde ve hep tartışmaya açık olduğunu bilen ve susan bir bilgenin göstermiş olduğu bir incelik olduğu sezilir. Platon'un diyalogları felsefi düşünceleri birbiriyle çatıştırarak çok canlı, keskin ve çarpıcı bir biçimde, ustaca dile getirebilmiş üstün yapıtlardır. Bunlar dünya yazınının ölümsüz yapıtları arasında yer almaktadır.</blockquote><blockquote class="calibre10"><span class="italic"> </span></blockquote><p id="filepos481849" class="calibre34"><span class="bold"><span class="calibre35">3. NASIL İNCELEMELİ</span></span></p><blockquote class="calibre11">Platon'un felsefesini sistemli bir biçimde nasıl incelemeli? Felsefenin konularını birer birer sıralayarak Platon'un her bir konuya ilişkin düşüncelerini belirleyebiliriz. Ancak böyle bir yönteme, yani Platon'un düşüncelerinin yapma bir sistem içine yerleştirilerek sunulmasına, düşüncelerini hiç bir zaman bir «sistem» içinde ortaya koymamış olduğu ve elimizdeki yazılarından da belirli ve tutarlı bir yapı ortaya çıkarılamayacağı ileri sürülerek karşı çıkılmıştır. Platon gerçi, çoğu eski Yunan düşünürlerinin benzetmelere ve imgelere dayanan, düşünce biçimini aşmış ve ilk kez olarak felsefi kavramlara dayalı bir dille, daha doğrusu yerleştirdiği kavramlar aracılığıyla düşüncelerini ortaya atmıştır, ama, yazılarında kullandığı felsefî terimlerin sürekli ve değişmez olmadığı ve her yazısının kavramlarla yeni baştan örüldüğü de saptanmıştır.<sup class="calibre39"><small class="calibre40"><span class="calibre18">(16)</span></small></sup> Platon'un felsefesini bir sistem içinde inceleme denemesi, ister istemez bir düşünce yapısı oluşturma çabasıyla sonuçlanır, bu ise, onun oluşturmadığı ve yabancısı olduğu bir düşünce yapısı içine onu sığdırmaya çalışmak demektir. Platonu bu yöntemle incelemeyi deneyen herhangi bir felsefeci ancak kendisine göre doğru ve kendi kafasına uygun bir yapı oluşturmaktan öteye geçemeyecektir. Pek çok filozofun da, kendilerinden önce gelmiş geçmiş filozofların düşüncelerini kendi bakış açılarının ışığında, kendi işlerine geldiği gibi değerlendirmeye, ve kendi felsefelerinin bir basamağı olarak göstermeye çalıştıkları, ve hatta bazan daha da ileri giderek, koskoca felsefe yazınını kendi düşüncelerinin bir dipnotu durumuna indirgedikleri görülmüştür.</blockquote><blockquote class="calibre32">Bilim bu nedenle, gittikçe daha çok, doğal gelişmeyi izleme yoluna (genetik yönteme), yani Platon'un kişiliğinin gelişimini göz önünde bulunduran bir inceleme yöntemine başvurmak gereğini duymuştur. Ancak bu yöntemle de çok ince ayrıntılar içinde çabucak boğulmak işten değildir. Bu yöntemle yola çıkan bilimsel bir incelemeyi başarıya ulaştırabilmek için, niçin olduğunu ve ne olduğunu bugün artık bilemediğimiz, içinden çıkılmaz birtakım olayların ve çok karışık gelişmelerin etkisini, ancak sezgiyle anlamaya çalışarak, hiç bir aşamayı atlamadan Platon'un iç yaşantısını ve kişiliğinin gelişimini, ortaya çıkarmak gerekmektedir. Doğrusunu söylemek gerekirse, bu iş güçtür, ve her felsefe tarihi denemesi yöntem sorunlarıyla boğuşmak zorundadır.</blockquote><blockquote class="calibre32">Burada bu yöntem sorunlarına değindik, çünkü şimdi biz de, kitabımızda, ilk kez böyle çok kapsamlı, çok geniş alanlara yayılmış, ve Platon'un bütün yapıtlarından ortaya çıkan bir felsefeyi değerlendirmeye kalkışmış bulunuyoruz. Her düşünür «kendi çelişkileri içinde yaşayan bir insandır», hiç bir düşünürün yapıtında şaşmaz bir tutarlılık ve kesinlik olamaz. Bir giriş kitabı olan bu incelememizde yukarıda değindiğimiz yöntemlerin hiç birisini tüm incelikleriyle, tutarlı bir biçimde uygulayamayacağız. Biz ancak, incelememizin girişinde sorduğumuz sorulara ve felsefeci olmayan okurları ilgilendireceğini sandığımız konulara ağırlık verebiliriz, ve bu amaçla, tarihi çerçeveyi çizdikten sonra (ve ilk diyaloglardan pek çoğunu atlayarak) karşımıza çıkan idealar öğretisine (metafizik), ve ahlakla ilgili görüşlere (ethik) ve buradan da politikaya (politik) geçeceğiz.</blockquote><blockquote class="calibre32">Şunu da belirtmek gerekir: Diyalogları okuyan dikkatli bir okur - özellikle Platon'un yakınlarının konuştuğu bölümlerde - sık sık, tutarsız yargılar ve yetersiz kanıtlar bulmakta gecikmeyecektir. Bunlarla, (Sokrat'ın söyleştiği kimselere yaptığı gibi) Platon’un da (okurlara) bir tuzak mı kurduğu - yoksa buralardaki tutarsızlıkları görememiş mi olduğu - sorusu pek çok araştırmanın konusu olmuştur. Kimi felsefe tarihçileri de <sup class="calibre39"><small class="calibre40"><span class="calibre18">(17)</span></small></sup> diyalogları yalnızca «bir oyun», - Platon gerçek öğretisini yazılı olarak vermediğine göre - felsefe öğrenimine giriş için bir alıştırma olarak nitelemişlerdir. Bu durumda da, onun gerçek öğretisini satır aralarından, dağınık notlardan, ve Aristo'nun verdiği bilgilerden derleyerek yeniden kurmayı denemek gerekmektedir.</blockquote><p id="filepos486680" class="calibre45"><span class="bold"><span class="calibre35">4. ZAMAN VE ORTAM</span></span></p><blockquote class="calibre11">Her düşünür gibi Platon da içinde yaşadığı zamanın düşünce akımları içinde yoğrularak olgunlaşmıştır. Yine, pek çok düşünür gibi o da, zamanının düşüncelerini olumlu ve olumsuz diye ikiye ayırarak ele almış, bunların bir bölümünü benimsemiş ve geliştirmiş, bir bölümünü ise beğenmemiş ve yıkmaya, aşmaya çalışmıştır. Bu bakımdan onun düşüncelerinin, içinde yaşadığı zaman ve ortam içinde, aldığı olumlu etkiler ve gösterdiği tepkilerle gelişmiş olduğunu söyleyebiliriz.</blockquote><blockquote class="calibre32">Platon'un karşısına alarak savaştığı ve yıkmaya uğraştığı görüşlerin başında Sofistlerin görüşleri (Sophistik) gelir. Diyaloglarında söz alan Sofistler önce, görüşlerini bütün açıklığıyla, özgürce ortaya koyarlar, sonra da, bu görüşler eleştirilerek çürütülmeye çalışılır. En temel yanlış olarak da Protagoras'ın, <span class="italic">«insan her şeyin ölçüsüdür»</span> sözü ve her zaman için geçerli bir ölçü bulunamayacağı görüşü gösterilir ve yerilir. Platon, böyle bir öğretinin, felsefeyi ve erdemi alt üst edeceğini söyler. Sofistlerin güzel konuşarak kendi görüşlerini herkese kabul ettirme yöntemlerini de felsefeye aykırı bulur.</blockquote><blockquote class="calibre36"><span class="italic">Heraklit</span>'in bize öğrettiği gibi, nasıl her varlık, olmak, oluşmak için karşıtını gerektiriyorsa bir filozofa da kendisiyle karşıt görüşte olan kimseler gereklidir. Platon, acımasızca çattığı Sofistlerin omuzlan üzerinde yükseldiğini ve düşüncelerini geliştirebilmek için gerçekte onlara dayandığını gözden kaçırmıştır. Kendisiyle karşıt görüşte olanları anlayış ve serinkanlılıkla değerlendirmeyi, demek ki, en büyük düşünürler bile başaramıyor. Pla- ton Sofistlere, - çok yararlandığı ve geliştirmeye çalıştığı diyalektik yöntemden başka - özellikle şu iki bakış açısını da borçludur.</blockquote><blockquote class="calibre32">Birincisi; Platon da, doğru sanılan ve tartışılmayan, yerleşmiş görüşlere, bilgilere kuşkuyla ba- kabilmiştir. Duyularımızın bizi yanılttığını ve varlıkları bize gerçekte oldukları gibi değil de sürekli değişen görünümleriyle gösterdiğini açıklar. Biz algıladığımız aynı türden pek çok varlığı birbirleriyle karşılaştırarak daha genel, daha geniş, daha gerçekçi bir bilgiye gittikçe daha çok yaklaşabiliriz ama, yine de duyularımızın bizi yanıltmasından kurtulamayız, ve bir varlığın niçin böyle olduğunun gerçek nedenlerini anlayamayız. İkincisi; yine Sofistler gibi o da, atalardan kalma törelere, değerlere körü körüne, bilinçsizce bağlanmayı ve saygın, büyük bir devlet adamının her işini doğru bulmayı eleştirir. Çünkü doğru olduğu sanısıyla gözü kapalı bellenmiş bilgi gibi bunların da ne ve niçin böyle oldukları anlaşılmadıkça bir değeri olamaz, ve bunların değerli ve anlamlı olabilmeleri için niçin iyi ve niçin doğru olduklarına ilişkin bilinçlilik gereklidir.</blockquote><blockquote class="calibre32">Görüldüğü gibi o, pek çok görüşte Sofistlerle ortaktır. Ancak Platon, zihinlerde yer etmiş bilgilerin, töre ve inançların yanlış ve çarpık olması durumunda gerekli olan tutum ve davranış bakımından Sofistlerden keskin çizgilerle ayrılır. Sofistler, düşünce ve davranış için her zaman ve her durumda doğru ölçüler ve kurallar olmadığını söylemişlerdi. Oysa, Platon işte, tam burada işe koyulur ve her şeyden önce değişmez bir ölçü, bir değer bulunduğunu, ve buna nasıl ulaşılabileceğini göstermek ister; geri kalan her şey bu amaca bir hazırlık (Propaedeutik) sayılır. Platon bu bakımdan, kendi felsefesine</blockquote><blockquote class="calibre11">olumlu bir etki olarak girmiş olan Sokrat'ın uğraşını ve öğretisini devralır, ancak öğretmeninin <span class="italic">"bir şey bilmediğimi biliyorum"</span> sözüyle yetinmeyerek çok ileri gider ve yalnız düşünce ve sezgiyle kavra- nabilen sonsuz kavramlarda (idea'larda) düşünce ve davranışlarımız için kesin bir ölçü bulunduğu öğretisini geliştirir.</blockquote><blockquote class="calibre32">Platon felsefesini geliştirirken yalnız Sofistlerle "tartışmakla" kalmamış, eski düşünürlerle de "çarpışmıştır". Bu arada, özellikle <span class="italic">Demokrit</span>'i karşısına almış ve tüm varoluşun «evren aklı»nın tasarlanmış işi ve kanıtı olduğunu ileri sürmüştür. Platon, evrenin karanlıklar içinde gizli, oluş nedeni karşısında eski ozanlarla düşünürlerin kapıldığı karamsar düşünceleri paylaşmaz ve onun bu konuya yaklaşımı ışığı ve aydınlığı arayan bir metafiziktir.</blockquote><p id="filepos491797" class="calibre49"><span class="bold"><span class="calibre35">5</span></span><span class="calibre2"><span class="bold"><span class="calibre35">. </span></span></span><span class="bold"><span class="calibre35">İDEA’LAR ÖĞRETİSİ</span></span></p><p class="calibre7" style="margin:0pt; border:0pt; height:1em"> </p><p id="filepos491995" class="calibre34"><span class="italic"><span class="bold"><span class="calibre51">a) </span></span></span><span class="italic"><span class="bold">Eros</span></span></p><p class="calibre7" style="margin:0pt; border:0pt; height:1em"> </p><blockquote class="calibre53">«İdea'lar»a yalnız içinde felsefeye yönelme isteği olan kimse erişebilir. Bu dürtüyü Platon <span class="italic">«Eros»</span> diye adlandırır. O böylece, Yunanca aşk, sevgi anlamına gelen - aşk Tanrısının adı da Eros'tur - bu sözcüğe yüce ve ince bir anlam katmıştır. Eros, ona göre, duyguyla ve coşkuyla inceliğe doğru yücelmek- tir, bir ölümlünün ölümsüzlüğe yönelişidir, ve aynı zamanda bu duyguyu başkalarına da tattırma çabasıdır. Bir güzelle sevişme isteği Erosun en aşağı basamağıdır. Güzellikle ilgili her türlü uğraş, özellikle felsefeye bir hazırlık olan müzik ve yalın biçimleri öğreten matematik bizi Eros'a yaklaştırır.<sup class="calibre39"><small class="calibre40"><span class="calibre18">(18)</span></small></sup></blockquote><blockquote class="calibre32">Bu arada yeri gelmişken şunu da belirtelim: Bir kadınla bir erkek arasında yalnız güzel duygular ve soyut bir sevgi olarak kalan ve cinsel birleşmeye dönüşemeyen bir ilişkiyi belirten «<span class="italic">Platonik aşk»</span> deyimi, bir yanlış anlaşılmadan kaynaklanmıştır. Platon'da bu konuyla ilgili olan yerde yalnız şu sözü buluyoruz: <span class="italic">"Sevgilisinin ruhundan (iç güzelliğinden) çok vücudunu (dış güzelliğini) seven bir eş kötü bir eştir."</span> Bu sözden, cinsel birleşme bayağı bir şeydir ya da olmamalıdır gibi bir anlam çıkarmak güçtür. Üstelik burada sözkonusu olan ilişki, bir kadınla bir erkek arasındaki ilişki değil, o zamanlar Eski Yunanistan'da olağan ve çok yaygın olan ve Platon'un hiç utanç duymadan, rahatlıkla yazıya geçirebilmiş olduğu eşcinsel ilişkidir.<sup class="calibre39"><small class="calibre40"><span class="calibre18">(19)</span></small></sup></blockquote><blockquote class="calibre32">Güzelliği arayış yalnızca bir başlangıçtır, idea'lara varmak için ise bir kişide soyut kavramlarla düşünebilme ya da Platonun deyişiyle «diyalektik» düşünebilme yeteneği olması gerekir. Bu kişinin amacına ulaşabilmesi için Eros dürtüsü yerini doğru bir yönteme bırakmalıdır. Güzel konuşma, (Rhetorik) inandırma, kandırma, doğru yanlış bir görüşü aşılama yöntemidir; diyalektik ise karşılıklı konuşarak, görüşerek, tartışarak, araştırarak doğruya, her zaman geçerli olan değerlere yönelme yöntemidir. Diyalektik yöntemle bir yandan özel olan bir görüşten genel olana, dar olandan geniş olana doğru çıkılır, öte yandan basamak basamak genel olan bir görüşten özel ve kişisel olana inilir.</blockquote><blockquote class="calibre32"><span class="italic"> </span></blockquote><p id="filepos494760" class="calibre34"><span class="italic"><span class="bold"><span class="calibre51">b) İdea'lar</span></span></span></p><blockquote class="calibre11"><span class="italic">"Yeraltında, yukarıdaki bir açıklıktan ışık alan mağaraya benzer bir yerde insanların bulunduğunu gözünün önüne getir. Burada onlar küçüklüklerinden beri bağlı durumdalar, öyle ki, hiç bir yere kımıldayamıyorlar ve bu bağlar yüzünden başlarını arkaya çeviremiyorlar. Işık ise onlara arkalarından, yukarıda ve uzakta yanan bir ateşten geliyor. Bu ateş ile ateşe arkası dönük tutsaklar arasında, yukarılarda bir yerde, bir yandan öbür yana bir yol uzanıyor. Ve bu yol boyunca adam boyu bir duvar çekilmiş olduğunu düşün. Bu duvarın arkasında birileri duvarın boyunu aşacak yükseklikte tutulmuş türlü türlü biçimlerde kaplar taşıyor ve bu kapları taşıyanların kimisi konuşuyor kimisi susuyor.</span></blockquote><blockquote class="calibre32"><span class="italic">Bu anlattığın ne acayip manzara, dedi o, ve ne garip tutsaklar!</span></blockquote><blockquote class="calibre32"><span class="italic">Ama, bize benziyorlar, dedim. Ne dersin, bu durumda, buradaki insanlar, ateşin ışığında, karşılarındaki mağara duvarına yansıyan gölgelerinden başka bir şey görebilirler mi? Pekiyi, taşınan o kaplar ne oluyor? Onların da gölgesinin mağara duvarına yansıması gerekmez mi? Birbirleriyle konuşabilselerdi, sence de, bir adla adlandıracakları bu gölgelerin, arkalarında taşınan şeylerden daha gerçek olduğunu sanmazlar mıydı? Ve bu zindanda sesler karşıdan yankılansaydı, yukarıdaki yoldan geçenlerden biri konuşunca, önlerinden geçen gölgeden başkasının konuştuğu akıllarına gelir miydi? - Ve şimdi, içlerinden birinin bağlarından kurtarıldığını, doğrulmak, dolaşmak, başını arkaya çevirmek, ışığa doğru bakmak zorunda bırakıldığını ve bütün bunların ona çok acı verdiğini ve gözlerini ışık aldığı için daha önce gölgelerini görmüş olduğu şeyleri iyi seçemediğini düşün. Ve ona, ışığa doğru baktığı sırada görmüş olduğu şeylerin boş şeyler olduğu, oysa şimdi geri dönünce gerçeğe daha yakın olduğu ve asıl şimdi gerçek varlıkların karşısında bulunduğu ve bunun için de bunları daha iyi görebildiği anlatılsa buna kanacak mıdır? Ve ışığa bakmak zorunda bırakıldığı zaman, gözleri kamaşarak acıyacak ve ışıktan kaçacak mıdır, ve bakmaya alıştığı gölgelere geri dönecek midir? Ve bu önündeki gölgelerin, daha önce ışığa karşı bakarak güçlükle görebilmiş olduğu şeylerden daha gerçek olduğuna inanacak mıdır</span> ?"</blockquote><blockquote class="calibre32">Platon'un »Devlet» adlı çalışmasında yer alan yukarıdaki bu bölüm, insanın görüş açısının dar ve elinin kolunun bağlı olduğunu vurgulayan ünlü <span class="italic">«mağara benzetmesinin</span> özetidir. <sup class="calibre39"><small class="calibre40"><span class="calibre18">(20)</span></small></sup> Dünyada yaşayış tutsaklığa, duyulanınızla algıladığımız varlıklar gölgelere benzetilmektedir. Yukarıya, ışığa doğru yönelmek ve oradaki varlıkları görmeye çalışmak ise bir coşkuyla kanatlanarak idea'lara doğru yücelmek demektir. Nedir bu idea'lar? <span class="italic">"Aynı adla adlandırdığımız türlü türlü varlıklar için bir idea vardır</span>."<sup class="calibre39"><small class="calibre40"><span class="calibre18">(21)</span></small></sup></blockquote><blockquote class="calibre32">Yunanca kök anlamı resim olan «<span class="italic">eidos</span>» ya da <span class="italic">«idea»,</span> değişik türlerdeki varlıkların öz, yalın, temel, genel ve en güzel biçimidir. İdea'ların, aynı türden varlıkların özgünlüklerinden ve ayırıcı özelliklerinden soyutlanarak, belirleyici ortak nitelikleriyle zihnimize yerleşmiş olan bildiğimiz kavramları olduğunu söyleyemeyiz. Çünkü idea'lar Platona göre, gerçektirler. Hatta mağara benzetmesinden de anlaşıldığı gibi varlıkların ötesindeki ve üstündeki en son ve en üstün gerçek bunlardır. Varlıklar gelip geçicidir, idea'lar ise varlıklara biçim veren kaynak olarak sonsuza dek kalırlar.</blockquote><blockquote class="calibre32">Genel olanın mı, yoksa özel olanın mı daha gerçek olduğu, varlıklarla ilgili kavramların (idea'la- rın) yalnızca zihnimizde oluşmuş düşünceler olup olmadığı temel bir felsefe sorunu olarak karşımıza çıkmıştır. Ortaçağ felsefesini incelerken bu sorunla yine karşılaşacağız. Platona göre, idea'lar gerçeğin ta kendisidir. Platon'un, yaşlılık yıllarında idea'ları, Pisagorculuktan esinlenerek, sayılarla ilişkilendirmekten hoşlandığını görüyoruz.</blockquote><blockquote class="calibre32">Öğretmeni Sokrat'a karşılık Platon görünen doğayı kendi felsefe sistemi içine alabilmiştir. Derin ve ince düşünerek, güzelliklere ve yalın biçimlere duyarlı kalarak erişebileceğimiz idea'lar son ve tek gerçek olduklarına göre elle tutulabilen somut varlıkların araştırılıp incelenmesi Platona göre ikincil önemdeki bir uğraştır. Bu bakımdan doğa bilimleri hiç bir zaman kesin olamaz ve hep olasılıklar ve varsayımlar düzeyinde kalır. Platon, bu açıyı gözden kaçırmadan «Timaios»ta doğa konusunu içeren bir denemeye girişmiştir.</blockquote><blockquote class="calibre32">İdea'lar öğretisiyle ilgili olarak beliren baş sorun şudur: Görünen doğayı oluşturan bu gölge varlıklar neden oluşmuş, neden yapılmış? Görünen doğadaki elle tutulabilen varlıkların, idea'ların, yalnızca aldatıcı yansımaları ve görüntüleri olduğu anlaşılıyor. Ne var ki, idea'ların yüce ve «öbür dün- ya»daki bir kattan, çarpıtılmış, soluk ve silik bir biçimde de olsa, duyularımızla algıladığımız varlıklar olarak nereye, nasıl ve niçin yansıdığı pek anlaşılamıyor. İdea'ların yanında ikinci bir gerçek, bir ilke, bir tür malzeme olmalı ki varlıklar buraya yansıyabilsinler! Platon «Timaios»ta, bu ikinci ilkeye değinmiş ve hiç kuşkusuz Demokrit'ten aldığı etkilerle bunu (boş) bir yer - olarak nitelemiştir. Ancak burada ne demek istediğinin anlaşılabilmesi için belki de bu düşünceyi biraz daha açarak «varlıkların dışavurulmuş biçimi» diye yorumlamak gerekecek. Böylece varlıkların ayrı ayrı, yan yana ve arka arkaya dizilişi olgusu da bir ölçüde açıklanmış olur.<sup class="calibre39"><small class="calibre40"><span class="calibre18">(22)</span></small></sup> Daha geniş bir yorumla şunu da düşünebiliriz, Platon burada belki de bu ikinci ilkenin, Aristo gibi, madde olduğunu bildirmek istemişti. <sup class="calibre39"><small class="calibre40"><span class="calibre18">(23)</span></small></sup></blockquote><blockquote class="calibre32">Platon'un doğa felsefesinin ayrıntılarına burada girmeyeceğiz. Ancak ortaya koymuş olduğu iki ilke arasındaki uçurumun kapatılamadan kaldığı besbellidir. Gerçekten, böyle iki ilkenin sayılmış olduğu görülüyorsa da, bunların nereden güç aldıkları ve neyle biçimlendikleri, idea’ların varlıklara niçin yansıdıklan açıkça belirtilmemiştir. Platoncu felsefe ikici (dualist) olarak nitelenebilir, çünkü o, bu iki ilke arasındaki uçurumu kapatmamıştır.</blockquote><blockquote class="calibre32">Bu uçurumu kapatmak ve daha tutarlı ve anlamlı ilişkiler kurmak için, belki de daha da ötedeki bir üçüncü ilkeye gerek vardır. Yaşlılığında Platon gittikçe daha güçlü olarak bir «Tanrı» ya da bir «evren ruhu (aklı)» düşüncesine sarılmıştır. O bu düşünceyi bir incelemenin konusu yapmamış, ve bir</blockquote><blockquote class="calibre11">mit (Mythos) olarak ortaya atmıştır. Düşünce yapılarının tutarlılığını sağlamak ve boşluklarını doldurabilmek için onun ara sıra mitlere başvurmuş olduğu görülüyor.</blockquote><p id="filepos502781" class="calibre45"><span class="bold"><span class="calibre35">6. İNSAN VE ERDEM</span></span></p><blockquote class="calibre11">Platona göre insan ruhu şu üç öğeden oluşur: Düşünceler, duygular (istekler) ve dürtüler (tutkular). Düşüncelerin yeri başımızdır, duygularınki göğüs, dürtülerinkiyse belden aşağısıdır. Bunların içinde, yalnız düşünceler, yani akıl, ölümsüz olan öğedir, ve bedene girdiğinde ötekilerle birleşir. <sup class="calibre39"><small class="calibre40"><span class="calibre18">(24)</span></small></sup></blockquote><blockquote class="calibre32">Ölümsüz insan ruhunun (aklının) ne başı ne de sonu vardır, ve bu bakımdan o, özde evren ruhuna (aklına) benzemektedir. Bir şey anlayabilmek demek, ruhun geçmişte büründüğü biçimlerin ve karşılaştığı durumların yeniden anımsanması demektir.</blockquote><blockquote class="calibre32"><span class="italic">"Şimdi, sık sık dünyaya geldiği ve buradaki ve yeraltındaki her şeyi gördüğü ve ölümsüz olduğu için, ruhun, artık tanımadığı şey kalmamıştır; bunun için de, erdemin ve öteki şeylerin doğrusunun ne olduğunu kendiliğinden bilmesine şaşmamak gerekir, çünkü bunlar, onun daha önceleri zaten bildiği ve şimdi anımsadığı şeylerdir; bütün doğada her şey birbiriyle ilişkili olduğuna ve ruh da her şeyi tanımış olduğuna göre, kendisine bir şeyin yalnız birazı anımsatılan kişinin geri kalan her şeyi, yürekliyse ve yılmadan yorulmadan doğruyu arıyorsa, bulup çıkarması, anımsaması, ya da herkesin söylediği gibi söyleyecek olursak, anlaması için hiç bir engel yoktur; çünkü öğrenmek ve anlamak gerçekte anımsama çabasından başka bir şey değildir."</span>
<sup class="calibre39"><small class="calibre40"><span class="calibre18">(25)</span></small></sup></blockquote><blockquote class="calibre32">Buradakine benzer sözlerinden dolayı Platon'un, Eski Hint kökenli düşüncelerden etkilenmiş olduğu sanılıyor.</blockquote><blockquote class="calibre32">İdea’ların en yücesi «iyilerin en iyisi» idea'sıdır. Bu aynı zamanda idea'ların idea'sı sayılır, «iyilerin en iyisi» her şeyin üstündedir, erişilmesi gereken en yüce amaçtır. Yaratılışın da son amacıdır. <span class="italic">"Görüyorum, sen de görüyorsun ki, güneş, gördüklerimizin yalnız görülebilmesini değil, oluşmasını da büyümesini de beslenmesini de sağlar, ve o bu oluşumun dışındadır... Yine böyle düşünerek diyebilirsin ki, gördüklerimiz yalnız biçimlerini değil, varoluşlarını da özlerini de «en iyi»ye borçludurlar, ve o varoluşun dışındadır ama, gücü ve yüceliğiyle varoluştan üstündür."</span>
<sup class="calibre39"><small class="calibre40"><span class="calibre18">(26)</span></small></sup></blockquote><blockquote class="calibre32">Platonun ahlak anlayışı (ethik), insanlardaki ölümsüz ruhun (aklın) idea'lara ve en sonunda «iyilerin en iyisi» idea'sına erişebileceği düşüncesinden kaynaklanır. İnsanların en yüce amacı duyular ötesi dünyaya doğru yüce duygularla yönelerek «iyilerin en iyisi»ni kavramak olmalıdır. Bedenimiz ve duyularımız bizi bağlayan zincirlerimizdir; Platon'un şu özlü deyişine göre: <span class="italic">«soma, sema»</span> - beden (ruhun) mezar(ı)dır.</blockquote><blockquote class="calibre32">Erdemli oluş ruhun bu yüce amaca yaklaşmasıyla ortaya çıkan bir durumudur. Görünürdeki varlıklar görünmeyen idea'ların kötü kopyaları olduğuna göre, özellikle güzelliği arayan sanat, idea'ların kavranmasına yardımcı olabilir.</blockquote><blockquote class="calibre32">Erdem - Sokrat’ta olduğu gibi - yalnız bir iç görüye dayanıyorsa gerçekten erdemdir. Bu yüzden de öğretilebilir. Platon erdem öğretisinde de Sokrat'ı geçmiş, ve belli belirsiz erdem kavramını şu dört belirli erdeme ayırmıştır. Bunlar: <span class="italic">bilgelik, yüreklilik, ölçülü oluş</span> ve <span class="italic">denge</span> dir. Bu erdemlerden ilk üçü ruhun üç öğesine karşılık gelir. Bilgelik düşünmenin erdemi ve yüreklilik duygu- ların erdemidir. Ölçülü oluş diye çevirebildiğimiz üçüncü erdemin ise anlamını bütün inceliğiyle vermek güçtür. Bu sözün Yunanca karşılığı olan <span class="italic">«sophrosyne»,</span> ılımlı olmak demektir. Bu, zevk alma ve zevklerden kaçınma, katılık ve yumuşaklık arasında bir denge kurabilme yeteneğidir. Davranışlara da bu erdem, yaltaklanarak alçalmaktan ve böbürlenerek büyüklük taslamaktan eşit uzaklıktaki soylu bir tutum olarak yansır.<sup class="calibre39"><small class="calibre40"><span class="calibre18">(27)</span></small></sup> En son olarak sayılan denge ise bütün öteki erdemleri kapsar, ve ruhun üç öğesiyle erdemler arasındaki en doğru ilişkiyi kurar.</blockquote><p id="filepos507608" class="calibre45"><span class="bold"><span class="calibre35">7. DEVLET</span></span></p><blockquote class="calibre11">Bu bölümün başındaki mektubunda, Platon, çok istediği halde niçin politikacı olamadığını açıklamıştı, ancak onun bütün yaşamı boyunca politikayla ilgilendiği ve en iyi devlet düzeni nasıl olmalı diye sürekli kafa yormuş olduğu görülüyor. Platon'un devlet ile ilgili açıklamalarında karşımıza çıkan «Polis» kavramı, bugün dilimizden düşürmediğimiz «politika» sözcüğünün kökenidir. Yerinde davranış, erdem, doğruluk gibi Platon'un bireyler için öngörmüş olduğu ilkeler bir devlet için daha da büyük bir ölçüde geçerlidir, ve bunlar ancak o zaman doğru anlaşılabilir ve yaygın ve etkin bir biçimde uygulamaya dönüşürler. İyi ve doğru yoldaki erdemli bir yaşamın düşünülebilecek en yüksek biçimi, bir toplumun iyi bir devlette sürdüğü iyi, güzel ve erdemli bir yaşamdır.</blockquote><blockquote class="calibre32">Platon'un devlet öğretisinde olumsuz, yıkıcı ve eleştirici bir yaklaşımla olumlu ve yapıcı bir yaklaşım ayırt edilebilir. Birinci yaklaşımında zengin yaşam deneyimlerine ve gözlemlerine dayanarak o güne dek görülmüş devlet yönetim biçimlerini eleştirir. Konuya ikinci yaklaşımındaysa «ideal» bir devletin niteliklerini belirlemeye girişir. Bu iki yaklaşımı açıkça sergileyen parçalara aşağıda yer vereceğiz.</blockquote><p id="filepos509131" class="calibre34"><span class="italic"><span class="bold"><span class="calibre51">a) Devlet Biçimlerinin Eleştirisi</span></span></span></p><blockquote class="calibre11">Değişik insan tiplerine uygun değişik devlet yönetim biçimleri bulunur, çünkü bir devlet yönetimini biçimleyen, bir devlette yaşayan insanların kişilik yapılarıdır, ve bu kişilikler de, böylece oluşturmuş oldukları yönetim biçimlerinden yine etkilenerek yeniden biçim alırlar. Platon, devlet yönetim biçimlerini ve bunlara uyan kişilikleri ayrı ayrı incelemiştir.</blockquote><blockquote class="calibre32">«<span class="italic">Oligarşi</span>» <span class="italic">(oligos</span>: az, azınlık; <span class="italic">archein:</span> buyurmak) denen yönetim biçimi, "<span class="italic">zenginliğin ölçülme-</span></blockquote><blockquote class="calibre11"><span class="italic">sine dayanır, burada devlet zenginlerin elindedir, fakirler ise yönetime karışamaz...”<sup class="calibre39"><small class="calibre40"><span class="calibre18">(28)</span></small></sup></span> Oligarşinin üç önemli sakıncası vardır. Bunlardan birincisi: <span class="italic">"Bu durumda, bir kimse gemiler için kaptanları zenginliklerine bakarak işe alacak olsa, denizcilikten ne kadar iyi anlarsa anlasın, fakir bir kaptan işe alınmayacaktır. Bunun için de, onları eninde sonunda çok kötü bir yolculuk beklemektedir... Başka işlerin yönetiminde de bu böyle değil mi?... Devlet işlerinde de bu böyle değil mi?... Hele devlet yönetimi gibi çok güç ve çok önemli bir işte</span>? ..." İkinci sakınca ise şudur: <span class="italic">"Böyle bir devlet bir parça değil, iki parçadır. Bir yanda fakirler bir yanda da zenginler vardır. Ve bu ikisi aynı yerde bir arada yaşadıkları halde birbirlerine düşman kesilirler." </span>Üçüncüsü: <span class="italic">"Bu herkesin başına gelebilir, bir kişi tüm varlığını yitirebilir ... bu kişi bu devletten (kentten) artık çekip gitsin mi... fakir düşmüşse</span> ..." Şunu da göz önünde bulundurmak gerekir: <span class="italic">"Bir devlette (kentte) dilencilerle karşılaştığımız yerler vardır, gizlenen hırsızlar, yankesiciler, tapınak soyguncuları ve çalıp çırpmayı iş edinmiş başka uygunsuzlar da eksik olmaz</span>."</blockquote><blockquote class="calibre32">Bu yönetim biçimine uygun kişilik bu ortamda kendiliğinden gelişir. Çünkü, <span class="italic">"Her zaman, geçer akçe olan ne ise amaçlanan da o 'dur, geçersiz olan bir köşede kalır."</span> Bilgelik ve doğruluğa yönelmek yerine insanlar çıkar peşinde koşacaklar, mal mülk edinmeye çalışacaklardır. Bir yandan azgınlaşan istekler, öbür yandan dilencilik ve alçaklık, yüce, dengeli ve erdemli bir kişilik «ideal»inden oldukça uzak kişiliklerin türemesine yol açacaktır.</blockquote><blockquote class="calibre32">Oligarşide başlayan sınıf çatışmaları, en sonunda <span class="italic">«demokrasi»yi</span> getirir. <span class="italic">"Demokrasi, bana sorarsan, sonunda yoksulların ayaklanması bastırı- lamayınca gelir, ve bunlar karşı partinin ileri gelenlerinden bazılarını idam ederler, bazılarını sürgüne yollarlar ve geri kalan yurttaşlara devlet yönetiminde ve devlet dairelerinde eşitlik sağlarlar..."</span> Demokraside herkesin dilindeki sözcük «özgürlüktür. <span class="italic">"Her şeyden önce halk özgürdür, bütün kent özgürlük havasıyla ve özgürce konuşmalarla çalkalanır ve herkes canı ne istiyorsa onu yapar..."</span></blockquote><blockquote class="calibre32">Ve, <span class="italic">"demokraside ... kimse orduya katılmaya zorlanamaz. Böyle bir devlette sen, gücün kuvvetin yerindeyken bile canın istemiyorsa hiç bir görev üstlenmeyebilirsin. Hatta, başkaları savaşırken savaşa gitmeyebilirsin ya da herkes barışı korumaya çalışırken sen bozmaya çalışabilirsin ... Bu şimdi, tanrıların yaşayışını andıran çok eğlenceli bir yaşam sayılmaz mı? ... Bu ve benzerleri... işte demokrasinin nitelikleridir, ve bunun için bu çok hoş bir yönetimdir, doğru dürüst bir hükümet bile yoktur, her kafadan bir ses çıkar, eşit olanlara da olmayanlara da sözde eşitlik doğıtılır..."</span></blockquote><blockquote class="calibre32">Bu yönetim biçimine uygun bir kişilik nasıl bir kişiliktir? Başıboşluk, sorumsuzluk ve adamsende- cilik her yana yayılmamış mıdır? Herkesin eşit ve herkesin eşit ölçüde özgür olduğu bir ortamda gençlik nasıl eğitilebilir? <span class="italic">"Öğretmen bu koşullar altında tir tir titrer ve öğrencilerine yaranmaya çalışır, öğrenciler ise öğretmeni dinlemezler. Ve üstelik, gençler ileri geri konuşarak, bilgiçlik taslayarak yaşlılarla yarışırlar, yaşlılar da gençlerin arasına karı-</span></blockquote><blockquote class="calibre11"><span class="italic">şarak can sıkıcı ve bunak olmadıklarını göstermek istercesine şakalar ve şaklabanlıklar yaparak gençlere ayak uydurmaya çalışırlar."</span></blockquote><blockquote class="calibre32"><span class="italic">"Utanmak aptallık olarak nitelenir ve aşağılanarak kovulur. Ölçülü olmak erkekliğe yakıştırılmaz ve sövgüyle kentten sürülür. Düzenli olmak ve ev düzeni köylülere yaraşır bir hamallık sayılır ve o da yaka paça kapı dışarı edilir."</span></blockquote><blockquote class="calibre32">Demokrasiyi <span class="italic">«tyrannis»,</span> (tiranlık, despotluk, diktatörlük, baskı yönetimi) izler. <span class="italic">"Bunun demokrasiye karşı bir tepki olduğu apaçıktır."</span> Bu dönüşüm nasıl gerçekleşir? <span class="italic">"Oligarşinin en yüce amaç olarak gördüğü ve ortaya çıkışını borçlu olduğu şey zenginlikti. Ancak, zenginliğe doyamadıkları ve varlıklarına varlık katmak için uğraşmaktan başka bir iş göremedikleri için sonunda yıkılıp giderler. ... Ve demokraside de, insanlar en yüce amaç olarak gördükleri şeye, özgürlüğe, doymak bilmedikleri ve aşırı gittikleri için kendi kendilerinin kuyusunu kazmış olurlar..." - "Gerçekten de, bir şeyde aşırılık olursa o şey tersyüz olur: Mevsimler, bitkiler ve beslenmede bu böyle olduğu gibi devletlerde de az çok bu böyledir. ...Ve böylece, ölçüsü kaçırılan özgürlük, yurttaşların her biri için olduğu kadar devlet yönetimi bakımından da karşısındaki şeye, baskıya ve tutsaklığa (esarete) dönüşür."</span></blockquote><blockquote class="calibre32">Bu yeni gelişme için bir başkan gereklidir. <span class="italic">"Halk hep yetiştirdiği, saydığı ve güçlü kıldığı bir adamı başa geçirmemiş midir?"</span> Bu kişi ise sınırsız bir güce kavuşmanın tadına varır varmaz kan görmüş yırtıcı bir hayvan gibi sarhoş olur. <span class="italic">"Hep böyle olmamış mıdır? Kendisine destek veren halka da-</span></blockquote><blockquote class="calibre11"><span class="italic">yanarak başa geçmiş olan bu kişi, az sonra kendi halkının kanını dökmekten çekinmez, ve düzmece suçlamalardan zevk alarak insanları yargılar ... sürgün ve ölüm cezalarıyla ezerek onların kanına girer. Bu arada borçların silineceği ve toprak dağıtılacağı aldatmacasıyla halk oyalanır. O zaman bu kişinin sonu hiç kuşkusuz şöyle olur: ya düşmanları tarafından yok edilir ya da bir tiran, kuzu postuna bürünmüş bir kurt olarak yerinde kalır."</span></blockquote><p id="filepos516441" class="calibre34"><span class="italic"><span class="bold"><span class="calibre51">b) İdeal Devlet</span></span></span></p><blockquote class="calibre11">Nasıl dürtüler, duygular ve düşünceler (akıl) diye insanlarda üç öğe sayılabiliyorsa ve dengeyle bu üçü arasındaki doğru ilişki kuruluyorsa bir devlette de bunun karşılığında şu üç uğraş vardır: doğal gereksinimler ve beslenme için kazançlı işler, saldırılara yüreklilikle göğüs germeye hazır bir savunma ve akılcı bir yönetim. Buna göre işi gücü olanlar şu üç kesimde toplanabilir: kazançlı işler yapanlar, savaşçılar ya da (Platonun deyişiyle:) «bekçiler», ve son olarak baştaki yöneticiler. Denge öğesi burada da, bu üçünün anlamlı bir ilişkiyle bir düzen içine girmesini sağlar. İnsanlar için akıl ne demekse bir devlet için de yöneticiler o demektir. Peki, bu kalburüstü kimseleri nasıl bulmalı? Platonun yanıtı şöyle:"<span class="italic">Eleyerek</span>!"</blockquote><blockquote class="calibre36">Bu eleme sürecinin başlayabilmesi için önce, zengin fakir ayrımı yapılmadan her çocuğa eğitim verilmelidir. Jimnastik (Gymnastik) ve müzik (Mu- sik) çocukların eğitiminin temel taşları olmalıdır. Jimnastik bedeni eğitir, çocuğu yürekli ve dayanıklı yapar. Müzik ise ruhu eğitir, onu ince ve yumuşak yapar. Bu ikisinin birleşimi sağlam, güzel ve dengeli bir kişiliğin oluşmasına yol açar. Daha sonra, bunlara ek olarak, aritmetik, matematik ve doğru düşünmeyi öğreten ön çalışmalarla bir parça diyalektik gelir. Ayrıca, öğrencinin acılara, sıkıntılara katlanmayı ve yokluklara alışmayı öğrenmesi, dayanıklı ve güçlü olması için çeşitli uygulamalara başvurulur. Yirmi yaşına gelince, bu gençler, sıkı ve ayrıcalık tanımayan bir sınavdan geçirilir. Yeterli görülmeyenler elenerek en yüksek görevler için aday olmaktan çıkarlar. Geri kalanlar ise bir on yıl daha eğitilir. Bu sürenin sonunda bir elemeden daha geçerler. Bu elemeyi de kazananların felsefede beş yıllık yüksek bir öğrenim görmeleri gerekir. Şimdi otuz beş yaşına gelmiş olan bu adamların bu uzun eğitimden ve bütün bu elemelerden sonra yüksek bir görevde başarılı olabilmeleri için çok büyük bir eksiklikleri vardır. Hayat tecrübesi! Hayata atılmalı, ve daha bir on beş yıl boyunca günlük yaşam savaşında, elle tutulamayan, gerçekleşmemiş düşlerin, düşüncelerin değil, katı gerçeklerin acımasız dünyasında pişmeli, ayakta kalabileceklerini göstermelidirler. Sonunda, elli yaşında, olgunlaşmış, bilinçlenmiş, sınanmış ve her bakımdan çok iyi eğitim görmüş kişiler olarak boşalan yüksek görevlere hemen, artık başka bir elemeye gerek kalmadan atanabilirler. Çünkü en iyiler artık belirlenmiştir. Bunlar Pla- ton'un düşlediği filozof kralllar ya da kral filozoflardır. Hem güçlü hem de bilge olmak! - Ne büyük bir ideal!</blockquote><blockquote class="calibre32">Platon soylu olduğu ve Sokrat'ın etkisi altında kaldığı için aristokratik bir devlet idealini benimsemiş olmalı diye düşünebiliriz. Onun önerdiği yönetim, kelimenin tam anlamıyla aristokrasi (<span class="italic">aris- ton</span>: en iyi; <span class="italic">kratia:</span> yönetim), yani en iyilerin yönetimidir. Ve bu aynı zamanda, bir bakıma gerçek bir demokrasi sayılabilir. Çünkü kimsenin soyuna so- puna bakılmaz, kimseye ayrıcalık öncelik tanınmaz, herkese yükselebilmek için eşit olanaklar sağlanmıştır. Eğer herkes için fırsat eşitliği ve eşit koşullar altında yaşam yarışına başlamak demokrasi demekse, bu daha tutarlı bir biçimde gerçekleştirilemez.</blockquote><blockquote class="calibre32">Tüm engellerine ve güçlüklerine karşın böyle bir devlet kurulabilmiş olsun diyelim, o zaman da, içten gelen çelmelerle, tırpanlarla kurulan düzen çabucak bozulacaktır. Sıkı elemelerden geçerek belirlenen bu yönetici takımı, hiç kuşkusuz ne istediğini bilen, atılgan, sıkı adamlardan oluşacak, ve bunlar pısırık ve yumuşak kimseler olmayacaklardır. İçgüdüler, dürtüler ve güçlü istekler onların da yakasını bırakmayacaktır. Devlette büyük bir güç ele geçirdiklerinde, aldıkları tüm eğitime karşın herkesin iyiliğini düşünmek yerine, kendi çıkarlarını kollamak yoluna sapabileceklerdir. Baştan çıkarıcı temel dürtüler «açlık ve sevgi», onları iki yandan kıskaca alacaktır: para ve mal, kadın ve aile.</blockquote><blockquote class="calibre32">Her iki yandan sıkıştıran bu sapkın eğilimlerin önü alınmalıdır. Savaşçılar ve savaşçılar arasında yetişen geleceğin yöneticileri için Platon - bu kesimi «bekçiler» diye adlandırmıştır - şu öneride bulunuyor: <span class="italic">"Her şeyden önce, bunların hiç birinin, ne olursa olsun mal mülk edinmemesi gerekir. İçeri girmek isteyen birine kilit ve sürgülerle girişi yasaklayan evleri olmamalıdır. Sıkıntılara alışkın, gözü tok savaşçılara neler gerekiyorsa yalnız o nesneleri alsınlar. Yurttaşlar, bunların yıllık gereksinimlerine yetecek ve bir sonraki yıla hiç bir şey artmayacak miktarda belirli bir vergi versin. Yemeklerini hep birlikte yesinler. Kışlamış askerler gibi birlikte otursunlar. Biz onlara diyeceğiz ki: Siz tanrıdan yeterince altın ve gümüş aldınız; tanrının madeni sizin gönlünüzdedir; dünya altını neyinize gerek! Tanrı altınının dünya altınıyla karıştırılarak ayarının bozulmasına izin verilmemelidir ... bütün kardeşleri içinde yalnız onlar altın ve gümüşe el sürmesinler, bu madenlerle bir işe girişmeyi düşlemesinler, bunları aynı çatı altında bulundurmasınlar, giysilerinde taşımasınlar ya da bunlardan yapılmış kaplardan içmesinler. Ve bu onların kurtuluşu olacağı gibi devletin de kurtuluşu olacaktır...</span></blockquote><blockquote class="calibre32"><span class="italic">Ancak bunlar bir kez, ev ya da toprak ya da altın elde edecek olurlarsa o zaman bekçi değil, mal mülk sahibi olacaklardır. Bütün yurttaşların yardımcısı olacak yerde onlardan tiksinecek ve kuşkulanacaklardır. Kendileri de tiksinti ve kuşkuyla izlenecektir. İç ve dış düşmanlar karşısında büyük bir korkuyla yaşayacaklardır. Ve bu onların sonu olacağı gibi devletin de sonu olacaktır</span>..."<sup class="calibre39"><small class="calibre40"><span class="calibre18">(29)</span></small></sup></blockquote><blockquote class="calibre32">Her şeylerini paylaşan bu «bekçiler» kadınları da ortaklaşa paylaşacak, belirli bir kadınla evlenemeyeceklerdir. Bunun için şöyle bir düzenlemeye gerek görülmüştür: "... <span class="italic">bu kadınların her biri bütün bu erkeklerin her biriyle birlikte olabilecektir. Hiç biri birini ayırarak kendine bağlamayacaktır. Çocuklar da ortak olacaktır, çünkü hiç bir baba hangilerinin kendi çocukları olduğunu bilemeyeceği gibi çocuklar da babalarının kim olduğunu bilemeyeceklerdir.</span> "<sup class="calibre39"><small class="calibre40"><span class="calibre18">(30)</span></small></sup></blockquote><blockquote class="calibre32">Uygun birleşmelerin çoğaltılabilmesi için uygun kadınlar seçilmeli, "... <span class="italic">üstün erkekler üstün kadınlarla sık sık birleşmeli, ve aşağı kadınlarla aşağı erkekler olabildiğince seyrek bir araya gelmelidir. Böylece birincilerin çocukları olacaktır, İkincilerin değil, ve bu topluluk böylece üstünlüğünü koruyacaktır."</span></blockquote><blockquote class="calibre37"><span class="italic">"Yöneticilere diledikleri kadar çok kadınla evlenme özgürlüğü tanımalıyız. Böylece, savaşlar, salgınlar ve daha başka yıkımlar sonunda aşağı yukarı aynı sayıda bu tür insanlardan elimizde kalmış olur</span>..."<sup class="calibre39"><small class="calibre40"><span class="calibre18">(31)</span></small></sup></blockquote><blockquote class="calibre37">Kazançlı işlerle uğraşan kesim, yani geniş halk kitlesi mal mülk edinebilecek, dilediğince evlenebilecektir. Buna karşılık politika yapamayacak, işine bakacaktır.</blockquote><blockquote class="calibre36">Buraya şunu eklemek gerekecek: Platon'un yaşlılık döneminde yazdığı «Yasalar» da daha önceki devlet öğretisinde ileri sürülen tek yanlı ve katı görüşlerin yumuşatılmış olduğunu ve düşüncelerinin yaşama geçirilebilecek duruma geldiğini görüyoruz. Örneğin burada, bütün yönetim biçimlerinin karışımı olan bir yönetim biçimi önerilmiştir.</blockquote><p id="filepos525084" class="calibre34"><span class="bold"><span class="calibre35">8. ELEŞTİRİ VE DEĞERLENDİRME</span></span></p><blockquote class="calibre32"><span class="italic"> </span></blockquote><p id="filepos525260" class="calibre34"><span class="italic"><span class="bold"><span class="calibre51">a) Platonun Devlet Öğretisinin Eleştirisi</span></span></span></p><blockquote class="calibre11">Platonun devlet öğretisi şöyle verilmiştir: Ütopya! Olmayacak hayal! Şöyle denmiştir: Bu öğreti doğru görüşler içerse bile uygulanamaz! Platonun öğrencisi Aristo bile gizlenemeyen ince bir alayla: <span class="italic">"Bu ve daha başka pek çok görüş bir süre sonra yeni baştan gözden geçirilmiştir</span>." <sup class="calibre39"><small class="calibre40"><span class="calibre18">(32)</span></small></sup></blockquote><blockquote class="calibre32">Bir yönden, önce şu eleştiri gelmiştir: Platon bir erkeğin doğal olarak varlık sahibi olma ve bir kadınla evlenme içgüdüsünü küçümsemiştir; hem maddi hem de cinsel alanda hiç bir zaman gerçekleşemeyecek çok sıkı bir komünist uygulamayı önermiştir. Ayrıca, bir annenin elinden çocuklarını almak demek, bir kadının annelik duygusunu ve bununla birlikte doğallığını yok etmek ve onurunu çiğnemek demektir. Devletin kökü ve temeli olan, töre ve gelenekleri koruyan aile ocağının sönmesiyle bir toplumun çöküşü kaçınılmaz olur.<sup class="calibre39"><small class="calibre40"><span class="calibre18">(33)</span></small></sup></blockquote><blockquote class="calibre32">Bu gibi - hiç kuşkusuz hafife alınamayacak - eleştiri ve yergilere karşı Platonun savunucuları şu açıklamalarla onu aklamaya çalışmışlardır: O bu sıkı düzeni ancak çok küçük ve seçkin bir azınlık için öngörmüştü. İnsanların çoğunun mal, para, seks ve özel aile yaşamından vazgeçemeyeceğini kendisi de pek iyi bilirdi. Üstelik, yaşlılığın verdiği olgunlukla aşırı ve sakıncalı görüşlerini ve önerilerini kendisi değiştirmiştir.</blockquote><blockquote class="calibre32">Bundan başka tarihte, Platonun pek çok önerisinin gerçekleşmiş ve uygulanmış olduğu da görülüyor. Ancak şunu gözden kaçırmamak gerekir: Platondaki pek çok düşünce çağımızda ortaya çıkmış olan baskıcı devletleri çağrıştırmaktadır. Örneğin, ırkçı düşünceler (ırkın korunması ve arınması gibi) Nasyonal Sosyalizmin (Nazi'lerin) görüşlerini, her şeyi ortaklaşa paylaşma düşüncesi komünist devletlerdeki kimi uygulamaları ve tasarıları, tüm toplum katmanlarından ayrım gözetilmeksizin seçilerek gelen yönetici takımı Katolik kilisesinin örgütlenişini ve Cizvit papazlarının Paraguay'da kurmuş oldukları devleti akla getirmektedir. Platon'un kendisi de kimi düşüncelerinin erişilmesi güç bir ideal olduğunun bilincindeydi, ancak bir ideal olarak bu düşünceler ona erişilmeye değer, önemli düşünceler olarak görünmüştü: "<span class="italic">Gökyüzüne böyle bir devletin (kentin) idea 'sı çakılıdır. Görmek isteyen herkes bunu görebilir, ve bunu görünce de ona yönelir. Böyle bir devlet gerçek olsun olmasın, gerçek olmasa bile ... o bu devletin idea'sını gerçekleştirmek isteyecektir, başka bir devletin değil!" </span><span class="calibre22"><span class="bold">(34)</span></span></blockquote><blockquote class="calibre32">İkinci ve daha ağır bir eleştiri şöyledir: Platon politika ve ekonominin birbirinden koparılamayan ilişkisini görememiştir. Platon'un devletindeki yöneticiler ekonomik bir temele dayanmadan politik bir güç elde etmişlerdir. Oysa bu kimselerin bağımsız ve güçlü değil, ekonomik bakımdan çalışan ve üreten halka bağımlı olmaları gerekir. Tarih bize hep ekonomik gücün uzun dönemde politik güce dönüştüğünü kanıtlamıştır.</blockquote><blockquote class="calibre32">Üçüncü eleştiri de şudur: Platon, gözlemlerine ve deneyimlerine dayanarak demokratik hak ve öz-</blockquote><blockquote class="calibre11">gürlüklerin her zaman kötü gelişmelere yol açacağım sanmış ve bu yüzden de karşı yönde pek ileri gitmiştir. (İsparta şehir-devletindeki uygulamaları göz önünde bulundurarak) örneğin, «sapkın inançların» acımasızca kovalanmasını; edebiyat, müzik ve öteki güzel sanatların eğitici, yüceltici ve arındırıcı nitelikleri olmadıkça ağır bir sansürle yönlendirilmesini ya da yasaklanmasını istemiyor mu? Bunun için kendi halkının daha önce yaratmış olduğu tüm güzellikleri ve sanatı bu ölçütlere vurmakta ve, örneğin, <span class="italic">Homer</span> in destanlarını sakıncalı bulmaktadır. Çağımızda almış olduğumuz derslere bakarak, herhangi bir yönetime sıkı denetim ve ırkçı uygulamalara (sakatların ve yaşamaya elverişli görülmeyenlerin yok edilmesi gibi) başvurma yetkisi verilemeyeceğini artık bilmemiz gerekir.</blockquote><p id="filepos530017" class="calibre34"><span class="italic"><span class="bold"><span class="calibre51">b) Platonun Yunan Düşünce Tarihindeki Yeri</span></span></span></p><blockquote class="calibre11">Ayrıntılarının pek azını bile buraya sığdıramaya- cağımız Platonun çok kapsamlı çalışması Yunan felsefesinin doruğudur. Burada ondan önceki filozofların düşünceleri bir büyütecin odaklaştırdığı ışınlar gibi bir noktada birleşir. Platon, Sokrat'tan, Sofistlerden pek çok şey almış olduğu gibi eski doğa filozoflarından da yararlanmıştır. «Varlık ve Oluşum» üzerine olan düşünceleriyle önceleri Elea'lıların katı, «tek varlık» görüşüne kaymış, daha sonraları «çokluk içinde oluşum» görüşünü de öğretisine katarak Heraklit'e yaklaşmıştır. <sup class="calibre39"><small class="calibre40"><span class="calibre18">(35)</span></small></sup> Hep akla ve mantığa dayanmış olan akılcı Yunan felsefe geleneğini ilk kez Platon, Orfecilik (Orphik) ve Pisagorculukta (Phytagoreismus) açıkça beliren ruh göçü, ruhun arınışı ve kurtuluşu gibi inançlarla kaynaştırmıştır. Ayrıca o, sonsuzluk kavramı üzerinde ciddi ciddi düşünmüş olan düşünürlerden biridir.</blockquote><blockquote class="calibre32">Platonun şu sözü ahlak konusundaki görüşlerine de yansır: <span class="italic">"Huzuru kalmayacaksa insanın, bütün dünyayı elde etmesi neye yarar\"<sup class="calibre39"><small class="calibre40"><span class="calibre18">(36)</span></small></sup></span> Ne var ki, bu söz, Hindistan'da, Upanishad'larda görmüş olduğumuz gibi dünyayı ve dünya işlerini değersiz ve önemsiz sayan bir yoruma açıktır. Platondaki bu Doğulu bakış açısı, <span class="italic">"Yunan kanında yabancı bir kan damlası</span>!" diye nitelenerek eleştirilmiştir. Özellikle, <span class="italic">Friedrich Nietzsche</span> bu bağlamda, Pla- ton'un öğretisine <span class="italic">"ahlak dışı", "Hıristiyanlıktan önce Hıristiyan", "büyük bir dolma!”</span> diyerek saldırmıştır. <span class="italic">"Bu Atinalının Mısırlılardan ders almış olması tuzluya patlamıştır</span>...''<sup class="calibre39"><small class="calibre40"><span class="calibre18">(37)</span></small></sup></blockquote><blockquote class="calibre37">Gerçekten de, Platon kendisinden önceki felsefeleri özümseyip özetlemekle kalmamış, sınır tanımayarak bir adım daha ileri gitmiş, ve Yunan halkının geleneklerinden kopmuştur. Geliştirdiği öğretiyle Platonun Eski Yunan kültürünün temel taşlarını gereksiz bulması kaçınılmazdı: Büyük Atinalı devlet adamlarını halka doğru yolu gösteren, erdemli olmaya yönelten kişiler olarak tanımamıştır. Yunanlıların sanat değeri çok yüksek olan eserlerini de, sanata duyarlı ve güzellik tutkunu bir kimse olmasına rağmen, birtakım kesin ölçütler ve ilkelerle, ak mı kara mı diyerek ayıklamak ve gözden çıkarabilmek için kendisini çok zorlamış olmalıdır.<sup class="calibre39"><small class="calibre40"><span class="calibre18"> (38)</span></small></sup></blockquote><p id="filepos532923" class="calibre34"><span class="italic"><span class="bold"><span class="calibre51">c) Platon Sonrası</span></span></span></p><blockquote class="calibre11">Platon felsefesinin etkisi hâlâ sürmektedir, bunun için de son söz söylenemez. Onun görüşleri, Antik çağın sonuna doğru birkaç yüzyıl boyunca ağırlığını duyurmuş olan «<span class="italic">Yeni Platonculuk»ta</span> yeni bir yorumla canlandırıldı. O, Ortaçağda, gelişmeye başlayan Hıristiyan Tanrıbiliminin (Theologie) ve felsefesinin en güçlü kaynağı ve dayanağı oldu. Platon Yeni Çağların başında da. gerçek bir «Yeniden Doğuşla (Renaissance) yeniden ilgi topladı. Çağımızda da gözler yine ona çevrilmiştir.</blockquote><blockquote class="calibre32">Platonun büyüklüğü, insan psikolojisinin derinliklerine inerek, çağdaş derinlikler psikolojisinin (Tiefenpsychologie) bazı buluşlarını daha önce ortaya koymuş olmasından ve evrenle ilgili tüm bilgilere yönelmiş, çok yönlü, sağlam ve ağırbaşlı kişiliğinden de bellidir. <span class="italic">"Platon her zaman idealist Felsefenin kurucusu sayılacak ve böyle kalacaktır. O, hayattaki ruh düşüncesinin öncüsüdür, insan davranışı için uygun ahlak ilke ve yasalarının koyucusudur. İnsanlığın en büyük öğretmenlerinden biridir, o</span>."<sup class="calibre39"><small class="calibre40"><span class="calibre18">(39)</span></small></sup></blockquote><blockquote class="calibre32">Platon, ölümünden hemen sonra, yüce bir ahenk içinde, sonsuz güzelliğe ermiş, nurlara boğulmuş bir bilge olarak görülmüştür. Aristo onu şöyle anıyor:</blockquote><blockquote class="calibre59"><span class="italic">"Ölümlüler içinde yalnız o değilse de, en</span></blockquote><blockquote class="calibre14"><blockquote class="calibre14"><blockquote class="calibre14"><blockquote class="calibre14"><blockquote class="calibre14"><blockquote class="calibre10"><span class="italic">başta o</span></blockquote></blockquote></blockquote></blockquote></blockquote></blockquote><blockquote class="calibre32"><span class="italic">yaşamıyla ve öğretici sözleriyle bize</span></blockquote><blockquote class="calibre14"><blockquote class="calibre14"><blockquote class="calibre14"><blockquote class="calibre14"><blockquote class="calibre14"><blockquote class="calibre10"><span class="italic">göstermiştir,</span></blockquote></blockquote></blockquote></blockquote></blockquote></blockquote><p class="calibre55"><span class="italic">       insanın nasıl hem doğru hem de mutlu</span></p><blockquote class="calibre11"><span class="italic">                                     olabileceğini; </span></blockquote><p class="calibre55"><span class="italic">        şimdi ölümle o da susunca, artık kimse</span></p><p class="calibre55"><span class="italic">                                    söyleyemiyor</span>."<sup class="calibre39"><small class="calibre40"><span class="calibre18">(40)</span></small></sup></p><blockquote class="calibre50">Goethe Platon üzerine şunları yazmıştır: "<span class="italic">Platon, bir süre dünyada kalmak aklına esmiş olan kutlu bir ruh gibidir... O, derinliklere dalar, ancak derinlikleri araştırmaktan çok, kendi kişiliğiyle doldurur. Yüksekliklere, köküne yine kavuşabilmek için özlemle uzanır. Bütün sözlerindeki amacı sonsuzluktan beri eksiksiz, iyi, doğru ve</span></blockquote><blockquote class="calibre10"><span class="italic">güzel olanın çağrısını her gönülde duyurmaktır." <sup class="calibre39"><small class="calibre40"><span class="calibre18"><span class="bold">(41)</span></span></small></sup></span></blockquote><blockquote class="calibre32">Platonu Olimposlulardan birisiymiş gibi gösterip göklere çıkaran bu sözlerin aşırı duygulanmayla söylenmiş sözler olduğu bellidir. Onun büstüne baktığımızda ise, gördüğümüz o yüz, <span class="italic">"çetin savaşların keskin izlerini taşıyan çok ciddi bir yüzdür."</span>
<sup class="calibre39"><small class="calibre40"><span class="calibre18">(42)</span></small></sup></blockquote><blockquote class="calibre69">Yüzyılımızda, (kitabımızın son bölümlerinde kendisinden söz edeceğimiz) <span class="italic">Karl Popper, «Die Offene Gesellschaft und Ihre Feinde»</span> (Açık Toplum ve Düşmanları) adlı yapıtının birinci cildinde, <span class="italic">«Der Zauber Platons»</span> (Platonun Büyüsü) başlıklı bölümde, Platonu, Batı devlet felsefelerinin, ve bununla birlikte tarihimizin, yanlış yolda gelişmesinin sorumlusu ve baskıcı devletlerin babası olarak suçlamıştır.</blockquote><p class="calibre3"><span class="calibre2"><span class="bold"> </span></span></p><p class="calibre5"><span class="calibre2"><span class="bold"> </span></span></p><div class="mbppagebreak" id="calibre_pb_35"></div>
</body></html>
