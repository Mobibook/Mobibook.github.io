<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>İlkçağ Felsefesi (Hint_Çin_Yunan)</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p id="filepos638075" class="calibre1"><span class="calibre2">
</span></p><p id="filepos638130" class="calibre5"><span class="calibre2"><span class="bold"><span class="calibre6">IV. SEÇMECİLER (Eklektiker)</span></span></span></p><p id="filepos638264" class="calibre34"><span class="bold"><span class="calibre35">1. ROMA SEÇMECİLİĞİ</span></span></p><blockquote class="calibre11">Sayısız halkları içinde barındıran koca Roma İmparatorluğunda, o güne dek daha önce görülmemiş bir biçimde, Romalı, Yunanlı ve Doğulu kültür öğeleri birbirleriyle karışarak, kaynaşarak bir arada yoğrulup erirken, felsefe alanında da çeşitli düşünce akımlarının birbirlerinden etkilenmesini, birbirlerine yaklaşarak benzeşmesini yadırgamamak gerekir. Bu ortam ve koşullardan başka bir de şu iki etken felsefe sistemlerinin birbiri içinde eritilmesi sürecini hızlandırmıştır. Bu iki etkenden birincisi şudur: Bütün önemli felsefe sistemleri - Stoacılık, Epikürcülük, ve bunun yanında daha eski, ancak etkisi hâlâ azalmadan süren Platon ve Aristo’nun öğretileri ve son olarak da bütün bu sistemlerin topunu birden karşısına alan Kuşkuculuk (Septisizm) - Yunanlılarca geliştirilmiş ve Romalılara dışarıdan, sonradan gelmiş, yabancı öğretilerdi. Felsefeyle ilgilenen uyanık Romalılar bütün bu sistemlerin tümüne önce dışarıdan, önyargısız bir tutumla yaklaşmışlar, sonra da bunların içinden kendileri için doğru ve yararlı gördükleri, akla uygun buldukları düşünceleri seçip almak istemişlerdi. Bunun için de bu kimselere «Eklektikler» yani «seçme yapanlar, <span class="italic">Seçmeciler»</span> denmiştir. İkinci etken, daha önce de değinmiş olduğumuz gibi Romalıların her şeyi kullanışlılık ve uygulanabilirlik açısından değerlendirme tutkusuydu. Onlar felsefi düşüncelerin de hep ne işe yarayabileceğini düşünmekten kendilerini alamamışlar, bunun için de işlerine gelen, yararlı saydıkları düşünceleri şuradan buradan seçmeye ve yeni bir bağlamda, yeni bir yorumla kaynaştırmaya, birleştirmeye uğraşmışlardı.<sup class="calibre39"><small class="calibre40"><span class="calibre18">(6)</span></small></sup></blockquote><blockquote class="calibre32">Roma Seçmeciliğinin (Eklektisizminin) en başta sayılması gereken ünlü adı Yunanistan'da eğitim görmüş, çok iyi bir konuşmacı, devlet adamı ve yazar olan <span class="italic">Marcus Tulius Cicero</span> dur (İÖ 106 - 43). Birkaç önemli yazısının adını verelim: «Akademik İncelemeler», «En iyi ve Kötü Üzerine», «Görevler Üzerine», «Tanrıların Doğası Üzerine». Bu yazılarında Cicero (Çiçero), çok parlak ve güçlü bir dille, Latinceyi doruklara çıkaran bir ustalıkla, dinleyicilerine, okuyucularına seslenerek kendi felsefi görüşlerini iletmiştir; çok görmüş ve çok bilgili bir kişiye özgü bir kuşkuculukla çeşitli felsefe akımlarının düşüncelerini bir araya getirmiştir. Felsefenin görevi yalnız özgün ve değişik sistemlerin sıralanması ve düzenlenmesiyle sona ermediğine göre, felsefi düşünceleri kitlelere güzel bir dille anlatabilmiş, öğretebilmiş ve mal edebilmiş olan bu yazarın çalışmasını ve başarısını felsefe açısından küçümsemek hiç doğru olmaz.</blockquote><p id="filepos641337" class="calibre34"><span class="bold"><span class="calibre35">2. İSKENDERİYE SEÇMECİLİĞİ</span></span></p><blockquote class="calibre11">Çeşitli düşünce akımlarının buluşmasına, kaynaşmasına ve birbirlerine yaklaşarak birleşmesine yol açan ortam ve koşullar Akdeniz'in doğusunda, İlkçağda kültürün biriktiği bir kent olan İskenderiye'de de etkisini gösteriyordu. Antik Çağın en iyi kütüphaneleri buradaydı. Burası doğa bilimlerinin de, özellikle tıbbın ocağıydı. Roma’da Yunanlı ve Romalı kültür öğeleri birbirine karışırken, İskenderiye'de daha çok Yunanlı kültür öğeleri ile Doğulu öğeler, bunlar içinde de en çok Yahudi gelenekleri arasında yoğun bir alışveriş başlamıştı. Eski Ahit (Altes Testament, Ahd-i Atik, «Kitab-ı Mukaddes»in İncil dışındaki bölümleri) Yunancaya çevrilmişti <span class="italic">(«Septuaginta</span>», Yetmiş, LXX). İskenderiye'de o sıralar güçlü olan Yahudi toplumu içinde, çağın egemen kültürünün dışında kalmak istemeyen Yahudiler kendi dinlerinden kopmadan Helen kültürünü de özümsemeye çaba gösteriyorlardı.</blockquote><blockquote class="calibre32">Doğu Seçmeciliğinin (Eklektisizminin) en önemli düşünürü İskenderiyeli bir Yahudi olan <span class="italic">Philon'dur</span> (yaklaşık İÖ 25 - İS 50). Roma Seçmeci- lerinin ve özellikle Cicero'nun gösterişli ve sürükle</blockquote><blockquote class="calibre11">yici yazılarının yanında gerek Philon'un gerekse Helenize olmuş öteki Yahudi düşünürlerin yazıları çok sönük kalır. Ancak dini kavramların ve düşüncelerin de işin içine katılmasıyla, İskenderiyeli Seç- meciler içerik bakımından, daha derin ve daha ince ve oldukça özgün sayılabilecek düşüncelere ulaşmışlardır.</blockquote><blockquote class="calibre32">Philon ve öteki Helenist Yahudiler büyük bir engel karşısında bulunuyorlardı: Onlar, gerçeğin tümünün kutsal kitaplarında zaten açıklanmış olduğuna inanıyorlar ve inançlarının dışına çıkamıyorlardı. Ancak yine de, Yunan filozoflarının, en çok da Platon, Aristo ve Stoacıların yabana atılamayacak düşünceler geliştirmiş olduğunu görmezlikten gelemiyorlardı. Bu çıkmazdan kurtulabilmek için şu varsayıma dört elle sarıldılar: Yunanlılar eski çağlarda Musa'nın kitabını incelemiş ve bilgeliği de buradan almış olmalıydılar. Yunan felsefesiyle bağdaştırabilmek için kendi kutsal yazılarının görünürdeki anlamlarından gittikçe uzaklaşıyor ve daha çok benzetmelere ve simgelere dayanan esnek yorumlara doğru kayıyorlardı.</blockquote><blockquote class="calibre32">Philon'a göre, Yunan felsefesinden de yararlanarak benzetmelerle, karşılaştırmalarla, simgelerle (alegorik olarak) «Tanrı sözü»nün yorumlanışı, gerçek bir bilgi kaynağıydı; bu, doğrudan doğruya Tanrıdan gelen aydınlanmaydı.</blockquote><blockquote class="calibre32">Philon'un Tanrısı Eski Ahit'teki Tanrıdan başka türlü bir Tanrıdır. Bu Tanrı insanlara özgü tüm niteliklerden arınmış, soyunmuştur. O, belirlenemeyen, bilinemeyen ve ulaşılamayan bir yerde, her şeyin üstünde durur.<sup class="calibre39"><small class="calibre40"><span class="calibre18">(7)</span></small></sup> Dünyanın yaratılışı sırasın-</blockquote><blockquote class="calibre11">da maddeye dokunmak Tanrının şanına ve büyüklüğüne yakışmazdı. Tanrı bu yüzden, dileğinin yerine getirilmesi amacıyla maddeye biçim veren, "... <span class="italic">İdea'lar diye anıları</span>"<sup class="calibre39"><small class="calibre40"><span class="calibre18">(8)</span></small></sup> araçlardan yararlanmıştır. Burada Platon'un İdealar öğretisiyle bir bağlantı kurulduğunu görüyoruz. İdea kavramına bir de <span class="italic">Logos</span> - dünyayı yöneten akıl düşüncesi - eklenince olasılıkla Stoacılar da devreye girmiş oluyor. Ne var ki, Stoacılarda Tanrı demek olan Logos kavramı, Philon'da Tanrıyla özdeş değildir. Logos Tanrıdan sonra ikinci yeri alır, ve Philon bunu bazan <span class="italic">"Tanrının Oğlu"</span> diye niteler.<sup class="calibre39"><small class="calibre40"><span class="calibre18">(9)</span></small></sup> Logos, Tanrının aracısıdır, sözüdür, oğludur; ve insanlar adına Tanrı katına ulaştırılan sözdür. Burada, Hıristiyanlığın dayandığı bazı düşüncelerin daha önce geliştirilmiş olduğu görülüyor.</blockquote><p class="calibre78"><span class="calibre2"><span class="bold"> </span></span></p><p class="calibre44"><span class="calibre2"><span class="bold"> </span></span></p><p class="calibre44"><span class="calibre2"><span class="bold"> </span></span></p><p class="calibre44"><span class="calibre2"><span class="bold"> </span></span></p><p class="calibre44"><span class="calibre2"><span class="bold"> </span></span></p><p class="calibre44"><span class="calibre2"><span class="bold"> </span></span></p><div class="mbppagebreak" id="calibre_pb_42"></div>
</body></html>
