<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>İlkçağ Felsefesi (Hint_Çin_Yunan)</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p id="filepos230002" class="calibre1"><span class="calibre2">
</span></p><p id="filepos230057" class="calibre5"><span class="calibre2"><span class="bold"><span class="calibre6">IV. HİNT FELSEFESİNİN SON DURUMUNA BAKIŞ VE DEĞERLENDİRME</span></span></span></p><blockquote class="calibre11">Burada yalnız eski Hint felsefesinden söz ettik, çünkü Hint düşüncesi en yüksek doruklara bu eski çağlarda ulaşmış ve sonraki gelişmelerin tohumu hep eski çağlarda atılmıştır. Zamanımıza dek uzanan, bin yılı aşkın çok uzun bir dönemde de düşüncenin gelişmesi durmamıştır. Biz Hint felsefesinin bu son dönemine ancak şöyle bir göz atmakla yetineceğiz.</blockquote><blockquote class="calibre32">Budacılık Hindistan'da silindikten sonra Brahmanizmin karşısında artık bir rakip kalmamıştı. Felsefi düşünceleri kızıştıran ve düşünce kıvılcımlarını çaktıran görüşlerin, bakış açılarının ve savların çatışması, tartışması, ölçüşmesi olmayınca, klasik dönem sonunda bir durgunluk görüldü. Bu durum toplum yaşamına, kast düzeninin daha da katılaşması, ve düşünce yaşamına, katı ve tartışılmaz görüşlerin ve dışa kapalı akımların çoğalması biçiminde yansıdı.</blockquote><blockquote class="calibre37">İçte yaşanan durgunluğa bir de yabancı yönetimler eklendi. Hindistan bağımsızlığını yitirerek önce birkaç yüzyıl Müslüman fatihlerin eline geçti, ardından yakın zamanlara kadar sürmüş olan İngiliz egemenliği altına girdi. 1947 yılında Hindistan bağımsızlığını kazanır kazanmaz bilindiği gibi, sonradan yine ikiye bölünen ve Müslümanların çoğunlukta olduğu Pakistan'ın ayrılmasıyla parçalandı. Tüm bu ülkeler Hint düşüncesinin beşiği olan ve belki bir gün yeniden canlanabileceği yerlerdir. Sonraki gelişmeler eski Hint felsefesinin önemini ve değerini azaltmamıştır.</blockquote><blockquote class="calibre36">Batı tarafından anlaşılmasında çok gecikilmiş olan Hint düşüncesine daha çok geçen yüzyılın başında ilgi uyanmıştır. Bu ilgi, Upanişadları, - Sanskritçe bilmediği için - Farsça bir metinden Latince- ye çeviren ve 1801/2 yılında yayımlayan Fransız <span class="italic">Anquetil Duperron</span> ile başlamıştır.<sup class="calibre39"><small class="calibre40"><span class="calibre18">(96)</span></small></sup> Çok yetersiz olan bu çeviri gizemli konulara duyarlı olanların ilgisini çekmiş ve hemen burada gizli bir hâzinenin saklı olduğu sezilmiştir. Daha önce de <span class="italic">Bhagavad</span></blockquote><blockquote class="calibre11"><span class="italic">Gita</span> nın bir İngilizce çevirisi yayımlanmıştı. Bu çevirinin önsözünde Hindistan'da İngiliz egemenliğini kuran <span class="italic">Warren Hastings</span>, "... <span class="italic">bu eser İngilizlerin Hindistan üzerindeki egemenliği sona erdiği bir zamanda bile okunacak, güncel kalacaktır"</span>, demiştir. Bu sözü doğru çıktı.</blockquote><blockquote class="calibre32">Tüm 19. yüzyıl boyunca İndoloji'nin (Hint biliminin) hızla geliştiğini görüyoruz. Bu arada yetişen ünlü uzmanlar arasında <span class="italic">Friedrich Schlegel, Max Müller</span> ve <span class="italic">Paul Deussen</span> i anmak gerekir. De- ussen Hint düşünce dünyasının keşfedilmesini, birdenbire yabancı bir gezegenin halkının felsefesinin öğrenildiği bir bilimkurguya benzetir.<sup class="calibre39"><small class="calibre40"><span class="calibre18">(97)</span></small></sup> Gerçekten de burada, - Hint felsefesinin Eski Yunan felsefesiyle olası ilişkileri bir yana bırakılırsa - tümüyle bizimkinden ayrı ve Ön Asya'dan ve Avrupa'dan etkilenmemiş ve kapalı bir ortamda gelişmiş ve üstelik dil ve belki de köken bakımından bize yakın olan bir halkın düşünce dünyasıyla karşılaşıyoruz.</blockquote><blockquote class="calibre32">Hint düşüncesinin daha yakından tanınmasıyla Batılı düşünürler üzerindeki etkilerinin görülmesi gecikmemiştir. Bu keşfin daha ilk döneminde, pek çok konu daha aydınlığa kavuşmamışken <span class="italic">Goethe</span> ve <span class="italic">Herder,</span> keskin bir uzak görüşlülükle bu ye- ni felsefe dünyasının zenginliğini ve derinliğini önceden sezmişler ve ilgiyi bu yöne çekmişlerdir. Hint felsefesini öğrenerek özümsemeye çalışan büyük filozofların başında Upanişadlar üzerine bir sözünü daha önce yazmış olduğumuz <span class="italic">Schopenhauer</span> gelir. Onun gibi <span class="italic">Schelling</span> de övgü dolu sözlerini esirgememiştir.</blockquote><blockquote class="calibre32">Hint felsefesini Batı felsefesinden kesin çizgilerle ayıran kimi nitelikler şunlardır:</blockquote><blockquote class="calibre32">1<span class="calibre2">.  </span>Hint düşüncesi büyük ölçüde geleneğe bağlıdır. Hint düşünce sistemlerinin çoğu, gerek düşüncelerin geliştirilmesi gerekse sınanması bakımından eski Veda yazınına dayanır. Bir Hintli açısından bu durum bir sakınca yaratmayabilir, ancak yabancıların Hint düşüncesini Hint kültüründen soyutlayarak incelemesi ve anlaması güçleşmektedir.</blockquote><blockquote class="calibre32">2<span class="calibre2">.  </span>Hint düşünce sistemleri yalnızca gerçeği araştırmak ve açıklamakla yetinmemekte, bilmek uğruna bilgi ardında koşmamakta, daha çok doğru bir yaşam biçimini aramakta ve kurtuluşa giden yolu gösterme amacını gütmektedir. Bu arada unutmamak gerekir ki pek çok etkenin yanı sıra özellikle Hint halkının duyarlılığı, soyut düşünceye yatkınlığı ve yol arama eğilimi Eski Hindistan'da felsefenin belki de hiç bir halkta görülmemiş yoğun bir ilgiyle beslenmesini ve gelişmesini sağlamıştır.</blockquote><blockquote class="calibre32">3<span class="calibre2">.  </span>Çoğu Batılı düşüncelerle Hint düşüncesi arasındaki derin ayrılık şuradadır: Hint düşünürleri akılla kavranan bilgiye en büyük önemi vermemişler ve şunu vurgulamaktan yorulmamışlardır: Gerçek akıl dışındadır, sözcüklere sığmaz, yalnız sezgiyle kavranır. Bir Batılı düşünür bir Upanişad yorumunda bu Hint görüşünü ele alarak şu düşüncelere yer vermiştir: <span class="italic">"Tüm rasyonel</span> (akla dayanan, akılcı) <span class="italic">felsefeler kaçınılmaz olarak agnostisizm ile </span>(gerçekte hiç bir şeyin bilenemeyeceği görüşüyle) <span class="italic">sonuçlanırlar: Bu durum bu yaklaşımla ve bu araçla yol arayışın tek mantıklı ve doğal sonucudur...</span></blockquote><blockquote class="calibre11"><span class="italic">Doğrusunu söylemek gerekirse, sezgiden esin alarak yola çıkan akılcı filozof sezgiye hemen sırtını döner ve bu yolla çözüm aramayı kendisine yakıştıramaz. O zaman da pek çok çözüm bekleyen sorun üstü kapalı geçilir. Oysa sezgiden kaynaklanan esinle (Intuition) işe başlamış olanlar işin sonunu da aynı esinden yararlanarak getirmelidirler.”</span></blockquote><blockquote class="calibre32">4. Belki de Hintli olmayanlara en yabancı gelen ve sürekli yinelenen bir düşünce «genedoğum» inancıdır. Batı felsefesinde, <span class="italic">Nietzsche</span> nin çok uzaktan bir ilişki kurulabilecek «Sürekli Geri Dönüş (<span class="italic">Ewiger Widerkunft</span>)» savından başka bir benzeri olmayan bu düşünceye olsa olsa Batının birtakım önem kazanmamış alt kültürlerinde rastlanabilir. Bu konuda şunları söyleyebiliriz: Ölümden sonra herhangi bir sürekliliğe ve yargılanmaya inanacaksak - iki olası yanıt vardır. Birinci yanıt: Sonsuza dek geçerli bir kararla ya sonsuz rahatlık (cennet) ya da sonsuz azap, acıdır (cehennem); ikinci yanıt ise genedoğumdur. Batı'da yaygın olan dinlerin aşıladığı düşünce kalıplarından ve değer yargılarımızdan bir an için sıyrılabilirsek genedoğum düşüncesinin iki bakımdan üstünlüğü olduğunu görürüz. Önce bu inanç, insanların yadsınamayan ve doğumdan beri var olan değişik yaradılışlarını hiç zorlanmadan, herkesin daha önceki yaşamındaki işlerine ve gelişimine dayandırarak açıklamaktadır. İkincisi, bu kısa yaşam sınavında işlenen günahların sevaplardan biraz ağır gelse bile sonsuz bir cezayla ödetilmesindeki çarpıklığı ve ölçüsüzlüğü ortadan kaldırmaktadır.</blockquote><blockquote class="calibre32">5<span class="calibre2">.  </span>Hint düşünürlerinin üzerinde durulması gereken bir özelliği de sonsuz hoşgörüdür. Rahiplere önem verilen bir toplumda dünyaya dönük, maddeci, kuşkucu ve tanrıtanımaz öğretiler, düşünceler gelişebilmiştir. Eski yazında gerçi tartışmalardan, görüş ayrılıklarından, çekişmelerden söz edilmektedir ama, hiç bir zaman aşağılama, baskı ya da işkence sözü geçmez. Batıdaki Papalık kurumuna benzer yüksek bir makam tanımayan bir Hintliye gerçeğe götüren yalnız bir yol olduğu düşüncesi de yabancıdır. Bu arada şunu da belirtmek gerekir: Bir Brahman bilgini, dokuzuncu yüzyılda bütün önemli, geleneğe bağlı düşünce sistemlerini tüm yönleriyle ve gelişmeleriyle incelemiştir. Böyle bir çalışma Batı'da yapılamazdı. Bu sonsuz hoşgörü belki de, Hintlilerin her türlü düşünce sistemini, gerçeğe götüren yetersiz araçlar ve yaklaşımlar olarak görmelerinden kaynaklanmaktadır.</blockquote><blockquote class="calibre32">6<span class="calibre2">.  </span>Üzerinde durulması gereken ve iyi bir gözlemcinin gözünden kaçmayacak ve saklanamaya- cak son bir özellik de Hint düşünürünün dünyayı önemsememe ve dünyadan ve dünya için çalışmaktan kaçma eğilimidir. Hintliler belki de bu gibi düşüncelerin etkisiyle kendilerini ve kendi ülkelerini savunmaya yeterince önem vermeyerek özgürlüklerini yitirmişlerdir. Belki diyoruz, çünkü düşünürlerin önerileri ancak bir süzgeçten geçtikten sonra, duruma göre uygulamaya dönüşür ve günlük yaşama yansır. Halkın çoğunluğu her yerde olduğu gibi felsefeye pek aldırmaz, günlerini günlük uğraşlarla geçirir, yaşar gider.</blockquote><p class="calibre31"><span class="calibre25"><span class="bold"> </span></span></p><p class="calibre68"><span class="calibre25"><span class="bold"> </span></span></p><p class="calibre68"><span class="calibre25"><span class="bold"> </span></span></p><p class="calibre68"><span class="calibre25"><span class="bold"> </span></span></p><p class="calibre68"><span class="calibre25"><span class="bold"> </span></span></p><p class="calibre68"><span class="calibre25"><span class="bold"> </span></span></p><div class="mbppagebreak" id="calibre_pb_16"></div>
</body></html>
