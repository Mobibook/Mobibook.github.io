<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>İlkçağ Felsefesi (Hint_Çin_Yunan)</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p id="filepos594684" class="calibre1"><span class="calibre2">
</span></p><p id="filepos594739" class="calibre5"><span class="calibre2"><span class="italic"><span class="bold"><span class="calibre6">3. BÖLÜM:</span></span></span></span><span class="calibre2"><span class="bold"><span class="calibre6">ARİSTO'DAN SONRA YUNAN VE ROMA FELSEFESİ</span></span></span></p><blockquote class="calibre11">Üçüncü perde açılınca tarihi dekorun bütünüyle değişmiş olduğunu görüyoruz. Büyük İskender'in ölümünden hemen sonra, kurmuş olduğu koskoca imparatorluk parçalanmış, ancak, Yunan kültürünün Yakın Doğu ülkelerine onun başlattığı yayılma süreci durmamıştır. Büyük İskender'in imparatorluğunun parçaları olan Makedonya, Suriye ve Mısır gibi üç büyük devlette ve bunların yanında ayakta kalmayı başarabilen pek çok irili ufaklı krallıkta ve şehir devletlerinde Yunanca, saraylarda konuşulan, düşün ve yazın dili olarak benimsenen bir dil olmuş; Yunan kültürü de eğitimin ve öğrenimin temeli sayılmıştır. Ne var ki, şimdi artık Yunan kökenli olmayan halkların da yadırgamadan paylaşabildiği, yaşam koşullarına, dünya görüşlerine uydurduğu bu kültür, Doğu'ya özgü görüşlerin etkisi altında köklü bir değişime uğramış, karışmış, karmaşmış, katışmış, kaynaşmış ve o zamanki dünyanın bu geniş ve önemli bölgesinde yaşayan insanlı-</blockquote><blockquote class="calibre11">ğın ortak malı, «kozmopolit» bir kültür olmuştur. - Bu kültüre ancak 19. yüzyılda, Alman tarihçi <span class="italic">Droysen'</span>in ortaya attığı ve önerdiği bir ad olan <span class="italic">«Helenizm»</span> (Hellenismus, Hellas: Yunanistan) adı verilmiştir. Bağımsızlığını yitirmiş olan Atina, daha uzun bir süre bu kültürün, özellikle felsefenin, merkezi olarak kalmış ve Helenist dünyanın bütün ülkelerinden felsefe öğrenimi görmek isteyen öğrenciler, bilgi aşkı uğruna yollara düşenler buraya, Sokrat, Platon ve Aristo'nun ders vermiş olduğu bu kente gelmişlerdir. Atina'nın yanında, en başta İskenderiye (Alexandria) olmak üzere, daha başka kentler de kültür merkezleri olarak önem kazanmıştır. Helenizm çağının, Büyük İskender'in ölümünden (ki bu tarih Aristo'nun ölüm tarihine çok yakındır), tarihlerin yeni baştan sayılmasına (yani İsa’nın doğumuna) dek sürdüğü kabul edilir.</blockquote><blockquote class="calibre32">Bu sıralarda, önce bütün İtalya’yı uzun çarpışmalardan sonra birleştiren, sonra da rakibi Kartacayı güçlükle saf dışı bırakan Romanın durdurulamayan yükselişi başlamış, ve Roma birer birer Helenist devletleri yutarak, Akdeniz'in doğu bölümünü ele geçirmeyi ve sonunda Britanya adalarından ta Afrika'nın ve Asya'nın içlerine dek genişleyecek olan görkemli imparatorluğunu kurmayı başarmıştı. Bir yabancı gücün boyunduruğundan çıkıp bir başkasınınkine, Makedonyalılarınkiıden Romalılarınkine girmiş olan ve politik bakımdan alt edilen Yunanlılar, kültür bakımından ise, çok az abartarak diyebiliriz ki, teslim olmak şöyle dursun, daha önce Yakın Doğuyu fethetmiş oldukları gibi şimdi de Roma'yı fethetmeye başlamışlardı. Romalı ozan</blockquote><blockquote class="calibre11"><span class="italic">Horatius</span> (Almanca <span class="italic">Horaz,</span> İngilizce, Fransızca <span class="italic">Horace),</span> bu gerçeği, eskilerin kısa ve özlü deyişiyle şöyle dile getirmiştir: <span class="italic">"Graecia victa Romanum victorem victit."</span> (Mağlup Yunan muzaffer Roma'ya karşı zafer kazanıyor.)</blockquote><blockquote class="calibre32">Yunanlı sanatçılar ve mimarlar Roma’ya çağrılıyordu. Yunan mimarisine öykünen tapınaklar ve sütünlu yollar zenginleşen Roma’yı süslemeye başlamıştı. Yunan trajedileri ve komedileri Latinceye çevriliyor ve yeni yeni gelişen görkemli Latin yazınını derinden etkiliyordu - kısacası Yunan kültürü Helenize edilmiş olan Yakın Doğu gibi Roma'yı da etkisi altına almıştı. Hele felsefe alanında Yunanlıların egemenliğini ve üstünlüğünü kabul etmek gerekir. Yunan klasik döneminin felsefesiyle karşılaştırıldığında köklü değişimlerin yaşandığı bu çağdaki felsefenin oldukça değişmiş, başkalaşmış olduğu açıkça görülür. Bir kez bu felsefe artık su katılmamış Yunan felsefesi değildir. Romalıların damgasını da yemiştir. Bu dönemin önemli felsefe akımlarım yine çoğunlukla Yunanlılar başlatmışsa da artık bu akımlar, yayılma alanlarını ve önemli izdeşlerini Roma'da bulmuşlar, en büyük ilgiyi burada toplamışlardır. Böylece ağırlıklar ve vurgular başka alanlara kaydırılmıştır. Ancak Eski Yunan felsefesinin gölgesi, böylesine geniş ve çok yönlü bir konuyu dar bir açıya indirgemek hiç doğru değilse de, bu dönemde çok kullanılan özellikle şu kavramlarla yansımıştır: <span class="italic">Kozmos</span>. (bir düzen içindeki evren düşüncesi); <span class="italic">logos,</span> (her şeyi yöneten ve varoluşun temel ilkesi olan akıl); <span class="italic">eros,</span> (erdemler ve iyilikle birlikte güzele yöneliş).</blockquote><blockquote class="calibre32">Romalılar her şeye, daha çok, kullanışlı ve yararlı oluş açısından bakan, günlük yaşama önem veren bir halktı. Onlardan bize kalan mirasın başında her gün kullandığımız yazı ve sayısız sözcük geliyorsa da, bu arada, Roma hukukunu ve o zamana dek görülmemiş bir düzen ve yetkinlik içinde örgütlenmiş bir devletle ilgili bilgileri unutmamalıyız. Bu her iki bilimin de temel aldığı dayanak şudur: Erdemli yurttaş ve bu yurttaşın toplum ve devlet içindeki durumu. Felsefe de bu gidişe ayak uydurmuş, doğa üzerine soyut düşünceler ve ne işe yarayacağı pek anlaşılamayan bilgiler yerine, giderek erdem ve ahlak konusuna (ethik) kaymıştır. Bu yüzden, Helenist felsefenin ve aynı zamanda Roma felsefesinin en parlak çağında - bilimin kurucusu olan Aristo değil - "Yunanlılara özgü" bir tutumla insana ve ahlak konusuna eğilen Sokrat ve Platon başa geçmiştir.</blockquote><blockquote class="calibre32">Antik çağın bu son döneminde bütün dünyayı kavrayan üstün bir kavrayışla, özden gelen bir yaratıcılıkla çığır açan, Yunan felsefesinin parlak döneminin büyük düşünürlerinin katında yer alabilecek bir düşünüre rastlayamıyoruz. Birbirleriyle yanşan ve çatışan sistemlerin sayısı hiç de az olmadığı halde, felsefenin özgünlüğünü ve derinliğini bir parça yitirmiş olduğunu bile söyleyebiliriz. Ancak felsefeye gösterilen ilgi ve verilen önem çok artmıştır. Öyle ki felsefe bu çağda din ve sanattan da önemli bir kültür öğesi olmuş, hatta Roma dünya imparatorluğunun belkemiği sayılmıştır.<sup class="calibre39"><small class="calibre40"><span class="calibre18">(1)</span></small></sup> Bu durum, en sonunda Hıristiyanlık iyice yerleşinceye ve felsefeyi rafa kaldırıncaya dek sürmüştür. - Yalnız şunu da gözden kaçırmayalım, Hıristiyanlık da tarihi gelişimi sırasında gözlerden gizlenemeyecek ölçüde bu felsefelerden etkilenmiş, payını almıştır.</blockquote><blockquote class="calibre32">Biz şimdi burada, bu dönemin en önemli ve en etkili felsefesine, Stoacı felsefeye, en geniş yeri ayıracağız. Öteki felsefelerden de biraz daha kısa söz edeceğiz, ama hiç birisini atlamayacağız.</blockquote><blockquote class="calibre80"><span class="calibre2"><span class="bold"> </span></span></blockquote><blockquote class="calibre81"><span class="calibre2"><span class="bold"> </span></span></blockquote><blockquote class="calibre81"><span class="calibre2"><span class="bold"> </span></span></blockquote><blockquote class="calibre81"><span class="calibre2"><span class="bold"> </span></span></blockquote><div class="mbppagebreak" id="calibre_pb_38"></div>
</body></html>
