<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>İlkçağ Felsefesi (Hint_Çin_Yunan)</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p id="filepos371378" class="calibre1"><span class="calibre2">
</span></p><p id="filepos371433" class="calibre5"><span class="calibre2"><span class="bold"><span class="calibre6">I. MİLETLİ DOĞA FİLOZOFLARI</span></span></span></p><blockquote class="calibre11">Anadolu’nun Ege kıyısı boyunca, en becerikli Yunan boyu olan İyonlular on iki işlek ve parlak kent kurdular. Asya'nın içlerinden gelen kervan yollan bu kentlerde sona eriyor ve buralara akan mallar gemilere yüklenip o zamanki Eski Dünyanın çeşitli bölgelerine gönderiliyordu. Bu mal akımının yanı sıra Doğudaki uygarlıklardan kopup gelen pek çok buluş, bilgi ve öğreti de, yine bu yolla Yunanlılara ulaşıyordu. Gökbilim (astronomi), takvim, ağırlıklar ve belki de yazı Doğudan hep bu yolla önce İyonlulara gelmiş ve oradan da öteki Yunanlılara iletilmiştir.</blockquote><blockquote class="calibre32">Bu on iki kentin en güneyde olanı, İÖ 6. yüzyılda önemli bir ticaret limanı ve belki de o zamanki Yunan Dünyasının en zengin kenti olan Milet’ti (Miletos). İçinde çeşitli ırkların, dillerin ve dinlerin</blockquote><blockquote class="calibre11">kaynaştığı işte bu kent, Yunan ve aynı zamanda da Batı bilim ve felsefesinin doğduğu yerdir.</blockquote><p id="filepos372687" class="calibre45"><span class="bold"><span class="calibre35">1. THALES</span></span></p><blockquote class="calibre11">Doğa filozoflarının ilki olan <span class="italic">Thales,</span> İÖ 6. yüzyılın ilk yarısında kendisini göstererek ünlenmiştir. O, çok yer gezmiş ve bu arada Mısır'ı da görmüş olduğu anlaşılan bir tüccardı. Bundan başka o, bir devlet adamı ve çok yönlü bir doğa araştırmacısıydı: olasılıkla Doğudan aldığı gökbilim konusundaki bilgileriyle çağdaşlarını şaşırtarak güneş tutulmasını önceden bilebilmiş; mıknatıslarla uğraşmış; ve Mısır piramitlerinin günün belirli bir saatindeki gölgesine bakılarak yüksekliğinin nasıl hesaplanabileceğini göstermiş; matematiğin pek çok önemli ve biri hâla onun adını taşıyan kuralını koymuştur. Ve son olarak da o bir filozoftu ve yakın zamanlara dek eski ve yeni felsefenin atası sayılırdı.</blockquote><blockquote class="calibre32">Thales'in matematik ve gökbilim (Astronomi) alanındaki Doğu kaynaklı bilgileri alıp değerlendiren ilk Yunanlı olarak ünü tartışılmaz. Eski Yunanlılara göre Thales Eski Dünyanın «Yedi Bil- ge»sinden biriydi. Çağdaşlarından üstün düşünme yeteneği ve engin bilgisiyle varlıkların özü ve gerçek üzerine kendince kimi düşünceler üretmiş olmalıdır. Eski kaynakların bize aktardığına göre <span class="italic">"En güç olan şey nedir?"</span> sorusuna <span class="italic">"Kendi kendimizi tanımak!"; "En kolay şey nedir?"</span> sorusuna <span class="italic">"Başkalarına öğüt vermek!"</span> ve <span class="italic">"Tanrı nedir?"</span> sorusuna da <span class="italic">"Başı sonu olmayandır."</span> diye yanıt vermiş;</blockquote><blockquote class="calibre11"><span class="italic">"Nasıl iyi ahlaklı oluruz?"</span> diye sorulduğunda da <span class="italic">"Başkalarında kınadığımız şeyleri yapmayarak!" </span>demiştir.<sup class="calibre39"><small class="calibre40"><span class="calibre18">(4)</span></small></sup></blockquote><blockquote class="calibre32">Thales'in nasıl bir felsefi öğreti geliştirmiş olduğu belli değildir. Felsefi bir yazısı olup olmadığı da bilinmiyor<sup class="calibre39"><small class="calibre40"><span class="calibre18">(5)</span></small></sup> ve kısa bir süre öncesine dek onun doğa felsefesinin ana düşüncesi olarak gösterilen <span class="italic">«su temel varlıktır, her şey ondan çıkmıştır»</span> - düşüncesinin bile, son zamanlarda, Thales'ten bir sonraki filozofun düşüncesi olduğu kanısı güçlenmiştir.</blockquote><p id="filepos375133" class="calibre45"><span class="bold"><span class="calibre35">2. ANAXIMANDROS</span></span></p><blockquote class="calibre11"><span class="italic">Anaximandros</span> da Miletliydi ve Thales'in çağdaşı sayılabilecek bir yaştaydı. İÖ 611 ile 549 tarihleri arasında yaşamış olabileceği belirtilmektedir.<sup class="calibre39"><small class="calibre40"><span class="calibre18">(7)</span></small></sup> Thales'in ilk filozof olarak ünü tartışmalı olduğuna göre Anaximandros'tan felsefeyi ayrı bir dal olarak diken ilk filozof diye söz açabiliriz.</blockquote><blockquote class="calibre32">Anaximandros görüşlerini, «<span class="italic">Doğa Üzerine» </span>başlığını taşıdığı sanılan, ele geçmemiş bir yazısında açıklamıştır.<sup class="calibre39"><small class="calibre40"><span class="calibre18">(8)</span></small></sup> Yaradılışın temel ilkesi ve her türlü varlığın oluş nedeni o'na göre «belirsizlik ve sınırsızlık»tı (<span class="italic">apeiron</span>); ve bundan sıcak ve soğuk, yaş ve kuru gibi «belirli» durumlar türemişti. Uzay boşluğunda süzüldüğünü düşündüğü dünyanın önceleri sıvı (ve sıcak) durumdayken daha sonraları kurumaya (ve soğumaya) başlamasıyla canlıların oluştuğunu ve bunların da önce suda yaşadıklarını ve sonra da karaya çıktıklarını <sup class="calibre39"><small class="calibre40"><span class="calibre18">(9)</span></small></sup> söylemiş</blockquote><blockquote class="calibre11">ve günümüz biliminin yaradılış ve evrim kuramlarının bir parçasını daha o çağda ortaya atmıştır. Başlangıçta dünyayı da içine alan büyük bir ateş çemberinin parçalanınca, bu kez ateş saçarak dünyanın çevresinde dönmeye başladığını<sup class="calibre39"><small class="calibre40"><span class="calibre18">(10)</span></small></sup> anlatan öğretisi de gezegenleri ve yıldızları doğal süreçlerle açıklamaya giriştiğini gösterir.</blockquote><blockquote class="calibre32">Sonsuz yasaya göre «belirsiz sınırsızlık»tan hep yeni dünyalar kurulur ve bunlar, "<span class="italic">içinde bulundukları zamanın haksızlıklarına göre birbirlerini cezalandırarak ve birbirlerine çektirerek yine çıktıkları yere dönerler"</span> diyen sözcüğü sözcüğüne ondan kalan tek parçanın sonundaki hiç olmazsa bu sözde <sup class="calibre39"><small class="calibre40"><span class="calibre18">(11)</span></small></sup> öğretisinin kopkoyu derinlikleri sezilmektedir. <span class="italic">Martin Heidegger</span> önemli bir yazısını bu sözün anlamına adamıştır.<sup class="calibre39"><small class="calibre40"><span class="calibre18">(12)</span></small></sup></blockquote><blockquote class="calibre10"><span class="italic"> </span></blockquote><p id="filepos377671" class="calibre34"><span class="bold"><span class="calibre35">3. ANAXIMENES</span></span></p><p class="calibre76">Miletli Doğa filozoflarının üçüncüsü ve Anaximandros'un çağdaşı olan ve İÖ 527'de öldüğü sanılan <span class="italic">Anaximenes,</span> «hava»nın, tabii sözlük anlamıyla değil de canlandırıcı soluk ve hatta bir tür ruh olduğu düşüncesiyle <span class="italic">«temel varlık</span>» olması gerektiğini söylemiştir. O da evrenin oluş ve yok oluşunu sürekli bir değişim süreci olarak görmüş ve öğretmiştir.</p><p class="calibre38">Bu üç Miletlinin öğretilerindeki ortak olan yan, hepsinin de varlığın oluşumunu özdeki bir temel varlığa ya da temel bir maddi ilkeye dayandırarak açıklamak istemeleridir. Daha sonraki dönemlerin</p><blockquote class="calibre11">Yunan felsefesi için olduğu gibi, bizim için de bu düşünürlerin önemi - bugünkü bilimin ışığında pek çoğu oldukça ilginç görünse de - ortaya attıkları görüşlerde değil, daha çok, varoluş sorunlarına ilk kez ön yargısız ve doğa gerçeklerine dayanarak bir açıklama getirmeye çalışmalarında ve varlıkların çokluğunu tek bir temel ilkeye indirgeme yürekliliğini göstermelerindedir.</blockquote><div class="mbppagebreak" id="calibre_pb_28"></div>
</body></html>
