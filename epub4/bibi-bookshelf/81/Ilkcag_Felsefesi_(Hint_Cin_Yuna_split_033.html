<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>İlkçağ Felsefesi (Hint_Çin_Yunan)</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p id="filepos430837" class="calibre1"><span class="calibre2">
</span></p><p id="filepos430892" class="calibre5"><span class="calibre2"><span class="bold"><span class="calibre6">I. SOFİSTLER</span></span></span></p><blockquote class="calibre10"><span class="italic"> </span></blockquote><p id="filepos431082" class="calibre34"><span class="bold"><span class="calibre35">1. GENEL BİLGİLER</span></span></p><blockquote class="calibre11">İÖ 6. ve 5. yüzyıllarda, Yunanlıların yaşadığı yerlerde özgür düşünce uyanmış ve pek çok yeni, değişik ve özgün düşünce ve görüş, düşünen ve yaratan kafalarda gerçeği açıklamaya çalışan felsefi yapılar olarak biçimlenmiştir. Bu dönemde düşünce tarihinde eşi görülmemiş oluşumlara, gelişimlere yol açılmış ve türlü türlü doğa ve evren açıklamaları sanki yeni şeyler bulmanın ve söyleyebilmenin verdiği coşkuyla bir biri ardından ortaya atılmıştır. Yunan felsefesinin ve aynı zamanda Batı felsefesinin tüm akımlarının, dallarının kökleri ve öncüleri buradadır. Felsefenin sorunlarının ve konularının - çağımızın sanayi uygarlığının çıkardığı sorunlar bir yana bırakılacak olursa - neredeyse tümünün ilk kez bu çağda ortaya atıldığını, çözülememiş olsa bile hiç olmazsa dile getirildiğini söylemek yanlış</blockquote><blockquote class="calibre11">olmayacaktır. Parçalanmamış durumundaki görkemini bizi ancak sezgiyle kavramaya zorlayan ve bu yüzden de pek çok yoruma açık olan Sokrat öncesi metin parçalan, bir türlü aşılamayan görkemli kayalar gibi önümüze dikilmiştir.</blockquote><blockquote class="calibre37">Birbiriyle çelişen bir sürü öğretinin aşağı yukarı aynı dönemde bir arada ortaya çıkmış olması, şimdi, bundan sonraki gelişmeleri hazırlayan bir adımın atılmasına yol açmıştır. Düşünce sistemleri, yeni görüşler ve bunlarla birlikte değişik açıklama olanakları çoğaldıkça, karşılaştırmalar yapmak ve düşünceler arasındaki karşıtlıkları, benzerlikleri, çelişkileri bulmak ve göstermek ancak bilgili ve uzman kimselerin altından kalkabileceği bir iş olmuştu. Kimi filozofların duyularımıza bir algılama ve bilgilenme aracı olarak duydukları güvensizlik ve kuşku, sonunda yayılmış ve bir insanın bir şey öğrenip öğrenemeyeceğinden bile kuşkulananlar çoğalmıştı. <span class="italic">Sofistler</span> işte böyle bir ortamda işe koyuldular.</blockquote><blockquote class="calibre36">Bu adamların olağanüstü başarılarını neye borçlu olduklarını biraz olsun anlayabilmek için o zamanki Yunanistan'daki yaşama ve bazı köklü değişimlere bir göz atmak gerekecek. Yunanlıların Perslerle yaptıkları, ve kendilerini başarıyla savunarak özgürlüklerini korudukları yıpratıcı savaşlardan, sıkıntılı yıllardan sonra bütün Yunanistan'da ve özellikle, siyaset ve kültürün odağı olmaya başlayan Atina'da, daha çok toplumun üst katlarında giderek artan zenginlik ve bolluk, iyi bir eğitime ve iyi yetişmeye büyük bir önem verilmesini sağladı. Kendi görüşünü, bir seçkinler topluluğu, halk ya da mahkeme önünde, güzel konuşarak en inandırıcı biçimde ortaya koyan ve en iyi savunan kimse haklı görülüyordu. Devlet adamı olmak, toplum içinde yükselmek isteyen herkesin - her yurttaşa bu yol açıktı - sağlam bir eğitim alması ve iyi bir konuşmacı olarak yetişmesi gerekliydi.</blockquote><blockquote class="calibre32">Bu gereksinimi Sofistler karşıladılar. Yunanca «<span class="italic">sophistai</span>» sözcüğü »bilgelik öğreten» anlamına gelir. Başlangıçta bu sözcüğün yalnızca bu anlamı vardı. Sofistler gezgin öğretmenler olarak kentten kente dolaşırlar, para karşılığı çeşitli konularda, en çok da güzel konuşma sanatında öğrencilerini eğitirlerdi. Bu açıklamalardan da anlaşılacağı gibi oldukça bilgili kimseler olan Sofistler gerçek anlamda bir bilge ya da filozof değildiler ve, yarar ve çıkar sağlayan düşüncelere ağırlık veren çoğu kimseler gibi onlar da karın doyurmayan kuramlara ve düşüncelere pek aldırmazlardı. Toplumdaki gelişmelerin yanı sıra, felsefenin içine düştüğü, biraz önce açıklamaya çalıştığımız çapraşık ve karmaşık durumun da etkisiyle Sofistlerin çoğu, aradan çok geçmeden, her zaman için geçerli, her ölçüye göre doğru, tartışılmaz bir bilgi elde etmenin olanaksız olduğunu yaymaya ve öğretmeye başladılar. Buna ek olarak, o güne dek sarsılmamış ve tartışılmamış olan ön yargılar, eski değerler ve inançlar, eğitimin yaygınlaşmasının ve yabancı kültürlerin, törelerin, dinlerin yakından tanınmasının kazandırdığı yeni bakış açılarıyla kökünden sarsılmaya başlamıştı.</blockquote><blockquote class="calibre32">Belirli bir durumda haklı olan kimse kesin olarak açıkça belirlenemiyorsa o zaman önemli olan,</blockquote><blockquote class="calibre11">kimin haklı olduğu değil kimin haklı görüldüğüydü, ve haklı görülen kişi de, kendi görüşünü en güzel ve en inandırıcı biçimde konuşarak başarıyla savunan ve kabul ettiren kişiydi. Önce doğru düşünme, güzel konuşma konusuna yönelik olan bu kuşkucu ve çıkarcı yaklaşım sonunda doğru davranış ve dolayısıyla ahlak konusuna da yansıdı. Onlara göre, burada da, belirleyici ölçü, bir davranışın başarılı ve yararlı görülmesiydi. Böylece Sofistlerin elinde iyi konuşma sanatı bir inandırma değil bir kandırma aracı olarak gelişti. Ayırım yapmadan Herkesi gözeten, yan tutmayan yasalar geçersiz ve yanlıştı, yalnızca güçlünün, gücü yetenin yasası geçerli olmalıydı.</blockquote><blockquote class="calibre37">Günümüze doğrudan doğruya Sofistlerden gelen pek az belge kalmış olduğu için daha şimdiden yazılarından burada alıntı yapmak istediğimiz Platon, bir Sofistin konuşma sanatı (hitabet, Rhetorik) üzerine görüşlerini bize şöyle aktarıyor: <span class="italic">"Bir kişi güzel konuşarak, mahkemede yargıçlara, seçkinlerin meclislerinde seçkinlere, halk toplulukları önünde halka görüşlerini aşılayabiliyor, başkalarını yönlendirebiliyorsa ... ve bu güç eğer senin eline geçmişse, o zaman hekim senin uşağın olur, silah öğretmenin senin uşağın olur, ödünç para aldığın tefeci bile başkalarının parasını kendisine ayırmaz da sana ayırır, çünkü sen konuşmasını ve halka sözünü dinletmesini bilen kimsesin." <sup class="calibre39"><small class="calibre40"><span class="calibre18">(2)</span></small></sup></span></blockquote><blockquote class="calibre36">Yasa ve töreler konusunda yine aynı Sofist şunları söylüyor: <span class="italic">"Yasa ve töreyi güçsüzler ve kuru kalabalıklar koymuştur... Böylece kendilerinden daha güçlü olan bir kişinin kendi gücüne dayanarak bileğinin hakkını elde etmesini önlemek isterler ve bu kişiyi çekemeyerek sindirmeye çalışırlar. Bunun için de derler ki, başkalarına verilenden daha çoğunu istemek, çirkindir, haksızdır, ayıptır. Onlar, öyle sanıyorum ki, bu gidişten pek memnundurlar, çünkü onlar güçsüz ve aşağı olanlardır. Kanımca, doğaya göre bile, doğruluk ve hak, soylunun daha çoğunu, soysuzun daha azını; yeteneklinin daha çoğunu, yeteneksizin daha azını elde etmesindedir. Pek çok durumda, pek çok canlıda bu böyle olduğu gibi insanlarda, devletlerde ve milletlerde de bu böyledir, yani güçlü olanın güçlü olmayan üzerinde egemen olma hakkı tanınmıştır ... yoksa Kserkses (Xerxes) Yunanistan üzerine yürüdüğü zaman başka bir hakka mı dayanıyordu</span>? ... <span class="italic">Bu duruma daha binlerce kanıt bulunabilir. Doğrusu, bu güçlü adamlar doğaya uygun davranıyorlar, ve - Zeus aşkına - güçlerini doğanın gerçek yasasından alıyorlar ve bizim, yeteneklileri ve güçlü- leri daha çocuk yaşlarında ezen, arslanları ehlileştirir gibi uyuşturmaya, sindirmeye yarayan ve eşitliğin iyi ve güzel bir şey olduğunu aşılayan yürürlükteki çarpık yasalarımızdan ve törelerimizden değil! Ve yine derim ki, bir kişi silkinerek kendine gelir ve ayağa kalkarsa ve yeterli gücü kendinde bulursa o zaman o kişi, doğaya karşı gelen tüm uyuşturucu ve aşılanmış değerlerimizi, yargılarımızı aşar, bütün engelleri birer birer yıkar, zincirleri kırar, yazılı yasaları yırtarak ayaklar altına alır. Bizim kölemiz olması gereken bir kişi bir gün başımıza geçer ve efendimiz olursa, işte o zaman onun gücünün göz kamaştırıcı parlaklığında doğanın yasası yansır</span>."<sup class="calibre39"><small class="calibre40"><span class="calibre18">(3)</span></small></sup></blockquote><blockquote class="calibre32">Doğruluk ve haklılık üzerine kaypak görüşleri bir yana, Sofistlerin verdikleri eğitim karşılığında da hiç de az bir para almadıklarını - ve Eski Yunanlılarda para kazanmaya yönelik uğraşların aşağı görüldüğünü - göz önünde bulundurursak «Sofist» adının niçin kısa sürede lekelenerek olumsuz bir çağrışımla anıldığı anlaşılır. Bu olumsuz çağrışımı, Sofistlere karşı savaş açmış olan Platon günümüze taşımıştır.</blockquote><p id="filepos440249" class="calibre45"><span class="bold"><span class="calibre35">2. PROTAGORAS VE GORGÎAS</span></span></p><blockquote class="calibre11">Sofistlerin, ortak bir görüşte birleşen bir düşünce akımı başlattıkları ileri sürülemez, onlar birbirlerinden kopuk, bağımsız, çoğunlukla birbirlerine pek benzemeyen, apayrı görüşleri ve kişilikleri olan öğretmenler olarak kaldılar. Yukarıda, Sofistleri tanıtmak için verilmiş olan bilgiler bu bakımdan Sofistlerin yalnız bir kesimi için doğrudur.</blockquote><blockquote class="calibre36">Sofistlerin en önemlisi İÖ 480'le 410 yılları arasında yaşamış olan Abderra'lı Protagoras'tı. İlk Sofistlerden biri olarak Yunanistan'ı bir baştan bir başa dolaşmış olan Protagoras, mahkeme önünde haklı çıkmak ve politika yapmak için nasıl konuşmak, bir görüşü en etkili biçimde nasıl savunmak gerektiğini öğreterek daha çok Atina'da büyük bir üne ve servete kavuştu.</blockquote><blockquote class="calibre32">Protagoras'ın çok ünlü ve bugün artık bir atasözü gibi söylenen bir sözü şöyledir: <span class="italic">"insan her şeyin ölçüsüdür. Olanlar oluşuyla olmayanlar olmayışıyla."</span> Bunun anlamı şu: Kesin ve son (mutlak, ab- solut) bir gerçek yoktur, yalnız göreceli (izafi, relativ) bir gerçek vardır; bir kişiye göre her zaman geçerli, nesnel (objektiv) bir gerçek yoktur, yalnız kişiye göre değişebilen, öznel (subjektiv) bir gerçek vardır. Hatta Protagoras bu sözüyle şunu da söylemek istemiş olmalı, her şeyin ölçüsü olan insan, herhangi bir insan değil - ki bu yine bir tür genel bir ölçü olurdu - belirli bir sözü söylemiş olan belirli bir insandır. Çünkü aynı söz bir kişi için doğru, bir başkası için yanlış olabilir; bu, o sözün kimin tarafından ve hangi koşullar altında söylenmiş olduğuna bağlıdır. Bu öğretiyi geliştirmek için Protagoras, Heraklit'in sonsuz akış ve karşıtlıkların birliği düşüncesinden de yararlanmıştır.</blockquote><blockquote class="calibre37">Protagoras’ın köklü kuşkuculuğu din konusunu da kapsar. Eski kaynaklara göre onun bir yazısı şöyle başlıyormuş: <span class="italic">"Tanrıların var olduğunu ya da var olmadığını bilebilmek, işte bu çok güç, ve bunu anlamaya ömrümüz yetmez."</span> Protagoras da tanrıtanımazlıkla suçlanarak yargılanmış ve Atina'dan sürülmüştür.</blockquote><blockquote class="calibre36">Protagoras'tan sonra gelen en ünlü Sofist Leon- tinoi'lu <span class="italic">Gorgias</span> 'tır. O da Protagoras'la aynı çağda yaşamıştır. «Yokluk ve Doğa» adlı bir yazısında Zanon mantığına taş çıkartan bir söz canbazlığıyla ilk önce, hiç bir şeyin var olamayacağını; İkincisi, yine de bir şey varsa onun bilenemeyeceğini; ve üçüncüsü, bir şey bilenebilecek olsa bile bu bilginin bildirilemeyeceğini yazarak kanıtlamaya çalışmıştır. Artık karamsarlık ve kuşkuculuk bundan da öteye götürülebilir mi? Bir Sofist gibi dur durak bilmeden gezip dolaşmak, karamsar ve kuşkucu olmak sağlık için çok yararlı olmalı ki Gorgias sapasağlam ve dinç kalarak 109 yıl yaşamış.<sup class="calibre39"><small class="calibre40"><span class="calibre18">(4)</span></small></sup></blockquote><blockquote class="calibre32"><span class="italic"> </span></blockquote><p id="filepos443665" class="calibre34"><span class="bold"><span class="calibre35">3. SOFİSTLERİN ÖNEMİ</span></span></p><blockquote class="calibre11">Felsefe tarihi açısından Sofistlerin önemi onların bize bırakmış olduğu görüşlerde ve öğretilerde değil, şu üç başarısındadır. İlk olarak Sofistler, yalnızca doğa gerçekleriyle ilgilenen Yunan felsefesinin bakışım toplum ve insan üzerine çevirmeyi başarmışlardır. İkinci olarak, düşünceyi de yine düşüncenin konusu durumuna getirmişler ve düşüncenin sınırlarım, olanaklarını ve koşullarını araştırmaya, eleştirmeye ve zorlamaya başlamışlardır. Üçüncü ve son olarak, ahlak değerlerini tümüyle akılcı bir yaklaşımla eleştirmeye çalışmışlar ve böylece bu konuyu da felsefi bir açıdan ele alabilmenin ve bir felsefe yapısının içine yerleştirmenin yolunu açmışlardır. Ayrıca Sofistler, güzel yazı ve güzel konuşmaya verdikleri büyük önemle edebiyatın ve hitabetin, dil ve dilbilgisinin (Grammatik) çok gelişmesini de sağlamışlardır.</blockquote><blockquote class="calibre32">Sofist akım (Sophistik) geçici bir akımdı, ama önemliydi, o olmasaydı Atina'da şimdi gelişmeye başlayan felsefe (Attik felsefe) parlayamazdı.</blockquote><p class="calibre3"><span class="calibre2"><span class="bold"> </span></span></p><div class="mbppagebreak" id="calibre_pb_33"></div>
</body></html>
