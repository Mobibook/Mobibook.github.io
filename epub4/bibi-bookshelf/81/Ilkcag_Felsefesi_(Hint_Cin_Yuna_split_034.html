<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>İlkçağ Felsefesi (Hint_Çin_Yunan)</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p id="filepos445066" class="calibre1"><span class="calibre2">
</span></p><p id="filepos445121" class="calibre5"><span class="calibre2"><span class="bold"><span class="calibre6">II. SOKRAT</span></span></span></p><blockquote class="calibre32"><span class="italic"> </span></blockquote><p id="filepos445311" class="calibre34"><span class="bold"><span class="calibre35">1. SOKRAT'IN YAŞAMI</span></span></p><blockquote class="calibre11"><span class="italic">Sokrat</span> (Sokrates) ÎÖ 470 yıllarında bir taş yontucusunun ve bir ebenin oğlu olarak Atina'da dünyaya geldi. Söylendiğine göre, doğduğu kenti yalnız askerliğini yapmak üzere terk etmiş ve orduyla birlikte çıktığı seferlerde büyük yararlıklar göstermiş olan Sokrat'ın güçlükleri göğüslemekte, sıkıntılara katlanmakta üstüne yokmuş. Böyle olağanüstü bir kimsenin dış görünüşünün nasıl olduğunu anlamak için günümüze kalmış olan taştan bir büstüne baktığımızda ne yakışıklı ve kurumlu bir Yunanlıyla ne de büyük bir filozof olduğu bir bakışta anlaşılan bir adamla karşılaşırız. Güçlü ve tıknaz bir gövdenin üstünde yükselen kocaman başı, yuvarlak yüzü, yassı burnu ve gösterişsiz duruşuyla bir düşünürden çok el emeğiyle geçinen halktan birisini andırır ki, kökeni bakımından o zaten böyle biriydi. Babasının işini öğrendiyse de sürdürmedi ve karısı Xantipp'in suçlamalarına, dırdırına kulak asmadan, içindeki sese uyarak daha önce görülmemiş türde bir öğretmenlik uğraşına kendisini adadı.</blockquote><blockquote class="calibre36">Allahın günü, yoksulluğunu gizleyemeyen bir kılıkla Atina'nın sokaklarında, alanlarında dolaşıp durdu. Zamanla çevresinde renkli bir öğrenci kalabalığı toplandı; bu öğrenciler içinde kentin ileri gelen ailelerinin çocukları da vardı. Öğretim parasızdı; Sokrat öğrencilerinin ve arkadaşlarının bağışları ve yardımlarıyla geçinirdi. Öğretim uğraşı ise baştan sona bir soru yanıt oyunundan başka bir şey değildi. Sokrat öğrencileriyle, ama daha çok, toplumun her kesiminden, yolda rastgeldiği kimselerle söyleşirdi. Hep kolay sorularla söyleşiye girişir ve sonra sırası geldiğinde yerini bulan sorular sora sora ve ipin ucunu bırakmadan söyleşiyi yavaş yavaş felsefi konulara kaydırırdı: Erdem nedir? Doğruya nasıl ulaşabiliriz? En iyi devlet yönetimi nasıl olmalı? Bu arada karşısındaki kişi sıkıştıkça sıkışır ve sonunda pes ederek bilgisizliğini saklayamazdı - Sokrat'ın da istediği zaten buydu.</blockquote><blockquote class="calibre32">O zamanın Atina'sındaki politik duruma bir göz atmadan Sokrat'ın başına gelenleri açıklayanlayız. Kent demokrasiyle (<span class="italic">demos</span>: halk; <span class="italic">kratia: </span>yönetim) yönetiliyordu. Ne var ki Yunan demokrasisinden söz açıldığında, halkın büyük bir bölümünü, Atina'da nüfusun yandan bile çoğunu, hiç bir hakkı olmayan kölelerin oluşturduğunu söylemek gerekir. Kentlerdeki zenginliğin büyük bir bölümü onların sırtından sağlanıyordu. Yunanlı yazarların iyi bir devlet yönetiminin nasıl olması gerektiği konusunda yazdıklarını okurken hep azınlıktaki kentli soydaşlardan söz edildiğini unutmamalıyız. Kimse köleliğin büyük bir haksızlık olduğuna, insanlığa sığmadığına değinmemiştir. Bu durumu belirttikten sonra şunu ileri sürebiliriz: Atina'da büyük bir tutarlılıkla uygulanmaya çalışılan demokrasinin gerçekte temelleri çürüktü. Üstelik baştaki yönetimin yanlış uygulamaları, yolsuzlukları, bu gidişe bir dur demek isteyenlerin aristokrasiye (<span class="italic">ariston</span>: en iyi; <span class="italic">kratia</span>: yönetim), yani seçkinler yönetimine özlem duymalarına ve eleştirilerini, çabalarını hep bu yönde yoğunlaştırmalarına neden oldu. Otuz yıla yakın süren (İÖ 431-404) Pele- ponnes savaşları sırasında Atina'da demokrasi yanlılarıyla, İspartalıların yönetim biçimi olan seçkinler yönetimini, yani aristokrasiyi isteyenler arasında kıyasıya bir çekişme başladı. Sokrat politikaya doğrudan doğruya bulaşmamıştı. Yine de öne sürmüş olduğu birtakım görüşlerle aristokrasi yanlılarının akıl hocası sayıldı.</blockquote><blockquote class="calibre32">Atina sonunda İsparta'ya yenilince bir yönetim değişikliği oldu. Ancak yönetimden uzaklaştırılan Demokratlar kısa sürede toparlanıp yeniden başa geçince Sokrat güç durumda kaldı. Tanrıtanımazlıkla suçlanarak yargılandı. Onun, kendisine hiç yakışmayan bu suçlamaya karşı yılmadan, korkmadan kendisini nasıl savunmuş olduğunu Platon bize aktarmıştır. Sokrat ölüme mahkûm edildi ve o zamanki uygulamaya göre kendisine sunulan bir çanaktan zehir içmesi gerekiyordu. Af dilemedi. Yetmiş yaşındaydı. Atina'yı bırakıp sürgünde yaşamak da istemedi ve bu yüzden kendisine gösterilen kaçış yolundan yararlanmadı. Platonun «Phai- don»undan <sup class="calibre39"><small class="calibre40"><span class="calibre18">(5)</span></small></sup> şu dokunaklı parçayı buraya alalım:</blockquote><blockquote class="calibre32"><span class="italic">"Geriye bizler kaldık ve kendi aramızda, durumumuzu ve söylenmiş olan sözleri bir kez daha gözden geçirdik, sonra başımıza gelmiş olan bu uğursuzluğa verdik veriştirdik. Bundan böyle, babasını yitirmiş bir öksüz gibi yaşamımızı sürdürmek zorunda kaldığımız kanısında birleştik.</span></blockquote><blockquote class="calibre32"><span class="italic">O yıkandıktan ve yanına getirilen çocuklarıyla görüştükten, - iki küçük oğlu, bir de büyük oğlu vardı - ve yakını olan kadınlarla Kriton'un yanında konuştuktan, ve onlara söyleyeceklerini söyledikten sonra kadınları ve çocuklarını yolladı, ve bizim yanımıza geldi.</span></blockquote><blockquote class="calibre32"><span class="italic">Güneş batmak üzereydi. Çünkü o içerde uzunca bir süre kalmıştı. Yanımıza gelir gelmez yıkandı ve oturdu, şimdiye dek pek bir şey söylememişti. Bu sırada içeriye On Birlerin adamı girdi. Bu kişi ona yaklaştı ve dedi ki: Sokrat! Yukarıdan gelen buyruğa göre kendilerine zehri içmeleri gerektiğini bildirdiğimde bana kızıp söven kimselere içimde duymuş olduğum öfkeyi sana karşı asla duyamam. Senin ise burada karşılaştığım kimselerin en soylusu, en yücesi ve en iyisi olduğunu görüyorum ve şimdi bana kızmayacağını da pek iyi biliyorum - çünkü sen de seni buraya yollayanların kimler olduğunu pek iyi bilirsin. Kızacaksan onlara kız. Şimdi sana ne demek için geldiğimi anlamışsındır: Elveda! Artık değiştirilemeyecek olan yazgıya sıkıntı çekmeden katlanmanı dilerim. Bu sırada ağlamaya başladı, döndü ve gitti. Sokrat ise onun arkasından bakakaldı, ve dedi ki: Sana da elveda! Biz de üzerimize düşeni yapacağız. Sonra bizlere dönüp dedi ki: Bu ne kadar ince bir adam. Bana hep iyi davrandı. Benimle hoş konuştu. Çok iyi bir insan. Şimdi de ardımdan nasıl da içtenlikle ağlıyor. Haydi Kriton! Biz de ona uyalım, içecek hazırlanmış ve sıkılmışsa getirsinler, değilse hazırlansın. Bu sırada Kriton dedi ki: Ama Sokrat, dışarıda dağlar görünüyor, demek ki güneş daha batmamış, hem, başkalarının bu içeceği artık içmeleri gerektiği kendilerine bildirildikten çok sonra, çok geç içtiklerini; üstelik çok iyi yemek yediklerini ve içki içtiklerini, yanlarına istek duydukları bir güzeli getirttiklerini biliyorum; onun için acele etme, daha erken.</span></blockquote><blockquote class="calibre32"><span class="italic">Bunun üzerine Sokrat dedi ki: Senin sözünü ettiğin o başkaları tabii böyle yaparlar Kriton, çünkü onlar son ana dek bir şeyler kazanacaklarını sanırlar. Ben ise onlar gibi yapmayacağım, çünkü ben artık bir az daha geç kalmakla bir şey kazanmayı ummuyorum; yaşama yapışır ve artık elde olmayanı elde tutmaya çalışırsam kendi gözümde kendimi gülünç bulurum. Haydi bakalım, beni dinle ve dediğimi yap.</span></blockquote><blockquote class="calibre32"><span class="italic">Bunun üzerine Kriton yakınında duran oğlana eliyle bir işaret verdi ve bu oğlan dışarı çıktı ve dışarıda biraz kaldıktan sonra daha önce hazırlamış olduğu içeceği bir çanakta sunacak olan adamı içeri getirdi.</span></blockquote><blockquote class="calibre32"><span class="italic">Sokrat bu adamı görünce, iyi, dedi, bunu alınca ne yapılacağını pekâlâ bilirsin. - Bir şey yapmak gerekmez, dedi adam, yalnız, bunu içtikten sonra burada bacakların ağırlaşıncaya kadar biraz dolaşırsın, sonra uzanırsın ve bu etkisini gösterir.</span></blockquote><blockquote class="calibre32"><span class="italic">Bunu söyledikten sonra Sokrat'a çanağı uzattı ve o da bunu aldı. Ve önemli bir şey değilmiş gibi, hiç eli titremeden, yüzünü ekşitmeden, renk vermeden, her zaman yaptığı gibi karşısındaki adama gözlerini dikerek sordu: Bu ne kadar</span> ? <span class="italic">Karşılığında ne verelim? - Biz, yalnızca etkili olduğunu bildiğimiz kadarını hazırlıyoruz Sokrat, diye adam cevap verdi. Anlıyorum, dedi Sokrat. Öyleyse, şimdi bir sakıncası yoksa Tanrılara yalvarabilirim. Şimdi, şunu diliyorum: Buradan oraya yolculuk rahat olsun ve olacak olan olsun! Bunu der demez zehri içmeye başladı ve dipdiri ve korkusuz kalarak içip bitirdi.</span></blockquote><blockquote class="calibre32"><span class="italic">Çoğumuz bu ana dek ağlamamak için kendimizi tutmayı başarmıştık; ama onun o şeyi içmeye başladığını ve içip bitirdiğini görünce artık dayanamadık. Benim bile gözlerimden, damla damla değil, sel gibi yaşlar boşandı, öyle ki, yüzümü saklamak zorunda kaldım. En çok da, böyle iyi bir dostu kaybetmenin verdiği acıyla kendime acıyarak ağlıyordum. Kriton da göz yaşlarını tutamadığı için benden biraz daha önce bir köşeye çekilmişti. Daha önceden ağlamaya başlamış ve ağlaması kesilmemiş olan Apollodoros ise şimdi hıçkırıklarıyla yüreklerimizi parçalıyor, Sokrat dışında hepimizi acılara boğuyordu.</span></blockquote><blockquote class="calibre32"><span class="italic">O ise dedi ki: Burada ne yapıyorsunuz bakayım, ne biçim adamlarsınız! Kadınları bu hataya düşmesinler diye yolladım. Birisi ölürken sessiz kalmak gerektiğini hep işitirdim. Onun için şimdi susun ve metin olun.</span></blockquote><blockquote class="calibre32"><span class="italic">Bu sözleri duyunca çok utandık ve hemen ağlamayı kesip kendimizi toparladık. O ise oda içinde dolaşıyordu ve bacaklarının ağırlaştığını anlayınca sırtüstü uzandı; çünkü ona zehri veren adam böyle söylemişti. Bundan sonra o adam ara sıra onun ayaklarını ve bacaklarını yoklamaya başladı. Biraz sonra ayağına sıkıca bastırıp bir şey hissedip hissetmediğini sordu. O, hayır, dedi. Biraz sonra dizine bastırdı ve yavaş yavaş yukarı doğru çıkarak bize onun nasıl soğuduğunu göstermiş oldu. Sonra bir kez daha yokladı ve bize dönüp dedi ki, bu kalbine gelince bu iş bitecek. Bedeninin alt bölümü iyice soğumuşken o birdenbire üzerindeki örtüyü açtı, çünkü örtünmüştü. Dedi ki, ve bunlar da onun son sözleriydi: Ay Kriton! Bizim Asklepios'a bir horoz borcumuz vardı. Bunu ona verin. Sakın unutmayın! - Bu yapılacak, dedi Kriton, başka bir şey söylemeyecek misin? Kriton'un bu sorusuna bir karşılık vermedi. Biraz sonra titredi ve katılıp kaldı ve adam onun üstündeki örtüyü kaldırdı. Gözleri donmuştu. Kriton bunu görünce onun gözlerini ve ağzını kapadı.</span></blockquote><blockquote class="calibre32"><span class="italic">İşte, bu bizim dostumuzun sonuydu, ve bizim kanımıza göre çağdaşlarımız arasında gördüklerimizin, tanıdıklarımızın ve sınadıklarımızın en soylusu, en anlayışlısı ve en doğrusu o'ydu."</span></blockquote><blockquote class="calibre10"><span class="italic"> </span></blockquote><p id="filepos457213" class="calibre34"><span class="bold"><span class="calibre35">2. SOKRAT'IN ÖĞRETİSİ</span></span></p><p class="calibre38">Yazılı hiç bir şey bırakmamış olan Sokrat'ın öğretisini, en başta, Platon, Ksenofon (Xenophon) ve Aristo'dan günümüze kalmış olan bilgilere dayanarak tüm yönleriyle doğru olarak ortaya çıkarmak, felsefe tarihi araştırmalarının en uğraştırıcı konularından biri olmuştur. Sokrat'la ilgili sağlam ve özgün sayılabilecek tüm bilgiler bir mantık süzgecinden geçirilerek ayıklanmaya, dolaylı yoldan elde edilmeye çalışılmıştır.<sup class="calibre39"><small class="calibre40"><span class="calibre18">(6)</span></small></sup> Bu araştırmaların ve uğraşmaların sonunda hiç olmazsa <span class="italic">«Sokratçı yöntem</span> (sokratische Methode)» belirlenebilmiştir, ve biz de bu incelememizde bunun altını çizmekle yetinelim.</p><blockquote class="calibre32"><span class="italic">Ksenofon</span> (Xenophon) onu şöyle anlatıyor: <span class="italic">"Kendisi hep insanlık üzerine konuşmayı severdi. Neyin erdem neyin tanrıtanımazlık; neyin güzel neyin çirkin; neyin hak neyin haksızlık; neyin anlamlı neyin anlamsız; neyin yüreklilik ve neyin korkaklık olduğunu, ve iyi bir devletin ve devlet adamının, ve ülke yönetiminin ve ülkeyi yönetenlerin nasıl olması gerektiğini ve buna benzer daha bir sürü şeyi, bir kişi tüm bunları bilsin de iyi ve soylu bir kişi olabilsin diye ele almıştır."<sup class="calibre39"><small class="calibre40"><span class="calibre18"><span class="italic">(7)</span></span></small></sup></span></blockquote><blockquote class="calibre32">Sokrat'ın yöntemi değişik bir söyleşi ve öğretim yöntemiydi. Öğrencinin sorduğu ve öğretmenin öğrettiği olağan öğretim yönteminin tam tersiydi onunki. Soruyu soran Sokrat'tı. O uğraşını annesinin mesleği olan ebeliğe benzetmiş ve <span class="italic">"Yüce düşünceleri doğuracak olan ben değilim, ben yalnızca başkalarındaki doğru düşüncelerin doğmasına yardımcı olabilirim."</span> demiştir.</blockquote><blockquote class="calibre32">Kendi yöntemini geliştirirken Sofistlerin söyleşi ve tartışma yönteminden, yani diyalektiğinden ve onların hiç de yabana atılamayacak mantık oyunları ve hilelerinden yararlanmıştır. Sokrat'ın doğa üzerine ileri sürdüğü birkaç görüşü bir yana bırakılacak olursa ilgisini tümüyle insan üzerinde yoğunlaştırmış olduğu ve bunun için de Sofistlere benzediği görülür. Konuşmaları sonunda geliştirerek, sürekli vurguladığı bir düşüncenin en yalın biçimi olan şu ünlü özdeyişinde bile Sofistlerin kuşkuculuğunun ve karamsarlığının izleri vardır: <span class="italic">"Bir şey bilmediğimi biliyorum!"</span> Delphi kâhinleri, sürekli hiç bir şey bilmediğini söyleyen bu adamın, Yunanlıların en büyük bilgesi olduğunu bildirmişlerdir ve onun ortaya çıkışı felsefe tarihi açısından da köklü değişimleri başlatan bir devrim olarak değerlendirilmiştir.</blockquote><blockquote class="calibre32">Her şeyi kanıtlayabildiği için sonunda hiç bir şeyi kanıtlamış olmayan ve tüm değerleri ve ölçüleri alt üst eden mantık oyunlarını, söz canbazlığını yozlaşmamış bir halk çocuğunun sağlıklı sağduyusuyla değerlendirmiş ve yalnız bunlara dayanmak istememiştir. Bunun için o, içindeki, «daimonion» diye adlandırdığı (Tanrıdan gelen) bir sesin ya da esinin (vicdan), onu yönlendirdiğine ve kötülük yapmaktan koruduğuna inanmıştı.</blockquote><blockquote class="calibre32">Öğretisi bir çelişkiden sıyrılamamaktadır. Bir yanda o, Tanrılara karşı yükümlülüklerini yerine getirmeyi insanın en başta gelen görevleri arasında sayan, inancı bütün bir kişi olarak karşımıza çıkmış ve içindeki o sessiz fakat susturulamayan Tanrı sesini, «daimonion»u, başka türlü nasıl açıklayacağını bilememiştir. Öte yanda, bilgiyle erdemi özdeşleştirerek insana özgürce yücelmenin yolunu açmıştır. Ona göre erdem, içgörüyle, bilgiyle elde edilir. Bir kişi doğru davranmanın ne olduğunu bilmediği zaman doğru davranamaz; yine Sokrat'ın kanısına göre, bir kişi doğru davranmanın ne olduğunu bildiği halde doğru davranmamazlık edemez. Herkes kendine en çok yakıştığını bildiği en iyi biçimde davranmaktan başka bir şey yapmadığına ve iyi ve erdemli olmak da bundan başka bir şey olmadığına göre insanlara doğru ve iyi olmanın ne olduğunu öğretmek onları erdemli yapmak demektir.</blockquote><blockquote class="calibre32">Erdemin bilgiyle özdeşleştirilmesi Sokrat’la gelen bir yeniliktir. O insanların bilgisizliklerini yüzlerine vurarak kendi kendilerini tanımalarım sağlamak istiyordu. Bir tapmakta taşa kazılmış olan<span class="calibre18"><span class="bold">
</span></span><span class="italic">"Kendi kendini tanı (gnothi seauton)"</span> sözünü yineleyerek karşısındakileri hep uyarmıştır. İnsanlar içgörüyle kendi kendilerini tanıdıkları ve nasıl kör kütük ve erdemsiz yaşadıklarını anladıkları zaman, erdemli olmayı öğrenmeye can atacaklardır.<sup class="calibre39"><small class="calibre40"><span class="calibre18">(8)</span></small></sup></blockquote><blockquote class="calibre32">Sokrat hiç bir zaman tanımadığı, görmediği insanlara, ya da tüm insanlığa değil, hep karşısında duran, bildiği, tanıdığı insanlara yönelmiş, onlara seslenmiştir. Bu insan yontucusunu büyük ve tartışılmaz sözler söyleyen bir bilge olarak değil de, daha çok, insanlara inanan ve insanları seven bir filozof olarak anmak gerekir. Ancak o çevresinde, daha önce görülmemiş öyle güçlü ve sarsıcı bir etki yapmış olmalı ki, artık bir daha dinmeyen bir sarsıntı güçlenerek yayılmaya başlamıştır. Yakınındaki insanları nasıl derinden etkilemiş olduğunu yine Sokrat'm öğrencisi olan <span class="italic">Alkibiades'e,</span> Platonun «Şölen»de, "söylettiği" şu sözlerden de anlıyoruz:<sup class="calibre39"><small class="calibre40"><span class="calibre18">(9)</span></small></sup><span class="calibre18"><span class="bold">
</span></span><span class="italic">"Hele bizler, başka ünlü konuşmacıları dinlediğimizde görüyoruz ki onların konuşmalarından pek bir anlam çıkmıyor. Ne var ki, seni dinlediğimiz ya da başka bir konuşmacıdan senin sözlerini işittiğimiz zaman hepimiz kendimizden geçiyor, kulak kesiliyoruz.</span></blockquote><blockquote class="calibre36"><span class="italic">Beyler! Hele hele ben... bu adamın konuşmalarının bana ne yaptığını ve hâlâ da yapmakta olduğunu and içerek bildirmek isterim. Onun sözlerini duyunca yüreğim, bir Koribant dansını seyrederken olduğundan daha çok, küt küt atıyor ve gözlerimden yaşlar geliyor... ve başkalarının da çok duygulandığını görüyorum. Yalnız bu adamda kendi içimde aramamam gereken bir şeyler olduğunu anladım. Kimseden utanmasam da onun karşısında utancımdan yerin dibine geçebilirim."</span></blockquote><blockquote class="calibre32">Sokrat'la ilgili bilgileri öğrencisi Platondan alırken şunu göz önünde bulundurmak gerekecek: Platonun diyaloglarında (söyleşilerinde) söylenenleri, gerçekte yaşamış olan Sokrat'ın gerçekten söyleyip söylemediği tartışılmayan bir konu değildir. Kimi araştırmacılara göre<sup class="calibre39"><small class="calibre40"><span class="calibre18">(10)</span></small></sup> Sokrat'ın gerçek kişiliğini ve öğretisini bulup çıkarmak neredeyse olanaksızdır, çünkü Platonun Sokrat'ı konuşturarak ileri sürdüğü görüşler ve düşünceler Sokrat'ın değil, gerçekte, Platonun kendi görüşleri ve düşünceleridir.</blockquote><blockquote class="calibre36">Sokrat üzerine bilebildiğimiz pek az şey olduğunu anlayınca şu soruyu sormaktan kendimizi alamayız: Belki erdemli olma açısından bu adam bir devdi, inançları uğrunda, doğru bildiği yolda ölmüştü, ama felsefesinin gerçekte ne olduğu bile doğru dürüst ortaya konamamışken nasıl ve niçin böyle derin ve kalıcı bir iz bırakabilmiş?<sup class="calibre39"><small class="calibre40"><span class="calibre18">(11)</span></small></sup> Bunu açıklamak gerekir. Bir görüşe göre, İsa ve Hıristiyanlık uğrunda ölen kimseler gibi Sokrat'ın da inandığı yolda öldüğüne Hıristiyanlığın en eski yazılarında sık sık değinilmiş olması onun unutulmamasını sağlamıştır. Ancak yukarıdaki sorunun doğru yanıtı şöyle olmalı:</blockquote><blockquote class="calibre11">Sokrat'ın kalıcı etkisinin nedenini, öğretisinde değil, onun alışılmışın ötesindeki, değişik ve çarpıcı kişiliğinde ve binlerce yıl sonra bile duyulan sıcaklığı ve cana yakınlığında ve insanlığa aşıladığı ve ondan sonra artık önem verilen bir değerde aramalıyız: Sağlam bir kişilik! İşte, Sokrat: İçinden geldiği için iyi olan, gönlü geniş, içi rahat insan...</blockquote><p class="calibre78"><span class="calibre2"><span class="bold"> </span></span></p><p class="calibre5"><span class="calibre2"><span class="bold"> </span></span></p><div class="mbppagebreak" id="calibre_pb_34"></div>
</body></html>
