<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>İlkçağ Felsefesi (Hint_Çin_Yunan)</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p id="filepos378977" class="calibre1"><span class="calibre2">
</span></p><p id="filepos379032" class="calibre5"><span class="calibre2"><span class="bold"><span class="calibre6">II. PİSAGOR VE PİSAGORCULAR</span></span></span></p><p class="calibre3"><span class="italic"> </span></p><p id="filepos379222" class="calibre49"><span class="bold"><span class="calibre35">1. PİSAGOR'UN YAŞAMI VE ÖĞRETİSİ</span></span></p><blockquote class="calibre11">Eski Yunanistan'da bilimin, özellikle de matematiğin kurucusu olma ününü, Miletliler kadar <span class="italic">Pisagor </span>(Pythagoras, Fisagor) da hak etmektedir. Susam (Sisam, Samos) adasında doğmuş olan bu matematikçi, astronom ve filozof, İÖ 580 ile 500 yıllan arasında yaşamıştır. Eski kaynaklarda belirtildiğine göre - ve öğretilerinden de sezildiği gibi - bir gezgin olarak Mısır'ı ve Doğunun uzak ülkelerini uzun yıllar gezip dolaştıktan sonra Kroton'da, İtalya'nın güneyinde bulunan ve bugünkü adı Cotrone olan yerde, bir gizemci örgüt kurmuş, ve bu örgütün başı, bir bilge ve bir öğretmen olarak etkili olmuştur. <span class="italic">Şekillerin,</span> konusunu <span class="italic">Herodot'</span>tan (Herodotos) aldığı <span class="italic">«Der Ring des Polykrates</span> (Polikrates'in Yüzüğü)» adlı balladından tanıdığımız tiran Polikrates'in hoşgörüsüz ve baskıcı yönetiminden - yine eski kaynaklardan öğrendiğimize göre - çekindiği için yurduna dönememiştir.</blockquote><blockquote class="calibre32">Pisagor'un adı en çok, matematikte, dik açılı bir üçgenin uzun kenarının karşısına gelen kısa kenarlarının üzerine yerleştirilebilen karelerin toplamının uzun kenarın üzerindeki karelerin toplamına eşit olduğunu gösteren denklemle birlikte anılır (Pisagor teoremi).(*) Ayrıca, bir üçgenin tüm açılarının toplamının iki dik açıya eşit olduğunu da ilk kez onun bulduğu ileri sürülür.</blockquote><blockquote class="calibre46">Ne var ki Pisagor matematiği bir eğlence ya da yardımcı bir bilim dalı olarak görmüyordu. O felsefesini bir «sayılar öğretisi» üzerine oturtmuştur. Ayrıca, yine eski kaynakların bildirdiğine göre, Pisagor «filozof» sözcüğünü bizim bildiğimiz anlamda kullanan ilk kişiymiş. O zamanki geleneğe uyarak kendisini <span class="italic">«sophos</span> (bilge)» olarak nitelemekten kaçınarak alçakgönüllülükle <span class="italic">«philosophos</span> (bilgi aşığı, bilgelik seven)» sanını benimsemiş.</blockquote><blockquote class="calibre32">Pisagorcu öğreti evrenin gizinin ve yapı taşlarının sayılarda gizli olduğu görüşündedir. Bu öğretide, l'den 10'a kadar olan sayılara, özellikle de bir bütünlüğü simgeleyen ve tüm sayıları içine alabi</blockquote><blockquote class="calibre33"><span class="calibre22"><span class="bold">(*) H. von Glasenapp, Hintlilerin sayıları ve sıfır sayısını bugün kullandığımız biçimde yazmayı çok eski çağlardan beri bildiğini ve bu sayı sisteminin Araplar aracılığıyla bütün dünyaya yayıldığını açıklıyor. Brahman rahiplerinin daireler, kareler ve üçgenlerden oluşan bir sunak yeri yapımında Pisagor teoreminden yararlandığı </span></span><span class="calibre22"><span class="italic"><span class="bold">«Shulva Sutra</span></span></span><span class="calibre22"><span class="bold">» adındaki eski bir metinden anlaşılıyor. Ancak Şul- va Sutra'nın yazılış tarihi belli değildir. H. v. Glasenapp; </span></span><span class="calibre22"><span class="italic"><span class="bold">Indische Geisteswelt</span></span></span><span class="calibre22"><span class="bold"> (Hint Kültürü), 2. cilt: </span></span><span class="calibre22"><span class="italic"><span class="bold">Wissenschaft und Staatskunst der Hindus</span></span></span><span class="calibre22"><span class="bold"> (Hintlilerde Bilim ve Devlet Yönetimi) Baden-Baden, 1958; s. 176. "Matematik bölümü". Ç. N.</span></span></blockquote><blockquote class="calibre33">len «10» sayısına, olağanüstü değerler ve anlamlar katılmıştır.</blockquote><blockquote class="calibre32">Evreni (kainat) belirtebilmek için «<span class="italic">kozmos» </span>kavramını da ilk kez ortaya atan Pisagor'a göre koz- mos’un uyumu (armonisi), büyük küçük her şeyin sayılara dayanan ilişkilerle düzenlenmiş olmasına bağlıdır. Bu uyumun varlığı müzikte açıkça görülür. Yine onun, seslerin bir uyum ve tartım içinde sıralanışının sayılarla olan ilişkisini, titreşen çalgı tellerinin uzunluğu olarak gösteren ilk kişi olduğu bilinir.</blockquote><blockquote class="calibre32">Pisagor evrenin yapısında ve düzeninde böyle sayılara dayanan bir uyumun ve ezginin varlığına inanmıştır. Nasıl herhangi bir cisim hareket ettiğinde büyüklüğüne ve hızına göre bir ses çıkarırsa gök cisimleri de bizim duyamadığımız ancak gök yüzünün üst katlarında aralıksız çalınan bir ezgiye eşlik ederler (Sphaerenmusik). Evrendeki uyumu bir musiki olarak algılayan Pisagor'un bu düşüncesi yalnız şairlere esin kaynağı olmakla kalmamış, fizik ve astronomide de hep yeniden öne sürülmüştür. Ünlü astronom <span class="italic">Kepler</span> de <span class="italic">«Harmonice Mundi </span>(Dünyanın Armonisi)» adlı bir kitabında bu konuyu işlemiştir.</blockquote><blockquote class="calibre32">Pisagor'un varoluşun gizini Miletliler gibi bir temel varlıkta değil, bir temel yasada, varlıklar arasındaki sayılara dayanan değişmez ilişkilerde aradığını görüyoruz. «Elemanların Periyodik Sistemini ve buna çağımız biliminin getirdiği yorumu bilenler, Pisagor'un düşüncelerini olağanüstü bir sezgi ve üstün bir bilgelik olarak nitelemekten kendilerini alamayacaklardır.</blockquote><blockquote class="calibre32">Pisagorculukta «sayılar öğretisi»nin yanı sıra koyu inançlar ve olasılıkla Doğu kökenli gizemci düşünceler, özellikle Hindistan'dakine pek benzeyen bir genedoğum inancı da bulunmaktadır. Buna göre, kimi zaman hayvan biçiminde de doğabilen ölümsüz ruh, sürekli olarak ete kemiğe bürünmekte ve uzun bir arınma sürecinden geçmektedir. Bunun için Pisagorcular hayvan öldürmemeyi, kurban etmemeyi ve et yememeyi kesin bir yasa olarak benimsemişlerdi. Yasalara uyum sağlayarak ve arınarak genedoğum zincirinden kurtulmayı - Hintli öğretileri andırırcasına - yaşamın amacı sayan Pisagorculuğun töresine göre nefse hakim olmak, azla yetinmek ve sıkıntılara katlanmak gerekiyordu.</blockquote><p class="calibre7" style="margin:0pt; border:0pt; height:1em"> </p><p id="filepos385377" class="calibre34"><span class="bold"><span class="calibre35">2. PİSAGORCULAR</span></span></p><blockquote class="calibre10">Kesin ve sıkı yasa ve töreler, Pisagor'un kurmuş olduğu gizemci örgütün kısa sürede dışa kapalı ve sır saklayan bir topluluk, adeta devlet içinde bir devlet olmasına yol açtı. Örgüte alınan üyeler sıkıntılara katlanacaklarına, azla yetinerek gösterişsiz bir yaşam süreceklerine, insanlara saldırmadıkça hayvanları öldürmeyeceklerine ve her akşam, gün boyunca hangi yasalara uymadıklarını, hangi töreleri çiğnediklerini düşünerek vicdanlarını yoklayacaklarına ant içerlerdi.<sup class="calibre39"><small class="calibre40"><span class="calibre18">(13)</span></small></sup> Bundan başka, büyüklerine kesinkes boyun eğmekle ve verilen gizli bilgileri kimseye söylememekle de yükümlüydüler. Örgüte kadınlar da alınıyordu; felsefe, edebiyat ve güzel sanatlarda olduğu gibi ev işleri ve kadınlara özgü başka alanlarda da iyi bir eğitim gören ve eski çağlarda çok yönlü, ilginç ve güçlü bir kadın kişiliğinin simgesi olan Pisagorcu kadınlara büyük bir ilgi ve saygı gösterilmiştir.<sup class="calibre39"><small class="calibre40"><span class="calibre18">(14)</span></small></sup> Ayrıca, susarak ve dinleyerek tamamlanması gereken beş yıllık bir eğitim de öngörülmüştü. Bilim dallarının eğitiminin yanında müzik, jimnastik ve sağaltım bilgisi de önemli sayılıyor ve öğretiliyordu. Ustaya gösterilen saygıysa sonsuzdu, yeni bilgiler, buluşlar hep ona atfedilir ve bir görüşü, bir sözü vurgulamak ya da kanıtlamak için <span class="italic">«autos epha</span> (kendisi dedi ki)» diye söze başlanırdı.</blockquote><blockquote class="calibre32">Pisagorcu örgütün siyasete bulaşması ve bir seçkinler yönetimi oluşturma amacıyla ağırlığını koyması, örgüte karşı saldırıların başlamasına ve sonunda, Kroton'daki Pisagorcu toplantı evinin yakılarak emeklerin havaya gitmesine yol açtı. Kimi kaynaklara göre Pisagor'un kendisi de pek çok yandaşıyla birlikte bu yangında yanarak ölmüş ve kimilerine göreyse buradan uzaklaşarak çok ileri bir yaşa kadar Metapont’ta yaşamıştır.</blockquote><blockquote class="calibre32">Tarih bakımından Pisagorcuların örgütü, dini ve felsefi düşünceleri bir arada bir bütün olarak ele alan ve bunları kapalı ve iyi eğitilmiş bir toplum içinde uygulamaya koyan ilginç ve önemli bir girişim olarak kalacaktır. Pisagor'un öğretilerinin çoğunu, <span class="italic">Philolaos</span> un daha sonraki bir dönemden kalan yazılarından öğreniyoruz; ustanın kendisinden ise tek bir satır bile kalmamıştır. Ancak Pisagorculuğun etkisinin örgütün dağıtılmasıyla sona erdiği söylenemez. Bu etki dar bir çevrenin çok ötesine taşarak bütün İlkçağ boyunca kendini duyurmuştur.</blockquote><blockquote class="calibre11">Hıristiyanlığın yayılmaya başladığı yüzyıllarda bile kendisini Pisagor geleneğine bağlı sayan <span class="italic">Yeni Pisagorculuk</span> (Neu-Pythagoreismus) akımının bir ara güçlenerek önem kazandığını görüyoruz.</blockquote><div class="mbppagebreak" id="calibre_pb_29"></div>
</body></html>
