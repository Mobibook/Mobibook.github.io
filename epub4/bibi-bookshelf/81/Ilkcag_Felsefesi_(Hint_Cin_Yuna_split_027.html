<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>İlkçağ Felsefesi (Hint_Çin_Yunan)</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p id="filepos369125" class="calibre1"><span class="calibre2">
</span></p><p id="filepos369180" class="calibre5"><span class="italic"><span class="bold"><span class="calibre6">1</span></span></span><span class="calibre2"><span class="italic"><span class="bold"><span class="calibre6">. BÖLÜM: </span></span></span></span><span class="calibre2"><span class="bold"><span class="calibre6">SOFİSTLERE KADAR SOKRAT ÖNCESİ FELSEFE</span></span></span></p><blockquote class="calibre11">Sokrat öncesi filozofların hiçbirinin ne bir yapıtı ne de herhangi bir yazısı tam olarak elimize geçmemiştir. Bu düşünürlerin, ya düşüncelerini çoğunlukla yazıya geçirmedikleri ya da yazdıklarının çoğunun kaybolduğu anlaşılıyor. Durum böyleyken, bu adamların, Batının ilk felsefi düşüncelerini ortaya atmış olsalar bile, etkilerinin bugüne dek sürmesini, hatta bugün bile oldukça güçlü bir biçimde duyulmasını açıklamak güçtür.</blockquote><blockquote class="calibre32">Bu düşünürlerden kalan dolaysız kaynaklar, yani doğrudan doğruya gelen belgeler parça parçadır. Bu nedenle de bunlara Sokrat Öncesi Parçalar (Fragmanlar) denir. Elimizde yalnız bu parçalar olsaydı ve çeşitli dolaylı kaynaklar bulunmasaydı, bunların içinden çıkamayacak, ne demek istediklerini anlayamayacaktık.</blockquote><blockquote class="calibre32">Dolaylı kaynakların bir bölümü, kendi görüşlerini pekiştirmek ya da yerli yerine oturtmak için - Aristo'nun başlatmış olduğu geleneğe uyan - daha sonraki filozofların kendilerinden önceki filozoflara yer veren incelemelerinden çıkmakta; geri kalan bölümü de - yine Aristo'nun önerisine uyarak - felsefe tarihini bir bütün olarak inceleyen ve yazdıkları olduğu gibi günümüze kalmış olan bilginlerin, düşünürlerin yapıtlarında bulunmaktadır. Örnek olarak <span class="italic">Diogenes Laertios</span> un (İS 220) ünlü filozofların öğretilerini ve yaşamlarını anlatan on kitabını sayabiliriz. Pek çok filozofun belirli bir konudaki öğretilerinin sıralandığı eski yapıtlara <span class="italic">doksografi</span> de (Doxographie; <span class="italic">doxa:</span> görüş öğreti; <span class="italic">graphein: yazmak)</span> denir.</blockquote><blockquote class="calibre32"><span class="calibre2"><span class="bold"> </span></span></blockquote><div class="mbppagebreak" id="calibre_pb_27"></div>
</body></html>
