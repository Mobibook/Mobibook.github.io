<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>İlkçağ Felsefesi (Hint_Çin_Yunan)</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p id="filepos388547" class="calibre1"><span class="calibre2">
</span></p><p id="filepos388602" class="calibre5"><span class="calibre2"><span class="bold"><span class="calibre6">III. ELEALILAR</span></span></span></p><blockquote class="calibre11">Elea, İtalya’nın batı kıyısında, bugünkü Salerno kentinin güneyindeydi. İşte burada, yine bir Yunan kolonisinde, Pisagor'un yaşadığı çağda, ve buradan çıktığı için de, <span class="italic">Elea Okulu</span> diye adlandırılan bir felsefe akımı gelişti. Bu okulun aşağıda kendilerinden söz edeceğimiz en önemli üç düşünüründen son ikisi kendilerinden bir öncekinin düşüncelerini işleyerek geliştirmişlerdir.</blockquote><p id="filepos389221" class="calibre45"><span class="bold"><span class="calibre35">1. KSENOFANES</span></span></p><blockquote class="calibre11">Olasılıkla, İÖ 570'li yıllarda doğmuş ve yine Yunanlıların yerleşmiş olduğu Batı Anadolu'dan çıkmış olan <span class="italic">Ksenofanes</span> (Xenophanes), Elea'yı kendine yurt edininceye dek şiir ve şarkı yazan ve söyleyen gezgin bir ozan olarak yıllarca Yunan kentlerini birer birer dolaşmış ve sonunda Elea'daki filozof okulunun kurucusu olmuştur. Ksenofanes'ten kalan metin parçaları daha çok felsefe içerikli, öğretici ve eğitici olduğu sanılan büyük şiirlerden kopmuş bölümler ve dizelerdir.</blockquote><blockquote class="calibre32">Ksenofanes, Eski Yunan dinine ve saçma inançlarına karşı felsefenin ilk sarsıcı ve korkusuz saldırısını başlatan kişidir. Çok sayıdaki, insan biçimindeki ve insanca zaafları ve kusurları bulunan Yunan tanrılarının tanrı olarak nitelenmesinin bile yakışık almayacağını belirtmiş; <span class="italic">Homer</span> (Homeros) ve <span class="italic">Hesiod</span>'u (Hesiodos) hırsızlık, dolandırıcılık, eşini aldatma gibi insanlar arasında bile çirkin ve ayıp sayılan şeyleri tanrılara yakıştırmakla suçlamıştır. Günümüze yalnızca birkaç parçası kalmış olan eğitici bir şiirinde insan biçimli (antropo- morph) tanrı kavramını alaya almaktadır: İnsanlar tanrı ve tanrıçalarının kendileri gibi doğduğunu, insan biçiminde olduğunu ve bir yerden bir yere yürüyebildiğim, insanlar gibi giyinip kuşandığını vb. sanırlar. Öküzler, atlar ve arslanların elleri olsaydı ve tanrılarının resimlerini ve haykellerini yapmayı akıl etselerdi, insanlar kendi tanrılarını nasıl insan biçiminde yapıyorlarsa, hiç kuşkusuz, onlar da, tanrılarını öküz, at ya da arslan biçiminde yapacaklardı. Nitekim zenciler tanrılarının kara derili ve yassı burunlu, Trakyalılar ise mavi gözlü ve kızıl saçlı olduğunu sanırlar. Gerçekte, insanlar tanrılar üzerine hiç bir zaman, hiç bir şey bilemediler ve hiç bir zaman da bilemeyecekler.</blockquote><blockquote class="calibre36">Ksenofanes'e göre şurası kesindir: Bir çok tanrı hep bir arada var olamaz, bir tanrının bir başka tanrıya buyurması düşünülemez. En yüce ve en iyi olanın yalnızca bir tek olması gerekir. Bu tek ve bir tanrı her yerdedir. Ölümlülere ne düşünceleri ne de biçimi benzer.</blockquote><blockquote class="calibre32">En yüce tanrı Ksenofanes’e göre tüm evrenin birliği ve bütünlüğü demektir; bu durumda Kseno- fanes'in öğretisi <span class="italic">tümtanrıcı (pantheist</span>) bir öğreti olarak nitelenebilir. Ancak ondan artakalan metinler başka türlü yorumlara da açıktır.</blockquote><blockquote class="calibre67">Yunanlı düşünürler içinde Ksenofanes'in serinkanlı ve keskin bir mantıkla gerçeğe aykırı her türlü inanca, Eski Yunan dinine ve bu arada ruh göçü inancına savaş açan ilk düşünür olduğu sanılmaktadır. Evrenin birliğini ve bütünlüğünü göz önünde bulundurarak ortaya attığı, bin bir türlü görüntünün ardındaki değişmez, kalıcı, öncesiz ve sonrasız tek varlık öğretisinin tutarlı olduğunun gösterilmesi ve kanıtlanması işi, onu izleyen filozoflara düşmüştür.</blockquote><p id="filepos392619" class="calibre45"><span class="bold"><span class="calibre35">2</span></span><span class="calibre2"><span class="bold"><span class="calibre35">.</span></span></span><span class="bold"><span class="calibre35">PARMENIDES</span></span></p><blockquote class="calibre11">İÖ 525 yılında Elea’da doğup ünlenen ve büyük bir olasılıkla Ksenofanes'in öğrencisi olan <span class="italic">Parmenides,</span> Elea Okulunun en başta gelen düşünürüdür. Eski çağda en ünlü filozoflar arasında sayılırdı. Ksenofanes'in değişen görüntüler ardındaki değişmez tek varlık düşüncesini ele alarak tutarlı bir düşünce yapısı oluşturmaya çalışmıştır. Parmeni- des'in hangi düşünceleri Ksenofanes'ten aldığı ve hangilerini kendi özgün düşünceleri olarak ortaya attığı belli değildir. Platon diyaloglarından birinin başlığını «Parmenides» koymuş, burada, yaşlı Par- menides'i ve öğrencisi, kırk yaşlarındaki Zenon'u ve genç yaştaki Sokrat'ı (Sokrates) birbirleriyle söyleştirmiş, tartıştırmıştır.</blockquote><blockquote class="calibre32">Yalnız 150’ye yakın dizesi kalmış, eğitici ve altılı ölçü (Hexameter) ile yazılmış bir şiirde Par- menides'in karanlıklar ülkesinden Işık Tanrıçasının (doğruluğun ve gerçeğin) ülkesine yaptığı yolculuk anlatılır. Bir uçta duran doğruluk ve bilgi öbür uçta duran görüntü ve kuruntuyla karşı karşıya getirilmiştir. Doğru bir bilgi akla dayanarak elde edilebilir. Bu bilgi ise bize varlığın var olduğunu ve yokluğun yok olduğunu, yani var olmadığını bildirir. Yalnız varlık vardır, yokluk ise yoktur ve yokluğun var olması düşünülemez.<sup class="calibre39"><small class="calibre40"><span class="calibre18">(15)</span></small></sup></blockquote><blockquote class="calibre32">Varlık yer doldurma, yer kaplama niteliğiyle birlikte düşünülmekte, böylece bir boşluğun, boş bir yerin var olabileceği yadsınmaktadır. Bir şeyin bir yerden başka bir yere gidebilmesi ya da götürülebilmesi için orada bir şeyin olmaması, ya da boş bir yer olması gerekir; bu durumda bir hareketin olabilmesi boş bir yerin olmasına, bir boşluğun var olmasına bağlıdır, bu ise Parmenides'e göre olanaksızdır. Yine benzer biçimde, bir oluşumun olabilmesi için oluşacak olanın, daha önce olmamış olması, yani yok olması gerekir. İşte, buralarda yakaladığı çelişkilerden yola çıkarak Parmenides şu çarpıcı ve kesin sonuca varıyor: gerçekte ne hareket vardır ne de oluşum; değişmez, kalıcı bir varlıktan başka hiç bir şey yoktur.</blockquote><blockquote class="calibre32">Tüm varlık, her şeyi kapsadığı için bu varlıktan bağımsız bir düşüncenin varlığı da düşünülemez. Düşünce ve varlık bir bütündür. Dünyayı sürekli oluşum, gelişim ve hareket içinde gösteren duyula-</blockquote><blockquote class="calibre11">rımız bizi yanıltmaktadır. Bu duyular her türlü yanılgının kaynağıdır.<sup class="calibre39"><small class="calibre40"><span class="calibre18">(16)</span></small></sup></blockquote><blockquote class="calibre32">Sokrat öncesi bütün filozoflarda olduğu gibi Parmenides'le ilgili güvenilir kaynaklar da bölük pörçük ve eksiktir, kesin sonuçlar çıkarmaya elverişli değildir.</blockquote><p id="filepos395948" class="calibre45"><span class="bold"><span class="calibre35">3</span></span><span class="calibre2"><span class="bold"><span class="calibre35">. </span></span></span><span class="bold"><span class="calibre35">ELEALI ZENON</span></span></p><blockquote class="calibre11">Parmenides'in değişimin gerçekte var olamayacağını ileri süren öğretisi ta baştan beri eleştirileri ve saldırıları kışkırtmış ve bunlar gittikçe yoğunlaşmış olmalı ki <span class="italic">Elealı Zenon</span> (doğumu İÖ 490) ustasının öğretisini savunmayı kendisine görev edinmiştir. Parmenides Ksenofanes'ten ne kadar gençse Parmenides'ten o kadar genç olan Zenon öyle keskin ve kılı kırk yaran bir kanıtlama yöntemi geliştirdi ki sonraları Yunanistan’da gelişerek önem kazanan diyalektiğin kurucusu sayıldı. Günümüze doğrudan doğruya ondan gelen yine pek az metin parçası kalmıştır. Zenon üzerine bildiklerimizin ya da bildiğimizi sandıklarımızın çoğunu, hatta aşağıda 1 ve 2 diye sıraladığımız paradoksları (açmazları) (<span class="italic">paradox</span>: <span class="italic">para</span>: karşıt, öte; <span class="italic">doxein:</span> düşünmek) bile Platonun ve Aristo'nun ve başka yazarların yazılarından öğreniyoruz. Zenon Parmenides'in çokluğu ve değişimi yadsıyan öğretisinin çelişkili olduğu suçlamalarına karşılık vermeye çalışarak, gerçekte varlığın çokluğunun ve bir değişimin var sayılmasının çözümsüz çelişkilere yol açabildiğim göstermek istemiştir. Bir hareketin olamayacağını kanıtlamak için ortaya attığı şu iki ünlü paradoksa burada yer verelim:</blockquote><blockquote class="calibre32">1. Kaplumbağa ile Aşil (<span class="italic">Achilles</span>) arasındaki bir koşu yarışında kaplumbağa, yarışa biraz önce başlamış olsa, yiğit Aşil hiç bir zaman ona yetişe- meyecektir. Çünkü, Aşil kaplumbağanın biraz önce bulunmuş olduğu A noktasına geldiğinde kaplumbağa bir B noktasına ulaşmış olacaktır, ve Aşil bu yere geldiğinde kaplumbağa bu kez bu noktayı terk etmiş ve C noktasına yönelmiş olacaktır. Bu böylece sürer gider, kaplumbağaya tanınmış olan öncelik gittikçe azalır ama hiç bir zaman aşılamaz; bunun için de Aşil kaplumbağayı geçemez.</blockquote><blockquote class="calibre32">2. Havada uçmakta olan bir ok, uçuş sırasında her an belirli bir yerde bulunmakta ve orada durmaktadır. Ok uçuşunun her anında belirli bir yerde duruyorsa hep duruyor demektir. Öyleyse uçan bir ok hareket etmez. Bu durumda hareket diye bir şey olamaz.</blockquote><blockquote class="calibre32">Zenon'un kendisi de her halde Aşil'in kaplumbağayı geçemeyeceğine inanmıyordu, ancak bu savunmasıyla Parmenides'e yönelik saldırıları boşa çıkarmayı, ve ona sataşanların kendi görüşlerinde de derin çelişkiler ve tutarsızlıklar bulunduğunu göstermek istemiştir. Zenon'un keskin ve kurnazca savunmalarındaki tutarsızlıklar ise bizim gözümüzden kaçmamalı. Okun uçtuğu süreyi sonsuza yaklaşan kısa anlara ayırırsak ok bu anların her birinde duruyormuş gibi görünecektir. Ancak zaman çok kısa arka arkaya sıralanan kısa kısa anlardan oluşmamakta, niteliği gereği tüm noktalardan bir süreklilik içinde akmaktadır. Zamanın küçücük</blockquote><blockquote class="calibre11">parçalara bölünebilmesi ancak zihnimizde gerçekleşebilecek bir işlemdir.</blockquote><blockquote class="calibre32">Ancak okuyucuyu uyaralım. Zenon'un kanıtlarını mantık açışından çürütebilmek için yine bir karşı savın ortaya atılması gerekir. O zaman gerçekten diyalektik bir süreç başlamış olur. Hiç abartmadan şunu söyleyebiliriz: Zenon'un yüzyıllarca, kuşaktan kuşağa mantıkçıları, matematikçileri uğraştırmış olan savunmaları felsefede yeni bir çığır açmıştır. Bunlar, en anlamlı, açık seçik ortada olan gerçeklerin bile keskin bir gözle eleştiri süzgecinden geçirildiğinde, derinlemesine incelendiğinde kuşkulu, tutarsız ve çelişkili görünebileceklerini göstermiş ve düşünürlerin gözlerini açarak, bakışlarını keskinleştirmiştir.</blockquote><p class="calibre43"><span class="calibre2"><span class="bold"> </span></span></p><p class="calibre5"><span class="calibre2"><span class="bold"> </span></span></p><p class="calibre5"><span class="calibre2"><span class="bold"> </span></span></p><div class="mbppagebreak" id="calibre_pb_30"></div>
</body></html>
