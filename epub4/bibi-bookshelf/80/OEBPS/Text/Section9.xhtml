<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1" style="text-align: center;"><br /></p>

  <h2 class="calibre1" id="sigil_toc_id_9" style="text-align: center;"><a id="bookmark2"></a>IX</h2>

  <p class="calibre1">“Ufukta güneşin bir bölümü hâlâ görünürken saraydan çıktık. Ertesi sabah erkenden Beyaz Sfenks’e ulaşmaya kararlıydım ve bir önceki defada beni durdurmuş olan ormanı, şafaktan önce aşmış olmayı hedefliyordum. O geceki planım gidebildiğim yere kadar gitmek, sonra da bir ateş yakıp, alevleriyle korunarak uyumaktı. Bu yüzden yol boyunca gördüğüm her dalı, kurumuş her otu topladım; kısa zamanda kollarım çerçöple dolmuştu. Yüklerden dolayı hareketimiz tahmin ettiğimden daha yavaş ilerliyordu ve Weena yorgundu. Ben de uykusuzluktan muzdariptim; bu yüzden ormana ancak gece yansı ulaşabildik. Ormanın çalılarla kaplı kıyısında, Weena önümüzdeki karanlıktan korkarak duruyordu; ama beni harekete geçiren, aslında beni uyarması gereken tek bir duyguydu: Felaketin yakın olduğunu hissediyordum. İki gün, bir gecedir uykusuzdum, ateşim vardı ve sinirliydim. Uykunun üzerime çöktüğünü hissettim, onunla birlikte de Morlockların.</p>

  <p class="calibre1">“Duraksarken, arkamızdaki siyah çalıların arasında, karanlığın içinde belirsiz halleriyle çömelmiş üç suret gördüm. Dört yanımız fundalık ve uzun otlarla kaplıydı ve sinsice sokuluşlarına karşı kendimi güvenlikte hissetmiyordum.</p>

  <p class="calibre1">Hesaplarıma göre orman boylu boyunca bir milden kısaydı. Ormanı aşıp tepe yamacına ulaşabilsek, diye düşünüyordum, orası tamamıyla daha güvende olacağımız bir mola yeriydi; kibritlerim ve kâfurum varken, ormanın içinde bir çaresini bulup yolumu aydınlatabilirdim. Ancak ellerimle kibrit sallayacaksam, odunlarımı bırakmam gerektiği açıktı; biraz isteksizce onları, yere bıraktım. Sonra onları yakmakla arkamızdaki dostlarımızı bir parça şaşırtabileceğimiz geldi aklıma. Bunun ne fena bir ahmaklık olduğunu öğrenecektim; ancak o an, kaçışımızı gizlemek için dahice bir yol gibi geldi bana.</p>

  <p class="calibre1">“İnsanın yokluğunda ve ılıman bir iklimde alevin ne kadar ender rastlanan bir şey olduğunu bilmiyorum hiç düşündünüz mü? Güneşin ısısı nadiren yakacak kadar güçlüdür; daha tropikal bölgelerde bazen olduğu gibi, bir çiy damlasında odaklandığı zaman bile. Şimşek çakıp kavurabilir, ama büyük bir yangına çok nadiren yol açar. Çürüyen bitkiler zaman zaman, mayalanmalarının sıcaklığıyla için için yanabilirler, fakat bu durum nadiren alevlerle sonuçlanır. Bu çöküş çağında, ateş yakma becerisi de dünya yüzünde unutulanlardan olmuştu. Odun yığınını yalayarak yükselen kızıl diller Weena için yepyeni, yabancı bir şeydi.</p>

  <p class="calibre1">“Ona koşmak ve onunla oynamak istedi. Ben onu zapt etmeseydim, inanıyorum ki, kendini ate şin içine atmış olacaktı. Ancak onu yakaladım ve önüme, ağaçların arasına savurdum onu. Kısa bir süre, patikayı benim ateşimin ışığı aydınlattı. Az sonra kalabalık ağaç gövdelerinin arasından dönüp geriye baktığımda, alevlerin dal yığınından, bazı komşu çalılara sıçramış olduğunu ve kıvrılan bir ateş çizgisinin, tepenin otlarına doğru sürünerek ilerlediğini gördüm. Güldüm buna ve önümdeki kapkara ağaçlara döndüm yeniden. Çok karanlıktı, Weena birden bana sarıldı; gözlerim karanlığa alıştıkça, benim de ağaç gövdelerinden sakınmama yetecek kadar ışık kalıyordu. Orada burada bulduğu deliklerden üzerimize parlayan, uzak, mavi gökyüzünü saymazsak, başımın üstü simsiyahtı. Kibritlerimden hiçbirini çakmıyordum, çünkü boşta elim yoktu. Sol kolumun üstünde benim ufaklığı taşıyordum, sağ elimdeyse demir çubuğum vardı.</p>

  <p class="calibre1">“Bir süre, ayaklarımın altında çatırdayan dal seslerinden, yukarıdaki meltemin belli belirsiz ıslığından ve kendi soluğumdan başka hiçbir şey duymadım. Sonra çevremdeki bir pıtırdamayı tanıdım. Bütün gücümle yoluma devam ettim. Pıtırdama daha da belirginleşti. Sonra Yeraltı’nda duymuş olduğum aynı tuhaf sesler geldi kulağıma. Belli ki birkaç Morlock vardı etrafta ve bana yaklaşıyorlardı. Sahiden de bir anda ceketimin çekiştirildiğini, sonra da koluma bir şeyin dokunduğunu hissettim. Weena’yı şiddetli bir titreme aldı, sonra sesi kesildi.</p>

  <p class="calibre1">“Kibrit çakmanın zamanıydı. Ama kibrit çıkarmak için onu yere bırakmam gerekiyordu. Öyle yaptım, ben ceplerimde aranırken, karanlıkta dizlerimin çevresinde bir boğuşma başladı, kız tamamen sessizdi, Morlocklardan ise kumrularınkine benzeyen, aynı acayip sesler çıkıyordu. Ve küçük, yumuşak eller ceketime, sırtıma tırmanıyor, boynuma dokunuyordu. Kibrit yandı ve vızıldadı. Ateşi tuttum ve ağaçların arasına kaçan Morlockların beyaz sırtlarını gördüm. Aceleyle cebimden bir parça kâfur çıkardım, kibrit söner sönmez yakmaya hazırlandım. Sonra Weena’ya baktım. Benim ayaklanma tutunmuş, yüzükoyun yatıyordu ve oldukça hareketsizdi. Ani bir korkuyla ona doğru eğildim. Zorlukla soluk alıyordu. Kâfur kalıbını yaktım ve yere fırlattım, o parçalara ayrılarak alevlenip, Morlockları ve gölgeleri geri püskürtürken ben diz çöktüm ve Weena’yı kaldırdım. Arkamızdaki orman büyük bir sürünün kıpırtı ve mırıltılarıyla doluydu!</p>

  <p class="calibre1">“Weena bayılmış gibi görünüyordu. Onu dikkatlice omzuma koydum ve devam etmek için ayağa kalkmıştım ki, korkunç bir gerçeği fark ettim. Kibritlerim ve Weena’yla birlikte manevralar yaparken kendi çevremde birkaç defa dönmüştüm ve artık hangi yöne gideceğim konusunda en ufak bir fikrim yoktu. Tüm bildiğim, dosdoğru Yeşil Porselen Sarayı’na bile bakmakta olabileceğimdi. Soğuk soğuk terlemeye başlamıştım. Çabucak yapacak birşeyler düşünmeliydim. Ateş yakmaya ve bulunduğumuz yerde kamp kurmaya karar verdim.</p>

  <p class="calibre1">Hâlâ hareketsiz duran Weena’yı çimli bir ağaç dibine yatırdım, ilk kâfur kalıbım bitmek üzereyken dal ve yaprak toplamaya başladım aceleyle. Karanlığın içinde Morlockların gözleri, çevremde yakut gibi parlıyordu.</p>

  <p class="calibre1">“Kâfur parladı ve söndü. Bir kibrit yaktım, Weena’ya yaklaşmakta olan iki beyaz suret bununla birlikte hemen geri kaçtı. Bir tanesi ışıktan o kadar körleşmişti ki, doğrudan bana geldi; yumruğumun altında kemiklerinin ezildiğini hissettim. Acıdan bir çığlık attı, sendeleyerek biraz uzaklaştı, düştü. Bir parça kâfur daha yaktım ve şenlik ateşi için odun toplamaya devam ettim. Az sonra yukarıdaki bazı yaprakların ne kadar kuru olduklarını fark ettim. Zaman Makinesi’yle indiğimden beri, yaklaşık bir haftadır, hiç yağmur yağmamışa. Bu yüzden düşmüş dalları toplamak için ağaçların arasında savrulmak yerine, yukarı sıçrayıp dalları aşağıya çekmeye başladım. Çok kısa sürede, yeşillik ve kuru dallardan boğucu, dumanlı bir ateşim olmuştu ve kâfurumu idareli kullanabilirdim artık. Weena’nın, beyaz demir topuzumun yanında yattığı yere döndüm. Onu kendine getirmek için elimden gelen her şeyi yaptım, ancak ölü gibi yatıyordu. Soluk alıp almadığından bile emin olamamıştım.</p>

  <p class="calibre1">“Şimdi ateşin dumanı üzerimde yoğunlaşıyordu; beni bir anda uyuşturmuş olmalı. Üstelik kâfurun dumanı da vardı havada. Ateşimin daha bir saat için tazelenmesi gerekmeyecekti. O kadar çabadan sonra bitkin düşmüştüm; yere oturdum. Ormanda anlayamadığım, uyku getiren bir mırıltı dolaşıyordu. Bir an başım önüme düştü sonra da gözlerimi açtım gibi geldi bana. Ama her yer karanlıktı ve Morlocklann elleri üzerimdeydi. Bana yapışmış parmaklarından kurtularak, kibrit kutusu için elimle cebimi yokladım, ama yoktu! Sonra ellerini uzattılar ve tekrar üzerime çullandılar. Bir anda neler olduğunu anladım. Uyumuştum ve ateşim sönmüştü, ruhuma ölümün acılığı çöktü. Orman, yanan odunun kokusuyla dolmuştu sanki. Boynumdan yakalandım, saçımdan, kollarımdan ve aşağıya çekildim. Karanlıkta bütün bu yumuşak yaratıkların üzerime kapandıklarını hissetmek tarif edilemeyecek kadar korkunçtu. Kendimi bir canavar örümceğin ağında gibi hissediyordum. Yenilmiştim, teslim oldum. Küçük dişlerin boynumu kemirdiklerini hissettim. Yana yuvarlandım ve böylece demir çubuğum geldi elime. Bu bana güç verdi. İnsan sıçanları savurarak doğrulmaya çabaladım ve çubuğumu kısa tutarak yüzleri olabileceğine hükmettiğim yerlere sapladım. Vuruşlarımın altında fışkıran sulu et ve kemiği hissedebiliyordum ve bir an için serbest kaldım.</p>

  <p class="calibre1">“Sert kavgalara sık sık eşlik ettiği görülen o garip sevinç dolmuştu içime. Hem benim şansımın, hem de Weena’nınkinin tükendiğini biliyordum, ama Morlocklara yiyecekleri etin bedelini ödetmeyi aklıma koymuştum. Sırtımı bir ağaca vererek demir çubuğu önümde sallamaya başladım. Tüm orman onların kıpırtıları ve çığlıklarıyla dolmuştu. Bir dakika geçti. Durmuş, karanlığı seyrediyordum. Sonra birden bir ümit belirdi. Ya Morlocklar korktuysa? Hemen ardında da garip bir şey oldu. Hava aydınlanıyordu. Çevremdeki Morlockları belli belirsiz seçmeye başladım —üç tanesi fena hırpalanmış, ayaklarımın dibinde yatıyordu— ve sonra diğerlerinin, ardı arkası kesilmeyen bir dalga halinde benim arkamdan, öndeki ormanın içlerine doğru koştuğunu görünce gözlerime inanamadım. Sırtları artık beyaz değil, kırmızımsı görünüyordu. Şaşkın şaşkın dururken, küçük kırmızı bir kıvılcımın, dalların arasındaki yıldızlı boşlukta gezindiğini, sonra kaybolduğunu gördüm. Bunun üzerine, yanan odun kokusunun nedenini anladım; artık fırtınalı bir kükremeye dönüşmekte olan, uyku getiren o mırıltıyı, kızıl koru ve Morlocklann kaçışını...</p>

  <p class="calibre1">“Ağacımın arkasından çıkıp da geriye baktığımda, yakındaki ağaçların siyah gövdelerinin arasından, yanmakta olan ormanın alevlerini gördüm. İlk yaktığım ateş peşimden geliyordu. Hemen Weena’yı aradım, ama o yoktu. Arkamdaki hışırtılar, her taze ağaç alevlere karıştıkça duyulan patlamalı gümbürtü, derin düşünceye pek zaman bırakmıyordu. Demir çubuk hâlâ elimde, Morlockların yolunu izledim. Alevler ensemdeydi. Koşarken bir ara sağımda o kadar hızlı ilerlediler ki, bir anda kuşatıldım ve sola sapmak zorunda kaldım.</p>

  <p class="calibre1">Sonunda küçük bir açıklığa çıkabildim; bu sırada aptalca hareketlerle bana doğru bir Morlock geldi, yanımdan geçti ve dosdoğru ateşin içine daldı.</p>

  <p class="calibre1">“Ve o an, o gelecek çağda gördüklerim arasında, sanırım en garip ve korkunç olanına tanık olacaktım. Tüm alan ateşin yansımasıyla gün gibi aydınlıktı. Ortada, höyüğü andıran bir tepenin üzerinde kavrulmuş bir alıç çalısı vardı. Onun arkasında da kıvrılarak yükselen ve bütün alanı ateşten bir korkulukla çeviren sarı dilleriyle, yanan ormanın başka bir kolu. Tepe yamacında ışık ve ısıyla sersemlemiş, hayretler içinde koşturarak birbirleriyle çarpışan otuz kırk kadar Morlock gördüm. Başta körlüklerini fark etmedim ve delice bir korkuyla, onlar bana yaklaştıkça, çubuğumu hiddetle onlara vurdum; birini öldürdüm, biirkaçını da sakat bıraktım. Ama kızıl gökyüzünün altında, alıcın çevresinde el yordamıyla aranan bir tanesinin hareketlerini izlediğimde ve inlemelerini duyduğumda, ateşin içindeki mutlak çaresizliklerinden ve perişanlıklarından emin oldum ve bir daha hiçbirine vurmadım.</p>

  <p class="calibre1">“Yine de ara sıra biri dosdoğru bana gelerek, onu hemen başımdan savdıracak, titreten bir dehşet salıyordu içime. Bir ara alevler birazcık dindi ve pis yaratıkların yakında beni görebileceklerinden korktum. Bu gerçekleşmeden önce onlardan birkaçını öldürüp kavgayı başlatmayı bile düşünüyordum; ancak ateş parlak bir şekilde yeniden canlandı, ben de kendime hakim oldum. Tepe civarında, onların arasında yürüyüp, onlardan sakınarak Weena’dan herhangi bir iz aradım, ama Weena gitmişti.</p>

  <p class="calibre1">“Sonunda tepeciğin doruğuna oturdum ve bu garip, inanılmaz kör yaratıklar sürüsünün, üzerlerinde ateşin koru parladıkça, el yordamıyla oraya buraya kaçışmalarını, birbirlerine tekinsiz sesler çıkarmalarını izledim. Halkalar halinde yükselen duman gökyüzünde akıyor, o kızıl gök kubbenin yırtık paçavraları arasından, sanki başka bir evrene aitlermiş gibi uzak, küçük yıldızlar parlıyordu. Budalaca hareketlerle iki üç Morlock geldi üzerime, onları titreyerek, yumruklarımla püskürttüm.</p>

  <p class="calibre1">“O gecenin büyük kısmında bunun bir kâbus olduğuna inanmıştım. Kendime çimdik attım ve uyanmak için tutkulu bir istekle haykırdım. Ellerimle yeri dövdüm, ayağa kalktım ve tekrar oturdum. Aşağı yukarı dolandım ve yeniden oturdum. Sonra başladım gözlerimi ovuşturmaya ve beni Uyandırması için Tanrı’ya yakarmaya üç defa, Morlockların, bir tür acı içinde başlarını ön eğdiklerini ve alevlerin içine daldıklarını gördüm. Ama sonunda, ateşin yatışan kızılının ve akan kara duman kütlelerinin, beyazlaşan ve kararan ağaç kütüklerinin ve sayılan azalmakta olan bu soluk yaratıkların üzerinden günün beyaz ışığı belirdi.</p>

  <p class="calibre1">“Yeniden Weena’nın izini bulmaya çalıştım, ama hiçbir şey bulamadım. Onun o zavallı küçük bedenini ormanda bırakmış oldukları açıktı. Yazılmış korkunç kaderinden kaçtığını hayal etmek beni ne kadar rahatlattı tarif edemem. Bunu düşünürken çevremdeki çaresiz mendeburları kırımdan geçirmeye başlamak için hazırdım adeta. Ama kendimi frenledim. Tepecik, dediğim gibi, ormanın içinde bir tür adaydı. Doruğundan, bir duman bulutu arasındaki Yeşil Porselen Sarayı’nı artık seçebiliyordum. Ve böylece Beyaz Sfenks’e doğru gitmem için gereken yolu belirleyebildim. Nihayet gün ağarırken o lanetli ruhlardan geriye kalanları aşağı yukarı koşturur ve inler halde terk ederek ayaklanma biraz ot bağladım ve dumanı üstünde küllerin, içten içe yanarak hâlâ nabız gibi atan ağaç gövdelerinin arasından topallayarak,</p>

  <p class="calibre1">Zaman Makinesi’nin saklandığı yere doğru yoluma devam ettim. Yavaş yürüyordum, çünkü hem yorgun hem de topaldım ve küçük Weena’nın korkunç ölümü beni perişan etmişti. Karşı konulamaz bir felaketti bu. Şimdi, bu tanıdık eski odada bu, gerçek bir kayıptan çok, bir hayalin yası gibi geliyor bana. Ama o sabah yine, tamamen yalnız kalmıştım —yapayalnız. Şu evimi, bu şömine başını, aranızdan bazılarını düşünmeye başladım ve bu düşüncelerle birlikte acı veren bir özlem geldi.</p>

  <p class="calibre1">“Ne var ki, sabahın berrak göğünün altında, küllerin üstünde yürürken bir keşif yaptım. Pantolonumun cebinde, dağılmış birkaç kibrit vardı hâlâ. Kutu, kaybolmadan önce delinmiş olmalıydı.</p>
</body>
</html>
