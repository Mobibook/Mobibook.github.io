<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1" style="text-align: center;"><br /></p>

  <h2 class="calibre1" id="sigil_toc_id_10" style="text-align: center;">X</h2>

  <p class="calibre1">“Sabah saat sekiz yada dokuz gibi, geldiğim akşam üstü oturup dünyayı izlemiş olduğum sarı madenden koltuğun yanına vardım. O akşam çıkardığım aceleci sonuçlan düşündüm ve bu güvenime acı acı gülmekten kendimi alamadım. İşte buradaydı; aynı güzel manzara, aynı bol yeşillik, aynı görkemli saraylar ve muhteşem kalıntılar, bereketli kıyılarının arasından akan aynı gümüş nehir. Güzel insanların parlak renkli cüppeleri, ağaçların arasında sağa sola hareket ediyordu. Bazıları, benim tam Weena’yı kurtarmış olduğum yerde yıkanıyordu, bu benim içime bir acı saplanmasına neden oldu. Ve Yeraltı’na inen yolların başında küçük kubbeler, manzaradaki lekeler gibi yükseliyordu. Yukarı Dünya’nın bütün o güzelliğinin neleri örttüğünü anlıyordum artık. Günleri çok hoş geçiyordu, tarladaki sığırın günü kadar hoş. Sığırlar gibi, hiçbir düşman tanımıyor ve hiçbir ihtiyaca karşı hazırlıklı bulunamıyorlardı. Ve sonlan da aynıydı.</p>

  <p class="calibre1">“İnsan zekâsı hayalinin ne kadar kısa sürmüş olduğunu düşünmek beni üzdü —intihar etmişti. İstikrarlı bir biçimde kendini rahatlık ve kolaylığa, parolası güvenlik ve süreklilik olan dengeli bir topluma ayarlamış, tüm beklentilerini gerçekleştirmiş —sonunda da bu hale gelmişti. Bir de<span style="font-size: 1em; line-height: 1.2;">fa, yaşam ve mülkiyet neredeyse mutlak bir güvenliğe ulaşmış olmalıydı. Zengin varlık ve konforundan, emekçi ise yaşam ve işinden emin kılınmıştı. Şüphesiz oradaki o kusursuz dünyada çözülmemiş hiçbir işsizlik problemi, hiçbir toplumsal sorun kalmamış ve bunu büyük bir sessizlik izlemişti.</span></p>

  <p class="calibre1">“Zihinsel çok yönlülüğün değişim, tehlike ve belanın telafisi oluşu, gözden kaçırdığımız bir doğa yasasıdır. Çevresiyle kusursuz bir âhenk içinde yaşayan bir hayvan, mükemmel bir mekanizmadır. Alışkanlık ve içgüdü çaresiz kalmadıkça doğa zekâya asla başvurmaz. Değişimin ve değişime gereksinimin olmadığı yerde akıl da yoktur. Yalnızca çok çeşitli ihtiyaçları ve tehlikeleri karşılamak zorunda olan hayvanlar zekâdan paylarını alırlar.</p>

  <p class="calibre1">“İşte, benim gördüğüm, Yukarı Dünya insanının o dermansız şirinliğe, Yeraltı Dünyası’nın da sırf mekanik endüstriye doğru sürüklenmiş olduğu idi. Ama o mükemmel devlette mekanik kusursuzluk için bile eksik olan tek şey vardı: mutlak istikrar. Belli ki, zaman geçtikçe Yeraltı Dünyası’nın beslenme düzeni, her nasıl yürütülmüş idiyse, bozulmuştu. Birkaç bin yıl boyunca uzak tutulmuş olan İhtiyaç Ana geri geldi ve işine aşağıda başladı. Ne kadar kusursuz olursa olsun, yine de biraz düşünülmüş dış dünya alışkanlıklarına ihtiyaç duyan makineyle içli dışlı olarak Yeraltı Dünyası, büyük olasılıkla elinde, diğer insani özelliklerden olmasa da, yukarıdakinden daha fazla inisiyatif bulunduruyordu. Ve diğer yiyecekleri tükenince eski alışkanlıklarının o ana kadar yasaklamış olduğu şeye yöneldiler. Bunlar benim, Sekiz Yüz İki Bin Yedi Yüz Bir yılma son bakışımda gördüklerim. Bu, ölümlü usun yaratabileceği en yanlış açıklama olabilir. Olaylar kendini bana bu şekilde gösterdi, ben de sizlere öyle aktarıyorum.</p>

  <p class="calibre1">“Son günlerin yorgunluklarından, heyecanlarından, dehşetlerinden sonra ve yasıma rağmen bu koltuk ve bu manzara ve sıcacık güneş ışığı hoştu. Bitkindim ve uykum vardı. Kısa zamanda teori üretmelerim yerini şekerlemeye bıraktı. Çimlerin üzerine yayıldım ve uzun, hayat veren bir uykuya daldım.</p>

  <p class="calibre1">“Günbatımından az önce uyandım. Morlocklara gafil avlanmaya karşı kendimi güvende hissediyordum artık. Gerinerek tepeden aşağı, Beyaz Sfenks’e doğru indim. Bir elimde manivelam vardı, diğer elimse cebimdeki kibritlerle oynuyordu.</p>

  <p class="calibre1">“İşte o an en umulmadık şey gerçekleşti. Sfenks’in kaidesine yaklaştığımda bronz kapıları açık buldum. Oluklarında kaydırılmışlardı.</p>

  <p class="calibre1">“Bunun üzerine, önlerinde kısa bir an durdum, içeri girmekte tereddüt ediyordum.</p>

  <p class="calibre1">“Küçük bir daireydi içerisi ve köşede, yükseltilmiş bir yerde Zaman Makinesi duruyordu. Küçük manivelalar cebimdeydi. Ve işte, Beyaz Sfenks kuşatması için yapmış olduğum bunca ayrıntılı hazırlıktan sonra kuzu gibi bir teslim oluş vardı. Onu kullanamamaktan dolayı adeta üzgünce, demir çubuğumu elimden attım.</p>

  <p class="calibre1">“Kaideye doğru eğilirken, aklıma ani bir fikir geldi. Hiç olmazsa bir defalığına, Morlockların zihinsel faaliyetlerini kavradım. Gülmemek için kendimi zor tutarak, bronz çerçeveden adımımı attım ve Zaman Makinesi’ne ulaştım. Onu özenle yağlanıp, temizlenmiş bulmak beni şaşırttı. Çünkü Morlockların, onu ne işe yaradığını anlamak için kıt akıllarıyla kurcalarken, kısmen parçalara ayırmış olduklarından şüphelenmiştim.</p>

  <p class="calibre1">“Ve durmuş, icada sırf dokunmaktan zevk alarak onu incelerken korktuğum başıma geldi: Bronz paneller birdenbire yukarı kaydı ve çınlayarak çerçeveye çarptı. Karanlıktaydım — kapana kısılmıştım. Ya da Morlocklar öyle sanıyordu. Bunu düşünerek kıkırdadım.</p>

  <p class="calibre1">“Bana yaklaşırken çıkardıkları mırıltılı kahkahaları duyabiliyordum. Çok soğukkanlı bir şekilde kibrit çakmayı denedim. Manivelaları takmam gerekiyordu yalnızca. Sonra bir hayalet gibi sıvışacaktım. Ama gözden kaçırdığım bir şey vardı: kibritler o sadece kutunun üstünde yanan berbat türdendi.</p>

  <p class="calibre1">“Soğukkanlılığımın nasıl da uçup gittiğim tahmin edebilirsiniz. Küçük menfurlar çok yakınımdaydı. Biri bana dokundu. Karanlıkta manivelalarla okkalı bir vuruş çıkardım ve makinenin eyerine tırmanmaya başladım. Sonra bir el yakaladı beni ve bir tanesi daha. Ve sonra manivelalarıma uzanan ısrarcı parmaklarla savaşmak, aynı zamanda da manivelalarıma uyduğu yuvaları bulmak zorundaydım. Doğrusu bir tanesini az kalsın kaybediyordum. Elimden kayınca, karanlıkta onu geri almak için kafa atmam gerekti —Morlock’un kafatasının çınladığını duyabildim— bu son kapışma ormandaki kavgadan daha sıkıydı, sanırım.</p>

  <p class="calibre1">“Ama sonunda taktım manivelayı ve yüklendim. Yapışmış eller üzerimden kaydı. Az sonra karanlık gözlerimin önünden kayboldu. Kendimi daha önce tarif ettiğim aynı gri ışığın ve kargaşanın içinde buldum.</p>
</body>
</html>
