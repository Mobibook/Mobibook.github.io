<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1" style="text-align: center;"><br /></p>

  <h2 class="calibre1" id="sigil_toc_id_8" style="text-align: center;"><a id="bookmark1"></a>VIII</h2>

  <p class="calibre1">Öğleye doğru Yeşil Porselen Sarayı’na yaklaştığımızda, terk edilmiş ve yıkıntılara karışmış buldum onu. Pencerelerinde yalnızca kırık dökük cam kalıntıları vardı, yeşil kaplamadan çok büyük parçalar, çürümüş madeni iskeletten kopmuş, dökülmüşlerdi. . Bir çimenliğin üzerinde, hayli yüksekti ve içeri girmeden önce kuzeydoğuya bakarken, şaşkınlık içinde, bir zamanlar Wandsworth ve Battersea olduğunu sandığım yerde geniş bir haliç gördüm, hatta bir körfez. Sonra düşündüm de —hoş düşüncelerim fazla ilerleyemiyordu, ama— denizdeki canlılara ne olmuş olabilirdi, ya da ne oluyordu?</p>

  <p class="calibre1">“Saray’ın gerçekten porselenden olduğu, incelemelerim sonunda kanıtlandı ve cephesinde bilinmeyen harflerle yazılmış bir yazı gördüm. Aptallık bu ya, tercüme etmekte Weena’nın bana yardım edebileceğini düşündüm, ama yazmak fikrinin aklının ucundan asla geçmediğini öğrendim yalnızca, Bana her zaman, olduğundan daha fazla insan görünmüştü sanırım; belki de sevgisi çok insanca olduğu için.</p>

  <p class="calibre1">“Açık ve kırık olan kapının kanatlarından içeride alışılmış bir salon yerine, bir sürü yan pencerenin aydınlattığı uzun bir galeri bulduk. İlk bakışta müzeyi anımsattı bana. Kiremit zemin kalın bir toz tabakasıyla kaplanmıştı ve aynı gri örtünün içine bir dizi karışık eşya gizlenmişti. Ve salonun ortasında tuhaf tuhaf dikilen kum bir suret fark ettim; bunun koca bir iskeletin alt kısmı olduğu açıkça görülüyordu. Eğri duran ayaklarından, Megatherium cinsinden, nesli tükenmiş bir yaratık olduğunu anladım. Kafatası ve üst kemikleri yanda, tozun içinde yatıyordu ve çatıdaki bir delikten yağmur suyunun damladığı başka bir yerde, yaratığın kendisi de aşınmıştı. Galerinin içinde daha ileride bir Brontozor’un kocaman kemiklerini bulduk. Müze hipotezim doğrulanmıştı. Yanlara doğru gidince, eğimli raflar gördüm ve kalın toz tabakasını temizlediğimde zamanımızın bildik cam kavanozlarını buldum. İçerdikleri bazı şeylerin düzgün korunduğuna bakılırsa, hava geçirmez olmalıydılar.</p>

  <p class="calibre1">“Açık ki, modem bir Güney Kensington’un kalıntıları arasındaydık! Burasının paleontoloji bölümü olduğu belliydi, ne kadar görkemli bir fosil sergisi olsa da, uzun bir süre uzak tutulabilmiş bakteri ve küf nesillerinin tükenmesiyle, gücünün yüzde doksan dokuzunu yitirmiş olan kaçınılmaz bir çürüme süreci, oldukça yavaş, yine de kesin bir şekilde, bütün hâzinelerinin üzerinde yeniden işlemeye başlamıştı.</p>

  <p class="calibre1">Orada burada parçalara ayrılmış, ya da iple kamışlara dizilmiş çiğ fosiller halinde, küçük insanlardan izler buldum. Kumlar birkaç kez taşınmıştı yerinden —herhalde Morlocklar tarafından. Çok sessiz bir mekândı. Yerdeki kaim toz tabakası ayak seslerimizi boğuyordu. Çevreme göz attığımda, Weena’nın, bir kutunun eğimli vitrin camında deniz kestanesi yuvarlamakla meşgul olduğunu gördüm; hemen yanıma geldi, usulca elimi tuttu ve yanımda durdu.</p>

  <p class="calibre1">“Bir Akıl Çağı’nın kadim mezarı başlangıçta beni o kadar şaşırtmıştı ki, sunduğu olasılıklar hiç dikkatimi çekmedi. Zaman Makinesi’yle ilgili düşüncelerim bile biraz uzaklaşmıştı aklımdan.</p>

  <p class="calibre1">“Mekânın büyüklüğüne bakılırsa, şu Yeşil Porselen Sarayı, içinde, yalnızca Paleontoloji Galerisi’nden çok daha fazlasını barındırıyordu; içinde tarihi galeriler olabilirdi; hatta bir kütüphane bile! Benim için, en azından mevcut şartlarım altında, çürümekte olan bu eski zaman jeolojisinden çok daha ilginç olabilirdi bu. Keşiflerimi sürdürdüm ve birincisi dik açıyla kesen kısa bir galeri daha buldum. Burası minerallere tahsis edilmiş görünüyordu ve gördüğüm bir kükürt kalıbı bana barutu çağrıştırdı. Ama güherçile bulamazdım; aslında hiçbir türden nitrat da bulamazdım. Şüphesiz, çağlar önce eriyip gitmişlerdi. Kükürt yine de aklıma takıldı ve beynimde bir fırtınanın başlamasına neden oldu. Galerinin içindeki diğer şeylere gelince, gördüklerim arasında en iyi korunanlar olmalarına karşın, onlarla pek ilgilenmiyordum. Madenbilim uzmanı değilim, ilk girdiğim salona paralel, viran olmuş bir geçitten devam ettim yoluma. Bu bölümün doğa tarihine tahsis edilmiş olduğu belliydi; ama uzun süredir hiçbir şey tanınacak durumda değildi. Bir zamanlar doldurulmuş hayvan olan büzüşmüş, kararmış kalıntılar, bir zamanlar bir ruh taşımış ve sonra kavanozların içinde kurutulmuş mumyalar, ölmüş bitkilerden geriye kalan kahverengi bir toz, hepsi buydu! Buna üzülmüştüm, yeniden hayat verilmiş doğanın keşfine yol açan bu sabırlı yeniden düzenlemeleri izlemekten memnun olurdum çünkü. Sonra muazzam boyutlarda ama kötü ışıklandırılmış bir galeriye girdik; zemin girdiğim uçtan aşağı, dar bir açıyla eğim yapıyordu. Aralıklarla, beyaz küreler sarkıyordu tavandan —çoğu çatlak veya kırıktı— mekânın yapay olarak ışıklandırdığını akla getiriyordu bu. Burada kendimi daha yabancı hissettim. İki yanımda büyük makinelerin kocaman cüsseleri vardı, hepsi çürümüş, birçoğu kırılmıştı, bazılarıysa hâlâ sapasağlam ayaktaydı. Biliyorsunuz, mekanizmalara karşı belli bir zaafım vardır; bunların arasında dolanmaya gönüllüydüm; çoğunlukla bulmacalara duyduğum ilgiyi çağrıştırıyorlardı. Onların sırlanın çözebilirsem, Morlocklara karşı kullanabilecek bazı silahlara sahip olabileceğimi düşünüyordum.</p>

  <p class="calibre1">“Birdenbire, Weena bana çok yaklaştı. Bunu o kadar ani yaptı ki, irkildim. O olmasa, galerinin zemininin eğimli olduğunu fark edeceğimi hiç sanmıyorum. Footnote: It may be, of course, that the floor did not slope, but that the museum was built into the side of a hill.— Girdiğim uç, yerden oldukça yüksekteydi ve ışığı yarık misali seyrek pencerelerden alıyordu. Aşağıya doğru ilerledikçe yer bu pencerelerin üzerine çıkıyor, sonunda her birinin önünde, yukarıdan aldığı dar bir çizgi gün ışığı ile birlikte, Londra evinin “Meydan”ını andıran bir çukur oluşuyordu. Makineler kafama takılmıştı, yanlarından geçtim; Weena’nın gittikçe artan kuruntuları dikkatimi dağıtana kadar, onların üzerinden ışığın derece derece azalmasını gözlemeye dalmıştım. Ve en sonunda galeri kör bir karanlığa gömülüyordu. Duraksadım. Sonra çevreme bakınırken, yerdeki tozun azalmış olduğunu gördüm, yüzeyi de daha az düzgündü. Daha ileride, loşluğun içinde orada burada birkaç küçük ayak izi vardı. Bu, Morlockların her an ortaya çıkabileceğine dair duyguma yeniden hayat verdi. Akademik makine incelemeleriyle zaman harcamakta olduğumu hissettim. Vaktin öğleden sonrayı bir hayli geçtiğini ve benim hâlâ ne bir silaha, ne bir barınağa, ne de ateş yakmak için herhangi bir araca sahip olduğumu hatırladım. Galerinin uzak karanlığının içlerinden, acayip bir pıtırdama duydum ve kuyunun dibinde karşılaştığım garip seslerin aynılarını.</p>

  <p class="calibre1">“Weena’nın elini tuttum. Sonra ani bir fikirle, onu bıraktım ve işaret kulübelerininkine benzer bir kolun çıktığı bir makineye yöneldim. Platforma tırmandım, iki elimle kolu kavrayarak, yandan, tüm ağırlığımla abandım ona. Geçidin ortasında bıraktığım Weena birdenbire inlemeye başladı. Kolun gücünü iyi tahmin etmişim, bir dakikalık bir zorlanmadan sonra aniden çatırdayarak koptu ve elimde, karşılaşabileceğim herhangi bir Morlock’un kafatasını dağıtmaya fazlasıyla yeteceğini düşündüğüm bir topuzla Weena’nın yanına döndüm. Bir Morlock öldürmeyi ne kadar istiyordum, bilseniz! İnsanın gidip kendi torunlarını öldürmek istemesini çok gaddarca bulabilirsiniz! Ama onlarda bir insaniyet görmek, her nasılsa olanaksızdı. Doğrudan galeriye inip, seslerini duyduğum o hayvanları öldürmekten yalnızca, Weena’yı bırakmaya gönülsüzlüğüm ve öldürme açlığımı gidermeye başlarsam Zaman Makinesi’nin bundan zarar görebileceği düşüncesi beni alıkoydu.</p>

  <p class="calibre1">“Neyse, bir elimde topuz, öbür elimde Weena, o galeriden çıkıp ötekine girdim, sonra, ilk bakışta bana paçavradan bayraklarla donanmış askeri bir şapeli anımsatan daha da geniş bir galeriye. Yanlardan sarkan, yanıp kül olmuş yırtık kağıt paçavraları hemen tanıdım; çürümeye terk edilmiş kitap kalıntılarıydı bunlar. Uzun zaman önce paramparça edilmiş, üzerlerinde baskıdan eser kalmamıştı. Ama şurada burada, hikâyeyi çok iyi özetleyen eğrilmiş tahtalar ve yarılmış madeni kelepçeler vardı. Bir edebiyatçı olsaydım, her çeşit hırsın yararsızlığı üzerinde ahlak dersleri verebilirdim belki. Ancak beni en derinden etkileyen şey, bu üzücü kağıt çürütme vahşetinin tanıklık ettiği o büyük emek israfıydı. O anda daha çok, <span class="calibre2">Felsefi Kayıtlardı</span> ve fiziksel optik hakkında kendi yazdığım on yedi yazıyı düşündüğümü itiraf etmeliyim.</p>

  <p class="calibre1">“Geniş bir merdivene çıktık sonra ve bir zamanlar, bir olasılıkla teknik kimya galerisi olan bir yerle karşılaştık. Burada işime yarayacak keşifler yapmayı umut ediyordum. Çatının yıkıldığı bir uç dışında bu galeri iyi korunmuştu. Kırılmamış her kutuya hevesle koştum. Ve nihayet gerçekten hava geçirmemiş kutulardan birinde bir kutu kibrit buldum. Ümitle denedim. Mükemmeldiler. Nemlenmemişlerdi bile. Weena’ya döndüm. Kendi dilinde ona, ‘Dans et!’ diye haykırdım. Korktuğumuz iğrenç yaratıklara karşı ne de olsa, gerçek bir silahımız vardı artık. Ve o metruk müzenin kalın, yumuşak tozdan halısının üzerinde, Weena’nın görülmeye değer sevincine karşılık, <span class="calibre2">Leal Ülkesfni</span> olabildiğince neşeli bir ıslıkla çalarak karışık bir dans sergiledim, ciddiyetle. Kısmen mütevazi bir <span class="calibre2"><span style="font-style: normal;">kankandı</span>,</span> kısmen adım dansı, kısmen etek dansı (uzun kabanım elverdiği ölçüde), kısmen de özgün birşeyler. Bildiğiniz gibi, yaratıcılık doğamda var benim.</p>

  <p class="calibre1">“Hâlâ düşünüyordum da, şu kibrit kutusunun anımsanamayacak kadar uzun yıllar boyunca, zamanın aşındırmasından kaçabilmiş olması çok garip ve benim açımdan pek talihli bir olaydı. Ama işin tuhafı hiç akla gelmeyecek bir başka madde bulmuştum: Kâfur. Onu, gerçekten şans eseri hava geçirmeyecek bir şekilde mühürlenmiş olan bir kavanozun içinde buldum. İlk başta balmumu olduğunu düşündüm, bu yüzden de camı kırdım. Ama kâfurun kokusu yanılgıya pay vermezdi. Evrensel çürümenin içinde bu uçucu madde belki de binlerce yüzyıl boyunca varlığını sürdürebilmeyi başarmıştı. Bana bir zamanlar gördüğüm, milyonlarca yıl önce ölmüş ve fosilleşmiş olması gereken bir Belemnite kalıntısının mürekkebinden yapılma bir sepya tablosunu anımsattı. Tam onu atmak üzereyken, yanıcı olduğunu anımsayarak iyi, parlak bir ateşle yaktım —kusursuz bir mumdu doğrusu— ve cebime koydum. Ancak ne bir patlayıcı, ne de bronz kapıları kırmama yarayacak herhangi bir alet bulabildim. Henüz sahip olduğum en yararlı alet demir çubuğumdu. Yine de galeriden büyük bir neşeyle ayrıldım.</p>

  <p class="calibre1">“O uzun öğleden sonrasının tüm hikâyesini anlatamam sizlere. İçeride keşfettiklerimi doğru sırasıyla anımsamak için hafızamı epey zorlamam gerekecektir. Paslanmış platformlarda silahların dolu olduğu uzun bir galeriyi, ayrıca demir çubuğumla bir balta ya da kılıç arasında nasıl tereddüt ettiğimi anımsıyorum. İkisini birden taşıyamazdım ve bronz kapılara karşı demir çubuğum daha kullanışlı görünüyordu. Bir sürü tabanca, tüfek ve yivli tüfek vardı. Çoğu pas kütlesi içindeydi, ama bir bölümü yeni bir madendendi ve hâlâ sağlam görünüyordu. Ama bir zamanlar var olan bütün fişekler ve barut toza toprağa karışmıştı. Yanarak kömürleşmiş, darmadağın olmuş bir köşe gördüm; belki de numunelerin arasında bir patlamanın sonucunda. Başka bir köşede sonsuz bir put dizisi vardı —Polinezya, Meksika, Eski Yunan, Fenike, dünya yüzünde düşünebileceğiniz her ülkeye ait putlar. Burada karşı koyamadığım bir dürtüyle, özellikle aklımı başımdan almış olan sabuntaşından bir Güney Amerika canavarının burnuna adımı yazmaktan kendimi alamadım.</p>

  <p class="calibre1">“Akşam çökerken merakım azalmıştı. Galeriden galeriye girdim; tozlu, sessiz, çoklukla harap sergiler bazen yalnızca pas ve linyit yığınıydı, bazen de daha ferah. Bir ara kendimi teneke bir modelin yanında buldum ve tamamen tesadüf eseri, hava geçirmez bir kutunun içinde iki dinamit fişeği buldum! ‘Evreka!’ diye bağırdım ve neşe içinde kırdım kutuyu. Sonra bir kuşku çöktü içime. Duraksadım. Ve küçük bir yan galeri seçerek denemeye giriştim. Beş, on, on beş dakika boyunca asla gelmeyecek bir patlamayı beklediğim zamanki kadar büyük bir hayal kırıklığını, daha önce asla yaşamamıştım. Dinamitler taklitti elbette, görünüşlerinden tahmin etmiş olmalıydım. İnanıyorum ki, eğer öyle olmasalardı, hemen fırlar, Sfenks’i, bronz kapılan ve dolayısıyla bütün Zaman Makinesi’ni bulma ümitlerimi, her şeyi havaya uçurup, hep birlikte hiçliğe uğurlardım.</p>

  <p class="calibre1">“Galiba bundan sonraydı, sarayın içinde küçük, açık bir avluya çıktık. Çimle kaplıydı ve içinde üç tane meyve ağacı vardı. Böylece dinlendik ve birşeyler yedik. Günbatımına doğru konumumuzu düşünmeye başladım. Üzerimize gece çökmekteydi ve ulaşılamaz sığınağımızın bulunması gerekiyordu hâlâ. Ama canımı bunun için pek sıkmıyordum artık. Morlocklara karşı kendimizi savunmamıza yarayacak belki de en etkili şeye sahiptim —kibritler! Hem, eğer bir alev gerekirse, kâfur da vardı cebimde. Geceyi açıklıkta, bir ateşin koruması altında geçirmek akla yatkın geliyordu. Sabahleyin Zaman Makinesi’ni ele geçirecektim. (Bu yolda henüz yalnızca bir demir çubuğum vardı) Ama artık artan bilgilerimle, bronz kapılar için hissettiklerim değişmişti. Şimdiye kadar, öteki tarafın gizemi yüzünden onları zorlamaktan kaçınmıştım. Hiçbir zaman pek güçlü gelmemişlerdi bana ve demir çubuğumun bu iş için büsbütün yetersiz olmamasını umdum.</p>
</body>
</html>
