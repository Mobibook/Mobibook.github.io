<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1" style="text-align: center;"><br /></p>

  <h2 class="calibre1" id="sigil_toc_id_13" style="text-align: center;"><a id="bookmark2"></a>SONSÖZ</h2>

  <p class="calibre1">Merak etmemek elde değil. Bir daha geri dönecek mi? Belki de geçmişe savruldu ve Kaba Taş Devri’nin kan içen, kıllı vahşilerinin arasına düştü; Girit Denizi’nin derinliklerine veya Dinazor devrinin grotesk kertenkelelerinin, kocaman sürüngenlerinin arasına. Şu anda belki Plesiosaurusların avlandığı Oolitik mercan kayalıklarında veya Triasik Çağ’ın ıssız, tuzlu göllerinin kıyısında geziniyor bile olabilir. Yoksa ileriye, insanın hâlâ insan olduğu, ancak zamanımızın gizlerine cevap bulunduğu ve bezdirici sorunlarının çözüldüğü daha yakın zamanlardan birine mi gitti? Irkın yiğitlik zamanına mi: Zira kendi adıma ben, bu zayıf deneyler, eksik kuramlar ve karşılıklı anlaşmazlıklarla geçen günlerin, doğrusu, insanoğlunun zirveye oturduğu zaman olduğunu düşünemiyorum! Kendi adıma. Onun pek keyifsizce, İnsanoğlunun İlerleyişi’ni düşündüğünü ve çığ gibi büyüyen uygarlıkta, kaçınılmaz olarak yıkılacak ve onu yaratanları da sonunda yok edecek, aptalca bir yığılma gördüğünü biliyorum —bu konu Zaman Makinesi yapılmadan çok önceleri aramızda tartışılmıştı. Eğer böyleyse, bize böyle değilmiş gibi yaşamak kalır. Ama benim için gelecek hâlâ kara ve boş — birkaç rastgele yerinde onun öyküsünün anısıyla aydınlanan, büyük bir cehalet. Beni avutsun diye de yanımda iki yabancı, beyaz çiçek taşıyorum —artık soldular, kurudular, kahverengi ve kırılgan bir hal aldılar— akıl ile güç gittiğinde bile minnetin ve karşılıklı sevgi duygusunun insanoğlunun yüreğinde yaşamaya devam ettiğine tanıklık etsin diye...</p>
</body>
</html>
