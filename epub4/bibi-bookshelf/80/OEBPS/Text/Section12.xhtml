<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1" style="text-align: center;"><br /></p>

  <h2 class="calibre1" id="sigil_toc_id_12" style="text-align: center;"><a id="bookmark1"></a>XII</h2>

  <p class="calibre1">“Böylece geri geldim. Makinenin üstünde uzun zaman baygın yatmış olmalıyım. Gece ve gündüzlerin kırpışan silsilesi yeniden başlamıştı, güneş altın rengine yeniden büründü, gök tekrar maviydi. Daha özgürce soluk alıyordum. Karanın dalgalanan düzey çizgileri bozuldu ve akarak uzaklaştı. Kadranın üstündeki ibreler gerisin geriye döndü. Sonunda evlerin bulanık gölgelerini, yozlaşmış insanlığın delillerini yeniden gördüm. Bunlar da değişti ve geçti gitti, yerine başkaları geldi. Az sonra, milyon kadranı sıfıra geldiğinde hız kestim. Bizim ufak tefek, bildik mimarimizi seçmeye başladım; binler göstergesi de başlangıç noktasına geri dönmüştü. Gece ve gündüz daha ve daha yavaş çırptı kanatlanın ve çevremde laboratuarın eski duvarlarını gördüm. O zaman, çok büyük bir dikkatle mekanizmayı yavaşlattım.</p>

  <p class="calibre1">“Bana tuhaf gelen bir şey gördüm. Kalkış sırasında, hızım çok yükselmeden önce Bayan Watchett’in odanın içinde yürürken bana roket hızıyla fırlamış gibi geldiğini sanırım anlatmıştım sizlere. Geri dönerken, onun laboratuarın kat ettiği o dakikadan tekrar geçtim. Ama bu kez her hareketi, bir öncekinin tam tersiydi. Alt uçtaki kapı açıldı, sessizce içeri süzüldü ve geri geri yürüyerek, daha önceki seferde içeri girmiş olduğu. kapının arkasında gözden kayboldu. Ondan hemen önce bir an Hillyer’i görür gibi oldum; ama o bir flaş gibi çaktı, geçti.</p>

  <p class="calibre1">“Sonra makineyi durdurdum ve çevremde tekrar eski tanıdık laboratuarı gördüm, takımlarımı, aletlerimi; aynı bıraktığım gibiydiler. Sarsılarak makineden indim ve koltuğuma çöktüm. Birkaç dakika boyunca şiddetle titredim. Sonra sakinleştim. Çevremde eski atölyem vardı yine, aynen eski haliyle. Orada uyumuş olabilirdim, her şey bir rüya olabilirdi.</p>

  <p class="calibre1">“Ama kesinlikle öyle değildi! Her şey laboratuarın güneydoğu köşesinde başlamış, kuzeybatıda son bulmuştu, onu görmüş olduğunuz duvarda. Bu size benim küçük çimenlikten, Morlockların makineyi taşıdıkları Beyaz Sfenks’in kaidesine olan tam uzaklığı verir.</p>

  <p class="calibre1">“Beynim bir süre çalışmadı. Sonra ayağa kalktım ve koridordan geçip topallayarak buraya geldim, çünkü topuğum hâlâ acıyordu. Kapının yanındaki masanın üstünde <span class="calibre2">PdlMaE Gazetesi’ni</span>&nbsp;gördüm. Tarih gerçekten de bugünü gösteriyordu. Saate baktığımda neredeyse sekiz olduğunu gördüm. Sizin sesinizi ve tabak çanak gürültüsünü duydum. Duraksadım —kendimi çok hasta ve halsiz hissediyordum. Sonra burnuma iyi, sağlıklı et kokusu geldi. Ve kapıyı açıp karşınıza çıktım. Gerisini biliyorsunuz. Yıkandım, akşam yemeğini yedim ve şimdi de sizlere hikâyeyi anlatıyorum.”</p>

  <p class="calibre1">Biraz durakladıktan sonra, “Biliyorum,” dedi, “bütün bunlar size inanılmaz gelecektir. Benim tek inanamadığım, bu gece burada, bu eski, tanıdık odada sizin dost yüzlerinize bakıyor, sizlere bu garip maceraları anlatıyor olmam.”</p>

  <p class="calibre1">Tıp Adamı’na baktı. “Hayır, buna inanmanızı bekleyemem —yalan farz edin, veya bir kehanet. Atölyede rüya gördüğümü söyleyin. Irkımızın kaderi hakkında rivayetler ürettiğimi, en sonunda bu kurguyu yarattığımı düşünün. İddiamın doğruluğuna, ilgi çekmek için başvurduğum bir hile gözüyle bakın. Peki bir hikâye olarak aldığınızda, nasıl buldunuz?”</p>

  <p class="calibre1">Piposunu çıkardı ve eski bildik tavrıyla pencere kafesinin demirlerine huzursuzca vurmaya başladı. Anlık bir sessizlik oldu. Sonra sandalyeler gıcırdamaya, ayakkabılar halıya sürtünmeye başladı. Bakışlarımı Zaman Gezgini’nin yüzünden ayırdım ve dinleyicilerine göz gezdirdim. Karanlıktaydılar, önlerinde renkli, küçük benekler uçuşuyordu. Tıp Adamı’nın kafası ev sahibimizle meşguldü. Editör gözünü purosunun ucuna dikmişti. Gazeteci el yordamıyla saatini arıyordu. Diğerleri, hatırladığım kadarıyla, hareketsizdiler.</p>

  <p class="calibre1">Editör içini çekerek ayağa kalktı. “Bir öykü yazan olmamanız ne yazık!” diyerek elini Zaman Gezgini’nin omzuna koydu.</p>

  <p class="calibre1">“İnanmıyor musunuz?”</p>

  <p class="calibre1">“Şey... ”</p>

  <p class="calibre1">“Ben de öyle düşünmüştüm.” ???</p>

  <p class="calibre1">Zaman gezgini bize döndü. “Kibritler nerede?” dedi. Bir tanesini yaktı ve piposunu tüttürerek konuştu. “Doğrusunu söylemek gerekirse... ben bile... zor inanıyorum... Fakat...”</p>

  <p class="calibre1">Gözleri suskun bir soruyla küçük masanın üstündeki, solmuş beyaz çiçeklerin üzerine düştü. Sonra pipoyu tutan elini ters çevirdi, parmak boğumlarında yan iyileşmiş birkaç çiziğe baktığını gördüm.</p>

  <p class="calibre1">Tıp Adamı ayağa kalktı, lambanın yanına geldi ve çiçekleri inceledi. “Pistil topu çok tuhaf. Psikolog görmek için öne eğilerek bir örnek almak üzere elini uzattı.</p>

  <p class="calibre1">“Saat bire çeyrek kalayı geçtiyse yandım,” dedi Gazeteci, “eve nasıl gideceğiz?”</p>

  <p class="calibre1">“İstasyonda bir sürü taksi var,” dedi Psikolog.</p>

  <p class="calibre1">“Garip bir şey,” dedi Tıp Adamı. “Ama bu çiçeklerin doğal düzenlerini kesin olarak bilmiyorum. Onları alabilir miyim?”</p>

  <p class="calibre1">Zaman Gezgini duraksadı. Sonra birden, “Kesinlikle hayır,” dedi.</p>

  <p class="calibre1">“Onları gerçekten nereden buldun?” dedi Tıp Adamı.</p>

  <p class="calibre1">Zaman Gezgini elini başına koydu. Kendinden kaçan düşünceyi ele geçirmeye çalışan biri gibi konuşuyordu. “Zamanda yolculuk ettiğimde cebime Weena koydu onları.” Bakışlarını odada gezdirdi. “Neler olduğunu anladıysam, kahrolayım. Bu oda, siz ve günlük ortam benim hafızam için çok fazla. Bir Zaman Makinesi’ni gerçekten yaptım mı, yoksa yalnızca modeli mi bu? Ya da her şey yalnızca rüya mı? Yaşamın rüya olduğunu söylerler, bazen de acınası bir rüya —ama biri daha uymazsa dayanamayacağım. Çılgınlık bu. Peki bu rüya nereden geldi? Makineye bakmam gerek. Eğer öyle bir makine varsa?'</p>

  <p class="calibre1">Hemen lambayı kaptı ve lambanın kızıl alevleriyle koridorda yürüdü. Onu izledik. Orada, lambanın titrek ışığında gerçekten vardı makine. Bodur, çirkin ve çarpık. Pirinç, abanoz, fildişi ve pırıldayan şeffaf kuvarstan bir nesneydi. Katıydı —elimi uzattım ve parmaklığı hissettim— fildişinde kahverengi lekeler vardı, alt kısımlarında da ot ve yosun parçacıkları, bir parmaklık da çarpıktı.</p>

  <p class="calibre1">Zaman Gezgini lambayı sıranın üstüne koydu ve elini hasarlı parmaklıkta gezdirdi. “Şimdi tamamdır,” dedi. “Size anlattığım hikâye doğruydu. Sizi bu soğukta buraya getirdiğim için üzgünüm.”</p>

  <p class="calibre1">Lambayı aldı; mutlak bir sessizlik içinde tütün odasına geri döndük. Bizimle birlikte hole geldi ve Editör’ün ceketini giymesine yardım etti. Tıp Adamı onun yüzüne baktı ve belli bir tereddütle, onun çok fazla çalıştığını söyledi. Zaman Gezgini katıla katıla güldü buna. Açık kapı eşiğinde durup, “İyi geceler,” diye bağırdığını hatırlıyorum.</p>

  <p class="calibre1">Editörle aynı taksiye bindim. Hikâye için Süslü bir yalan,’ diyordu. Bana gelince, ben bir sonuca varmakta zorlanıyordum. Hikâye büyüleyici ve inanılmazdı, anlatılışı ise çok inandırıcı ve mantıklı. Gecenin büyük bölümünde uyanık yatarak bunu düşündüm. Ertesi gün gidip Zaman Gezgini’ni tekrar görmeye karar verdim. Bana laboratuarda olduğunu söylediler, evin içinde rahat tavırlarla yanına çıktım. Ne var ki, laboratuar boştu. Bir dakika durup Zaman Makinesi’ni seyrettim ve elimi uzattım, manivelaya dokundum. Bununla birlikte dayanıklı görünüşlü bodur kütle, rüzgârın sarstığı bir dal gibi aşağı yukarı sallandı. Dayanıksızlığı beni çok şaşırttı ve tuhaf bir şekilde, burnumu her işe sokmanın yasaklandığı o çocukluk günlerimi anımsadım. Koridoru geçip geri döndüm. Tütün odasında Zaman Gezgini’yle karşılaştım. Evden geliyordu. Bir kolunun altında bir kamera, ötekinde bir sırt çantası vardı. Beni görünce güldü ve sıkmam için bileğini uzattı.</p>

  <p class="calibre1">“Şuradaki o nesneyle,” dedi, “o kadar meşgulüm ki.”</p>

  <p class="calibre1">“Bu bir aldatmaca değil mi yani?” dedim. “Gerçekten zamanda yolculuk yapıyor musun?”</p>

  <p class="calibre1">“Gerçekten ve sahiden yapıyorum.” Ve içtenlikle gözlerime baktı. Duraksadı. Gözleri odanın içinde dolaştı. “Yalnızca yarım saat istiyorum,” dedi. “Neden geldiğini biliyorum; gerçekten çok iyisin. Burada birkaç dergi var. Öğle yemeğine kalırsan, sana zaman yolculuğunu, numuneleri, her şeyi tamamen kanıtlayacağım. Şimdi iznini istemek zorundayım.”</p>

  <p class="calibre1">O zaman söylediği sözlerin gerçek anlamlanın kavrayamadan buna razı oldum. Başını salladı ve koridorda yürüdü. Laboratuarın kapısının çarptığını duydum. Bir sandalye çektim ve günlük bir gazete aldım. Öğle yemeğinden önce ne yapacaktı? Sonra aniden, bir reklam bana saat ikide yayıncı Richardson’la buluşmaya söz vermiş olduğumu hatırlattı. Saatime baktım ve randevuya zar zor yetişebileceğimi gördüm. Ayağa kalktım ve bunu Zaman Gezgini’ne anlatmak için koridoru geçtim.</p>

  <p class="calibre1">Kapının koluna elimi attığımda bir bağırış duydum, sonu acayip bir şekilde kesildi, sonra bir klik ve gümbürtü. Kapıyı açtığımda çevremde bir hava cereyanı döndü ve içeriden yere düşüp kırılan cam sesi geldi. Zaman Gezgini orada yoktu. Fırıldak gibi dönen bir siyah ve pirinç kütlesinin içinde oturan, hayalet gibi, belirsiz bir suret gördüğümü sandım —o kadar şeffaftı ki, üstünde çizimleriyle onun arkasında duran masa apaçık görünüyordu; ama gözlerimi ovuşturduğumda bu hayal kayboldu. Zaman Makinesi gitmişti. Dibe çöken toz dışında laboratuarın arka bölümü boştu. İçeriye bir ışık tabakası henüz girmişti.</p>

  <p class="calibre1">Nedensiz bir şaşkınlık içindeydim. Garip bir şeylerin olduğunu biliyordum, ama o ama o garip şeyin ne olabileceğini o anda ayırt edemedim. bakarken, bahçe kapısı açıldı ve uşak göründü.</p>

  <p class="calibre1">Birbirimize baktık. Sonra aklıma fikirler gelmeye başladı. “Bay. —o taraftan mı çıktı?” dedim.</p>

  <p class="calibre1">“Hayır, efendim, bu taraftan hiç kimse geçmedi. Ben de onu burada bulmayı umuyordum.”</p>

  <p class="calibre1">O an anladım. Richardson’u hayal kırıklığına uğratmak pahasına durup Zaman Gezgini’ni bekledim; ikinci, belki de daha garip öyküyü, yanında getireceği numune ve fotoğrafları. Ama artık bir ömür boyu beklemem gerekeceğinden korkmaya başlıyorum. Zaman Gezgini, üç yıl önce ortadan kayboldu ve artık herkesin bildiği gibi, bir daha asla geri dönmedi.</p>
</body>
</html>
