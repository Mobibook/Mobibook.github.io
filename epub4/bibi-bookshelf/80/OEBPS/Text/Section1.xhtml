<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1" style="text-align: center;"><br /></p>

  <h2 class="calibre1" id="sigil_toc_id_1" style="text-align: center;">I</h2>

  <p class="calibre1">Zaman Gezgini (ondan böyle söz etmek daha uygun) bize derin bir konuyu açıklamaktaydı. Kurşun rengi gözleri parıldıyor ve kırpışıyor; genellikle solgun duran yüzü kıpkırmızı, hayat dolu görünüyordu. Ateş harıl harıl yanarken, gümüş zambakların içinde kamaşan ışıkların yumuşak aydınlığı, bardaklarımızda ansızın belirip kaybolan kabarcıkları yakalıyordu. Sandalyelerimiz, ki hepsi onun icadıydı, yalnızca üzerlerine oturmaya yaramakla yetinmeyerek bizleri kucaklıyor ve okşuyordu; düşüncelerin doğruluk ağlarına takılmadan zarif ve rahatça akabileceği, akşam yemeği sonrasının o zevkli havası vardı ortada. Ve biz tembel tembel oturup onun bu yeni paradoks konusunda duyduğu hevese ve yaratıcılığına imrenirken, o cılız bir işaret parmağıyla maddeleri imleyerek konuyu bize sundu.</p>

  <p class="calibre1">“Beni dikkatle dinlemelisiniz. Neredeyse tüm evrende kabul görmüş olan bir iki fikri yalanlamak zorunda kalacağım. Örneğin, size okulda öğretmiş oldukları geometri, tamamen bir yanlış kavrama üzerine kuruludur.”</p>

  <p class="calibre1">“İlk adımı atmamızı beklemek için fazla geniş bir konu değil mi bu?” dedi Filby; kızıl saçlı, tartışmacı biriydi.</p>

  <p class="calibre1">“Mantıksal temeli olmayan bir şeyi kabul etmenizi istemek değil gayem. Yakında, sizden beklediğim kadarını kabul edeceksiniz. Matematiksel bir çizginin, <span class="calibre2" style="font-style: normal;">sıfır</span> kalınlığında bir çizginin gerçek bir varlığa sahip olmadığını bilirsiniz, elbette. Size bunu öğrettiler mi? Bir matematiksel düzlemin de öyle. Bunlar yalnızca soyutlama.”</p>

  <p class="calibre1">“Buna şüphe yok,” dedi Psikolog.</p>

  <p class="calibre1">“Ne de yalnızca uzunluğu, genişliği ve kalınlığı olan bir küp gerçek anlamda var olabilir.”</p>

  <p class="calibre1">“Buna katılmıyorum,” dedi Filby. “Katı bir cisim kesinlikle var olabilir. Bütün gerçek nesneler... ”</p>

  <p class="calibre1">“Çoğu insan böyle sanıyor. Ama bir düşünün. <span class="calibre2">Anlık</span> bir küp var olabilir mi?”</p>

  <p class="calibre1">“Seni anlamıyorum,” dedi Filby.</p>

  <p class="calibre1">“Varlığını bir an bile sürdüremeyen bir küp gerçekten var olabilir mi?”</p>

  <p class="calibre1">Filby düşüncelere daldı. “Açık ki,” diye sürdürdü konuşmasını Zaman Gezgini, “gerçek bir cismin dört yönde uzanması gerekir: Uzunluğa, Genişliğe, Kalınlığa sahip olmalıdır ve — Sürekliliğe. Ne var ki, insanoğlunun doğal bir sakatlığı sonucu, ki bunu da sizlere birazdan açıklayacağım, bu gerçeği gözden kaçırmaya eğilimliyiz. Gerçekte dört boyut vardır, üçüne Uzay’ın üç düzlemi adını veriyoruz, bir dördüncüsüyse Zaman’dır. Fakat önceki uç boyutla sonuncusunun arasına gerçekdışı bir ayrım çekilmekte, çünkü bilincimiz, kesintilerle, o sonuncusu boyunca, yaşamlarımızın başından sonuna dek tek bir yönde hareket eder.</p>

  <p class="calibre1">“Bu,” dedi, lambanın üzerinden purosunu tekrar yakmak için spazmötik çabalar içinde bulunan çok genç bir adam, “bu çok açık, doğrusu.”</p>

  <p class="calibre1">“Şimdi, bu gerçeğin yaygın bir biçimde göz ardı edilmesi çok garip,” diye devam etti Zaman Gezgini, neşesi biraz artmıştı. “Dördüncü Boyut’tan bahseden bazı insanlar onu anlattıklarını bilmeseler de, aslında Dördüncü Boyut ile kastedilen budur. Zamanı değerlendirmenin yalnızca bir diğer yoludur bu. Bilincimizin onun &nbsp;üzerinde hareket etmesi dışında, Zaman &nbsp;ile öteki üç boyut arasında hiçbir fark &nbsp;yoktur. Fakat bazı ahmaklar bu fikrin yanlış tarafına tutunmuşlar. Bu Dördüncü Boyut hakkında onların tüm söyleyebileceklerini hepiniz duymuşsunuzdur, öyle değil mi?”</p>

  <p class="calibre1">“Ben duymadım,” dedi Eyalet Başkanı.</p>

  <p class="calibre1">“Basitçe şöyle. Matematikçilerimizin kabul ettiğine göre, Uzay’ın üç tane boyutu vardır. Bunlara Uzunluk, Genişlik, Kalınlık adı verilir ve bunlar her zaman diğer ikisine dik olan üç tane düzleme atfen tanımlanabilirler. Ancak bazı felsefeciler neden özellikle üç boyut diye sormaktalar —neden üçüne de dik başka bir yön olmasın?— hatta bir Dört Boyutlu Geometri kurmayı bile denemişlerdir. Daha bir ay kadar önce Profesör Simon Newcomb, New York Matematikçiler Derneği’ne açıklıyordu bunu. Yalnızca iki boyutu olan düz bir yüzeyin üstüne üç boyutlu katı bir cismi nasıl resmedebileceğimizi biliyorsunuz, onlar da buna benzer bir şekilde —eğer nesnenin perspektifine hakim olabilirlerse— üç boyutlu modeller sayesinde, dört boyutlu olanı da resmedebileceklerini düşünüyorlar. Anlıyor musunuz?”</p>

  <p class="calibre1">“Sanırım,” diye mırıldandı Eyalet Başkanı ve kaşlarını çatarak, kendi düşüncelerini çözümlemeye koyuldu; mistik sözler mırıldanırmış gibi dudakları oynuyordu. Bir süre sonra, pek gerisi gelmeyen bir tavırla canlanarak, “Evet, galiba şimdi anlıyorum,” dedi.</p>

  <p class="calibre1">Pekâlâ, sizlere, bu Dört Boyutlar geometrisi üzerinde bir süredir çalışmakta olduğumu söylemekte bir sakınca görmüyorum. Aldığım sonuçlardan bazıları hayli ilginç: Örneğin, burada bir erkeğin sekiz yaşındaki halinin resmi var, on beşindeki, on yedisindeki, yirmi üçündeki, vesaire. Bütün bunlar açıkça, onun sabit ve değişmez bir şey olan Dört Boyutlu var oluşunun bölümleri, Üç Boyutlu ifadeleri, sanki.”</p>

  <p class="calibre1">Bu sözlerin sindirilmesi için gereken aradan sonra, Bilim adamları,” diye devam etti sözlerine Zaman Gezgini, “çok iyi biliyorlar ki, Zaman yalnızca bir çeşit Uzay’dır. Burada herkesçe bilinen bilimsel bir şema olan, bir hava durumu kaydı var. Parmağımla çizdiğim bu çizgi barometrenin hareketini gösteriyor. Dün şu yükseklikteydi, geceleyin düştü, sonra bu sabah yeniden yükseldi ve yavaş yavaş buraya kadar geldi. Civa sütunu bu çizgiyi Uzay’ın genelde bilinen boyutlarından birinde çizmedi şüphesiz, öyle değil mi? Ama böyle bir çizgiyi kesinlikle çizdi; o halde varacağımız sonuç şu ki, bu çizgi, Zaman Boyutu’nda çizildi.”</p>

  <p class="calibre1">Gözlerini dikmiş, ateşteki bir kömürü seyrederken, “Fakat,”.dedi Tıp Adamı, “eğer Zaman sadece Uzay’ın dördüncü boyutuysa, niçin her zaman değişik bir şey sayılmış ve niçin hâlâ öyle sayılmaktadır? Ayrıca, Uzay’ın diğer boyutlarında hareket edebildiğimiz gibi neden Zaman’ın içinde hareket edemiyoruz?”</p>

  <p class="calibre1">Zaman Gezgini gülümsedi. “Uzay’ın içinde o kadar rahat hareket edebileceğimizden emin misiniz? Sağa ve sola gidebiliriz, arkaya ve öne, rahat rahat, insanlar da hep öyle yapa gelmişlerdir. İki boyutta özgürce hareket ettiğimizi kabul ediyorum. Peki ya yukarı ve aşağı? Burada yerçekimi bizi sınırlar.”</p>

  <p class="calibre1">“Pek değil,” dedi Tıp Adamı. “Balonlar var.”</p>

  <p class="calibre1">“Ama balonlardan önce, arkası gelmeyen zıplamaları ve yüzey eşitsizliklerini saymazsak, dikey hareket konusunda hiçbir özgürlüğü yoktu insanın.”</p>

  <p class="calibre1">“Yine de, bir parça yukarı ve aşağı hareket edebiliyorlar,” dedi Tıp Adamı.</p>

  <p class="calibre1">“Aşağı, yukarıdan daha kolayca aşağı.”</p>

  <p class="calibre1">“Zaman’da ise hiç hareket edemez, mevcut andan kaçamazsınız.”</p>

  <p class="calibre1">“Sevgili bayım, işte yanıldığınız nokta da bu. Tüm dünyanın yanılmış olduğu nokta bu işte. Mevcut andan devamlı kaçmaktayız. Maddesel olmayan ve hiçbir boyutu bulunmayan zihinsel var oluşlarımız beşikten mezara kadar, sabit bir hızla Zaman Boyutu’ndan geçmekteler. Aynen, yaşamımıza dünya yüzeyinden elli mil yukarıda başlasaydık, aşağı yol alacak olmamız gibi.”</p>

  <p class="calibre1">“Ancak mesele şu ki,” diye söze karıştı Psikolog. Uzayın içinde bütün yönlerine doğru hareket edebilirsiniz, ama Zaman’ın içinde hareket edemezsiniz.”</p>

  <p class="calibre1">“İşte büyük buluşumun özü. Ancak Zaman’ın içinde hareket edemeyeceğimizi söylerken yanılıyorsunuz. Örneğin, bir olayı çok keskin bir şekilde hatırlıyorsam onun meydana geldiği ana geri dönerim; dalgınlaşırım, sizin tabirinizle bir an için geriye zıplarım. Tabii ki belli bir süre için geride kalma şansımız yok, bir vahşinin ya da hayvanın yerden iki metre yukarıda asılı kalmasından daha çok değil. Ancak medeni bir insan bu açıdan bir vahşiden daha iyi durumdadır. Bir balonun içinde, yerçekimine karşı yukarı çıkabiliyor, peki o halde Zaman Boyutu’nda sürdürdüğü yolculuğunu eninde sonunda durdurabilmeyi veya hızlandırabilmeyi, hatta geri dönüp aksi yönde yolculuk yapabilmeyi niçin ümit etmesin?”</p>

  <p class="calibre1">“Ah, <span class="calibre2">bu, ”</span> diye atıldı Filby. “Tamamen-”</p>

  <p class="calibre1">“Neden olmasın?” diye sordu Zaman Gezgini.</p>

  <p class="calibre1">“Mantığa aykırı bu,” dedi Filby.</p>

  <p class="calibre1">“Ne mantığı?” dedi Zaman Gezgini.</p>

  <p class="calibre1">“Tartışarak siyahı beyaz gösterebilirsiniz,” dedi Filby, “ama beni asla ikna edemeyeceksiniz.</p>

  <p class="calibre1">“Muhtemelen edemeyeceğim,” dedi Zaman Gezgini. “Ama artık Dört Boyutlar geometrisindeki araştırmalarımın hedefini görmeye başlıyorsunuz. Uzun zaman önce bir makineye dair belli belirsiz bazı sezgilerim vardı... ”</p>

  <p class="calibre1">“Zamanda yolculuk etmek!” diye bağırdı Çok Genç Adam.</p>

  <p class="calibre1">“... Uzay ve Zaman’ın herhangi bir yönünde, sürücünün keyfine göre rast gele yolculuk edecek.”</p>

  <p class="calibre1">Filby bir kahkahayla kendini avuttu.</p>

  <p class="calibre1">“Ama deneysel ispatlarım var,” dedi Zaman Gezgini.</p>

  <p class="calibre1">“Bir tarihçi için fevkalade kullanışlı olurdu,” dedi Psikolog. “İnsan geçmişe gidebilir ve örneğin Hastings Savaşı’nın doğru olarak kabul edilen anlatımını doğrulayabilir!”</p>

  <p class="calibre1">Tıp Adamı, “Dikkat çekeceğinizi düşünmüyor musunuz?” diye sordu. “Atalarımızın anakronizmlere karşı pek hoşgörüsü yoktu.”</p>

  <p class="calibre1">“İnsan gidip Yunanca’yı Homeros veya Eflatun’un ağzından öğrenebilir,” dedi Çok Genç Adam.</p>

  <p class="calibre1">“O durumda seni yetersizlikten sınıfta bırakırlardı. Alman alimler Yunanca’yı o kadar geliştirdiler ki...”</p>

  <p class="calibre1">“Sonra gelecek de var,” dedi Çok Genç Adam. “Bir düşünsenize! Yatır tüm paranı, o faizde çoğalırken sen hızla yoluna devam et!”</p>

  <p class="calibre1">“Ve de sonunda katı komünist bir temel üzerine kurulmuş bir toplumla karşılaş,” dedim.</p>

  <p class="calibre1">“Aşırı abartılı bütün bu teoriler!” diye söze girdi Psikolog.</p>

  <p class="calibre1">“Evet, bana da öyle görünüyordu, o yüzden bu konuda ağzımı hiç açmadım, ta ki—”</p>

  <p class="calibre1">“Deneysel ispata kadar!” diye haykırdım. “Bunu ispat edecek misiniz?”</p>

  <p class="calibre1">“Deneymiş!” diye bağırdı Filby. Beyni sulanmaya başlıyordu.</p>

  <p class="calibre1">“Ne olursa olsun, şu deneyinizi bir görelim,” dedi Psikolog. “Ancak biliyorsunuz ki, bütün bunlar martaval.”</p>

  <p class="calibre1">Zaman Gezgini hepimize gülümsedi. Sonra elleri pantolonun ceplerinde, hafifçe gülümsemeyi sürdürerek yavaşça odadan çıktı; laboratuarına giden uzun koridorda terliklerinin yere sürttüğünü duyduk.</p>

  <p class="calibre1">Psikolog bize baktı. “Elinde ne var acaba?”</p>

  <p class="calibre1">“Bir el çabukluğu hilesidir, ne olacak?” dedi Tıp Adamı. Filby ise bize Burslem’de görmüş olduğu bir hokkabazdan söz etmeye çalıştı, ama daha girizgâhını bitiremeden Zaman Gezgini geri döndü ve Filby’nin anekdotu bir sonuca varamadan dağıldı.</p>

  <p class="calibre1">Zaman Gezgini elinde küçük bir çalar saat büyüklüğünde, çok zarif işlenmiş madeni bir kafes tutuyordu. İçinde fildişi ve kristal halinde şeffaf bir madde vardı. Ve şimdi açıkça ifade etmeliyim ki, çünkü bunun ardından gelenler —insan onun açıklamalarını kabul etmediği sürece— kesinlikle açıklanamaz şeylerdi. Odanın içinde çevreye saçılmış olan sekizgen masalardan birini aldı ve onu, iki ayağı şömine kiliminin üstüne gelecek şekilde ateşin önüne yerleştirdi. Mekanizmayı bu masanın üzerine koydu. Sonra bir sandalye çekti ve oturdu. Masada bunun dışında yalnızca, canlı ışığı tamamen modelin üzerine düşen siperli bir lamba vardı. Ayrıca çevrede, belki de düzinelerce mum vardı, ikisi şömine rafındaki pirinçten mum çubuklarında, birkaçıysa duvarlardaki şamdan desteklerinde; öyle ki oda parlak bir biçimde aydınlanmıştı. Ateşe en yakın olan alçak koltuğa oturdum ve onu Zaman Gezgini ile şöminenin arasına gelecek biçimde öne çektim. Filby onun arkasına oturup, omzunun üzerinden baktı. Tıp Adamı ve Eyalet Başkanı onu sağ profilinden seyrediyordu, Psikolog da soldan. Çok Genç Adam, Psikolog’un arkasında durdu. Hepimiz tetikteydik. Ne kadar ustaca inandırıcı kılınmış ve ne kadar hünerli bir biçimde yapılmış olursa olsun, herhangi çeşit bir gözbağının bu şartlar altında bizim üzerimizde oynanabilmesi bana inanılmaz geliyor.</p>

  <p class="calibre1">Zaman Gezgini önce bize, sonra da mekanizmaya baktı. “Ee?” diye sordu Psikolog.</p>

  <p class="calibre1">Dirseklerini masaya dayayıp, ellerini aygıtın üzerinde birleştirerek, “Bu küçük çalışma yalnızca bir model,” dedi. “Bu, benim zamanda yolculuk edecek bir makineye dair planım. Oldukça çarpık durduğunu ve şu kolun çevresinde tuhaf bir şekilde titreyen bir görünüşü olduğunu fark edeceksinizdir, sanki bir şekilde gerçek değilmiş gibi.” Parmağıyla o kısmı gösterdi. “Ayrıca şurada ufak, beyaz bir manivela var ve burada da bir tane daha.”</p>

  <p class="calibre1">Tıp Adamı sandalyesinden kalktı ve aygıta uzun uzun baktı. “İşçiliği çok güzel,” dedi.</p>

  <p class="calibre1">“Bunu yapmak iki yılımı aldı,” diye biraz sertçe karşılık verdi Zaman Gezgini. Hepimiz Tıp Adamı’nın yaptığını taklit etmiş olduğumuzda şöyle dedi: “Şimdi, şunu açıkça anlamanızı istiyorum ki, bu manivelaya basınca makine geleceğe yollanır, şu öteki de hareketi tersine çevirir. Bu eyer, zaman gezgininin koltuğunu temsil ediyor. Az sonra manivelaya basacağım ve makine fırlayıp gidecek. Gözden kaybolacak, gelecek Zaman’a geçecek ve yok olacak. Alete iyice bir bakın. Masaya da bakın ve bu işte hiçbir hile bulunmadığından emin olun. Bu modeli harcadıktan sonra bana şarlatan denmesini istemiyorum.”</p>

  <p class="calibre1">Belki bir dakikalık bir suskunluk oldu. Psikolog benimle konuşacak oldu sanki, sonra vazgeçti. Derken Zaman Gezgini parmağını manivelaya uzattı. “Hayır,” dedi birden. “Bana elinizi verin. Psikolog’a dönerek adamın elini kendininkinin içine aldı ve ondan işaret parmağını uzatmasını istedi. Böylece, numune zaman makinesini ebedi yolculuğuna yollayan Psikolog’un kendisi olacaktı. Hepimiz manivelanın döndüğünü gördük. Ortada hiçbir hile olmadığından kesinlikle eminim Bir rüzgâr esti ve lambanın alevi titredi. Şömine rafındaki mumlardan biri söndü ve küçük makine aniden kendi çevresinde döndü, seçilmez oldu, hafifçe kayıp giden, pirinç ve fildişinden bir anafor gibi, sanki bir ikincisinin hayaleti gibi göründü ve gitti —yok oldu! Lambayı saymazsak masa boştu.</p>

  <p class="calibre1">Bir dakika boyunca kimse sesini çıkarmadı, den sonra, Filby çok şaşırdığım söyledi.</p>

  <p class="calibre1">Psikolog uyuşmuşluğunu attı üzerinden ve birdenbire masanın altına baktı. Zaman Gezgini buna katıla katıla gülerek, Psikolog’unkini hatırlatan tavırla sordu: “Ee?” Ayağa kalkarak şömine rafının üzerindeki tütün kavanozuna gitti ve arkası bize dönük bir halde, piposunu doldurmaya başladı.</p>

  <p class="calibre1">Birbirimize bakıyorduk. “Şu işe bakın,” dedi Tıp Adamı. “Bunda ciddi misiniz? Bu makinenin zamanda yolculuk yaptığına cidden inanıyor musunuz?”</p>

  <p class="calibre1">Ateşteki bir tahta parçasını yakmaya eğilirken, “Kesinlikle,” dedi Zaman Gezgini. Ardından piposunu yakarken dönüp Psikolog’un yüzüne baktı. (Psikolog aklını oynatmadığını göstermek için kendi kendine bir puro aldı ve ucunu kesmeden yakmaya çalıştı.) “Dahası, orada hemen hemen bitmiş, büyük bir makinem var," —laboratuarı gösterdi— “ve o kurulduğu zaman kendi hesabıma ben, bir yolculuğa çıkmaya niyetliyim.”</p>

  <p class="calibre1">“O makinenin geleceğe yolculuk ettiğini mi söylemek istiyorsunuz?”</p>

  <p class="calibre1">“Geleceğe ya da geçmişe —hangisine olduğunu kesin olarak bilmiyorum.”</p>

  <p class="calibre1">Bir anlık duraklamadan sonra Psikolog’a ilham geldi. “Eğer bir yere gitmişse, geçmişe gitmiştir.”</p>

  <p class="calibre1">“Niçin?” diye sordu Zaman Gezgini.</p>

  <p class="calibre1">“Çünkü uzayda hareket etmediğini farz ediyorum ve eğer geleceğe gitseydi, bizim zamanımızdan geçmiş olması gerektiğinden, bütün bu zaman boyunca hâlâ burada olurdu.”</p>

  <p class="calibre1">“Ama,” dedim ben, “eğer geçmişe gitmişse bu odaya ilk girişimizde görünürdü ve burada bulunduğumuz geçen Perşembe günü ve ondan önceki Perşembe ve ondan önceki ve böyle sürüp giderdi bu!”</p>

  <p class="calibre1">Eyalet Başkanı Zaman Gezgini’ne dönerek, bir tarafsızlık edasıyla, “Ciddi itirazlar bunlar,” dedi.</p>

  <p class="calibre1">“Hiç de değil,” dedi Zaman Gezgini, sonra Psikolog’a döndü, “Sen düşünürsün. Bunu <span class="calibre2">sen</span> açıklayabilirsin. Algı eşiğinin altında sunumdur bu, bilirsiniz işte, seyrelmiş sunum.”</p>

  <p class="calibre1">“Elbette,” dedi Psikolog ve bizleri rahatlattı, düşünmeliydim. Yeterince açık, üstelik ikilemede büyük bir katkısı var. Onu göremeyiz, bu makineyi değerlendiremeyiz de, dönen bir tekerleğin parmağından veya havada uçan bir kurşundan daha fazla değil. Eğer zamanın içinde bizim olduğumuzdan elli kat, yüz kat daha hızlı gidiyorsa, biz bir saniyeyi geçerken o bir dakika geçiyorsa yarattığı izlenim tabii ki, zamanda yolculuk ediyor olmasaydı her nasıl olacak idiyse, onun yalnızca ellide biri veya yüzde biri olacaktır. Bu yeterince açık.” Elini daha önce makinenin olduğu boşlukta gezdirdi. “Görüyor musunuz? dedi gülerek.</p>

  <p class="calibre1">Oturduk ve bir dakika kadar boş masayı seyrettik. Sonra Zaman Gezgini bize bütün bu olan biten hakkında ne düşündüğümüzü sordu.</p>

  <p class="calibre1">“Bu gece yeterince mantıklı görünüyor,’ dedi Tıp Adamı, “ama yarına kadar bekleyin. Sabahın sağduyusunu bekleyin.”</p>

  <p class="calibre1">“Zaman Makinesi’nin kendisini görmek ister misiniz?” diye sordu Zaman Gezgini. Ve aynı anda lambayı eline alarak, laboratuarına çıkan hava cereyanlı uzun koridorda yürüdü. Titreşen ışığı, onun siluet halindeki geniş, tuhaf kafasını, gölgelerin dansını, hepimizin kafası karışık ama inanmaz bir halde onu nasıl izlediğimizi ve orada, laboratuarda gözlerimizin önünde kayboluşunu gördüğümüz küçük mekanizmanın daha geniş bir haliyle nasıl karşılaştığımızı dün gibi hatırlıyorum. Bazı parçaları nikeldi, bazıları fildişinden, bazı parçalarıysa mutlaka kaya kristalinden törpülenmiş veya kesilmişti. Alet genel olarak tamamdı, ancak bükülmüş, kristal kollar sıranın üstünde, birkaç çizim kağıdının yanında bitmemiş halde duruyordu. Daha iyi bakabilmek için bir tanesini aldım. Kuvars kristali gibi görünüyordu.</p>

  <p class="calibre1">Buraya bak,” dedi Tıp Adamı. “Kesinlikle ciddi misin? Yoksa bu da bir numara mı —geçen Noel’de bize gösterdiğin hayalet gibi?”</p>

  <p class="calibre1">“Bu makine sayesinde,” dedi Zaman Gezgini, lambayı yukarıda tutarak, “zamanı keşfetmeye kararlıyım. Yeterince açık mı? Hayatımda hiç bu kadar ciddi olmamıştım.”</p>

  <p class="calibre1">Hiçbirimiz buna nasıl tepki vereceğimizi pek kestiremedik.</p>

  <p class="calibre1">Tıp Adamı’nın omzunun üzerinden Filby’nin bakışını yakaladım, ağırbaşlı bir tavırla bana göz kırptı.</p>
</body>
</html>
