<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr-TR">
<!-- This file was converted to xhtml by Writer2xhtml ver. 1.2. See http://writer2latex.sourceforge.net for more info. -->

<head>
  <title>Yedinci Gün</title>
  <link href="../Styles/styles1.css" rel="stylesheet" type="text/css" />
</head>

<body dir="ltr">
  <p class="Standard" dir="ltr" style="page-break-before:always;margin-left:1.3228347px;margin-right:0;text-indent:47.281895px"><span style="color:#000000">Dünyada olmuş bitmiş hâdiseler hakkında Âni Âbimiz</span> <span style="font-style:italic;color:#000000">Tâ</span><span style="color:#000000" xml:lang="en-US">­</span><span style="font-style:italic;color:#000000">rih-i Külhâni'</span><span style="color:#000000">de yalan yanlış kıtır ve palavra, şunları buyur­muşlardır ki:</span></p>

  <p class="Standard" dir="ltr" style="margin-left:1.3228347px;margin-right:0;text-indent:47.281895px"><span style="color:#000000">“Allâhû Teâlâ’nın Âdem ile Havva’yı Cennet’ten kovması­nın neticeleri pek iyi olmamıştı. Çünkü âdemoğullarından bazıları Dünya’yı cennet bellemiş ve zorbalığa meyletmişler­di. İşte zevatın başında şöhretli Kral Sargon geliyordu. Bin bir zahmetle ekip biçip süt sağmadan bu adam, beleşten ge­çinmenin ve ondan bundan zorbalıkla avanta koparmanın bir yolunu bulmuştu. Çünkü adamın ceddi serseriydi. Önce üç beş kişiyle çiftlik basıp hayvanları afiyetle yer, o devirler­de nâm ve şöhret ancak zulümle yayıldığından, hattâ hem zâlim hem mazlum tayfasınca aynı görüldüğünden çiftçileri öldürür, sadece birini sağ bırakarak onun, zorbalıktan ibâret efsanelerini civârdaki ahâliye anlatmasını sağlar, bu çiftçi de zâten olan bitenleri bire bin katıp anlattığı için adamın şöh­reti çarçabuk bütün havaliye yayılırdı. Zamanla bu zorbaya başka yiyiciler de katılmak istemişti. Ama yağma yoktu! Sar­gon maiyetine öyle aksırıklı tıksırıklı, hanım evlâtlarını de­ğil, bileğine güçlü, iş becerebilecek zorba ve zâlim yiğitleri almak yanlısıydı. Geçtikleri yerleri çekirge sürüsü gibi ku­ruttuklarından, ekmeklerini kazanmak için, sürekli seyahat edip yeni köyler basmak zorundaydılar. İşte âdemoğlu belki ilk kez, birbirine bu dönemde hakâret etmişti: Bir çiftliğin yağmalanması ardından ganimet bölüşüldüğü esnâda, zor­balardan biri diğer bir zorbaya, ‘Korkak!’ dedi mi onu, ken­dilerini tırmık ve yaba gibi ziraat gereçleriyle müdafaa eden çiftçilerden tırstığı için yağmayı rizikoya sokmakla ithâm et­miş, dolayısıyla zorbanın ekmeğiyle oynamış olurdu. O de­virlerde ekmek kolay kazanılmadığı için ithâm edilen şahıs kendisini korkaklıkla ithâm eden zorbaya hemen oracıkta cesaretini ispat için kavga başlatmaya, ona ağız burun gir­meye mecbûrdu. Aynı şekilde âdemoğlu ilk kez bu dönem­de birbirine gönül alıcı sözler söylemişti: Ellerindeki yaba­larla direnen çok sayıda çiftçiyi demir kılıncıyla teker teker gebertip hacamat eden bir zorba, Sargon tarafından ‘Cesur!’ diye methedilir, ganimetten daha fazla pay koparırdı. Aslın­da Kral Sargon, ziraatçılardan çok şey öğrenmişti! Çiftçilerin hayvanları evcilleştirdiği gibi o da, çiftçileri evcilleştirdi: Ar­tık ineğin kanı değil, sütü içilecekti. Böylece ceddi vaktiyle serseri iken o, krallığını genişletti. Sarayında bir eli yağda bir eli baldaydı. Ayrıca çoluğu çocuğu torunu tosununun istik­bâlleri, bu krallık sayesinde teminât altındaydı. Ama Allâh’ın sopası yok, krallığı o vefât ettikten çok sonra yıkılıverdi. İş­te bu yüzden, dünya hayatından ne kadar kâm alıyorlarsa, vefât da onlar için büyük bir korku kaynağıydı. Sargon gibi diğer bir zorbanın, Ramses’in de vefât etmekten ödü patlar, bu yüzden sadece askerlerden değil, hekimlerden oluşan bir ordu da beslerdi. Ama adam bu yüzden aklını oynatmıştı! Bu firavun ilâhlığını ilân etti ve tebaasını ölümsüz olduğuna itikât ettirtti. Ancak kendisi, imân zayıflığından olsa gerek, ölümsüz bir ilâh olduğuna pek o kadar inanmıyordu. Bu se</span><span style="color:#000000" xml:lang="en-US">­</span><span style="color:#000000">beple akrabalarından helâl süt</span> <span style="color:#000000">emmiş, itimât ettiği şahıslara, eğer günün birinde Emri Hak vâki olursa, hekimler ordusu­nu seferber edip onların, bedenindeki ölüm denilen hastalı­ğı iyileştirmelerini sağlamalarını, hekimler bunu başaramaz­larsa onların tek tek öldürülmelerini vasiyet etmişti. Ama hekimler anasının gözüydü ve merhûm firavunun akrabala­rına, ölüm denilen hastalık için gereken ilâçları verdiklerini, ama ilâçların tesirinin asırlar sonra görüleceğini yemin bil</span><span style="color:#000000" xml:lang="en-US">­</span><span style="color:#000000">lah ede ede anlatmışlardı. Böylece bir mimarlar ordusu se­ferber edilerek Ramses’in bedeninin asırlarca muhâfaza edi­leceği bir piramit inşâ edildi. İşte firavunları birer müşteri olarak kabûl eden mumyacı hekimler ve piramit mimarları­nın başı çektiği bir ahıret sanayii ortaya çıktı. Önce bir talep patlaması olmuştu. Ama ilmin sırlarının saklanmayıp ona buna öğretilmesiyle arz arttı ve nihâyet sıradan bir köylü bi­le, kendini karınca kararınca mumyalatabiliyor ve mütevâzı piramidine defnedilebiliyordu. Gerçi Ramses kendine pira­mit yaptırmıştı ama, bunda kibir mibir yoktu. Bu sadece sağ­lık sıhhat nedeniyleydi ve zavallı, ahırette selâmette kalmak azmindeydi. Gerçi adam ilâhlığını da ilân etmişti. Ama o de­virdeki ilâhların hemen hepsi alçakgönüllüydü ve hiçbiri, ‘Dünyayı Ben yarattım!’ demiyordu. Ama tüccarlar yok mu! Hani şu Yunanlı tüccârlar! İşte bu hergele takımı ne Sar- gon’a ne de Ramses’e benzerdi. Ne açıkgöz ne de cin fikirliy­diler! Pazar yerinde uygun müşteri buldular mı, adamın eli­ni kavrayıp bırakmaz, pazarlık esnâsında müşterilerinin kol­ları omuzlarından çıkana kadar ha bire sallar da sallar, nihâ­yet kendi analarını on kuruşa satarlardı. Tüccâr Yunanlı’ya göre para ile imânın kimde bulunduğu belli olmadığından, bar bar bar konuşan farklı milletler onlar için sadece kazık­lanacak birer müşteriydi. Kâh Sargon’un kâh Ramses’in zür</span><span style="color:#000000" xml:lang="en-US">­</span><span style="color:#000000">riyeti sarayda yâhut tapınakta ahıreti tefekkür ederken, Yu­nanlı tüccâr yatırım hesabı, daha doğrusu sadece hesap ya­pardı. Adamların hesaplarının doğru olması icâp ediyordu, yoksa topu atarlar, parasız çulsuz kalırlardı. Tüccârın hesabı öyle bir şeydi ki, tılsım büyü dua para etmez, ancak adam aklını kullanırsa doğru çıkardı. Para hırsları, attıkları kazık­lar ve hesapları sayesinde zamanla öyle zengin oldular ki, sikkeleri kadar akılları da som ve saf oldu. İşte bu akılla fel­sefe denilen faaliyetin mucidi oldular. Eflatun nâm bir feyle­sof, ‘Bu dünya, Fikirler âleminin bir taklididir,’ dediğinde, Fars kralı Dârâ, ‘Nah! Asıl fikirler, bu Dünya’nın bir taklidi­dir!’ demişti. Batılı ve açıkgöz Yunanlılar’a karşı Dârâ, temiz bir Doğu çocuğuydu. Hile hurda bilmezdi. Ayrıca Yunan dünyasından gelen hemşerilerinden biri Kral Dârâ’ya, bir Yunanlı sahtekâr tüccârın kendisine Apollon mabedini sa­tıp, ihtiyarlık günleri için biriktirdiği parayı aldığını, bir baş­kası ise, bir amfitiyatro karşılığında yine bir Yunanlı’ya dün­ya para verip dolandırıldığını söyleyip sızlanıyordu. Fars Kralı Dârâ haksızlığa gelemeyen bir hükümdardı. İşin daha da tuhaf yanı, Yunan milletinin kralı bile yoktu ve bu cibilli­yetsizler, menfaatlerini kollamak için reislerini rey ile seçer­lerdi. Zâten reislik onlar tarafından zül ve zahmet addedildi­ğinden, devlet</span> <span style="color:#000000">meseleleriyle uğraşmayana ceza kesilirdi. Bu yüzden ordusunu toplayıp öfkeden ağzından köpükler saça saça Yunanistan üzerine yürüdü ve taş üstünde taş bırakma­dı. Ama daha sonra zuhûr edecek Filip nâm bir kral vardı ki bu diğer Yunanlılar’a pek benzemiyordu. Bu adamın parada pulda gözü yoktu. Anlaşılan o ki, oğlu İskender de kendisi gibi olsun, fetihlerle krallığını genişletsin isterdi. Hattâ oğlu­nun istikbâli için onun tahsilini de düşünüp Aristo nâm bir feylozofu İskender’e hoca tuttu. İşte bu oğlan daha sonra Muhteşem İskender nâmıyla ordusunu Fars diyârına süre­cek, bu diyâr ahâlisinin canına yâsin okuyup Fars Krallı</span><span style="color:#000000" xml:lang="en-US">­</span><span style="color:#000000">ğı’nın çırasını yakacaktı. Hocası Aristo ona, insanoğlu deni­len çiğ süt emmiş yaratığın ‘düşünen hayvan’ olduğunu an­latmıştı. Bu sıralarda bir hayvan, bir kurt, Romus ve Romu</span><span style="color:#000000" xml:lang="en-US">­</span><span style="color:#000000">lus nâm Rum ikizini emzirmekteydi ki, bunlardan İkincisi­nin zürriyeti dünyanın anasını ağlatacaktı. Roma’yı da zâten İkincisi kurdu. Bu şehirde, ‘Aman kimse kral olmasın da hürriyetimizi kaybetmeyelim!’ diye, ‘senato’ adı altında bir moruklar meclisi bile vardı. Gâyet haklı olarak o kadar öd­lek, o kadar tabansızdılar ki, kendi askerlerinden bile ödleri kopardı. Çünkü Allâh korusun, ordunun paşası şeytana uyar da elindeki askerî kuvvetle Roma’yı işgâl ederse, al sa­na bir zorba! Bu yüzden kendi ordularının Roma’ya girmesi­ni yasaklamışlardı. Ama günün birinde Sezar nâm bir paşa, ordusuyla alkışlar arasında Roma’ya girdi. Herkes onun ikti­darı alıp ona buna çatarak zorbalık yapmak istediğini zan­netmişti. Ama onun amacı iktidarı değil, çocukluğundan kalma Gülgoncası’nı almaktı. Fakat nerede ve kimde oldu­ğunu bilmiyordu. Asker olmasına rağmen sormaya da cesa­reti yoktu, sadece senatoda moruklar onu bıçaklarken evlât­lığı Brütüs’e, ‘Sende mi Brütüs?’ diye sorabilmişti. Sezar’ı öv­dükten ve gömdükten sonra harpler ve fetihler devam etti. Cümle âlem Rum mezâlimi altında inim inim inliyordu. An­laşılan bu dünya cennet falan değil, cehennemin tâ kendisiy</span><span style="color:#000000" xml:lang="en-US">­</span><span style="color:#000000">di. Cennet olmasaydı, onu icât etmek gerekecekti. Nitekim biri etti ve onu da çarmıha gerdiler. Fakat hatırası unutul­mayacaktı. O, büyük bir krallığı müjdeliyordu. İşte bu kra­lın tebaası, ölümden sonra cennette yaşayacaktı. İşin tuhaf yanı, dünyada kim en çok çile çekerse, bu kralın gözdesi ola­caktı. Rum zulmü, bu dinden olanlar için biçilmiş kaftandı. Ancak Konstantin nâm bir kral, zahmetli bir harbi, rüyasın­da haç gördüğü için kazandığını zannetti ve bu dini, Rum diyârının resmî dini ilân etti. Fakat fetihlerle akan zenginli­ğin getirdiği rehavet bir yandan, tokat şakladıktan sonra di­ğer yanağı çevirme düstûru diğer yandan, Rumlar zayıfla­mıştı. Nihâyet Alarik nâm bir barbar Roma’yı yağma etti ve Odavakar adlı bir diğer barbar da, artık Rum kralının bizzât kendisi olduğunu cümle âleme duyurdu. Roma’da Rum</span><span style="color:#000000" xml:lang="en-US">­</span><span style="color:#000000">lar’dan iz eser kalmamıştı ama bir tek şey dışında: Papa! İşte bu şahıs rahiplerini saf ve vahşi barbarlarının arasına saldı. Papa’nın adamlarının anlattığı doğruysa, barbarları büyük bir tehlike bekliyordu! Barbar sormuştu: ‘Nerede bu tehlike­li şey? Göster de mahvedeyim onu!’ Bu sırada kanlı baltasını kaldırmıştı. Papa’nın adamı, işte! Tam arkanda!’</span> <span style="color:#000000">deyince, barbar arkasını dönmüş, ama kimseyi görememişti. Bunun üzerine Papa’nın adamı olan rahip, ‘Nereye dönersen dön, o her zaman arkandadır. O seni yaratan ilâhtır ve şu anda ca­nını almaya hazır! Diz çök! Af dile! Vaftiz ol!’ demişti. Böy­lece barbarlar, Papa’nın sözünü ettiği varlıktan korkmakta bir sakınca görmediler. Varsın böyle bir ilâh olsundu! Zara­rı yoktu. Ama bu adamlar şarap içince birbirlerine, doğrusu pek korkunç masalları hakikî diye anlatıyorlardı. Bu sebep­le onları rahipler değil, asıl kendileri dindar kıldı. Üstelik ki­liselerdeki duvar resimleri o devirlerde, ressamlar pek mahâ</span><span style="color:#000000" xml:lang="en-US">­</span><span style="color:#000000">retli olmadığından, insanın içine ürküntü veriyor, din ulula­rının sûretleri mumların titreşen ışığında adamların içine dehşet salıyordu. Böylece barbarlardan ezkazâ kral olanların kafalarına, bizzât Papa tarafından taç yerleştirildi. Ayrıca se­vap kazanmak için Papa, bu câhillere az buçuk ilim irfân bi­le öğretti. Ama yine de pek vahşiydiler! Hele içlerinde bir piç vardı ki, Vilyam adını taşıyordu. Piç diye alay edilen bu adam, sonunda bismillah deyip ordusuyla Britanya’yı fethet­ti. Fespinister Kilisesi’nde İngiltere tacını giyip derhâl Fâtih Vilyam diye anılmaya başladı. Derken kralların teker teker kıçları kalkmaya başladı. Vilyam’ın zürriyetinden Rişar, kahramanlığıyla nâm salmıştı. Papa ona ve şâir krallara, ilâhlarının çarmıha gerildiği mukaddes toprakları fethetme­leri için fitil verince, binlerce serseri ve zorba yola revân ol­muş, ama Papa’nın bu şekilde kıl atmasının neticesi hüsran­la sonuçlanmıştı. Arslan Yürekli Rişar gurbetten memleketi­ne dönemeden vefât etti. O cesur biriydi. Fakat işe bak ki, ondan sonraki Con, epey tıynetsiz çıkmıştı. Milletine lâf lâ­kırdı dinletemedi. Tebaası büyük bir kartona arzuhâl yazıp adamcağızın önüne koydu. Kral da bu Büyük Karton’a müh­rünü basmaya mecbûr oldu. Papa’nın pompaladığı harp, yi­ne tüccârların işine yaramış, bu tâife ziyâdesiyle zengin ol­muştu. Ama bu, birçok kişinin işine geldi. Hin tüccârlar sa­yesinde paranın akması sonucu, kilise duvarlarına o dehşe­tengiz resimler yapan, menâzır hissi bozuk, beceriksiz res­samların yerini, hisli ve içli, nârin ve nâzik, eli işe yatkın üs</span><span style="color:#000000" xml:lang="en-US">­</span><span style="color:#000000">tâdlar almıştı. Bu sanatçılar, hepsi birer şâheser olan resim­ler ve heykeller yapa yapa keselerini dolduruyorlardı. Hele hele üstadın biri, tam 16 kilisenin tavanını boyayıp servetine servet, şânına şân katmıştı. Çünkü kâbiliyet olduktan sonra herkese ekmek vardı. Gel gör ki elâlem dünya kadar para ka­zandıkça adamın birinin ağzının suyu akıyordu. Bu zât, pa­ra ve sâbit bir gelir peşindeydi. Az buçuk bilgisi ve yarım ak­lıyla Kraliçe İzabella’nın huzuruna çıkan bu adam allem etti kallem etti ve kadıncağızı, kendisine üç sefine vermeye iknâ etmeyi başardı. Kolomp nâm bu zât, sefinelerle Hindistan’a varacak ve oranın vâlisi olacaktı. Derken uçsuz bucaksız deryâya yelken açtı ve hakikaten de haftalar sonra karaya vâ­sıl oldu. İşte bu yepyeni dünya, altun ve gümüş kaynağıydı. Çok geçmeden sefineler, yüzlerce ton altun ve gümüşü li­manlara taşıyorlardı. Ama bu madenler ne yenilir ne de içi­lirdi. Bu işler, zevk ü sefâ içinde yaşayan krallara ve kişizade­lere bırakılmayacak kadar nâzikti. Böylece Hindistan’a tica­ret yapacak</span> <span style="color:#000000">şirketler kurulmaya başlandı. Şark sultanlarının zenginlikleri harplerde kazanılan altun, gümüş, zümrüt, el­mas gibi abuk sabuk şeylerden gelirken, Hindistan Kumpan­yasının zenginliği, pamuk, tütün, baharat, ipek gibi daha mütevâzı mallardan oluşuyordu. Para oluk gibi akmakta, hemen herkes zengin olmaktaydı. Papa bile endüljansla ihti­yacı olan günahkârlara cennetten parsel parsel arsa satmıştı. Ama papazın biri bu koftiyi yutmamış ve Papa’nın gazabını celp edecek şekilde, bir beyânnâme karalayıp bunu mabedi­nin kapısına çivilemişti. Bu yetmiyormuş gibi bir de, ilâhla­rının sözlerini, kulağı olan işitsin, okuması olan söksün diye kendi lisânına tercüme ederek fitne çıkarmıştı. Daha da kö­tüsü, Papa’nın âlimleri Latince okurlarken, zamâne âlimler kitâpları fırlatıp atmış, rasathânelere, tabiplerin teşrih odala­rına ve laboratuvarlara girmeye başlamışlardı. Artık kitâplar değil, Tabîat’ın kendisi okunuyordu. Bu da elbette küfürdü. Bütün bunlar yetmiyormuş gibi İngiltere Kralı, karısını bo­şamak için, kız tarafını tutan Papayı yok bile saymıştı. Ama bu adamın ülkesinden daha sonra, kendi dinî hürriyetleri için bir grup hacı, Mayısçiçeği adını taşıyan bir sefineyle Ye­ni Dünya’ya göç edip orada kendilerine, itikâtlarına yaraşır bir hayat kuracaktı. Zamanla bu kıt’aya daha da fazla muha­cir geldi. Bunlar Rum lisânındaki tâbirle birer ‘kolonus’ yani birer çiftçiydiler. Yaşadıkları yere de koloni deniyordu. Bu çiftçiler aralarından âzâlar seçip onları meclise yolluyor, ama mecliste dâimâ, İngiltere Kralı’nın vâlisi söz sahibi olu­yordu. Üstelik bu adamlar İngiltere’ye dünyanın vergisini veriyorlardı. Nihâyet vergiler bellerini büktü. Şimdi ve bura­da seçme ve seçilme hakları olduğu hâlde dağa çıkanlardan farklı olarak bu çiftçilerin, İngiltere Meclisi’nde kendilerini temsil etme hakları yoktu. Buna tahammül edemeyip isyan ederek bir bağımsızlık beyânnâmesi kaleme aldılar. Fransa Kralı Lui’den de yardım görüp gâlip geldiler. Ama Fransa Kralı hem bu harp hem de zevcesi Mari Antuanet’in müsrif­liğiyle milletini fakir düşürmüştü. Zâten ekmek derdinde olan insanları, ‘Ekmek bulamıyorlarsa pasta yesinler,’ sözü galeyâna getirmişti. Baldırı çıplaklar böylece Bastil denilen kaleye yürüdüler ve burayı zapt ettiler. Derken bu nâmus</span><span style="color:#000000" xml:lang="en-US">­</span><span style="color:#000000">suzlar, kendi krallarının kafasını kesti. Demek ki kralların da kafaları kesilebiliyordu. Haydi bu bir derece haklı görüle­bilirdi. Ama ‘ihtilâlin âlimlere ihtiyacı yok!’ dedikten sonra tabiat âliminin kellesini uçuran donsuz serseriye ne deme­liydi? Derken ortalıkta kan gövdeyi götürmeye başladı. Bal­dırı çıplak ahâli birbirlerine, krallarının onlara yaptığından çok daha fazla zulmettiler. Çünkü mağlupken mazlum, gâ</span><span style="color:#000000" xml:lang="en-US">­</span><span style="color:#000000">lipken zâlimdiler. Kralın kafasının koparılmasının ardından, ortalıkta Sargon’dan ve hattâ Firavun’dan bile daha zâlim bir canavar peydâ oluverdi. Bu canavar, Leviathan, halk yığınla­rının tâ kendisiydi. Asırlardır kendilerinden emilen kanı, bir anda iştahla ondan bundan, hattâ birbirlerinden emmek isti­yorlardı. Ardından Napolyon nâm bodur bir topçu bu keş­mekeşe son verdi. Canavarlarını kavmiyetçilikle tâ Rusya’ya sürüp telef etti. Kleopatra’nın burnu iki santim kısa, topçu­nun da boyu on santim uzun olsaydı tarihin akışı</span> <span style="color:#000000">değişirdi. Derken iştirâkîler pâyitahtta barikatlar kurdular. Kendileri­nin köle olduklarını da söylüyorlardı. Oysa Cemahîr-i Müt</span><span style="color:#000000" xml:lang="en-US">­</span><span style="color:#000000">tehide’deki köleliğe son vermek için çıkan dâhil! Harpte ölen beyazların sayısı neredeyse, orada bulunan zenci kölelerin sayısına eşitti. Öte yandan Karl nâm bir Germen, ‘Kral değil köleyim!’ diye bağırıp haysiyet kazanan amelelere dünya cenneti vâdedince çılgına döndüler. Bu Germen, onlara imâlâttan gelen kudretlerini kullanmalarını tembih ediyor­du. Oysa kitleler üretimden çok yıkıma yarıyordu. Şehirle­rin sokaklarına barikatlar kurup iştirâkî bir hayat için muha­rebe ettiler. Medeniyet adına ne varsa, silmesinin bizzât ken­dilerinin mamûlü olduğunu, dolayısıyla başka hiçbir şahsın bu kalemler üzerinde hak iddiâ edemeyeceğini söylüyorlar­dı. Evet! Kitleler baruttan sonra keşfedilen en ölümcül silâh­tı. Onları artık krallar değil, halk avcıları kullanabilirdi. Çünkü kitleler dalkavukları severlerdi. Tek iken sefil, zaval­lı ve haksız, biraraya geldiklerinde ise şerefli, kuvvetli ve haklı oluyorlardı. Bu, on pezevengin biraraya gelince bir aziz etmeleri kadar akla havsalaya sığmaz bir şeydi. Derken büyük harp çıktı da biraz susar gibi oldular. Yine ölen de öl­düren de onlardı. Ama şimalde bir memlekette Çar’ın da Ça</span><span style="color:#000000" xml:lang="en-US">­</span><span style="color:#000000">riçe’nin de çocuklarının da çırasını yaktılar. Ardından kıtlık­tan milyonlarca insanın vefatına yol açtılar. Şahlanan bu ca­navarı dizginlemenin bir yolu olmalıydı. İşte vaktiyle onlara ölümden sonra da olsa bir cennet vâdeden ilâhlarının geril</span><span style="color:#000000" xml:lang="en-US">­</span><span style="color:#000000">diği haç, kırıldı ve bu kez gamalı olarak onları tekrar şahlan­dırdı. ‘Hayl Hitler!’ diye bağırıyorlardı. Sene 1934 idi.”</span></p>

  <p class="Standard" dir="ltr" style="margin-left:1.3228347px;margin-right:1.3228347px;text-indent:47.281895px;color:#000000">Aynı sene bir akşam, Pera Palas’ın kapısı önünde Bıyık marka bir otomobil durmuş, motörü istop ettirip el frenini çeken şoför, kapıyı açıp aceleyle yerinden fırladıktan sonra kapıda bekleyen bestekârın yanına koşarak adamın çantası­nı elinden almıştı. Bestekâra otomobile kadar refâkat ettik­ten sonra kapıyı açıp adamı arka koltuğa oturttu. Bu koltuk­ta, tıpkı bestekâr gibi asri libaslar, meselâ fötür şapka giymiş biri daha vardı ve iki şahsın da suratları mahkeme duvarı gi­biydi. Çünkü mühim ve fevkalâde bir mesele, hâlledilmek üzere onları bekliyordu.</p>

  <p class="Standard" dir="ltr" style="margin-left:1.3228347px;margin-right:1.3228347px;text-indent:47.281895px"><span style="color:#000000">Otomobil, parke taşlarla döşeli ve eskisinden daha da te­miz ve muntazam görünen İstiklâl Caddesi’ne girmek üze­reydi. Kafalarındaki panama, melon yâhut fötür şapkalara, iyi ya da kötü dikilmiş kruvaze ceketlere, kravatlara, bol ve ütülü pantolonlara bakılırsa erkek tâifesi, yeni rejim tarafın­dan adamakıllı tedîp ve temdi edilmiş sayılırdı. Muasırlaşma yolundaki inkılâplar da fayda vermiş, bu mümtaz beylerin koluna girmiş hanımefendiler de, başlarında yana yatık şık şapkaları, roplarının altındaki midi etekleri, baldırlarını or­taya koyan ipek çorapları, sivri ve yüksek topuklu iskarpin­leriyle zarâfetlerini teşhir ederek, elektrikli sokak lambala­rının aydınlattığı caddede boy gösterir olmuşlardı. Elhamra Sineması’nın önü, bu hanımlar ve beyler, bir de elbette onla­rın çocuklarıyla doluydu. Galiba Rudol Falentino’nun</span> <span style="color:#000000">filmi teşhir edilecekti. Gişe önünde beklenirken kızlar film afişle­rinde bu artistin süretlerine bakıp âh ederek ellerini boyun­larına götürürken, anaları da işe pek kayıtsız kalamıyor, ai­le babaları ise, “Kadındır işte!” diyerek onların hayranlıkla­rını müsâmahayla karşılıyorlardı. Fakat onların zihinlerinde ve kalplerinde ise, Kreta Karbo, Marlen Titrik gibi yıldızlar vardı. İşin kötüsü bu aile babalarının bıyıkları, tıpkı Klark Geybil’inki gibiydi ve bu hâlleriyle hanım kısmının tekmili­ni, önlerinde diz çöktüreceklerine inanıyorlardı.</span></p>

  <p class="Standard" dir="ltr" style="margin-left:1.3228347px;margin-right:1.3228347px;text-indent:47.281895px"><span style="color:#000000">Daha o akşamüstü yağan yağmur nedeniyle İstiklâl Cad</span><span style="color:#000000" xml:lang="en-US">­</span><span style="color:#000000">desi’nin parke taşları, kaldırımları ıslaktı. Bu yüzden hem sokak lambaları hem de renk renk kıpırdaşan neon ışıkla­rı ıslak satıhlarda yansıyor, akşam olmasına rağmen ortalı­ğı renk cümbüşüne çeviriyordu. Bıyık marka otomobil, iş­te bu renk cümbüşü içinde ilerlemekte, MAKSİM, TURAN BAR, SERVET TAYYÂRE PİYANGOSU, TÜRKUVAZ gibi ebrulî neon ışıklı koskoca reklam tabelâlarının altından geç­mekteydi. Nihâyet Taksim’e varınca yavaşlayıp sağa döndü ve yokuş aşağı ilerlemeye başladı. Dakikalarca süren yolcu­luktan sonra, Saray’ın saltanat kapısı önüne vardı ve beyaz ceketli bir polis memuru tarafından durduruldu. Evrâklar, izinnâmeler ve hüviyetler gösterildikten sonra, diğer bir po­lis memuru içeri telefon etti. Ardından içeri giren otomobi­lin farları selâmlık binâsını aydınlattı. Bu sırada yağmur baş­lamıştı. Zâten, gelen misafirlerin ıslanmaması için kapıda el­lerinde şemsiyeyle bekleyen birkaç müstahdem vardı. Oto­mobil önünde durunca bunlar gelip kapıyı açtılar ve iki mi­safiri şemsiyelerle yağmurdan koruyarak içeri buyur etti­ler. İçeride onları, yuvarlak kemik gözlüklü ve badem bıyık­lı bir zât karşılayıp, “Sizi içeride bekliyorlar,” diye fısıldadı. Maaşının yüksekliği ve ev geçindirme derdi nedeniyle Sa­ray’da uzun müddet bulunması gerektiğinden, tıpkı bir ars</span><span style="color:#000000" xml:lang="en-US">­</span><span style="color:#000000">lanın yanında yaşamak zorunda kalmış bir maymun gibi ür­kekti. Elektrik düğmesini çevirip ışığı açmadı. Burası sade­ce, duvardaki birkaç aplikle aydınlanıyor ve bunlardan sızan ölgün ziyâ, saltanat devrinde devletin milyonlarca lira borç­lanıp aldığı muhteşem mobilyaların yaldızlarını tutuşturma­ya anca kâfi geliyordu. Merdivenden yukarı çıktılar ve adam önde, onlar arkada bir süre yürüdükten sonra nihâyet Ma­vi Salon’a vardılar. Dışarıda sağanak başlamış, gök gümbür gümbür gümbürdüyordu.</span></p>

  <p class="Standard" dir="ltr" style="margin-left:2.6834648px;margin-right:1.3228347px;text-indent:47.281895px;color:#000000">Salonun deniz tarafına düşen kısmına bir masa kurulmuş­tu. Binbaşı baştaydı. Onun yanında Teğmen oturmuştu. Ay­rıca masada dört devlet adamı ile bir sedâ kayıt sanatkârı vardı. Ürkek adam iki şahsı içeri buyur ettikten sonra çıktı ve kapıyı ardından kapadı.</p>

  <p class="Standard" dir="ltr" style="margin-left:2.6834648px;margin-right:1.3228347px;text-indent:47.281895px;color:#000000">Binbaşı, “Bu mekânda tam bir haftadır fevkalâde hâdiseler yaşanmaktadır. Bunların milletimiz ve cumhuriyet için mü­him olabileceğine inanıyorum. Her şeyi şimdi anlayacağız,” dedikten sonra, sedâ kayıt sanatkârına dönerek, “Lütfen an­latınız!” diye buyurdular.</p>

  <p class="Standard" dir="ltr" style="margin-left:2.6834648px;margin-right:1.3228347px;text-indent:47.281895px;color:#000000">Masa üstündeki fennî cihâzıyla çelik tele manyetizmalı se­dâ kaydı yapmakta mahir olan sanatkâr şunları söyledi:</p>

  <p class="Standard" dir="ltr" style="margin-left:2.6834648px;margin-right:1.3228347px;text-indent:47.281895px"><span style="color:#000000">“Saray çalışanları takriben bir haftadır bazı gürültülerden rahatsız olmaktadırlar. Muhafızlar sarayı didik didik etti. Fa­kat gürültünün menşeini kimse bulamadı. Gürültünün, ta</span><span style="color:#000000" xml:lang="en-US">­</span><span style="color:#000000">bîatüstü bir mahlûk tarafından çıkarılmış olabileceği dedi­kodusunun ahâli arasında yayılmasının sakıncaları olacaktır. Bunun fennî bir izâhı olmalıdır. Böylece hâdise mahâlline da­vet edilme şeref ve imtiyâzını yaşadım. Meselenin iyi tarafı, gürültüyü kayıt cihazına kaydettim. Lütfen bir dinleyiniz!”</span></p>

  <p class="Standard" dir="ltr" style="margin-left:2.6834648px;margin-right:1.3228347px;text-indent:47.281895px;color:#000000">Sedâ sanatkârı cihâzı çalıştırır çalıştırmaz birtakım gürül­tüler işitildi. Kaydedildiğine göre bu, tabîatüstü bir hâdise olmasa gerekti. İşte o gece, Mavi Salon’da toplanmış insanla­rın zihnini meşgûl eden de buydu.</p>

  <p class="Standard" dir="ltr" style="margin-left:1.3228347px;margin-right:0;text-indent:47.281895px;color:#000000">Bestekâr Cemâl Bey hemen atıldı:</p>

  <p class="Standard" dir="ltr" style="margin-left:1.3228347px;margin-right:1.3228347px;text-indent:47.281895px;color:#000000">“Binbaşım! İzin almadan konuştuğum için affınızı dilerim ama, gürültü dediğiniz bu sedâlar, peşten tize doğru, do, re, fa, sol, do, fa, sol ve la. Sırasıyla piyano, piyanissimo, mez­zo forte, forte, fortissimo, forte ve piyano. Biz mûsikîşinas­lar bunlara harmonikler deriz. Bu sedâlar hangi sazın har­monikleridir biliyor musunuz? Kornonun! Ama aynı sedâ­lar neden iki kez işitiliyor, orasını anlayamadım.”</p>

  <p class="Standard" dir="ltr" style="margin-left:1.3228347px;margin-right:0;text-indent:47.281895px;color:#000000">Teğmen hemen atıldı:</p>

  <p class="Standard" dir="ltr" style="margin-left:1.3228347px;margin-right:0;text-indent:47.281895px;color:#000000">“Binbaşım, belki de iki korno vardır!”</p>

  <p class="Standard" dir="ltr" style="margin-left:1.3228347px;margin-right:0;text-indent:47.281895px;color:#000000">Binbaşı:</p>

  <p class="Standard" dir="ltr" style="margin-left:1.3228347px;margin-right:1.3228347px;text-indent:47.281895px;color:#000000">“Aferin sana,” dedi. “Şu ‘korno’ Frenk dilinde ne anlama gelir?”</p>

  <p class="Standard" dir="ltr" style="margin-left:1.3228347px;margin-right:0;text-indent:47.281895px;color:#000000">Cemâl Bey, “‘Korno’, ‘boynuz’ demektir,” diye cevap verdi.</p>

  <p class="Standard" dir="ltr" style="margin-left:1.3228347px;margin-right:1.3228347px;text-indent:47.281895px;color:#000000">Teğmen, “Binbaşım, Saray’da iki boynuzlu bir canavar ol­masın?” diye alayla sordu.</p>

  <p class="Standard" dir="ltr" style="margin-left:1.3228347px;margin-right:1.3228347px;text-indent:47.281895px;color:#000000">İşte bu sırada, otomobilin bestekârla birlikte getirdiği ikinci şahıs araya girdi ve şunları söyledi:</p>

  <p class="Standard" dir="ltr" style="margin-left:1.3228347px;margin-right:1.3228347px;text-indent:47.281895px;color:#000000">“Böylece hayâletin ismini öğrenmiş bulunuyoruz: Zulkar­neyn! Yani Çiftboynuz! Bu aynı zamanda İskender Zulkar­neyn’in de ismiydi. Zâlimliği temsil eder. Mâdem ki artık is­mini öğrendik, onu buraya çağırabiliriz. Bakalım bize neler öğretecek.”</p>

  <p class="Standard" dir="ltr" style="margin-left:1.3228347px;margin-right:1.3228347px;text-indent:47.281895px"><span style="color:#000000">Bunları söyleyen zât, ince uzun, siyah ceketli ve fiyango­lu, kapkara ayakkabıları gıcır gıcır ve cilâlı, ama beti benzi bembeyaz biriydi. İstanbul’da yeni türeyen, emsâline az rast­lanır</span> <span style="color:#000000">asrî ve fennî bir medyum olan bu zât, gürültünün kay­nağı olan hayâleti, gayb âleminden dünyevî âleme çağırması için dokuz liraya tutulmuştu. Vazifesini artık îfâ etmeye sıra geldiğini zannederek, “Müsaadenizle!” bile demeden, yakışık almaz bir şekilde yerinden kalkıp ellerini bir ovuşturdu. Bu davranışı, ellerine elektrikî bir hassa kazandırmaktan ziyâde, az sonra beklediği muvaffakiyeti için olsa gerekti. Bir berjer koltuğu masanın tam kapı tarafına, utanmadan Binbaşı’nın karşısına çekti ve buraya oturdu. Derken gözlerini tavanda­ki billur avizeye dikip, “Zulkarneyyyn! Ey Zulkarneyyyn! Gel ey Zulkarneyyyn!” diye, abuk sabuk inlemeye başladı. Neden sonra inlemesi kesildi ve başı koltuğun arkasına düştü. Anla­şılan transa geçmişti. Ama nedense, az sonra horlamaya baş­ladı. Bu esnada ağzı açılmış, çenesi düşmüştü ve sarkan duda­ğının kenarından salya sızıyordu. İşte! Trans mırans hikâyey­di. Adam bal gibi uyuyordu. Masadakiler bir süre bekledik­ten sonra sıkılmaya başladılar. Anlaşılan bir falso yapmışlar­dı. Teğmen dayanamayıp, medyumun yanağına bir şamar aşk edince adam kendine geldi. Şaşkın şaşkın sağa sola bakınıyor­du. Fakat bu esnâda, yan daireden bir sedâ geldi: “Buradayım!”</span></p>

  <p class="Standard" dir="ltr" style="margin-left:1.3228347px;margin-right:1.3228347px;text-indent:47.281895px;color:#000000">Mavi Salon’da kim varsa derhâl koşup dâireye girdiler. Ama sağa sola ne kadar baktılarsa kimsecikleri göremedi­ler. Fakat aynı sedâ bu kez, imparatorluk yatak odasından yine işitildi:</p>

  <p class="Standard" dir="ltr" style="margin-left:1.3228347px;margin-right:0;text-indent:47.281895px;color:#000000">“Niye içeri girdiniz? Buradayım!”</p>

  <p class="Standard" dir="ltr" style="margin-left:1.3228347px;margin-right:1.3228347px;text-indent:47.281895px;color:#000000">Derhâl bu odaya doluştular. Ama manzara aynıydı. Bura­da kimsecikler yoktu. Bu yüzden gelip masada yerlerini al­dılar. Ama ses bir türlü kesilmiyordu. Bu nedenle canı sıkı­lan Binbaşı, vakit geçirmek için olsa gerek, esrarengiz şah­sa şöyle bağırdı:</p>

  <p class="Standard" dir="ltr" style="margin-left:1.3228347px;margin-right:0;text-indent:47.281895px;color:#000000">“Kimsin sen!”</p>

  <p class="Standard" dir="ltr" style="margin-left:1.3228347px;margin-right:0;text-indent:47.281895px;color:#000000">“Ben Zulkarneyn’im!”</p>

  <p class="Standard" dir="ltr" style="margin-left:1.3228347px;margin-right:1.3228347px;text-indent:47.281895px;color:#000000">Binbaşı gülümsedi. Çünkü dünyanın bin bir türlü hâline alışıktı. Bu yüzden balkondakine, “Mâdem tabîatüstü kabili­yetlerin var, bunu bize ispat et! İşte şimdi önümdeki kâğıda bir sayı yazdım ve ters çevirdim. O sayıyı söyle bana!” “246487!”</p>

  <p class="Standard" dir="ltr" style="margin-left:1.3228347px;margin-right:1.3228347px;text-indent:47.281895px;color:#000000">Orada bulunanlar, Binbaşı’nın senelerden beri ilk kez şa­şırdığını gördüler. Cevap doğruydu ve bunda hile hurda pek olamazdı. Binbaşı uzun bir müddet, o masanın başında dü­şündü durdu ve nihayet sedânın geldiği yere doğru şöyle ba­ğırdı:</p>

  <p class="Standard" dir="ltr" style="margin-left:12.018898px;margin-right:0;text-indent:47.281895px;color:#000000">“Peki asıl ismin ne?”</p>

  <p class="Standard" dir="ltr" style="margin-left:12.018898px;margin-right:0;text-indent:47.281895px;color:#000000">“Dedim ya! Zulkarneyn!”</p>

  <p class="Standard" dir="ltr" style="margin-left:12.018898px;margin-right:34.658268px;text-indent:47.281895px;color:#000000">“Lakâp ardına saklanman için sebep yok. İsmin ne?” “İhsan Sait!”</p>

  <p class="Standard" dir="ltr" style="margin-left:12.018898px;margin-right:4.006299px;text-indent:47.281895px;color:#000000">“Peki İhsan Sait Efendi, şimdi neredesin ve buraya neden geldin?”</p>

  <p class="Standard" dir="ltr" style="margin-left:12.018898px;margin-right:0;text-indent:47.281895px;color:#000000">“Bu kimseyi ilgilendirmez.”</p>

  <p class="Standard" dir="ltr" style="margin-left:12.018898px;margin-right:65.34803px;text-indent:47.281895px;color:#000000">“Kafamı kızdırma! Sen nereden geldin buraya!” “İstikbâlden.”</p>

  <p class="Standard" dir="ltr" style="margin-left:12.018898px;margin-right:0;text-indent:47.281895px;color:#000000">Binbaşı heyecanla yerinden doğruldu ve sordu:</p>

  <p class="Standard" dir="ltr" style="margin-left:12.018898px;margin-right:4.006299px;text-indent:47.281895px;color:#000000">“Mâdem öyle, harbin ne zaman çıkacağını söyle bana!” “Harp marp umurumda değil!”</p>

  <p class="Standard" dir="ltr" style="margin-left:12.018898px;margin-right:0;text-indent:47.281895px;color:#000000">“Peki amacın nedir öyleyse?”</p>

  <p class="Standard" dir="ltr" style="margin-left:12.018898px;margin-right:0;text-indent:47.281895px;color:#000000">“Dünyadaki en üstün insanı bulmak!”</p>

  <p class="Standard" dir="ltr" style="margin-left:12.018898px;margin-right:0;text-indent:47.281895px;color:#000000">“Var mı böyle biri?”</p>

  <p class="Standard" dir="ltr" style="margin-left:12.018898px;margin-right:0;text-indent:47.281895px;color:#000000">“Var böyle biri ve ismi T ile başlıyor!”</p>

  <p class="Standard" dir="ltr" style="margin-left:12.018898px;margin-right:0;text-indent:47.281895px;color:#000000">“Yani?”</p>

  <p class="Standard" dir="ltr" style="margin-left:12.018898px;margin-right:0;text-indent:47.281895px;color:#000000">“Adı İdris’.”</p>

  <p class="Standard" dir="ltr" style="margin-left:12.018898px;margin-right:0;text-indent:47.281895px;color:#000000">“Peki tam adı?”</p>

  <p class="Standard" dir="ltr" style="margin-left:12.018898px;margin-right:0;text-indent:47.281895px;color:#000000">“İdris Âmil Zula!”</p>

  <p class="Standard" dir="ltr" style="margin-left:12.018898px;margin-right:4.006299px;text-indent:47.281895px;color:#000000">Binbaşı hışımla yerinden doğruldu ve mâiyetindekilere buyurdu:</p>

  <p class="Standard" dir="ltr" style="margin-left:12.018898px;margin-right:0;text-indent:47.281895px;color:#000000">“Derhâl araştırınız!”</p>

  <p class="Standard" dir="ltr" style="margin-left:12.018898px;margin-right:4.006299px;text-indent:47.281895px"><span style="color:#000000">1930’lu senelerde memleketin münevverleri bir bakıma iki zümreden ibâretti. Bunlardan birinciler, eski adamlardı ve Divân edebiyatı üstâdı ve hayranıydılar. Bu zevât genel­likle üniversitede müderris tâifesinden olur, ama eski ede­biyatla meşgûl olduklarından, namazlarını, oruçlarını ve zekâtlarını ihmâl etmez, dinlerinin tekmil icâbını yerine ge­tirirlerdi. Hülâsa, hem münevver hem de ahıret adamıydı­lar. Ama ne hikmetse içtimâ mahâlleri genellikle kıraathâ­neler olur, işte bu mekânlarda derin edebiyat sohbetleri ya­parlar, doğrusunu söylemek gerekirse gâyet güzel şiir okur ve şerh ederlerdi. Bu türe giren münevver tayfasını kıraat­hânede dâimâ, şâkirtlerinden oluşan bir dinleyici kitlesi ta­kip eder, adamların sohbetini asla kaçırmazlardı. Gel gör ki bu zümreden olan münevverler, şâkirtlerinden ifrat derece­sinde, neredeyse doludizgin bir hürmet beklerlerdi. Çünkü adamlar hürmete açtı. Değil karşılarında bacak bacak üstü­ne atıldığı, kıraathâne sandalyesinde geriye doğru şöyle bir yaslanmak bile görülmüş işitilmiş şey değildi. Zâten</span> <span style="color:#000000">böyle bir şey insanın aklına bile gelemezdi. Bununla birlikte adam­lar kendi sahalarında birer üstâd idiler ve bunu da kısmen gençliklerindeki heves, kısmen de hürmete şâyân birer efen­di olabilmek için başarmışlardı.</span></p>

  <p class="Standard" dir="ltr" style="margin-left:1.3228347px;margin-right:1.3228347px;text-indent:47.281895px;color:#000000">Ancak diğer münevver zümresi, eski İstanbul’un kıraatha­nelerinde simit yiyip çay içecek şahıslardan oluşmuyordu. Beyoğlu’nu mesken tutan bu münevverler, Arapça ve Fars­ça üstâdı birincilerden farklı olarak Fransızca, İngilizce, Al­manca gibi garp lisânlarını gâyet güzel biliyor, Avrupa ede­biyatını yakından takip ediyorlardı. Mekânları ise, ya baş­ta Markiz ve Lebon olmak üzere pastahâneler ya da meşhur ve lüks birahânelerdi. Bu tâife rakıdan anlamaz, Fransız şa­rapları ve konyak gibi müskirat içerdi. Doğrusu haddinden fazla şık giyiniyorlardı. Şişli’deki apartmanlardaki dâirele­rinde, resepsiyonlar için dâimâ bir frak ile belki de bir silin­dir şapka bulunurdu. Ayrıca züp ve züppe olarak görünse­ler de, smokin bu adamlara yakışırdı. Çünkü bakımlıydılar. Her gün tıraş olur ve Avrupa’dan getirdikleri losyonları sü­rünürlerdi. Zâten hemen hepsi Avrupa’da tahsil görmüştü. Bu kıt’ada tiyatroya fazlasıyla gittiklerinden, kıraathâne mü­nevverlerini, lâf sokmadan sadece yüz buruşturup hor gör­me konusunda artistik bir maharet kazanmışlardı.</p>

  <p class="Standard" dir="ltr" style="margin-left:1.3228347px;margin-right:1.3228347px;text-indent:47.281895px"><span style="color:#000000">Bununla birlikte her iki zümre de, Lisân Müessesesi’nin tâbirini kullanmak gerekirse, “üretici” değil, “tüketici” idi­ler. Bunlar, kültür mamûllerini tüketen münhelikler, cetvel gibi dümdüz kitap kurtlarıydı. Ne var ki bir üçüncü münev­ver zümresinden de söz açmak doğru olacaktı. İşte bu mü­nevverler, inkılâpların bir eseri, daha doğrusu yan tesiri sa­yılabilirdi. Hâriçte müstemlekecilere ve dâhilde de mürte­cilere ve her iki grubun kültürüne harp ilân etmek mecbû­riyetinde kalmış yeni rejim, edebiyat meydanını boş bırak­mıştı ve kültür de boşluğu sevmezdi. İşte bu boşluğu, üçün­cü zümredeki döküntü münevverler dolduracaktı. Geçen asır sonlarında şâhikasına ulaşmış lisân, yerini bir kabile di­line bırakınca bu pestenkerânî münevverlere gün doğmuş­tu. Tahsilleri terbiyeleri yoktu ama, haklarını yememeli, bu ekmek derdinde oldukları içindi. Zâten hemen hepsi hüsran içindeydiler ve münevver hüviyeti onlara hak ettikleri hür­meti sağlayabilirdi. Hüsran içinde olmalarının sebebi ise, er­kek olan çoğunun, zürriyetlerini sürdürme derdinde olan ana babaları tarafından lala paşa büyütüldükten sonra ce­miyete salınması ve bu ortamda, vaktiyle ailelerinde kendi­lerine verilen kıymeti hak etmediklerini anlamalarıydı. Na­sıl hak etmezlerdi! Onlar her şeye lâyıktılar! Başkalarından ne eksikleri vardı! Ama mesele gâliba, sandıklarından biraz daha zordu. Muharrir olup cemiyette hürmet görmek isti­yorlardı ama, nasıl kitâp yazacaklardı! Bu işin bir kolayı ol­malıydı. Neyse ki bütün kültür sıfırlanmış, herkese sıfırdan başlama imkân ve imtiyâzı verilmişti, işte ıskartadaki bu münevverlerden biri de, Kasımpaşa’daki Piyale Mektebi So­kağındaki küçük mandırasında yoğurt, peynir, sucuk, tere­yağı ve yumurta satan İdris Âmil’di.</span> <span style="color:#000000">Mandırasına yakın bir yerde, Birlik Sokağı’ndaki virân ahşap evde anasıyla birlikte yaşıyordu. Kısacık olduğu için kendisine pek yakıştıramadı­ğı boyuna göre ayarlayıp duvara astığı aynada, küçücük ve yumuk gözlerini, sivilceli yüzünü, uzun burnunu görünce, hayatın bu sûreti, kendisi gibi mümtaz bir şahsiyete ne hak­la lâyık gördüğüne bir mânâ veremez, işte aynanın ona gös­terdiği eksiği gediği edebiyat vâsıtasıyla kapatmaya çalışır­dı. Zâten azmi ve irâdesine tam tekmil itimât eder, diğerle­rine olduğu gibi tâlihin er yâhut geç kendisine de güleceği­ne inanırdı. Ortaokuldan mezun olup tam 21 yaşında olma­sına rağmen, Sarıyer’de oturan tabip binbaşının ahbaplık et­tiği emir erine az buçuk para koklatıp aracı ettiği için çürük raporu koparmayı başarabilmiş, böylece askere alınmamış­tı. Ayrıca memleketin mürekkep yalamış adama ihtiyacı ol­duğu herkesin malûmuydu. Hâlihazırda askerlik, bu hisli ve sanatçı ruhlu adama uygun değildi. Zâten İdris Âmil, kendi hisleriyle dolu olmasa nasıl şiir yazabilirdi. Şu, ilk ve tek şii­rini, Kapalıçarşı’da kuyumculuk yapan ve Fırka’nın ileri ge­lenleri arasına girmeye gayret eden Rişar Diriboz nâm bir hayırseverin maddî destek sağladığı,</span> <span style="font-style:italic;color:#000000">Boz</span> <span style="color:#000000">dergisinde neşret­tikten sonra yıldızı parlamıştı:</span></p>

  <p class="Standard" dir="ltr" style="margin-left:38.66457px;margin-right:0;margin-top:0;margin-bottom:0;text-indent:47.281895px;color:#000000">Şu</p>

  <p class="Standard" dir="ltr" style="margin-left:38.66457px;margin-right:0;margin-top:0;margin-bottom:0;text-indent:47.281895px;color:#000000">Ezlâmuteahhem</p>

  <p class="Standard" dir="ltr" style="margin-left:38.66457px;margin-right:0;margin-top:0;margin-bottom:0;text-indent:47.281895px;color:#000000">Serbaklağancıl</p>

  <p class="Standard" dir="ltr" style="margin-left:38.66457px;margin-right:0;margin-top:0;margin-bottom:0;text-indent:47.281895px;color:#000000">Özbelindirikimsi</p>

  <p class="Standard" dir="ltr" style="margin-left:38.66457px;margin-right:0;margin-top:0;margin-bottom:0;text-indent:47.281895px;color:#000000">Beryortumgantırak</p>

  <p class="Standard" dir="ltr" style="margin-left:38.66457px;margin-right:0;margin-top:0;margin-bottom:0;text-indent:47.281895px;color:#000000">Su</p>

  <p class="Standard" dir="ltr" style="margin-left:38.66457px;margin-right:0;text-indent:47.281895px;color:#000000" xml:lang="en-US"></p>

  <p class="Standard" dir="ltr" style="margin-left:1.3228347px;margin-right:0;text-indent:47.281895px"><span style="color:#000000">Bu şiiri en çok İdris Âmil beğenmişti. Ayıptır söyleme­si, helâya gidip yestehlediği zaman çömeldiği yerden kalkar ve bedeninden çıkan gâitasını uzun uzun hayranlıkla, göğ­sü kabarana kadar seyreder, ardından da anasının her zaman dolu bıraktığı ibrikteki suyu, içi cız ederek döküp necâseti­ni, daha doğrusu opus’unu deliğe uğurlardı. Tembel olma­sına tembeldi, ama Allah da yardım ediyordu. Talih ona gâ­yet çalışkan bir çırak hibe etmişti. Bu şebek misâli çevik ve kara çocuk, cebinde anahtarla sabahın köründe mandırayı açar ve gün boyu müşteri beklerdi. İdris Âmil ise o sıra elbet­te, uyuyor olurdu. Ancak öğleye doğru uyanır, anasının sini içinde getirdiği kahvaltısını türküler çığıra çığıra keyifle mi­deye indirirdi. Derken sökükleri dikilip ağına belirsiz bir ya­ma vurulmuş pantolonunu, yakası tarazlanmış beyaz ve te­miz gömleğini giyer, rahmetli babasından yadigâr, dirsekleri dışarı taşmış kruvaze ceketini sırtına vurup başına da o meş­hur hasır şapkasını geçirdikten sonra sokağa çıkardı. Kafa­sındaki hasır şapkanın lifleri her ne kadar yer yer sökülmüş­se de, bu bölgeleri tutkalla tamir etmişti. Ama yağmurlu ha­valarda tutkal eriyor ve sökükler yine ortaya çıkıyor, dolayı­sıyla kış aylarında ikide</span> <span style="color:#000000">bir zahmete giriyordu.</span></p>

  <p class="Standard" dir="ltr" style="margin-left:1.3228347px;margin-right:1.3228347px;text-indent:47.281895px"><span style="color:#000000">Derken İdris Âmil, her münevverin yaptığı gibi ceketi­nin cebinde</span> <span style="font-style:italic;color:#000000">İlmî Astroloji</span><span style="color:#000000">,</span> <span style="font-style:italic;color:#000000">Ruhîyât Tetkiki, Asrî Rüya Tâbir­leri</span> <span style="color:#000000">gibi derin kitâplardan biri olduğu hâlde, mandırayı çıra­ğına bırakarak hasır şapkasını başına geçirip hafifçe sağa ya­tırır, diğer münevverlerle buluştuğu kıraathâneye doğru yo­la koyulurdu. Ayrıca bu sanatkâr ruhlu nârin zât, Kasımpa­şa ahâlisini pek hoyrat ve kabadayı bulur, çoğundan tırstığı için genellikle onlarla dostça geçinir ve hattâ zaman zaman onlara benzemeye çalışırdı. Bu iş, İdris Âmil Kasımpaşa do­ğumlu olduğu için zor da olmazdı. Mahallesinde omuzları­nı az geriye atıp kabara şişine dolaşırken, Lobut Sokağı’ndan Okçu Musa Caddesi’ne geldiğinde ferahladığından olsa ge­rek, kendini biraz salardı. Hele hele Perşembe Pazarı Cadde­si’ni geçip Câmii Cedit Sokağı’ndan Karaköy’e çıkınca durup üstüne başına bir çekidüzen verir, hasır şapkasını çıkarıp saçlarını bir tarar, ayakkabılarını pantolon paçalarında par­lattıktan sonra da yoluna devam ederdi. Köprüde ise kadına kıza, hem Kasımpaşalılık hem de münevverlik icabı, dik dik değil yangözle bakardı. Evet! İdris Âmil de o devirdeki her erkek gibi abazandı. Ama bu iyi ki böyleydi! Çünkü garpta olduğu gibi burada da o serbest kızlar olsaydı, bunlar onun belinden ziyâde mürekkep hokkasını kurutur, o güzel, saf ve Eflatunî aşk şiirlerine böylece elvedâ der, şâirlik ve mü­nevverlik kariyeri nihâyet bulurdu. İşte bu yüzden, zaman zaman sancılı bir hayat yaşasa da, hattâ ara sıra Abanoz So­kağı’nı ziyaret etse bile, fizikî aşktan ziyâde şâirâne, roman­lara yaraşır bir münasebet taraftarıydı. Zâten onun işi, kadın ile erkek arasındaki münasebetlerdi. Kısmet olur da, Allâhû Teâlâ izin verirse, bu konuda bir roman yazmak istiyordu. İşte diğer münevverler onu, yazacağı bu roman yüzünden çekemiyorlardı. Çünkü bu, muhteşem bir roman olacaktı. Eminönü’nden ne zaman, Âsâr Efendi Caddesi yoluyla Yeşil Direkli Bakkal yanındaki Klodfarer Kıraathânesi’ne yaklaş­maya başlasa, kendisine az sonra takılacak kıskanç arkadaş­larına yetiştireceği cevapları düşünürdü. Devrin âdâbı gere­ği, tıpkı diğer kıraathânelerde olduğu gibi, Klodfarer adlı bu münevverhâneye de kadın kız alınmaz, daha doğrusu cins-i latîf böyle yerlere girmeye asla cesaret edemezdi. Çünkü o devirde kadın kız, yabancı bir erkekle sokakta görüldü mü adı çıkar, neredeyse nâmusu kirlenir, hakkında “Falancayla konuştu! Falancayla düşüp kalktı!” dedikodusu çıktığından kısmet bulamaz, cam kenarında koca bekleye bekleye kurur giderdi. Ama İdris Âmil’in, hele Beyoğlu’nda o dünya güze­li, çivi topuklu iskarpinleriyle attıkları her adımda bembe­yaz ipek çoraplarının sardığı baldırları titreyen kızları gör­dükçe aklı giderdi. Şuuraltı ona, yazacağı romanla bu kızla­rın ona hayran olacağını fısıldıyordu. İdris Âmil bu sesi işiti­yordu, çünkü o tabiî biriydi. Tabîat ananın bir mahsûlü ola­rak İdris Âmil, “samimiyetten” yanaydı ve kesinlikle yapma­cık değildi. Bu yüzden yemek yediği esnâda onun odasının duvarına kulaklarını dayayanlar, “Cap! Cap! Cap!” sedala­rını işitirlerdi. Bunlar onun ağız</span> <span style="color:#000000">şapırtılarıydı. Anlaşılan ye­meğin lezzetine bir de, tabiatın şarkısının keyfini katıyor­du. Yediği yemeğin bedenini terk etmesi de ayrı bir heye­can, bambaşka bir âyindi! Helâda yestehlerken, tıpkı yemek yediği esnâda damağında hissettiği hazzı, bu kez makatında hisseder, ama onu labunya sanmasınlar diye bunu kimselere söylemezdi. Çünkü yakın bir arkadaşı, buraya bir şeyin gir­mesi ile çıkması arasında bir fark olmadığını, çünkü her iki hâlde de bir sürtünmenin mevzûbahis olduğunu çıtlatmıştı. Bu ikâz İdris Âmil’in dünyasını yıkmaktan çok, onu daha bir erkek yapmış, hattâ müzik kulağı olanların fark edeceği gi­bi, sesi yarım perde pesleşmişti. Fakat kazandığı bu hususi­yeti çekemeyen arkadaşları ona bir kumpas kurmuşlardı: Şi­irinin basıldığı</span> <span style="font-style:italic;color:#000000">Boz</span> <span style="color:#000000">adlı mecmûayı çıkaran kuyumcu Rişar Diriboz, Yahudi olduğu gerekçesiyle Fırka’dan atıldığından dolayı, mecmûanın neşriyâtçısını, bu haksızlığa karşı İdris Âmil’in adını kullanarak bir protesto yazısı basmaya iknâ et­tiler. Bu kumpastan haberi olmayan İdris Âmil, birkaç gün sonra mecmûada, kendisinin yazmadığı, ama adını taşıyan şu manşeti görmüştü:</span></p>

  <p class="Standard" dir="ltr" style="margin-left:0;margin-right:0;text-indent:47.281895px;text-align:center;color:#000000">İTHAM EDİYORUM!</p>

  <p class="Standard" dir="ltr" style="margin-left:238.67717px;margin-right:0;text-indent:47.281895px;color:#000000">İ. Âmil Zula</p>

  <p class="Standard" dir="ltr" style="margin-left:1.3228347px;margin-right:0;text-indent:47.281895px;color:#000000"></p>

  <p class="Standard" dir="ltr" style="margin-left:1.3228347px;margin-right:0;text-indent:47.281895px"><span style="color:#000000">İdris Âmil bu manşeti görünce dizlerinin bağı çözüldü ve çenesi takırdamaya başladı. Oracıkta kaldırıma çöktü. Ba­şına gelecekler onu esaslı bir şekilde korkuttuğundan otu­rup ağlamaya başladı. Ancak gelip geçenlerin nazar-ı dikka­tini celp ettiğini fark edince mendilini çıkarıp gözyaşlarını silmişti. Bu yanlış anlamayı bir şekilde gidermesi gerekiyor­du. Alelacele</span> <span style="font-style:italic;color:#000000">Boz</span> <span style="color:#000000">mecmûasının idâre edildiği, üçüncü kat­taki salaş dâireye çıktı. Ama heyhat! Kapı kapalıydı. Bu yet­miyormuş gibi bir de kırmızı resmî mühür vurulmuş, yani mecmua kapatılmıştı. Başı fena hâlde dertteydi. Gidip teslim olsa fenâ olmayacaktı. Böylece tramvayla tünele geldi. Doğ­ruca Beyoğlu Polis Karakolu’na yollandı. Bu salaş binâdan içeri girdiğinde, bir polisin, kadının birini sille tokat yum­ruk dövdüğünü görünce aklı gitti. Kadın iyi giyimli, or­ta hâili birine benziyordu ve anlaşılan, kendisini acımasız­ca yumruklayan polise mukâvemet ve hakâret etmişti. Diğer polisler ise sanki alelâde bir durummuş gibi işlerine devam ediyorlardı. O devirde de bunların çoğu, kendilerini tehdit eden kâtil ve zorbalardan tırsar, ama kuvvetleri sade vatan­daşa yettiğinden onların tepesine biner, “Hırsıza polis ol­maz, polis dostlara,” sözünü doğru çıkarmak için ellerinden geleni esirgemezlerdi. Polis, kadını döverken beti benzi çok­tan atmış İdris Âmil’in yanına gelen karakol âmirinin göz­lerinde şüphe vardı. O anda her insan sarrafı, âmirin İdris Âmil’i tanıdığına yemin edebilirdi. İdris Âmil kem küm ede­rek suçunu itirâf etti ve gelip adalete teslim olduğunu beyân etti ama, âmirin ağzından şu esrarengiz cümle çıkmıştı:</span></p>

  <p class="Standard" dir="ltr" style="margin-left:1.3228347px;margin-right:1.3228347px;text-indent:47.281895px"><span style="color:#000000">“Bu mevzû hakkında bize bir malûmât gelmedi.” Afallamış bir kafayla karakoldan çıkan</span> <span style="color:#000000">İdris Âmil’in biraz rahatlamaya ihtiyacı vardı. Bu yüzden Kuloğlu Sokağında­ki Yohan Biraderler’in kitâpçı dükkânına girdi ve sırf kafası­nı toplasın diye, hiç anlamadığı hâlde Fransızca, Almanca ve İngilizce kitâpları karıştırmaya, en azından eğer var ise, için­deki resimlere bakmaya başladı. İşte bu sırada sol yanında bir elektrik hissetti. Kuvvetli bir elektrikti bu. Gözlerini sola çevirmeye korkuyor, çünkü başına gelecekleri tahmin ede­biliyordu. Ama elektrikî saha giderek yoğunlaştı. İdris Âmil titremeye başlamıştı. Çünkü solundaki o güzel varlığı gönül gözüyle artık görebiliyordu. Derken elektrik, dirseğine çarp­tı ve İdris Âmil sarsılıp titredi. Evet! Elektrikî masmavi göz­ler ona bakıyordu ve bir yandan da solundaki güzel kız ona, “Afedersiniz, ürküttüm mü sizi? Dalmış gitmişsiniz,” diyor­du. Ne de olsa serde hem erkeklik hem de efendilik oldu­ğundan, kızı ürkütüp korkutmamak için İdris Âmil, “Estağfirullâh! Ricâ ederim!” dedikten sonra bir iki adım uzaklaş­mıştı. Ama kızcağız kitâp kurdu olmalıydı ki, rafları inceler­ken kendinden geçiyor, aksi gibi İdris Âmil’in üstüne üstü­ne geliyor, hattâ bazen dirsekleri birbirine cızzz diye deği­yordu. Derken kitâpçı dükkânı aşkla güm güm atan yürek sesleriyle inlemeye başladı. Yüreği aşktan göğsünden fırla­yacakmış gibi olan İdris Âmil’in üstten üçüncü gömlek düğ­mesi, tazyikle kopup yere düşünce, hisleri diğer bütün kor­kularını silip süpürdü ve kıza, “Kitâp okumayı çok seviyor olmalısınız!” gibi tam bir Kasımpaşalı lâfı etti. Yüzü kızar­mıştı. Ama inci gibi dişlerini gösteren kız, “Evet! Çok sevi­yorum! Anlaşılan siz de benim gibi kitâp kurdusunuz! Öyle değil mi?” deyince adamın elleri titremeye başladı. Ardından kız elini uzatarak, “Benim adım Leylâ,” deyince, İdris Âmil heyecandan terleyip ıpıslak olmuş elini uzattı ve Leylâ ile to­kalaşırken, “Memnun oldum. Benim de adım İdris,” derken, ebeveyninin kendisine neden Cüneyt, Ekrem, Nejat gibi da­ha gösterişli isimler koymadığına üzüldü. Neden sonra Ley­lâ ona, “İdris Bey, her gün saat 9 ilâ 10 arasında bu dükkâna gelir, yeni neşredilmiş kitâplara bakar ve birkaç Avrupa ga­zetesi alır giderim. Sizin gibi münevver bir insanla, ayaküs­tü de olsa sohbet etmek beni mesut edecektir. Bunu lütfen biliniz,” dedikten sonra seçtiği iki Fransızca kitâbı satıcıya götürdü. Parayı uzatıp üstünü aldıktan sonra İdris Âmil’e, “Hoşça kalınız İdris Bey!” demiş, ama sesi heyecandan bo­ğulan adamcağızın verdiği karşılığı işitememişti.</span></p>

  <p class="Standard" dir="ltr" style="margin-left:0;margin-right:1.3228347px;text-indent:47.281895px"><span style="color:#000000">Fırka’yı hedef alan bir protesto yazısı yazılıp bu korkunç suçun üzerine atıldığı İdris Âmil, Kasımpaşa Birlik Sokak’ta</span><span style="color:#000000" xml:lang="en-US">­</span><span style="color:#000000">ki evinde gece vakti horul horul uyurken âniden, düdük se</span><span style="color:#000000" xml:lang="en-US">­</span><span style="color:#000000">dâsıyla döşeğinden sıçrayıverdi. Bekçi düdük öttürüyordu. Ama o yeniden uykuya daldı. Fakat faydasızdı. Bekçi ge­liyor gidiyor, tam da evlerinin önünde düdüğünü, canhı­raş bir şekilde öttürüyordu. Bu sabaha kadar sürdü. En so­nunda bekçinin mesaisi bitti ve vukûat tekmili vermek üze­re, bağlı olduğu karakola doğru yola koyuldu. İdris Âmil ar­tık, siyasî bir mücrim addedildiğinden emin olmaya başla­mıştı. Başı fenâ hâlde dertte gibiydi. Takip edilip edilmedi­</span><span style="color:#000000">ğini anlamak için pencerenin perdesini şöyle bir araladı. Dı­şarıda bir zerzevatçı, eşeğinin iki yanına yüklediği turp, la­hana, karnabahar, marul gibi sebzeleri bağıra çağıra satmaya çalışıyor, onun arkasındaki kıraathânede ise iki hamal pas­tra oynarken, gri paltolu sarışın bir adam da onların oyunu­nu seyrediyordu. Her şey alelâde göründüğü için İdris Âmil, anasının sinide getirdiği kahvaltısını silip süpürdükten son­ra yine helaya gitti ve yine aynı haltı yaptı. Tam elinde ibrik­le bahçedeki helâdan çıkıyordu ki, bulundukları Birlik So</span><span style="color:#000000" xml:lang="en-US">­</span><span style="color:#000000">kağı’na birdenbire, beyaz ceketleri ve yeşil pantolonlarıyla 25-30 kadar polis doluverdi. Âmir bas bas bağırıyordu: “Bu mahâlli derhâl boşaltın! Bir kanun kaçağını arıyoruz!” İşte o anda, eğer az önce helâya gitmemiş olsaydı İdris Âmil altına doldurabilirdi. Şüphesiz ki, aradıkları kanun kaçağı o idi. Bu nedenle, artık başına gelecek her şeye râzı olduğu hâlde po­lislerin âmirine doğru, teslim olmak üzere yürümeye başla­dı. Ama adamın tam önünde durmuştu ki, âmir ona, “Hadi­sene be adam! Çekil şuradan da az ileride dur! Biz de işimizi yapalım!” diye bağırmıştı. İşte bu sırada, kıraathânedeki gri paltolu sarışın adam kaçmaya kalkınca, polislerden ikisi ar­dından ateş etti ve derken onu kovalamaya başladılar. Anla­şılan, aradıkları İdris Âmil değildi. Polislerin bir kısmı soka­ğın iki yanını tutmuş, diğerleri ise evlerin bahçelerine girip arama yapıyorlardı. Bu esnâda sokağa resmî plâkalı bir Ford girdi ve ne tuhaf kazadır ki geçerken, zavallı İdris Âmil’e çarpar gibi oldu. Polisler hemen çevresini aldılar. Bir polis, “Ambulans çağırın!” diye bağırıyordu. O, her ne kadar, “Bir şeyim yok! Ben iyiyim!” dese de dinlemediler ve “Belki kı­rık çıkık vardır. Hele bir röntgen çekilsin!” diye tutturdular. Ambulans az sonra, canavar düdüğüyle yeri göğü inlete in</span><span style="color:#000000" xml:lang="en-US">­</span><span style="color:#000000">lete geldi. Bu, Birlik Sokağı’na o güne kadar giren ilk ambu­lanstı. İdris Âmil sedyeyle bu vâsıtaya taşındıktan sonra am­bulans, yine canavar düdüğünü öttüre öttüre hastahâneye yollandı. Peşinden de dünya kadar çocuk fır ve kopil koşu­yordu. Derken resmî plâkalı Ford’un içinden, tıpkı hekim­ler gibi beyaz gömlekli dört adam çıktı. Ne hikmetse bunlar, İdris Âmil’in evinin bahçesine girdiler. Beyaz gömleklilerin hepsi de kısa boylu ve miniminnacıktı. Belki de bu yüzden mikrobiyoloji mütehassısıydılar.</span></p>

  <p class="Standard" dir="ltr" style="margin-left:1.3228347px;margin-right:1.3228347px;text-indent:47.281895px;color:#000000">Bu adamlar ellerine kauçuk eldivenler geçirdikten sonra, polislerin çevirdiği boş bahçede, az önce İdris Âmil’in yes­tehlediği helâya girdiler. Elbette yanlarında çantaları da var­dı. İçlerinden biri helânın deliğine iki elini dirseklerine ka­dar sokarken bir diğeri kendi çantasından kavanoz çıkardı. Çok geçmeden, İdris Âmil’in sabah yestehlediği gâita, olan­ca haşmeti ve bütünlüğüyle, ilkinin iki avucu içindeydi ve adam bunu, sanki İngiltere Kralı’nın tâcı gibi itinâyla tutu­yordu. Üçüncüleri, bir etiketin üzerine şunları yazmaktaydı:</p>

  <p class="Standard" dir="ltr" style="margin-left:146.68347px;margin-right:122.68347px;text-indent:47.281895px;color:#000000">İDRİS ÂMİL ZULA</p>

  <p class="Standard" dir="ltr" style="margin-left:146.68347px;margin-right:122.68347px;text-indent:47.281895px;color:#000000">Gâita No: 3</p>

  <p class="Standard" dir="ltr" style="margin-left:146.68347px;margin-right:122.68347px;text-indent:47.281895px;color:#000000">Sabah 9:46</p>

  <p class="Standard" dir="ltr" style="margin-left:146.68347px;margin-right:122.68347px;text-indent:47.281895px;color:#000000" xml:lang="en-US"></p>

  <p class="Standard" dir="ltr" style="margin-left:1.3228347px;margin-right:1.3228347px;text-indent:47.281895px"><span style="color:#000000">Derken gaitayı kavanoza itinâyla yerleştirdiler ve bu etike­tin arkasındaki zamkı yaladıktan sonra üzerine yapıştırdılar. Artık işleri bitmiş sayılırdı. Dışarı çıkıp otomobile bindiler. Şoför gaza bastı ve oradan ayrıldılar. Polisler, toplanan ahâli­ye, “Haydi dağılın! Hâdise bitti! Evlerinize gidin!” diye bağı­rıyordu. Ama anası, “İdris’im! İdris’im! Ah şimdi hastahâne</span><span style="color:#000000" xml:lang="en-US">­</span><span style="color:#000000">lere düştü!” diye hüngür hüngür ağlıyor, ama komşuları ka­dıncağızı teselli ediyorlardı. Gerçekten de İdris Âmil’in has</span><span style="color:#000000" xml:lang="en-US">­</span><span style="color:#000000">tahânede rahatı yerindeydi. Röntgen filmi çekilmiş, ama kı­rığa çıkığa rastlanmamıştı. Adam, istirahat için öğle sonrası­na kadar yatakta yatacak, yani iki üç saat sonra taburcu edi­lecekti. Yatakta bunca zamanın nasıl geçeceğini düşünüp sı­kılıyordu ki, kapı vuruldu. İçeriye, elinde bir demet nergis­le, ve elbette, o güzel masmavi gözleri, ponponlu çoraplarıy­la gülümseyerek Leylâ girince, siyasî bir mücrim olduğu ka­naatini o anda unutuverip aşka boğuldu.</span></p>

  <p class="Standard" dir="ltr" style="margin-left:1.3228347px;margin-right:1.3228347px;text-indent:47.281895px"><span style="color:#000000">Leylâ, “Yohan Biraderler’in kasiyeri seni sedyede taşınır­ken görmüş. Bana bahsetti ve hemen geldim. Hekimler âfi</span><span style="color:#000000" xml:lang="en-US">­</span><span style="color:#000000">yette olduğunu söylüyorlar. Gâliba bugün taburcu olacak­mışsın. Ama sarsılmış olmalısın,” demişti. İdris Âmil ise, “Evet. Hâdiseler beni çok yordu. Biraz dinlenmeye ihtiya­cım var,” dedi. Bunun üzerine Leylâ, “Hastahâneden çıktık­tan sonra Beyoğlu’nda dolaşıp biraz hava almaya ne dersin? Hem havadan sudan konuşuruz. Belki biraz birbirimizi tanı­rız,” deyiverince, İdris Âmil sevince boğulmuştu. Çünkü ara sıra ziyaret ettiği Abanoz Sokağı’ndakiler dışında, belki eli­ne ilk kez hanım eli değecekti. Nihâyet beraber hastahâne­den çıktıklarında, doğruca İstiklâl Caddesi’ne gittiler. Ama Leylâ, İdris Âmil’den epey uzakta, kaldırımın diğer ucunda yürüyordu. Adamcağızın bu durumdan tedirgin olduğunu hissettiğinden olsa gerek ona, “Kusura bakma lütfen,” dedi. “Birbirimize yakın yürürsek aramızda bir samimiyet olduğu­nu düşünürler. Ve bu düşünce doğru olur. Ama ben şimdi­lik onların böyle düşünmelerini istemiyorum. Dediğim gibi, şimdilik.” İdris Âmil’in kalbi yerinden fırlayacakmış gibiy­di. Aksilik bu ya! Karşıdan kalabalık bir insan grubu gelin­ce Leylâ’ya yaklaşmak zorunda kaldı. Ama bu anda bir faciâ oluverdi: Kalabalıkta hoyrat bir adam sağa sola bakmaksızın Leylâ’nın üstüne doğru yürürken İdris Âmil, adam çarpma­sın diye elini kızın beline değdirip az kendisine çekti. Hay yapmaz olaydı! Leylâ sanki elektrik çarpmış gibi, hayâl kı­rıklığı ve öfke içinde gözleri yaşlı, bir elini ağzına götürüp diğeriyle de karnını kapatmış, hayretle İdris Âmil’e bakıyor­du. Ardından ona, “Ben senin bildiğin kızlardan değilim! Bana nasıl dokunursun? Sana itimât etmiştim! Yazıklar ol­sun!” dedikten sonra, ağlaya ağlaya Galatasaray’a doğru hızlı adımlarla yürüdü gitti. İdris Âmil’de onu takip edecek, özür dileyecek</span> <span style="color:#000000">cesaret hiç kalmamıştı. İşte tam bu sırada yağmur başladı. Üstelik adamcağızın şemsiyesi yoktu. Gürleyen gök, sanki onu azarlıyor, iffetli bir kızcağızın hassas yüreğini in­cittiği için bağırıp çağırıyordu.</span></p>

  <p class="Standard" dir="ltr" style="margin-left:1.3228347px;margin-right:1.3228347px;text-indent:47.281895px;color:#000000">O günün gecesi, üniversitenin amfisinin girişi polislerle doldu. Ayrıca çevrede, ceketlerinin üstünde görünen kaba­rıklıklara bakılırsa, büyük kalibreli tabancalar taşıyan sivil polisler de kol geziyordu. Ama onların amfiye girmeleri ya­saktı. Burada, o geceki esrarengiz konferansa sadece, cum­huriyetin mümtaz ve helâl süt emmiş âlimleri katılacaktı. İş­te bu alimler içeri girip yerlerini aldıktan sonra, kürsüye kı­sa boylu, tıknaz ve göbekli, yuvarlak gözlüklü bir müderris çıkıp kendini şöyle tanıttı:</p>

  <p class="Standard" dir="ltr" style="margin-left:1.3228347px;margin-right:1.3228347px;text-indent:47.281895px"><span style="color:#000000">“Bendeniz Abdülmuttalip Uz. Cumhuriyetimizin ilk İdri</span><span style="color:#000000" xml:lang="en-US">­</span><span style="color:#000000">sologuyum.”</span></p>

  <p class="Standard" dir="ltr" style="margin-left:1.3228347px;margin-right:1.3228347px;text-indent:47.281895px;color:#000000">Bir iki öksürüp kürsüdeki bardaktan iki yudum su içtik­ten sonra sözlerine devam etti:</p>

  <p class="Standard" dir="ltr" style="margin-left:1.3228347px;margin-right:1.3228347px;text-indent:47.281895px;color:#000000">“İdrisoloji, az sonra anlayacağınız gibi, sadece milletimi­zin değil, tüm dünyanın ıslâh ve hattâ imârı için vazgeçil­mez bir ilimdir. Bu, bir nevî, hâşâ, dünyevî ilâhiyâttır. Bu ilim sayesinde artık dünyadaki ilâhı yaratabiliriz. Çünkü o, memleketimizde, hattâ cumhuriyetimizin avuçları içinde bulunan mukaddes bir emanettir. Evet! İdrisoloji’nin konu­su, İdris Âmil Zula adlı bir vatandaşımızdır. Işıkları söndü­rün lütfen!”</p>

  <p class="Standard" dir="ltr" style="margin-left:1.3228347px;margin-right:1.3228347px;text-indent:47.281895px"><span style="color:#000000">Amfinin gerisindeki asistan ışıkları söndürdü ve projeksi­yon makinesini açınca, İdris Âmil’in daha o gün hastahâne</span><span style="color:#000000" xml:lang="en-US">­</span><span style="color:#000000">de çekilen röntgen filmi göründü. Adamın bütün iskeleti or­tadaydı. Müderris, sözlerine şöyle devam etti:</span></p>

  <p class="Standard" dir="ltr" style="margin-left:1.3228347px;margin-right:1.3228347px;text-indent:47.281895px;color:#000000">“Boyunun kısalığına bakmayın. Kadîm zamanlarda boy kısalığı bir dezavantaj değil, avantajdı. Çünkü kısa boylu bir adamın ağırlık merkezi yere yakındır. Bu nedenle ona ne ka­dar vurursanız vurun, yere kolay kolay devrilmez. Tıknaz olduğuna da bakmayın. Bu hususiyeti, onun en soğuk ik­limlerde bile sıcak kalmasını sağlar. İşte hem muharip hem de mukavim bir ırkın yegâne temsilcisini tetkik ediyoruz. Bu ilim, İdrisoloji’dir.”</p>

  <p class="Standard" dir="ltr" style="margin-left:1.3228347px;margin-right:1.3228347px;text-indent:47.281895px;color:#000000">Üniversitenin amfisi alkıştan inliyordu. Müderris elleriy­le kalabalığı yatıştırdıktan sonra asistanına işâret etti ve asis­tanı, daha o sabah alınan gâita numûnesinin bulunduğu ka­vanozu getirdi. Müderris bu kavanozu iki eliyle tutup, san­ki Graal imiş gibi havaya kaldırarak kalabalığa gösterdi ve şunları söyledi:</p>

  <p class="Standard" dir="ltr" style="margin-left:1.3228347px;margin-right:1.3228347px;text-indent:47.281895px;color:#000000">“Şu gâita-yı muazzamaya bir bakın. Sanki ‘merd süprem’. Yaptığımız tetkiklerde gâita muhteviyatının, bulgur, kuru fasulye, ekmek ve turşudan ibâret olduğunu keşfetmiş bulu­nuyoruz. İşte bu ırk, yetersiz koşullarda ve yetersiz besinle bile hayatta kalabilecek üstün bir ırk.”</p>

  <p class="Standard" dir="ltr" style="margin-left:1.3228347px;margin-right:1.3228347px;text-indent:47.281895px;color:#000000">Müderris, amfidekilere bir baktıktan sonra nihâyet, ağzın­dan baklayı çıkardı:</p>

  <p class="Standard" dir="ltr" style="margin-left:1.3228347px;margin-right:1.3228347px;text-indent:47.281895px;color:#000000">“Siz mümtaz âlimler artık İdrisoloji ilmiyle tanışmış bu­lunuyorsunuz. Şimdi size teklifimi iyi düşününüz ve icâp eden tetkikleri de yapıp bir karar veriniz. Teklifim şudur: İdris Âmil Zula’yı, ırkımızın ıslâhı için damızlık olarak kul­lanmalı mıyız?”</p>

  <p class="Standard" dir="ltr" style="margin-left:1.3228347px;margin-right:1.3228347px;text-indent:47.281895px;color:#000000">Üniversitenin amfisinin alkıştan inlediği sırada, hakkında alınan kararlardan habersiz İdris Âmil, Leylâ’yı incittiği için bin pişman olduğu hâlde, Galata Rıhtımı’nda bir kafede otu­rup çay içmişti. Yağmur dindiği için artık biraz kalkıp dola­şabilir, günün yorgunluğunu az da olsa üzerinden atabilirdi.</p>

  <p class="Standard" dir="ltr" style="margin-left:1.3228347px;margin-right:1.3228347px;text-indent:47.281895px"><span style="color:#000000">Ardından rıhtım boyunca yürümeye başladı. Ama arkasın­dan, ıslak yolda ilerleyen birinin ayak sesleri geliyordu. Başı­na gelen onca şeyden sonra, artık en kötü akıbeti bile kabûl</span><span style="color:#000000" xml:lang="en-US">­</span><span style="color:#000000">lenmiş olan İdris Âmil dönüp bakmadı bile. Bu kişi olsa olsa, siyasî şubeden bir polisti. Alt tarafı, yazdığı iddia edilen ya­zı nedeniyle onu alır götürür, adamakıllı ıslatıp mahkeme­ye çıkartır, en fazla beş altı yıl hapis cezası verirlerdi. Fakat başına böyle bir şey gelmedi. Arkasından gelen ayak sesleri giderek yaklaştı ve gecenin o karanlığında, bir Valter parıl­dayıverdi. Bu tabancanın namlusu, göbeğine tevcih edilmiş­ti. O sabah, evinin karşısındaki kıraathânede oturan, gri pal</span><span style="color:#000000" xml:lang="en-US">­</span><span style="color:#000000">tolu sarışın adamı tanıdı. Epey asabî görünen adam, dişleri­nin arasından, bozuk bir lisânla, “Dediğimi yap! Yoksa ölür­sün!” diye fısıldamıştı. Adam arkada o önde, deniz kıyısın­da tenhâ bir yere gittiler. Derken az ilerideki filikayı gördü. İçinde üç kürekçi vardı. Adam ona, “Bin!” diye emretti. İdris Âmil denileni yaptı. Filikadaki yegâne ışık kaynağı olan pil­li fener, âhenk içinde, uzaktaki bir şilebe doğru kürek çeken adamların donuk yüzlerini aydınlatıyordu. Hepsi de sarışın­dılar. Çok geçmeden şilebe yaklaştıklarında, İdris Âmil bu sefinenin bandırasında gamalı haç olduğunu gördü. Şilep­te onları bekliyor olmalıydılar ki, iskele hemen indi. Adam elinde tabancayla ona, “Çık yukarı!” diye buyurdu. O da de­nileni yaptı. Zâten başka çâresi yoktu. Güverte loştu, ama o anda şimşek çaktığında, korkunç ve donuk görünüşlü bir SS zâbitinin şapkasındaki kurukafayı görünce beti benzi atıver­di. Bu zâbit onunla açık konuştu:</span></p>

  <p class="Standard" dir="ltr" style="margin-left:1.3228347px;margin-right:1.3228347px;text-indent:47.281895px;color:#000000">“Seni bırakacağız. Ama bizim de üstün ırkımızı daha da üstün kılmamız icâp ediyor. İçeride kamarada, Helga seni beklemekte. Onu döllediğinde seni bırakacağız.”</p>

  <p class="Standard" dir="ltr" style="margin-left:1.3228347px;margin-right:1.3228347px;text-indent:47.281895px"><span style="color:#000000">Zâbit bunları söyledikten sonra çekip gitmişti. Güverte­deki adamlar İdris Âmil’i ite kaka içeri soktular ve bir kori­dor boyunca tekme tokat tâ ilerideki bir odaya kadar sürdü­ler. Anlaşılan, münevver arkadaşlarında olduğu gibi bu kişi­ler de onun ırkını kıskanıyorlar, kısa boyunu, sivilceli sura­tını çekemiyorlardı. Hem ne vardı bunda? Alt tarafı bir kadı­nı dölleyecekti. Zâbitin dediğine bakılırsa, kadının adı Hel</span><span style="color:#000000" xml:lang="en-US">­</span><span style="color:#000000">ga’ydı. Mecmüalarda gördüğü</span> <span style="color:#000000">kadarıyla da, Alman kadınla­rı bir içim su olurlardı. Ama bu sırada aklına Leylâ geliver­di. İşte ona ihânet edemezdi. Fakat canı söz konusuydu. Zâ­ten Helga’nın odasının kapısı da aralanmıştı. Allâh bilir, içe­ride bir çilingir sofrası, gramofonda romantik bir müzik, şamdanda yanan mumlar, bir de kırmızı çarşaflı rahat yatak vardı. Hâl böyle olunca Alman kadınla iyice bir cilveleştik­ten sonra, erkeklik vazifesini yapar, giderdi. Derken kapı ar­dına kadar açıldı ve İdris Âmil, karşısında, gülle fırlatmada dereceye girmiş, ızbandut gibi, bir jinekolojik muayene ma­sası üzerine sırtüstü uzanıp iki yana iyice açtığı bacaklarını ayaklıklara geçirmiş, donuk yüzlü çıplak bir kadın azmanıy­la karşılaştı. Bu yetmiyormuş gibi ağızlarına maske ve elleri­ne de cerrâh eldiveni geçirmiş iki hekim ile bir hemşire, döl­leme ameliyesi için hazır bekliyorlardı. Şaşkınlıktan ağzı bir karış açılan İdris Âmil’in dili tutulmuştu. “Ama ben... Ben... Böyle bir ortamda yapamam ki!” diye kekeliyordu. Şâirin, “Kapunun mandalın kalkmayınca feth-i bâb olmaz,” mıs­raı doğru çıkmıştı. Ama zararı yoktu. Almanlar’ın da, Hel</span><span style="color:#000000" xml:lang="en-US">­</span><span style="color:#000000">ga’nın da dünya kadar zamanı vardı. Fakat bu haftalar sür­medi. Dört gün sonra bir gece sabaha karşı İdris Âmil'i aynı filika, Sarayburnu’nda karaya çıkardı. Tam karaya ayak ba­sarken kıçına tekmeyi basmışlar, ardından da pantolonuyla donunu fırlatmışlardı.</span></p>

  <p class="Standard" dir="ltr" style="margin-left:1.3228347px;margin-right:1.3228347px;text-indent:47.281895px"><span style="color:#000000">Bitkin bir hâlde Eminönü’ne doğru yürüdü. Başına gelen onca şeyden sonra artık, mecâlsiz dizleri titremeye başlamış­tı. Alman şilebindeyken, dört gündür başından hiç çıkarma­dığı hasır şapkası kir içindeydi. Bu hâliyle sendeleye sende</span><span style="color:#000000" xml:lang="en-US">­</span><span style="color:#000000">leye Köprüyü geçti. Üstelik, siyasî bir mücrim olduğundan olsa gerek, polisler onu şüpheli şüpheli süzüyorlardı. Ah! Keşke Leylâ yanında olsaydı! Ah! Keşke ona sarılıp hüngür hüngür ağlasaydı! Ve Ah! Keşke o da, İdris Âmil’in gözyaşla­rını, o kalbi kadar beyaz mendiliyle silse ve bir de o ağlasay</span><span style="color:#000000" xml:lang="en-US">­</span><span style="color:#000000">dı! Ah! Keşke! Ama Leylâ incinmişti. Fakat İdris Âmil’in ona ihtiyacı vardı! Bu yüzden Tünel’den yukarı çıktı. Tekrar bas­tıran yağmurun altında, onu koruyacak bir şemsiye bile ol­madan İstiklâl Caddesi’ne varınca, doğruca Yohan Birader­lerin kitâpçı dükkânına gitti. Ama dükkân daha açılmamış­tı. Hem tepeden tırnağa ıslak ve hem de aç olan İdris Âmil, ortalığı velveleye veren bir simitçi çocuğun başında taşıdı­ğı tabladan, son parasını vererek en yumuşak görünen simi­di aldı. Bunun sebebi, diş fırçalama alışkanlığı olmamasın­dan, yeşilleşmiş ön dişlerinin çürük içinde kalmasıydı. Der­ken sokağın çay ocağından veresiye bir çay söyleyip kahval­tısını yaptı. Çayını içerken, paketinde kalan dört cıgaradan birini yakmış, tüttürmeye başlamıştı. Arada bir de, sol el ser­çe parmağının uzun bıraktığı tırnağıyla, dişlerinin arasında­ki susam kırıntılarını temizliyordu. Ne de olsa Yohan Bira­derlerin dükkânı açılmıştı ve Avrupa gazetelerini almak için Leylâ’nın gelmesinin eli kulağındaydı. Çok geçmeden soka­ğın başında, elinde pembe şemsiyesiyle masmavi gözlü o kız belirdi, İdris Âmil yerinden kalkıp ceketinin düğmelerini iliklemiş, işâret parmağını avurduna sokup sıyırarak son si­mit kalıntılarını gidermişti.</span></p>

  <p class="Standard" dir="ltr" style="margin-left:1.3228347px;margin-right:1.3228347px;text-indent:47.281895px;color:#000000">Leylâ onu görünce olduğu yerde kalakalmış, o güzel ve iri, masmavi gözlerini ayırmadan İdris Âmil’e bakıyordu. Yağmurda sırsıklam ıslanmış bu münevver adam, ona doğ­ru birkaç adım attıktan sonra durunca, Leylâ koşar adımlar­la İdris Âmil’e yaklaştı ve âdeta bir ana şefkatiyle elini yana­ğına koyup, merhametli bakışlarla sordu:</p>

  <p class="Standard" dir="ltr" style="margin-left:14.664569px;margin-right:1.3228347px;text-indent:47.281895px;color:#000000">“Ne olmuş sana! Aman Allâhım! Bunu sana kimler yaptı!” İdris Âmil’in gözünden süzülen yaşlar, hasır şapkasının siperinden akan yağmur damlalarına karışıyordu. Ardın­dan iki sevgili birbirlerine sarıldılar. Bir müddet öylece kalıp birlikte hıçkıra hıçkıra ağladılar. Neden sonra Leylâ, “Has­ta olacaksın!” demişti. “Derhâl kuru bir şeyler giymen ge­rekir. Benimle gel sevgilim!” Bunları söyledikten sonra ko­lunu İdris Âmil’in beline doladı. Bir anlık tereddütten son­ra adamcağız da kolunu Leylâ’nın omuzuna atmıştı. Böyle­ce iki sevgili, Leylâ’nın Hüseyin Ağa Sokağı’ndaki dâiresine geldiler. Burası konforlu bir apartmanın ikinci katındaydı ve kalorifer yanıyordu. Üstelik sıcak su da vardı. İçeri girdik­ten sonra Leylâ şifonyeri açmış, İdris Âmil’e kırmızı bir bor­noz verip ona banyonun kapısını göstermişti. Hayatında ilk kez duşta yıkanan İdris Âmil, bornozu giydikten sonra bu­nun kısacık olduğunu fark etti. İşin kötüsü bu, üzerindeki yegâne elbiseydi. Acaba bu hâliyle banyodan çıksa, Leylâ yi­ne incinir miydi? Bu yüzden ne olur ne olmaz, bir saat ka­dar bekledi. Ancak, bu sürenin sonunda dışarıdan Leylâ’nın sesini duydu:</p>

  <p class="Standard" dir="ltr" style="margin-left:1.3228347px;margin-right:1.3228347px;text-indent:47.281895px;color:#000000">“İşin bitmedi mi sevgilim? Artık çıksana! Sana ıhlamur yaptım.”</p>

  <p class="Standard" dir="ltr" style="margin-left:1.3228347px;margin-right:1.3228347px;text-indent:47.281895px"><span style="color:#000000">Hâl böyle olunca İdris Âmil, Yaradan’a sığınıp dışarı çık­tı ve salona gidip kanepeye oturdu. Ama kör tâlih, bornozun etekleri o kadar kısaydı ki, İdris Âmil ikide bir aşağı çekiş­tirmek zorunda kalıyordu. Ama az sonra Leylâ, elinde tep­siyle ona ıhlamur ikrâm ederken eğildiğinde kızın memele­rine gözü ilişmiş, o ana kadar uyuyan zebbi, o daracık bor­nozu adamakıllı zorlamaya başlamıştı. Leylâ’nın temiz his­lerini incitmek istemeyen İdris Âmil, şiddetli bir acı duy­masına rağmen zebbini aşağı kıvırıyor, ama bu ıstıraba da­ha ne kadar dayanabileceğini kestiremiyordu. Hayâl gücü­nü zorlayıp aklına dünyanın en çirkin kadınlarını getirdi. Gel gör ki bütün bunlar fayda etmiyordu. Yetmiyormuş gi­bi bir de, Leylâ yanına oturuvermişti. İşin kötüsü kızın kal</span><span style="color:#000000" xml:lang="en-US">­</span><span style="color:#000000">çası onun bacaklarına değiyor, zebbinin sabrını taşırıyordu. Ardından kız başını İdris Âmilin omuzuna dayadı ve gözle­rini kapadı. Anlaşılan derin hülyalara dalmıştı. Bunun üze­rine adamcağız da, kolunu Leylâ’nın omuzuna attı. Az son­ra elini, kızın yanağında şefkatle gezdiriyordu. Leylâ gözle­ri kapalı, derin derin solumaktaydı. Genç kız çok geçmeden, elini İdris Âmil’in bacağına koyuverdi. Gözleri hâlâ kapalıy­dı. Adamcağız tam önüne bakınca dehşete düştü: Zebbi bor­nozdan fırlamış, artık meydandaydı! Öyle ki Allâh korusun, Leylâ gözlerini bir açsa dehşete düşer, onu yaka paça evden kovardı. Ama tam da bu</span> <span style="color:#000000">sırada, genç kızın mırıltısını duydu:</span></p>

  <p class="Standard" dir="ltr" style="margin-left:1.3228347px;margin-right:1.3228347px;text-indent:47.281895px;color:#000000">“Sevgilim! Aşkına artık dayanamıyorum. Al beni! Artık seninim!”</p>

  <p class="Standard" dir="ltr" style="margin-left:1.3228347px;margin-right:1.3228347px;text-indent:47.281895px;color:#000000">Ve o gün öğle vaktine doğru ldris Âmil hayatında, düğ­melerinin itinâyla çözdüğü bluzunu bile incitmemeye özen göstererek, ilk kez âşık olduğu bir kızla birlikte oldu.</p>

  <p class="Standard" dir="ltr" style="margin-left:1.3228347px;margin-right:1.3228347px;text-indent:47.281895px"><span style="color:#000000">Sonra her erkekte olduğu gibi onu bir uykudur bastırmış­tı. Ama Leylâ hıçkıra hıçkıra ağlıyor, bir yandan da, “Allâ</span><span style="color:#000000" xml:lang="en-US">­</span><span style="color:#000000">hım! Ne yaptım ben! Aşkıma yenildim!” diye söyleniyor­du. Az sonra İdris Âmil’e, “Kalk sevgilim!” dedi. “Bu saatten sonra annem her an gelebilir. Seni görmemeli. Tekrar görü­şeceğiz. Aşkımızı sakın unutma.” İdris Âmil ise elinde ceketi olduğu hâlde dâire kapısı önünde, “Sakın merak etme! Ana­mı yollayıp seni isteteceğim!” diyordu.</span></p>

  <p class="Standard" dir="ltr" style="margin-left:1.3228347px;margin-right:1.3228347px;text-indent:47.281895px;color:#000000">Adamcağız gittikten sonra, zâten çırılçıplak olan Leylâ üzerine sabahlığını aldı ama önünü kapatmadı. Göğüsleri meydandaydı. Dolabın kapağını açıp bir votka şişesi çıkar­dı ve ağzına dikip lıkır lıkır beş altı yudum aldı. Ardından, geçen gece kalorifer radyatörüne yapıştırdığı sakızını ağzı­na atıp çak çak çiğnemeye başladı. Gözlerinde iş bitirici bir ifâde peydâ olmuştu ki kapı çaldı. Kız gidip açtığında içeri hemen iki adam girdi. Biri fötür şapkalı ve yaşlıydı ve elinde bir hekim çantası taşıyordu. Panama şapkalı ve ekose ceket­li olan diğerinin elinde ise bir buz kovası vardı. Yaşlı adam, “İş tamam mı?” diye sorunca, Leylâ, cırtlak, kenar mahâlle sesiyle, “Tabiî! Ne sandın! Biz kaçın kurasıyız!” diye cevap vermişti. Adam Leylâ’ya kanepeye uzanmasını söyleyince, kız denileni kayıtsızca yaptı. Adam çantasını açtı ve “Kas­ma kendini, rahat ol,” deyince kadın, “Neden kasayım ayol! Kaç yıllık âşifteyiz!” deyiverdi. Bu sırada ekose ceketli adam kadının memelerini mıncıklamaya çalışıyor, o ise kıkırda­yarak, “Bana o kırmızı terlikleri al, belki o zaman buluşu­ruz!” diyordu. Nihâyet hekim, İdris Âmil’in menisini şırın­gaya doldurdu ve bunu buz kovasına koyduktan sonra diğer adama, “Eğlenip sallanmayı bırak da, bu numuneyi derhâl üniversitenin İdrisoloji Kürsüsü’ne yetiştir!” diye buyurdu.</p>

  <p class="Standard" dir="ltr" style="margin-left:1.3228347px;margin-right:1.3228347px;text-indent:47.281895px"><span style="color:#000000">Kasımpaşa’daki evine dönerken İdris Âmil’in içi içine sığ­mıyordu. Bir de türkü tutturmuş, keyif ve coşkusundan yo­lu üzerindeki konserve kutularını, şişe kırıklarını, buruştu­rulup atılmış kâğıtları tekmeleye tekmeleye yürüyordu. Ar­tık dünyada yalnız değildi. Aynı yastığa baş koyacağı bir sev­gilisi, yani müstakbel zevcesi vardı. Ah! Leylâ! Gün batsa ve yarın tekrar ışısa da yine onun güzel masmavi gözlerini bir görseydi. Bu hâliyle eve geldiğinde anası, İdris Âmil’in sar­hoş olduğunu zannetmişti. Hele oğlan bütün gece uyuma</span><span style="color:#000000" xml:lang="en-US">­</span><span style="color:#000000">yıp sabaha kadar şarkı söyleyince bir an onun aklını kaybet­tiğine bile inanası geldi. Sabah olduğunda derhâl evden çı­kan İdris Âmil, anası nezdinde meçhûl bir yere yollanmış­tı. Gittiği yer belliydi: Yohan Biraderler’in kitâpçı dükkâ­nı! Ancak zavallı adam, öğleden sonraya kadar beklemesi­ne rağmen</span> <span style="color:#000000">Leylâ gelmemişti. Başına bir iş gelmiş olmasın</span><span style="color:#000000" xml:lang="en-US">­</span><span style="color:#000000">dı? Biraz daha bekledikten sonra, az buçuk tereddütle İdris Âmil hiç olmazsa, Leylâ’nın Hüseyin Ağa Sokağı’ndaki dâi­resinin önünden bir geçmeye karar verdi. Ama apartmanın önüne geldiğinde, dâire pencerelerinde perde merde olma­dığını hayretle gördü. Ayak uçları üzerinde doğrularak cam­lardan içeri baktığında, dâirenin boşaltılmış olduğunu hay­retle fark etti. Apartmanın altındaki bakkal, “Kimin oturdu­ğunu bilmiyorum. Belki bir, belki üç kişi. Ben ona buna bu­laşmam. Ama daha dün akşam taşındılar,” demişti. O anda İdris Âmil’in aklına bin bir şey geldi. Ne yapıp edip Leylâ’yı bulacak ve onunla evlenecekti! Bu yüzden o gün akşama ka­dar, sevgilisine rastlama umuduyla bütün Beyoğlu’nu dolaş­tı. Bu çabası ertesi gün ve daha sonraki günler de sürecek­ti. Aşktan ve umutsuzluktan erimiş, bir deri bir kemiğe dön­müştü. Başından hiç çıkarmadığı hasır şapkası da adamakıl­lı sökülmüş, tamirini ihmâl ettiğinden, zavallının dilenci sa­nılmasına ramak kalmıştı.</span></p>

  <p class="Standard" dir="ltr" style="margin-left:1.3228347px;margin-right:1.3228347px;text-indent:47.281895px;color:#000000">Nihâyet günün birinde İstiklâl Caddesi’nde Leylâ’yı gör­dü: Pırıl pırıl bir Mersedes’in ön koltuğunda, klark bıyıklı kalantor bir adamın yanındaydı. Adamın kıllı eli, kızın çıp­lak ve yuvarlak omzunu şehvetle kavramıştı. Bunu gören İd­ris Âmil, “Leylâ!” diye haykırmıştı. Ama kız başını çevirip ona bakmış ve kahkahayı patlatmıştı:</p>

  <p class="Standard" dir="ltr" style="margin-left:1.3228347px;margin-right:0;text-indent:47.281895px;color:#000000">“Hah-hah-hayyyt!”</p>

  <p class="Standard" dir="ltr" style="margin-left:1.3228347px;margin-right:1.3228347px;text-indent:47.281895px"><span style="color:#000000">Derken kalantor adam otomobilin gazına basmış ve Mer­sedes’in egzozundan püsküren duman, İdris Âmil’in gözle­rini yaşanmıştı. Zâten başına gelen onca şeyden sonra, ar­tık gözyaşları bile kurumuştu. Gel gör ki felâketler silsile­si devam ediyordu: Mersedes gözden kaybolduktan sonra o, Taksim’e doğru bîtâp vaziyette yürürken, tam da Bahçeli So</span><span style="color:#000000" xml:lang="en-US">­</span><span style="color:#000000">kak’ın önünden geçtiği sırada biri yakasına yapışıp onu bir apartman girişine sürüklemişti. Burada iki şahıs daha vardı. Bunlardan biri kasketli, daha iyi giyimli, çantalı ve şişman olan diğeri ise fötür şapkalıydı. Kendisini buraya sürükle­yen adam ise dışarıda erkete beklemeye başlamıştı. Ne olu­yor demeden, fötür şapkalı adam, çantasından bir dolmaka­lem ile bir evrâk çıkarıp ona uzatarak, “İmzâla!” diye buyur­muştu. Kâğıtta, “Reisicumhurluk makamı üzerindeki bütün hak ve salâhiyetlerimden feragat ediyorum,” yazılıydı. Fötür şapkalı adam durmadan, “Haydi! Adını soyadını yaz ve bas imzâyı!” diye tutturuyordu. Bu sırada çantasından bir sarı zarf da çıkarmış, ona uzatmaktaydı. Zarfı da alan İdris Âmil, içinde 400 lira olduğunu gördü. Kasketli adam ona okkalı bir tokat çarpınca, kâğıda adı ve soyadını yazıp imzâyı bas­mıştı. Derken erkete bekleyen adam da içeri geldi ve zaval­lının göbeğine bir yumruk indirip yere devirdi. Sonra da iki şahıs, yerde ıstırapla kıvranan İdris Âmil’i tekmelerken, bir yandan da ona şunları söylüyorlardı:</span></p>

  <p class="Standard" dir="ltr" style="margin-left:1.3228347px;margin-right:1.3228347px;text-indent:47.281895px;color:#000000">“Bu hâdise kimsenin kulağına gitmeyecek! Yoksa önce sen ölürsün!”</p>

  <p class="Standard" dir="ltr" style="margin-left:1.3228347px;margin-right:1.3228347px;text-indent:47.281895px"><span style="color:#000000">Artık bıçak kemiğe dayanmıştı! Adamlar koşar adım uzaklaştıktan nice sonra yerinden</span> <span style="color:#000000">doğrulan İdris Âmil’in burnundan kan sızıyordu. Tam oradan uzaklaşacaktı ki, yerdeki sarı zarfı gördü. Açtı. İçinde hepsi yüzlük, tam dört kâğıt para vardı ve gıcır gıcırdılar. Zarfı alıp cebine koydu. İstiklâl Caddesi boyunca Taksim’e doğru yürürken herkes bu zavallı adama bakıyordu. Bir eskici dükkânı önünde du­rup vitrine baktı ve o kırık dökük, Reminkton yazı makina</span><span style="color:#000000" xml:lang="en-US">­</span><span style="color:#000000">sını fark etti. Satıcıyla pazarlık bile yapmadan, 14 liraya sa­tın aldı. Çantasının içinde evine kadar taşıdı. “Ah oğlum! Vah oğlum! Neler oldu sana!” diye bağırıp feryât eden ana­sına aldırmadan odasına kapandı ve</span> <span style="font-style:italic;color:#000000">BURUK AŞK</span> <span style="color:#000000">adlı ro­manını yazmaya başladı. Bir edebiyat dâhisi gibi cetvelvâ</span><span style="color:#000000" xml:lang="en-US">­</span><span style="color:#000000">ri ve dümdüz, yani sade bir üslûbu vardı. Hakikî zamanın hikâye zamanına eşit, hattâ daha bile fazla olduğu bin say­falık romanını, iki buçuk ay sonra tamamladı. Mandırasını ipotek edip aldığı borca, cebinde kalan son parasını ekleye­rek kendi kitâbını yine kendisi, anlaştığı matbaada bastır­dı. 40 nüshayı mandırasındaki bir rafa koydu ve altı ay için­de bunların 12’sini sattı. Ama münevver arkadaşları onun bu muvaffakiyetini kıskanmış olmalıydılar ki, yeniden açı­lan</span> <span style="font-style:italic;color:#000000">Boz</span> <span style="color:#000000">dergisinde romanı hakkında, zehir zıkkım bir ten­kit yazısı yazdılar.</span></p>

  <p class="Standard" dir="ltr" style="margin-left:1.3228347px;margin-right:1.3228347px;text-indent:47.281895px;color:#000000">Saray’ın geniş ve ferâh o Mavi Salonu sabah vakti biraz ka­rışıktı. Teşkilât’tan gelen, lalettayin çivilenmiş ve kıymıkları raspalanmamış birkaç sandık içindeki sararmış evraklar, in­celenmek üzere o değerli hereke ve acem halılarının üzeri­ne gelişigüzel yerleştirilmişti. Kahvaltılarını yapmamış ola­caklar ki, salondaki sekiz kişi yaldızlı ve mavi saten kap­lı muhteşem imparatorluk sandalyelerini pencere kenarına çekmiş, simitlerini kemirip bir yandan da çaylarını içiyorlar­dı. Az önce yedikleri zeytinle peynirin yağının parmakların­dan bulaştığı çay bardakları saydamlığını kaybetmiş, bu yağ tabakasına bir de susam kırıntıları yapışmıştı. Öyle ki, o sı­rada yerde uzanan köpek, bu bardaklardaki peynir bulaşığı­nı, yağ tabakasını ve susamları bir yalasa, üç gün tok kalırdı. İşte bu adamlar üst başlarındaki susam kırıntılarını temizle­dikten sonra birer cıgara yaktılar ve dışarıdaki, ağaçları, ha­vuzu çiçekleri dalgın dalgın seyretmeye devam ettiler. San­ki bu manzara içinde kaybolup gitmişler ya da bir ruhiyat­çı onları hipnotizma etmişti. Bu hâlleriyle, Tabîat’ı seyrede seyrede onunla bir olan doğulu bir bilgeye benziyorlardı ve tıpkı bu bilge gibi, hiçbir dünyevî nimete arzu ve ilgi duy­muyor gibiydiler.</p>

  <p class="Standard" dir="ltr" style="margin-left:1.3228347px;margin-right:1.3228347px;text-indent:47.281895px"><span style="color:#000000">Çok geçmeden dazlak, yani Âlî Remzi Meysâlim Beyefen­di, “Dilim damağım kurudu! Çaydanlıkta çay kaldı mı?” de­di. Kel kafası, Mavi Salon’un tavanına asılı üç buçuk tonluk kesme billûrdan, ama yanmayan avize gibi parıldayan adamı kimse kaale almamış gibiydi. Dazlağın, ara sıra yağını men­diliyle sildiği kafası yanında salonda parlayan bir diğer şey, ortadaki sehpanın üzerindeki, söndürmeyi unuttukları idare lambasıydı. O Mavi Salon’da, ne mücevherlerle murassa, yaldızla müzehheb ne de deniz kabuklarıyla müzeyyen cici­li bicili, telli pullu, süslü püslü imparatorvâri alâmetler, daz­lağın cilâlı kafasıyla yarışabiliyordu. Hattâ</span> <span style="color:#000000">boyları bir âdem</span><span style="color:#000000" xml:lang="en-US">­</span><span style="color:#000000">oğlununkinden daha da yüksek, Beykoz camından dört şamdan, duvarlarda yalap yalap alevlenen altun yaldızlar, kapılarda çıldır çıldır şavkıyan kakmalar, billûr aynalarda par par gümüşlenen bezemeler, tavanda bile ışıl ışıl yaka</span><span style="color:#000000" xml:lang="en-US">­</span><span style="color:#000000">mozlanan bezekler, dazlağın perdâhlı kafası yanında solda sıfır kalıyordu. Ama dazlak, mütevâzı bir şahıs olmalıydı ki, bu faziletini örtbas etmek için ikide bir mendilini çıkarıp, yağ içinde kalmış bu bezle kafasını şöyle bir sıvazlıyor, bu sûrede şâşaasına nihâyet veriyordu. Dili damağı kuruyan böyle bir insanın, hele parıl parıl parlak, ışıl ışıl ışıldayan âlâ ve mübeccel bir şahsiyete sahipse, arzusunun derhâl emir telakki edilip kendisine bir bardak çay takdim edilmesi ge­rekmez miydi? Ama bunu, Allah’ın hiçbir kulu yapmadı. Hâl böyle olunca, haklı olarak tepesi atan dazlak, kasketli Sadri Müslim’e, “Sandalyende pinekleyeceğine git de bana bir çay koy. Burada işimiz çok!” diye çıkıştı. Ayaklarında pabuç ye­rine, ucundan tırnağı uzamış ve kirli başparmağının fırladı­ğı yırtık pırtık bir terlik olan kasketli ise, öfkelenerek, “Bur­nunu silmeye de uşak ister misin? Git kendi çayını kendin koy!” dedi. Bir yandan da terliğini çıkarmış, eliyle ovuştura ovuştura parmak arasındaki kirleri temizliyordu. Ama onun bu densizce karşılığı üzerine dazlak yerinden fırladı ve san­dalyesinde oturan kasketlinin yakasına yapışarak, “Bana bak! Benim kim olduğumu biliyor musun! Alırım şimdi se­ni ayağımın altına!” diye bağırıp zavallıyı adamakıllı hırpala­dı. Bir yandan da zavallının sol terliğini almış, Allâh yarattı demeden adamın ensesine ensesine patlatıyordu. Kasketli ona direnecek gibi oldu ama, dazlak onun suratına şaplağı basınca yeri öptü. Düşüp kaldığı Hereke halısı üzerinden ba­şını kaldırıp baktığında, hırs ve öfkeden dudaklarını büz­müş dazlağın, ikinci bir darbe için yumruğunu yukarı kal­dırmış, alesta beklediğini gördü. Salondaki siyah beyaz kö­pek de yerinden yine doğrulmuş, onlara havlıyordu. Bunun üzerine kasketli, Mavi Salon’un ortasındaki masif sehpaya doğru yöneldi. Bir zamanlar billûr şampanya kadehlerinin konduğu bu sehpaya gazete kâğıdı yayılmış, üzerine de, ha­rıl harıl yanmakta olan bir ispirto ocağı yerleştirilmişti. Ocakta dibi kararmış, fokur fokur kaynayan ve ağzından “Fıssssss” sesi çıkaran, boyası kısmen dökülmüş mavi bir çaydanlık, onun üzerinde de, çayın kokusu kaçmasın diye ağzına kıvrılmış cıgara kâğıdı tıkılı çatlak bir porselen dem­lik vardı. Halının üzerinden güç belâ kalkmışa benzeyen kasketli, çaydanlığa doğru iki büklüm giderken göğsünü tutmuş öksürüyordu. Ama aslında bu bir numaraydı. Çünkü dazlağın çayını koyduktan sonra, öksürerek boğazından söktüğü yeşil balgamı bardağa tükürmüştü. Çayı tepsi için­de kendisine sunulan dazlak, “Gördünüz mü?” dedi. “Bun­ların suratına bir tokat çarpıp kıçlarına bir tekme indirdiniz mi, her şeyi yaptırabilirsiniz. Buna cesaret derler!” Ardından fedora şapkalı ve kravatında yıldırım ile ananas desenleri olan Rıza Emlîke Beyefendi, “Yapılacak iş çok. İhsan Sait’le alâkalı sandıklar dolusu evrâk arasında dişe dokunur bir şeyler arayacağız. Hava kararmadan şu işi bitirelim,” diye mırıldandı. Smokinli</span> <span style="color:#000000">İsmail Hakkı Bernus, “Şu karmakarışık evrâk yığınının azâmetine bakın! Kâbus gibi! Bu işin altın­dan nasıl kalkacağız? İhsan Sait denilen adamın başımıza aç­tığı işe bakın! Mühim biri olmalı. Bu zât hayâlet mi, yoksa hakikaten gelecekten mi geldi?” diye sordu. Kasketli, “Hayâ</span><span style="color:#000000" xml:lang="en-US">­</span><span style="color:#000000">lettir,” dedi. “Burası saray, hem de karanlık ve sarayda hayâ</span><span style="color:#000000" xml:lang="en-US">­</span><span style="color:#000000">letler olur.” Fedora şapkalı ise, “Gelecekten de gelmiş olabi­lir bana kalırsa,” diye itiraz etti. Dazlak, “Peki bu nasıl olur?” diye sorunca, o da, “Duran bir cismin hızı daha da azalırsa ne olur, bir hayâl edin!” demişti. “Bu cisim durur mu, yoksa hareket mi eder? Ayrıca bu dünya zâten, geleceğe giden bir zaman makinası. Hele hele gelecekteki fennî bir düşünün! Eğer bir yolunu bulup geleceğe gittiyse, İhsan Sa­it denilen adam, geleceğin ilim ve fenni, hikmeti ile yaşadı­ğımız bu asra geri dönebilir pekâlâ!” Kasketli ile, koltuğu­nun altında deri bir çanta taşıyan iri kıyım bereli buna karşı çıktılar. Ama fötür şapkalı, boz takım elbisesiyle aynı renk yeleğinin üç beş düğmesi kopuk Âlî Kâmil Kafezât onları susturdu. Sesi o kadar gür çıktı ki, Mavi Salon’daki sandıkla­rın arasına uzanmış köpek, yerinden doğrulup yine havla­maya başladı. Gürültüye sinirlenen, süveterli ve ayağında, kalıpta şık birer iskarpin gibi siyah kauçuktan dökülmüş ise de kösele kadar sağlam olmadığından yer yer yırtılmış pa­buçlar olduğu hâlde İsmail Tebernî, gözüne kestirdiği göz­lüklü ve göbekli Yusuf Sâzen’e, “İşimiz çok! Haydi geç şu sandıkların başına da evrâkları kontrol et! Bak sallanıyor hâlâ! Ne duruyorsun tembel!” dedi. Ama gözlüklü bu lâfın altında kalmamış, “Ben iş miş yapmam! İşi sen yapacaksın!” demişti. Hâl böyle olunca süveterli, rahat sandalyesinden kalkıp alt dudağını ısırarak, gözlüklünün dört kıvrımlı ense­sine tokadı çarpınca Mavi Salon, “Şaaak!” sedâsıyla inledi. Süveterli, adamın karnına bir de yumruk indirmişti. Dazlak da, çay getirmedi diye dövdüğü kasketlinin yanı sıra fedora şapkalıya da, “Allâh yarattı demem, alırım ayağımın altına bak! Sen de geç evrâkların başına! Karıştır, yokla bakalım, neyin nesi kimin fesiymiş bu İhsan Sait!” diye buyurmuştu. Bu esnâda süveterli, fötür şapkalıyı da, yakasına yapıştığı gi­bi ite kaka evrâk sandıklarının başına getirmişti. Zavallılar itilip kakılmak bir yana, düzenlemek için çıkardıkları evrâk</span><span style="color:#000000" xml:lang="en-US">­</span><span style="color:#000000">ların bulunduğu ve acemî marangozlarca yapılan sandıkla­rın kıymıkları ellerine batıyordu. Bu sandıklarda fişlenenle</span><span style="color:#000000" xml:lang="en-US">­</span><span style="color:#000000">rin sayısı fazlaydı ve işe bu kadar az sayıda kişinin yetip yet­meyeceğini Allâh bilirdi. Bu esnâda, eskiciden ikinci el bir smokin alıp beyazımsı gömleğine de fiyango yerine ayakka­bı bağcığı bağlamış olan kişi, “Allâh vere de akşama kalma­dan İhsan Sait’in bütün kayıtlarını bulsak da kâbusumuz bit­se! Hava kararınca hayâletler daha korkunç görünür!” diye mırıldanmıştı. Ama saatler sonra, dazlak ile süveterlinin zor­la iş yaptırdığı zavallılar, sandıkları boşaltıp Teşkilât’ın gayr-i muntazam bir şekilde fişlediği şahısların isimlerini okumaktan, daha şimdiden bîtâp düşmüşlerdi. Öyle ki, daz­lak ile süveterli onları ikide bir tekmeleyip tokatlamasa idi, yorgunluktan yere yığılabilirlerdi. Bedenlerine darbeler alır­ken bu bîçâreler, iki zâlime yalvarıyorlar ve onlardan</span> <span style="color:#000000">merha­met diliyorlardı. Nitekim gözlüklü, “Elini ayağını öpeyim vurma artık! Bırak biraz dinleneyim! Yalvarıyorum sana!” diye yakarırken, kasketli, “Kulun kurbanın olayım! Yetsin bu ıstırap! Bu zavallı adama acımıyor musun?” diye sızlanı­yordu. Diğer çalışanların da onlardan farkları yoktu. Fakat onları asıl yoran, aynı şahıslar hakkında birden fazla kayıt olmasıydı. İşte bunca faâliyet arasında çalışan zavallılardan ismi lâzım olmayan biri, yerinden doğrulup, kendisi gibi ezi­yet çekenlere, “Dostlarım!” dedi. “Bu mekânda sonsuza ka­dar kalmayacağız. Burada olduğumuz sürece bize eziyet ede­bilirler. Ama buradan çıktıktan sonra, Âmirimiz’in maka­mında onlarla eşit olacağız ve zâlim mazlum ayrımı kalma­yacak. O yüzden kendinizi kip tutup, kendinize olan saygı­nızı sakın kaybetmeyin! Âmirimiz dışarıda onların cezasını, bizim de mükafâtımızı verecek!” Diğerleri, “Şükürler olsun! Şükürler olsun!” diye nidâ ve niyâz ettiler. İşte bu esnâda, fişleri karıştıranlardan kasketli, “Bakın!” dedi. “Bizleri de fişlemişler. Âlî Remzi, Rabbî mahlaslı bir şâirmiş!” Fedora şapkalı, “Evet! Ben de buldum. Seni de Abdî kod adıyla fiş­lemişler,” dedi. Ama bu zavallıları tekme tokat çalıştıran dazlak ile süveterli, binânın dışındaki Âmirleri’ne hesap ve­receklerini anlamış olmalıydılar ki, az buçuk yumuşar gibi oldular. Hiç görmedikleri Âmir anlaşılan sert biriydi. İşin kötüsü çalıştırdıkları adamlar yine iş başındaydılar ama, sanki kıçları kalkmış gibiydi. Tırstıklarından bir şeyler yap­mak gerekiyordu ki, bunu da dazlak yaptı. Çünkü balıksırtı kumaştan kruvaze ceketi, muazzam göbeği, bol ve lacivert pantolonu, gıcır gıcır boyalı, iki renk ayakkabılarıyla bu ka­lantor, içlerinde en gösterişli olanıydı. Bir iki öksürdükten sonra, “Arkadaşlarım!” diye hitâp etti. “Burada bir iş yapıl­ması gerekiyor. Hayaleti bulmak zorundayız. Bunun için ka­yıtları tek tek inceleyeceğiz. Ama bizler, burada bir kardeş cemaatiyiz. Bir cemaatin reisinin olması gerektiğini takdir edersiniz. Bu reis, haklıyla haksızı ayıracak âdil biri olmalı. Bu yüzden reis olarak kendimi öneriyorum! Var mı itirâzı olan bir nâmert!” Kazandıkları bu sınırlı hürriyetle çoğunun gözleri umutla parıldadı. Hem bu sayede az buçuk kaytar­ma, ara sıra gidip bir çay içme imkânına ve belki de bir cıga</span><span style="color:#000000" xml:lang="en-US">­</span><span style="color:#000000">ra molasına kavuşmuşlardı. Ellerini ağırdan alabilirlerdi. Derken işlerini savsaklaya savsaklaya evrâkları karıştırmaya başladılar. Çok geçmeden, birine Zulkarneyn diye iftira atan Bevval nâm bir gammazın, Rebaz isimli bir şarapçının kayıt­larına rastladılar. Hele hele bir paşanın dindar ve fen merak­lısı oğlunun bile fişlendiğini gördüklerinde şaşkınlıktan ağızları bir karış açıldı. Fakir fukarâ takımı, meselâ Selo adlı bir tamirci çocuk bile fişlenmiş, hattâ gözlük numarası bile yazılmıştı. Doğrusu teşkilât fenâ çalışmamıştı! Bu esnada kibrinden dazlağın yanına yaklaşılmazken, gözlüklü ve fe</span><span style="color:#000000" xml:lang="en-US">­</span><span style="color:#000000">dora şapkalı ona kıl çekmekteydi. Ama bu, hep böyle sürme­yecekti. Teşkilât’ın fişlediği şahısları hür ve keyfî bir şekilde incelerlerken, çeşitli kademelerde vazife yapanların aldıkları rüşvetleri, yaptıkları yolsuzlukları, usûlsüz davranışlarını bir bir öğrendiler. Ama bu sırada, sandıklardan birinden bir evrâk çıktı. Bu evrâk, Âmir hakkındaydı.</span> <span style="color:#000000">Evet! Âmirleri hak­kında evrâkta öyle korkunç şeyler yazıyordu ki, sadece bu belgeyle, daha bir saat öncesine kadar korktukları bu şahsı alaşağı edebilirlerdi! Ama bu nankörlük sayılırdı. Daha az öncesine kadar bel bağladıkları Âmir’e ihanet edeceklerdi. Olsun! O, zâten bunu hak etmiyor muydu? Hak yerini bul­muştu! Önce efendileri olan dazlak ile süveterliden, şimdi ise asıl efendileri olan Âmir’den kurtuldukları için iyice hür­düler. Böylece sabahtan bu yana çalışanlar, reislerinin Âmir korkusuyla kendine tanıdıkları hürriyetle, yine aynı Âmir’e duydukları korkunun tam da kendisinden kurtulduklarında o kalantor dazlağın üzerine yürüdüler. Adama tekme tokat girişip yere devirdiler. Derken sıra, olup bitenlerden birbir­lerini suçlamaya gelmiş ve hemen herkes birbirini yumruk­layıp tekmelemeye başlamıştı. Ortalıkta bir keşmekeş hü­küm sürüyordu ki, smokinli, gücü ve forsunu kullanarak onları ayırdı ve kargaşaya son verdi. Bu sırada bereli, “Arka­daşlar! Durun! İşimiz bitmedi, hayâleti bulmadık daha!” di­ye bağırdı. Diğerleri duraksamışlardı. Bereli sözlerini şöyle sürdürdü: “Bize gerçek bir reis lâzım.” Bir süre sessiz kaldık­tan sonra ağzından şu sözler çıktı: “Aramızdan hangimiz hayâleti bulursa, reis o olsun! Kabûl mü?” Diğerleri bir süre duraksadıktan sonra, “Evet”, “Tabiî”, “Niçin olmasın” diye mırıldandılar. Teklif kabûl edilmişti ki, yerde ağzı burnu kan içinde yatan dazlak, “Durun bir dakika!” diye bağırdı. “Biz burada yedi vazifeliyiz. Ama şimdi sayıyorum ki, tam sekiz kişiyiz!”</span></p>

  <p class="Standard" dir="ltr" style="margin-left:0;margin-right:0;text-indent:47.281895px;color:#000000">Evet! Hayâlet, aralarındaydı.</p>

  <p class="Standard" dir="ltr" style="margin-left:0;margin-right:1.3228347px;text-indent:47.281895px;color:#000000">Koltuğunun altında bir çanta taşıyan bereli, ağzını işte bu anda açtı:</p>

  <p class="Standard" dir="ltr" style="margin-left:0;margin-right:0;text-indent:47.281895px;color:#000000">“Benim adım İhsan Sait! Hayâlet benim!”</p>

  <p class="Standard" dir="ltr" style="margin-left:0;margin-right:1.3228347px;text-indent:47.281895px;color:#000000">O sırada evrâk sandıkları arasında kıvrılmış yatan köpek, yerinden doğrulduğu hâlde, bu çekik gözlü, geniş suratlı, elmacık kemikleri çıkık, kasıntı Moğol’a, yani İhsan Sait’e havlamaktaydı.</p>

  <p class="Standard" dir="ltr" style="margin-left:1.3228347px;margin-right:1.3228347px;text-indent:47.281895px;color:#000000">Azâmetfurûş hâliyle Moğol’un yanına salavâtla varılacak gibiydi. Çünkü ilim ve fennin muazzam olduğu tâ gelecek asırlardan, zamanda seyahat ederek tâ bu tarihe kadar gel­meye muvaffak olan adam, salonda racon kesmekte kendi­ni haklı görüyordu. Gel gör ki, çalımlanıp kabarmasına rağ­men, somurtuk suratında cefakeş bir ifâde vardı. Sanki ev­deki hesap çarşıya uymamış, hevesi kursağında kalmış gi­biydi. Salonda fiyakalı bir şekilde bir aşağı bir yukarı yürü­dükten sonra, “Sizinle az önce yaptığımız ahdi hatırlayın!” dedi. “Hayâleti kim bulursa, reis o olacaktı. Şimdi hayâle­tin ben olduğumu yine ben size söyledim. Öyleyse reisiniz benim!”</p>

  <p class="Standard" dir="ltr" style="margin-left:1.3228347px;margin-right:1.3228347px;text-indent:47.281895px;color:#000000">Salondakiler mırıldanıyordu ki, İhsan Sait, “Haydi! Şu ev­râkları derhâl düzene sokun!” diye buyurdu.</p>

  <p class="Standard" dir="ltr" style="margin-left:1.3228347px;margin-right:1.3228347px;text-indent:47.281895px;color:#000000">Ahde vefâ etmeye niyetli bazıları tam bu işe girişiyorlardı ki, kasketli atıldı:</p>

  <p class="Standard" dir="ltr" style="margin-left:1.3228347px;margin-right:1.3228347px;text-indent:47.281895px;color:#000000">“Hayır! Reisimiz sen değilsin. Çünkü hayâletin kim oldu­ğunu bilen değil, bulan reis olacaktı. Sen ise hayâlet oldu­ğunu söyledin ve biz de seni, yani hayâleti, böylece bulduk! Dolayısıyla sen bizim reisimiz değilsin. Tam tersi, bizler se­nin reisiniz. Kâbustan ibâret bunca evrâkı düzenleme işi de sana düşüyor.”</p>

  <p class="Standard" dir="ltr" style="margin-left:1.3228347px;margin-right:1.3228347px;text-indent:47.281895px;color:#000000">Doğru söze ne denirdi? Hâl böyle olunca, İhsan Sait’in yü­zü alabora oluverdi. Ama bu çatık yüzden hâlâ, muazzam, barbarvâri bir kibir fışkırıyordu. Ancak bir barbar ahde vefâ­sızlık etmezdi. Bu yüzden umutsuzluk içinde muazzam ev­râk yığınına baktı ve oracıkta bir sandalyeye çöktü.</p>

  <p class="Standard" dir="ltr" style="margin-left:1.3228347px;margin-right:1.3228347px;text-indent:47.281895px;color:#000000">Dazlağı yere yıktıktan sonra birbirleriyle kavgaya tutuşan­ların yol açtığı keşmekeşe nihâyet veren smokinli, “Ama bu adam tek başına işin üstesinden gelemez ve bizim kâbusu­muz da nihâyet bulmaz!” dedi. “Bunun daha akıllıca bir yo­lu vardır muhakkak. Ayrıca evrâkların tasnifi bizim de işi­miz. Eğer o, bu işte muvaffak olamazsa, bizler de muvaffak olamamış sayılırız. Bu meseleyi çözmenin bir yolu yöntemi vardır mutlaka. İpucu bulmalıyız.”</p>

  <p class="Standard" dir="ltr" style="margin-left:1.3228347px;margin-right:1.3228347px;text-indent:47.281895px;color:#000000">Fötür şapkalı, “Evet!” dedi. “Bakın! Çantasına bakın! San­ki içinde değerli bir şeyler varmış gibi sımsıkı sarılmış!” Smokinli, Moğol’dan çantasını istedi. Ama onlara tepeden bakan, hiçbirini adam yerine koymayan kibirli barbar çantayı vermiyordu. Nihayet yedisi birden üzerine çullanıp çantasını almayı başardılar. Masanın üzerine koyup içini açtıklarında, kucağında siyah-beyaz ve irice bir kedi olan, açık renk gözlü ve son derece güzel bir kadının fotoğrafını gördüler. Çantada bundan başka bir fotoğraf daha vardı ve bundaki kişi de, ya­nağındaki yara lekesi olmasa, tıpkı İhsan Sait’ti. Çantada ay­rıca bir de Prenses Döjira imzalı bir mektuba rastladılar. Ye­di kişi, mektuba atılan tarihi görünce, az kalsın küçük dilleri­ni yutacaklardı. Neredeyse hep birlikte, “Haklıymış!” dediler. “Adam çok uzak bir gelecekten tâ bu zamana seyahat etmiş!” Smokinli adam Döjira’nın mektubunu baştan sona kadar okudu ve ardından, ikinci fotoğrafa baktı. Bu fotoğraftaki şa­hıs İhsan Sait’in aynısıydı. Ama yanağında derin bir yara izi vardı. Smokinli, Moğol’a dönerek, “Bu kadını geleceğe gidip aradın ama orada bulamadın, değil mi?” diye sorunca, bar­bar onu hayretle süzdü ve sordu:</p>

  <p class="Standard" dir="ltr" style="margin-left:1.3228347px;margin-right:0;text-indent:47.281895px;color:#000000">“Nasıl bildin?”</p>

  <p class="Standard" dir="ltr" style="margin-left:1.3228347px;margin-right:1.3228347px;text-indent:47.281895px;color:#000000">“Neredeyse bütün tarih boyunca yolculuk ediyor ve nere­de bir hata yaptığını merak ediyorsun, değil mi?”</p>

  <p class="Standard" dir="ltr" style="margin-left:1.3228347px;margin-right:0;text-indent:47.281895px;color:#000000">“Bütün bunları nasıl bilebilirsin?”</p>

  <p class="Standard" dir="ltr" style="margin-left:1.3228347px;margin-right:1.3228347px;text-indent:47.281895px"><span style="color:#000000">Smokinli, arkasında horoz resmi olan cep aynasını çıkardı ve İhsan Sait’in yüzüne tuttu.</span> <span style="color:#000000">Ardından sordu:</span></p>

  <p class="Standard" dir="ltr" style="margin-left:1.3228347px;margin-right:0;text-indent:47.281895px;color:#000000">“Ne görüyorsun?”</p>

  <p class="Standard" dir="ltr" style="margin-left:1.3228347px;margin-right:0;text-indent:47.281895px;color:#000000">“Hah-hah-hah-ha! Bir yarı-ilâh!”</p>

  <p class="Standard" dir="ltr" style="margin-left:1.3228347px;margin-right:1.3228347px;text-indent:47.281895px;color:#000000">“İlâh olmayı pek beceremiyorsun. En iyisi bu işi Başka­sı’na bırak! Sorumu değiştireyim: Neyi görmüyorsun?” İhsan Sait şaşırmıştı.</p>

  <p class="Standard" dir="ltr" style="margin-left:2.6834648px;margin-right:1.3228347px;text-indent:47.281895px;color:#000000">Bunun üzerine smokinli, İhsan Sait’in, seneler önce, gele­cekten, yani Döjira’nın yanından gelmiş hâliyle çekilmiş fo­toğrafını gösterdi ve “Şimdi, bu fotoğraftaki, kendi yanağı­na bak!” dedi.</p>

  <p class="Standard" dir="ltr" style="margin-left:2.6834648px;margin-right:1.3228347px;text-indent:47.281895px;color:#000000">Evet! Bu fotoğrafta, İhsan Sait’in sol yanağında derin bir yara izi vardı. Ardından smokinli, Döjira’nın mektubunu getirdikten sonra, “Bak, sevdiğin kadın sana ne yazmış: ‘Si­zi yanağınızdaki nişaneden tanıyacağım.’ Alık, izansız seni! Kara câhil adam! Ahmak! Kleopatra’nın burnunun uzunlu­ğu gibi bir yara izinin de tarihi değiştirebileceğine nasıl inan­mazsın! Sen Döjira’nın çağına, yanağında yara iziyle gitme­din! Hâl böyle olunca, elbette Döjira’yı, orada bulamazsın. Çünkü tarih değişmiştir!”</p>

  <p class="Standard" dir="ltr" style="margin-left:2.6834648px;margin-right:1.3228347px;text-indent:47.281895px;color:#000000">Süveterli, “Yaptığı bu hatayı buldurmak için bir de, bizi bu dünya kadar evrâkı düzenleme zahmetine sokacaktı az kal­sın!” dedi.</p>

  <p class="Standard" dir="ltr" style="margin-left:2.6834648px;margin-right:1.3228347px;text-indent:47.281895px;color:#000000">Smokinli, “Sus! Şimdi sırası değil. Her şeyin yazılı oldu­ğu o evrâkların şu ya da bu şekilde, nasıl olsa düzenlenme­si lâzım. Ama önce şu meseleyi çözelim,” diyerek İhsan Sa­it’e döndü ve sordu:</p>

  <p class="Standard" dir="ltr" style="margin-left:2.6834648px;margin-right:1.3228347px;text-indent:47.281895px;color:#000000">“Az önce sana kim olduğunu sordum ve sen de, ‘Bir yarı- ilâh,’ diye cevap verdin. Hâlâ aynı fikirde misin?”</p>

  <p class="Standard" dir="ltr" style="margin-left:2.6834648px;margin-right:0;text-indent:47.281895px;color:#000000">“Elbette!”</p>

  <p class="Standard" dir="ltr" style="margin-left:2.6834648px;margin-right:1.3228347px;text-indent:47.281895px;color:#000000">“Tuh sana! Yarım bir ilâh olacağına tam bir insan ol önce!” Sandalyede oturan İhsan Sait’in çevresinde döndükten sonra sordu:</p>

  <p class="Standard" dir="ltr" style="margin-left:14.664569px;margin-right:63.987408px;text-indent:47.281895px;color:#000000">“Mâdem ilâhsın, peki her şeye gücün yeter mi?” “Şüphesiz!”</p>

  <p class="Standard" dir="ltr" style="margin-left:2.6834648px;margin-right:1.3228347px;text-indent:47.281895px;color:#000000">“Ya ıstırap çekmeye! Hele bir insan olarak ıstırap çekme­ye! Yoksa sen insanları tanımayan, bilmeyen, câhil ve kor­kak bir ilâh mısın!”</p>

  <p class="Standard" dir="ltr" style="margin-left:2.6834648px;margin-right:1.3228347px;text-indent:47.281895px;color:#000000">İhsan Sait başını önüne eğdi. Gözleri dolmuştu. Daha az öncesine kadar havlayan köpek bile sesini kesmiş, salonu bir sessizlik kaplamıştı. Derken İhsan Sait, hüngür hüngür ağ­layarak sordu:</p>

  <p class="Standard" dir="ltr" style="margin-left:1.3228347px;margin-right:1.3228347px;text-indent:47.281895px;color:#000000">“Peki ne yapayım? Aşkım Döjira’ya kavuşmak için ne ya­payım?”</p>

  <p class="Standard" dir="ltr" style="margin-left:1.3228347px;margin-right:1.3228347px;text-indent:47.281895px;color:#000000">Smokinli ona, “Döjira, bir insana âşık,” dedi. “Bir ilâha de­ğil. Hata ve günâhlarından kurtulman için belki ıstırap su­yuyla abdest alman gerekir.”</p>

  <p class="Standard" dir="ltr" style="margin-left:1.3228347px;margin-right:1.3228347px;text-indent:47.281895px;color:#000000">Salonda sadece İhsan Sait’in hıçkırıkları işitiliyordu. Yı­kılmış bir hâlde sandalyesinden kalktı ve iki tarafında bil­lûr birer boy aynası olan kapıya doğru ilerledi. Ne yapaca­ğını artık biliyordu. Önce, o güne kadar tanıdığı en iyi, en saf, insan denmeye en yaraşır kişinin adını alacaktı. “Âlî İh­san” adını seçmişti, zâten bu temiz adı bir yerlerden hatır­lar gibiydi. Geçmişe seyahat etmek ise artık, onun için dün­yanın en kolay işiydi. Aslında kendine ağlıyordu. Çünkü bu dünyada, en büyük haksızlığı yine kendine yapmıştı. Bu yüzden kendinden af dilemeliydi. Kendine borcunu ödeme­li ve mutlaka ve mutlaka, secde edilecek kadar saf olmalıy­dı. Çünkü bir şeytan olarak o, bütün olanlardan sonra artık, kendine secde etmek zorundaydı. Belki bu, Döjira’ya kavuş­maktan bile daha mühimdi. Kendini sevmeyen biri, bir baş­kasını nasıl sevebilirdi? Gözlerinden yaş boşanıyordu. Dö­nüp salondaki yedi kişiye baktıktan sonra kapının tokma­ğını kavradı. Bu hâliyle dışarıya çıktı. Diğer yedi kişi ardın­dan koşup baktılar, ama kimsecikleri göremediler. Smokin­li, “Nereye gittiğini biliyorum,” dedi. Diğerleri, “Nereye?” diye sorunca o, “İnsan olmaya,” diye cevap vermişti.</p>

  <p class="Standard" dir="ltr" style="margin-left:1.3228347px;margin-right:1.3228347px;text-indent:47.281895px;color:#000000">Artık akşam olmuştu. Salonun ortasındaki sehpada bulu­nan ocağa bir sahan koydular. Fötürlü cebinden yarım su­cuk çıkarıp çakısıyla dilim dilim kestikten sonra sahana itinâyla yerleştirdi. Dilimler cızırdayıp yağ salmaya başla­yınca, kasketli, elinde üç küçük kesekâğıdıyla geldi. Bunlar­dan birinden çıkardığı iki yumurtayı sahandaki sucukların üzerine kırdı. Diğer kesekâğıdının birinde ucuzundan beyaz peynir, ötekinde ise zeytin vardı. Dazlak da ceketinden kos­koca iki ekmek çıkardı ve parçalara ayırdı. Ancak süveterli, yumurtayı pişirirken, çatalla sarılardan birini kazârâ patlattı. Fakat yemek artık hazırdı ve smokinli, ekmekten kopardığı koskoca parçayı patlak olmayan yumurtanın sarısına banıp ağzına tıktı. Kavgayı ayırıp ortama nizâm getirdiği için bu­nu hakkı olarak görüyordu. Anlaşılan diğerleri de aynı fikir­deydiler ki, yumurtanın sarısını son lokma olarak muhâfaza eden smokinlinin hakkına kimse tecâvüz etmedi. Yemekten sonra geğirip, ellerinin tersiyle ağızlarını sildiler. Ama daz­lak, ağzını mendiliyle silmiş, ardından da kafasını yine aynı mendille şöyle bir sıvazlamıştı. Yemekten sonra çay demle­diler ve pencereden dışarıya, karanlığa baka baka İhsan Sa­it’i beklemeye koyuldular. Bir yandan çaylarını içiyor, diğer yandan cıgaralarını tüttürüyorlardı. Aradan böylece saatler geçti ve nihâyet, Mavi Salon’un duvar saati 12’yi vurdu. Dı­şarıdaki karanlıkta bir baykuş sesi işitildi.</p>

  <p class="Standard" dir="ltr" style="margin-left:2.6834648px;margin-right:1.3228347px;text-indent:47.281895px"><span style="color:#000000">Derken kapı gıcırdayarak açıldı ve bir zamanların o kibir­li Moğolu, atlattığı nice varta</span> <span style="color:#000000">ve çektiği onca sıkıntıdan son­ra bir deri bir kemik ve iki büklüm, âdeta mezar kaçkını gi­bi karşılarında belirdi. Gerçi salondakiler için alt tarafı bir­kaç saat geçmişti. Ama bir de bunu İhsan Sait’e, daha doğru­su asıl adıyla Âlî İhsan’a bir sormalıydı! Mavi Salon’daki ye­di kişiden aldığı hayat dersi ve nasihatin bir semeresi olarak, gelecekten bugüne değil, daha da geçmişe, seneler ve sene­ler öncesine tekrar seyahat edip ağzının payını alan bu sabık barbar, çok önceki bir başka devirde, yani şeytanî bir mah­lûk olduğu zamanlarda, haftalar ve aylarca, dağlarda dolaşıp Tabîat’ta Yüce Varlık’ı aramış, dünya nimetlerine yüz çevir­miş, kendisine yapılan türlü haksızlığa gülüp geçmeyi öğ­renmiş, ve en önemlisi, dünyaya ve burada yaşayanlara bor­cunu ödemeye muvaffak olmuştu. Benliği gitmişti, onda ka­lan başkasına âit yegâne şey, Döjira’ya vereceği kendi kalbiy­di. Mavi Salonda yedi kişinin yemeklerini yediği süre onun için senelerce sürmüştü. Ama Tabîat’ın işi! Onun senelerce yaşadığı bu süreyi, salonda bulunanlar sadece birkaç saat, o da sucuklu yumurta yiyerek yaşamışlardı. Elbette, yaşadığı macera ve ödediği borçla kâra geçen o idi. İşte bu hâliyle sa­londan içeri girdiğinde, aldığı en büyük mükafâtı yüzünde taşıyordu: Sol yanağında, harpte aldığı derin yaranın izi var­dı. Hayattaki en büyük hatasını düzeltmişti!</span></p>

  <p class="Standard" dir="ltr" style="margin-left:1.3228347px;margin-right:1.3228347px;text-indent:47.281895px;color:#000000">Kasketli ona, “Artık adama benzemişsin. Gerçek bir insan olmuşsun!” dediyse de o, “Hayır!” diye cevap verdi. “Henüz olmak istediğim kişi değilim.”</p>

  <p class="Standard" dir="ltr" style="margin-left:1.3228347px;margin-right:0;text-indent:47.281895px;color:#000000">“Peki olmak istediğin kişi nasıl biri?”</p>

  <p class="Standard" dir="ltr" style="margin-left:1.3228347px;margin-right:1.3228347px;text-indent:47.281895px;color:#000000">“Onu zâten buraya çağırdım. Az sonra kapıyı çalar. Gelir ve onu görürsünüz.”</p>

  <p class="Standard" dir="ltr" style="margin-left:1.3228347px;margin-right:1.3228347px;text-indent:47.281895px;color:#000000">Gerçekten de çok geçmeden kapı çalındı. Kasketli kapıya koşturup sordu:</p>

  <p class="Standard" dir="ltr" style="margin-left:1.3228347px;margin-right:0;text-indent:47.281895px;color:#000000">“Kim o?”</p>

  <p class="Standard" dir="ltr" style="margin-left:1.3228347px;margin-right:0;text-indent:47.281895px;color:#000000">“Ben’im.”</p>

  <p class="Standard" dir="ltr" style="margin-left:1.3228347px;margin-right:1.3228347px;text-indent:47.281895px;color:#000000">“Buradakiler senin kim olduğunu sorarlarsa onlara ne di­yeyim?”</p>

  <p class="Standard" dir="ltr" style="margin-left:1.3228347px;margin-right:0;text-indent:47.281895px;color:#000000">“O’dur dersiniz... Zahmet olmazsa.”</p>

  <p class="Standard" dir="ltr" style="margin-left:1.3228347px;margin-right:1.3228347px;text-indent:47.281895px;color:#000000">Kasketli, kapıyı açar açmaz içeri İdris Âmil Zula girdi. O meşhur hasır şapkasını hürmetten çıkartmış, tedirgin bir va­ziyette elinde tutuyordu.</p>

  <p class="Standard" dir="ltr" style="margin-left:1.3228347px;margin-right:1.3228347px;text-indent:47.281895px;color:#000000">Smokinli, İhsan Sait’in kulağına, “Demek senin ‘insan-ı kâmil’in bu şahıs. Peki neden onu seçtin? Üstünlüğü ne?” diye fısıldadı.</p>

  <p class="Standard" dir="ltr" style="margin-left:1.3228347px;margin-right:1.3228347px;text-indent:47.281895px"><span style="color:#000000">Bunun üzerine İhsan Sait, “Onun üstünlüğü, hiçbir üstün­lüğünün olmaması. Dâimâ ortada, yani merkezde durması. İdris Âmil Merkez-î Kâin, daha doğrusu Merkez-i Kâinât. Onun bu görünüşüyle sathî olduğunu düşünebilirsin. Evet! O derin değildir. Ama derinlik</span> <span style="color:#000000">denen şey, satıhtakiler için bir mânâ taşır. Dolayısıyla Kâinât’ın derinliğini ancak o gö­rebilir. O, Rum medeniyetinin maksimum yâhut minimu­mu değil, optimumu ve optimusu. İşte İnsan-ı Kâmil ile İn­san-ı Alaküllihâl aynı şey. Kâinât onun için yaratıldı. Üste­lik onun ibâdet etmesi değil, idâre-i maslahat etmesi yeter. Göktaşları, seyyâreler, yıldız ve takım yıldızlar, pulsar ve bu­lutsular onun çevresinde tekbir getire getire dönüyor. Çün­kü o merkez! Hırslarımızdan, eksik ve fazla her şeyden ıstı­rap suyuyla abdest alarak arınıp, biz de İdris Âmil’i, bu Be­şerî Kâbe’yi tavâf etmeliyiz. Çünkü bu âliülâlâ zât, Kâbe’nin taştan değil, etten kemikten hâli. Evet! O, Kâinât’ın kıblesi­dir! Hey Allâhım! Kâinât yaratma fikri aklına nereden gel­di! İşte! İdris Âmil sayesinde artık bir nebze tekamül şansım var. Onun mertebesine nâil olmam çok zor. Ama bu şahsı az buçuk iplemem ve hafif tertip onun gibi olmam için, mübâ­rek dualarınızı üzerimden eksik etmeyiniz!”</span></p>

  <p class="Standard" dir="ltr" style="margin-left:2.6834648px;margin-right:1.3228347px;text-indent:47.281895px;color:#000000">Ürkek tavırlarına bakılırsa, İdris Âmil bu gösterişli ve gör­kemli saraydan bir an önce gitmek istiyordu. Ama kasket­li, belki onun hâline acıyarak cebinden bir kâğıt para çıkar­dı ve “Hava karardı ve dışarısı yağmurlu. Lütfen bu parayı kabûl buyurunuz da, bir faytona binip evinize gidiniz,” di­yerek ona verdi. İdris Âmil, 20-34223 seri numaralı parayı aldı ve inceledikten sonra, “Kusura bakmayın efendim ama, bu seneler önce tedavülden kalktı. Ama yine de sizden bir hatıra olarak saklarım,” dedi. Köpek yerinden doğrulmuş, bu kez çok daha gür bir sedâyla havlıyordu. Süveterli, kö­peğe bağırdı:</p>

  <p class="Standard" dir="ltr" style="margin-left:2.6834648px;margin-right:0;text-indent:47.281895px;color:#000000">“Sus Kıtmir!”</p>

  <p class="Standard" dir="ltr" style="margin-left:2.6834648px;margin-right:1.3228347px;text-indent:47.281895px;color:#000000">Ama köpek havlamaya devam ediyordu. Süveterli tekrar bağırmak zorunda kaldı:</p>

  <p class="Standard" dir="ltr" style="margin-left:2.6834648px;margin-right:0;text-indent:47.281895px;color:#000000">“Kıtmir! Sus dedim sana!”</p>

  <p class="Standard" dir="ltr" style="margin-left:2.6834648px;margin-right:0;text-indent:47.281895px;color:#000000">Ve köpek sesini kesti.</p>

  <p class="Standard" dir="ltr" style="margin-left:2.6834648px;margin-right:0;text-indent:47.281895px;color:#000000">İdris Âmil, artık hiçbir İktisadî kıymeti olmayan kâğıt pa­rayı sırf nezaketen aldıktan sonra, hürmeten geri geri gide­rek salonun kapısından çıkmıştı.</p>

  <p class="Standard" dir="ltr" style="margin-left:0;margin-right:0;text-indent:47.281895px;color:#000000">İhsan Sait ise oradakilere şöyle dedi:</p>

  <p class="Standard" dir="ltr" style="margin-left:0;margin-right:0;text-indent:47.281895px;color:#000000">“Âlî Remzi Meysâlim Beyefendi, Sadri Müslim ve Rı­za Emlîke Beyler, Bay İsmail Hakkı Bernus, Âlî Kâmil Ka­fezât ve İsmail Tebernî Beyler ve nihâyet Yusuf Sazen Beye­fendi, yani siz Yedi Uyuyan ulu kişi, hem şu anda zeplinde olduğum için uyuyan ve hem de burada olduğum için uya­nık benim gibi sizler de, hem uyuyor hem de rüyanızda be­ni, yani hakikati gördüğünüz için uyumuyorsunuz. Bu pe­rişân evrâktan ibâret keşmekeşi, sizin mâsum uykunuza gi­ren bir kâbusu mübârek uykunuza soktuğum için beni lüt­fen affediniz.”</p>

  <p class="Standard" dir="ltr" style="margin-left:0;margin-right:0;text-indent:47.281895px;color:#000000">Kasketli, “Peki bu kâbus gibi evrâkları kim düzenleye­cek?” diye sordu.</p>

  <p class="Standard" dir="ltr" style="margin-left:0;margin-right:0;text-indent:47.281895px;color:#000000">İhsan Sait, “Ben!” diye cevap vermişti.</p>

  <p class="Standard" dir="ltr" style="margin-left:0;margin-right:0;text-indent:47.281895px;color:#000000">Smokinli, “İşte bu mutlak şiirdir,” diye mırıldandı.</p>

  <p class="Standard" dir="ltr" style="margin-left:0;margin-right:0;text-indent:47.281895px;color:#000000">Bu durum herkesi memnun etmişti. Sekiz kişinin de yüzü gülüyordu. Hepsi de coşkuluydu.</p>

  <p class="Standard" dir="ltr" style="margin-left:0;margin-right:0;text-indent:47.281895px;color:#000000">Yedi kişi masaya geçip kâğıtları ve kalemlerini hazırladı­lar. İki kişi cümlelerin başını, üç kişi ortalarını, iki kişi ise sonlarını kaleme alacaklardı.</p>

  <p class="Standard" dir="ltr" style="margin-left:0;margin-right:0;text-indent:47.281895px;color:#000000">Derken İhsan Sait, bayramlık ağzını açıp Yedi Uyurlar’a, onların asıl rüyası olan işte bu kitâbı yazdırmaya başladı. Pa­şaoğlu’nu, Demir Minâreler’i, orayı nasıl ele geçirdiğini, Al­manla yaptığı şatranç müsabakasını, Rebaz’ı, Döjira’dan al­dığı ilk mektubu, ona olan aşkını ve çektiği acıyı, imâl ettir­diği uçağı, zeplini, kendini dondurucu soğukta muhâfaza et­tirerek geleceğe nasıl yolculuk ettiğini, kibrini, kibriyle işle­diği günâh ve cinâyetleri, nasıl Âlî İhsan adıyla harbe gitti­ğini, orada çektiği sıkıntıları, aldığı vicdânî ve bedenî yara­ları, yine gelip kendine nasıl secde edip, kendini nasıl affet­meyi başardığını, bütün bunlardan çıkardığı dersleri, İdris Âmil’i, nâm-ı diğer İnsan-ı Kâmil’i, ona olan özlem ve gıpta­sını, dünyada olup bitenleri bir bir yedi kişiye yazdırdı. Yaz­dırırken muhterisleri de düşündü ve bu kitâbındaki kusur­ları, rastlayınca sevinip tatmin olsunlar diye onlara sadaka olarak verdi. Allâh kabûl etsin! O, bütün rızklara kefildir, umulur ki doyarlar.</p>

  <p class="Standard" dir="ltr" style="margin-left:0;margin-right:1.3228347px;text-indent:47.281895px;color:#000000">Kitâbını tam altı gün boyunca yazdırdı. Döjira’ya kavuşma vakti gelmişti. Nihâyet altıncı günün gecesi saatler 12’yi vu­rurken şöyle dedi:</p>

  <p class="Standard" dir="ltr" style="margin-left:14.664569px;margin-right:1.3228347px;text-indent:47.281895px;color:#000000">“Artık yoruldum ve yarın dinleneceğim, siz de öyle yapın.” Kitabının son cümlesi de bu cümle idi.</p>

  <p class="Standard" dir="ltr" style="text-align:right;font-style:italic">“Als ikh kan!”</p>

  <p class="Standard" dir="ltr" style="text-align:right;font-style:italic">23 Temmuz 2012</p>

  <p class="Standard" dir="ltr" style="text-align:right;font-style:italic">Karşıyaka</p>

  <p class="Standard" dir="ltr" style="margin-top:0;margin-bottom:0;text-align:left;font-size:9%;color:#000000" xml:lang="en-US"></p>

  <p class="Standard" dir="ltr" style="margin-top:0;margin-bottom:0;text-align:left;font-size:9%;color:#000000" xml:lang="en-US"></p>

  <p class="Standard" dir="ltr" style="margin-left:0;margin-right:0;text-indent:47.281895px"></p>

  <p class="Standard" dir="ltr"></p>
</body>
</html>
