<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>7-3.html</title>
  <link href="../Styles/template.css" rel="stylesheet" type="text/css" />
  <meta content="urn:uuid:b0642a35-7672-4f4b-9cf2-9c1694b81c81" name="Adept.expected.resource" />
</head>

<body>
  <div id="x7-3.html" xml:lang="tr-TR">
    <div class="Basic-Text-Frame">
      <p class="x2-1" id="toc_marker-3-3"><span class="basl-k-1" style="font-size:1em;" xml:lang="tr-TR">YİRMİ BİR</span></p>

      <p class="x3-1" id="toc_marker-3-3-1"><span class="char-style-override-13">1.</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">İki yataklı vagon temiz ve halı kaplamalıydı, kendine ait tuvaleti vardı. İki yatak da kapatılmış böylece gündüz kullanmak için oturma odasına yer açılmıştı.</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">Hannah ilk geceyi, İstanbul-Bükreş arasını hiç hatırlamıyordu. Tren Sirkeci İstasyonu’ndan ayrılır ayrılmaz, on biri birkaç dakika geçe, alt ranzada uyuyakalmıştı. Ertesi sabah uyandığında Boğaz Ekspresi Bulgaristan’ın güneşli nehir vadilerinde yol alıyordu. Adam yemekli vagonu ziyaret etmişti; ekmek, reçel ve sıcak çaydan oluşan bir kahvaltı onu bekliyordu. Pencerenin önünden akıp giden yeşil manzaraya karşı oturmuştu, açılmamış bir gazete kucağında duruyordu.</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">Hannah kahvaltısını yaparken, uyuyabilmiş olmasına hayret etti. Bir bakıma, düşününce, başka seçeneği yoktu. Vücudunun dinlenmeye ihtiyacı vardı. Adamın yanında kendini gerçekten güvensiz hissetseydi, uykusunu kaçırmanın bir yolunu bulurdu. Adam çantasını ona geri getirmişti ve içinde onu uyanık tutacak ilaçlar vardı. Gerçi şu anki şartlara göre ona zarar veremeyeceğini var sayıyordu. Elinde olduğunu zannettiği teknik detayları ona iletmesi için kıza ihtiyacı vardı. Adamın bağlantısıyla buluştuğunda, sonuna kadar sessiz oyununu sürdürdüğünde ve adamı kitaptaki sırların değerli olduğuna inandırdığında ve tabii eğer bunların hepsini başarabilirse işte o</span> <span class="char-style-override-12" xml:lang="tr-TR">zaman kendine dikkat etmesi gerekecekti.</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">Ama ondan önce, eğer işler yolunda giderse kitaba sahip olacaktı ve o zaman da çoktan gitmiş olacaktı.</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">Yemek sırasında gözleri reçeli sürdüğü kör bıçak üzerinde gezindi durdu. Adamın dikkati dışarı odaklanmışken onu ele geçirmek için elinden genli yapabilecek miydi? Ve sonra …</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">… ve sonra?</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">Ona doğru hamle yapacak ve bıçağı boğazına gömecek miydi?</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">Ama yapmadı.</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">Günü kompartımanda geçirdiler, bir düzineden fazla laf etmediler birbirlerine. Adam yine içinde kitap olan çantasını yastık olarak kullanıp bir süre uyudu. Hannah otururken onu izledi, acaba bıçağı alıp şimdi yapabilir miyim diye merak etti. Adam uyanıp gözlerini ovuşturduğunda ve uyku sersemliğiyle gazeteye uzandığında o hâlâ oturuyor ve bunları düşünüyordu.</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">İkindi vakti, adam tekrar yemek vagonunu ziyaret etti ve sandviçler ve sıcak bir termos çay ile geri döndü. Güneşin yavaşça alçak tepelerin ardında batışını izlerken sessizce yemeklerini yediler.</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">O gece, daha az uyuyabildi. Bedeni geminin hareketlerine az çok alışmıştı, aşağı yukarı, ileri geri sallantılar, yalpalamalar. Tren ise, gemiye kıyasla, ayrı bir fenomendi, sürekli sallantı ona kendini kutu içinde sürekli sallanan zarlar gibi hissettiriyordu. Sonunda uykuya dalabildiğinde uykusu kesintili ve rahatsızdı. Sürekli bir hareket içindeydi; sürekli ileri doğru tek yönde hızlanan bir tren içinde yan yana olmak, iki eksende gidip gelen bir gezegen gibi, hiç bitmeyen bir hareket içinde dönmekten sersemlemiş bir galaksinin etrafında dönen bir güneşin çevresinde tur atmak gibi.</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">Gece yarısından biraz sonra tren durdu.</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">Hannah gözlerini kırpıştırarak uyandı. Adam pencereden dışarı bakmak için ranzasından kalktı. Bir an sonra kapı çalındı. Hannah’ın kalbi yerinden çıkacak gibi oldu; gözleri adamınkilerle buluştu. Adam kafasını bir kere salladı, kız bunun ne anlama geldiğini bilmiyordu.</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">Diğer yolcularla birlikte trenden indiler. Pasaportları silahlı askerler tarafından kontrol edilirken soğuk gün doğumunda tek sıra halinde bekliyorlardı. Bir kez daha, sahtekarlık adına yaptığı işi denetimden geçmişti. Ve nasıl bir pasaport kullanıyor ise aynı şey adam için de geçerliydi. Sabahın ilk saatlerinde kompartımanlarına döndüler ve hemen ardından tren yeniden hareket etti.</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">Hannah uyuyakaldı.</span></p>

      <p class="x3-1" id="toc_marker-3-3-2"><span class="char-style-override-13">2.</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">Üçüncü sabah manzara değişmişti. Yeşiller daha da koyulaşmış ve yoğunlaşmıştı, batı Avrupa’ya yaklaştıklarının bir göstergesiydi.</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">Yatakları topladılar ve kahvaltıya oturdular. Hannah’ın yeni manzaradan anladığı kadarıyla varacakları noktaya yaklaşmışlardı ve öyle sanıyordu ki adam da az sonra detayları öğrenmeye çalışmaya başlayacaktı. Başlattığı yalanının en kısa özetini vermişti adama, bağlantısının ilgisini çekecek kadar yeterli ama Hannah’ı değersiz kılacak kadar önemsiz değildi.</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">Gerçekten de yemek biter bitmez adam “Merak ettiğim birşey var.” dedi.</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">Hannah ona baktı. Ekmeğin elinde kalan parçasını ağzına attı ve çiğnedi.</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">“Formül.” dedi. “Makinenin kendisini tarif ediyor değil mi? Yoksa makinenin kullandığı çalıştırma metodunu mu?”</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">Cevap vermeden önce ağzındakini çiğnemek için biraz vakit harcadı, sonra yutkunup peçeteyle ağzını hafifçe sildi. Nabzı hafif hafif boynunda atmaya başladı.</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">“Arada çok önemli bir fark yok.” dedi sonra.</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">“Asıl hüner makinede.”</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">“Doğru.”</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">“Anladığımdan emin değilim.”</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">Ayrıntılara girmenin adamın yararına olduğunu düşündü. Jet motorunun oksijeni çekip nasıl yakıta, yakıtın da hıza dönüştüğünü, hiç durmayan ve sürekli artan bir döngünün nasıl oluştuğunu resmedebilirdi.</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">Bunun yerine, cesaretini topladı. Peçeteyi yerine koydu ve “Bunun benim için bir sorun olduğunu pek sanmıyorum.” dedi.</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">Adam kaşlarını çattı.</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">“Bana ihtiyacın olması hoşuma gidiyor.” dedi açıkça. “Çünkü benim sana ihtiyacım var. Adalet adalettir.”</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">Bir an yanlış tuşa bastığını düşündü. İstanbul’un kenar mahallelerinde adamın ellerini üzerinde nasıl hissettiğini hatırladı. Eğer ona doğru bir hamle yaparsa kendini nasıl savunacağını düşündü. Parmakları birkaç santim kadar bıçağın sapına doğru yaklaştı. Eğer zorunda kalırsa yapacaktı. Eğer zorunda kalırsa, gerçi adam ondan en az 35 kilo daha ağırdı…</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">Sonra adam gevşedi, başını tekrar arkaya yasladı, orta yaşın sonundaki zararsız bir adam olmuştu. Gözlerini kırpıştırdı, mesafeliydi ama keyfi yerindeydi.</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">“Bence,” dedi kibarca, “biraz daha güven duymayı öğrenmelisin.”</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">“Sana henüz tamamını anlatmadım, biliyorsun ve geri kalanı olmadan çalışma planının gerisinde kalmış olacaksın.”</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">Birkaç saniye sessizlik içinde geçti. Sonra adam sigara paketine uzandı. Bir tane yaktı ve külünü tabağa silkti. Kül trenin hareketi ile dağıldı.</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">“Güven duymaya ihtiyacı olan sadece sen değilsin.” dedi adam. “Bildiğim kadarıyla Keyes ile birliktesin.”</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">“Değilim.”</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">“Ama bundan emin olmamın bir yolu yok.”</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">“Ben tek çalışırım.”</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">“Bir de Frank’le.” Bir kez daha gözleri parladı. “O her kimse.”</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">Kız bir soluk alıp verdi - bunun sabırsızlığını göstermesini umuyordu.</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">“Frank,” dedi, “…benim eski kocam. NASA için çalışıyor, Pegasus roket güçlendiricileri üzerine. Bunlar X-kırk üç’leri ateşlemede kullanılırdı.”</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">“Neleri?”</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">“Sana söylemiştim. Henüz hepsini bilmiyorsun.”</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">Adam bir an düşündü. “Ve NASA, UVS ile birlikte çalışıyor öyle mi?”</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">Hannah UVS’nin ne olduğunu bilmediği halde başını salladı. Sonra adamın onu test edebileceği düşüncesi aklına geldi. Adam için hâlâ gerekli olduğunu anlamasını sağlamak hevesi yüzünden bu testi geçememiş olabilirdi.</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">Onu izledi, bunun bir numara olup olmadığını anlamaya çalıştı.</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">Adam hâlâ düşünüyordu.</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">Kızın gözleri yeniden bıçağa kaydı. Eğer olacaksa hızlı olmalıydı.</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">Yarım dakika geçti. Tren ileri geri sallandı, çatal bıçaklar Çin işi demliğe çarpıp tıkırtılar çıkardı, küller etrafa dağıldı.</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">“Güven,” dedi adam bir kez daha “ikimizin de şüpheci olması için bir neden yok. Birimizden biri açgözlüye dönüşmediği sürece…”</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">Ona elini uzattı.</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">Birkaç saniye daha geçti, kız ona uzatılan ele uzandı. El sıkıştılar.</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">Sonra kız yeniden camdan dışarı baktı. Adam sigarasını içti. Tren güneşle yarışırcasına yoluna devam etti.</span></p>

      <p class="Basic-Paragraph-3 para-style-override-11" xml:lang="en-GB"></p>

      <p class="Basic-Paragraph-3 para-style-override-11" xml:lang="en-GB"></p>
    </div>
  </div>
</body>
</html>
