<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>5-5.html</title>
  <link href="../Styles/template.css" rel="stylesheet" type="text/css" />
  <meta content="urn:uuid:b0642a35-7672-4f4b-9cf2-9c1694b81c81" name="Adept.expected.resource" />
</head>

<body>
  <div id="x5-5.html" xml:lang="tr-TR">
    <div class="Basic-Text-Frame">
      <p class="x2" id="toc_marker-1-5"><span class="basl-k" style="font-size:1em;" xml:lang="tr-TR">BEŞ</span></p>

      <p class="x3" id="toc_marker-1-5-1"><span class="char-style-override-13">1.</span></p>

      <p class="Basic-Paragraph-1 para-style-override-11" xml:lang="en-GB"><span class="char-style-override-12" xml:lang="tr-TR">Yıkık dökük burçlarla donatılmış on iki metrelik taş duvarlar turkuvaz gökyüzüne uzanıyordu.</span></p>

      <p class="Basic-Paragraph-1 para-style-override-11" xml:lang="en-GB"><span class="char-style-override-12" xml:lang="tr-TR">Hannah, dünyanın bu yanında nasılsa renklerin daha abartılı göründüğünü düşündü. Taşın grisi dolgun ve dalga dalga, gökyüzünün mavisi berrak ve parlaktı. İleride kızılımsı bir kaya denize iniyor, kırmızı-sarı-grimsi kaya yemyeşil suya dalıyor, Sapienza’nın zindan kulesinin bulunduğu minik adanın sınırını oluşturuyordu.</span></p>

      <p class="Basic-Paragraph-1 para-style-override-11" xml:lang="en-GB"><span class="char-style-override-12" xml:lang="tr-TR">Grup ağır ağır yıkıntıların arasında dolaştı, dik kayalıkları ve taşlara işlenmiş Venedik aslanlarını inceleyerek kule yönünde ilerlemeye devam ettiler.</span></p>

      <p class="Basic-Paragraph-1 para-style-override-11" xml:lang="en-GB"><span class="char-style-override-12" xml:lang="tr-TR">Jackie Burns konuşuyordu: “Sapienza, bilgelik demektir. Bu ada İyon Denizi’nden Ege Denizi’ne geçişte stratejik bir noktada bulunuyordu -yani İtalya’dan Doğu Akdeniz’e geçiş rotası üzerindeydi. Yürürken, bu kalenin inşasını gerçekleştiren birçok farklı medeniyetin izlerini görebilirsiniz. Turumuzun sona ereceği zindan kulesi 16. yüzyılda Türkler tarafından inşa edilmişti. Oysa liman ondan üç yüzyıl önce yapılmaya başlanmıştı…”</span></p>

      <p class="Basic-Paragraph-1 para-style-override-11" xml:lang="en-GB"><span class="char-style-override-12" xml:lang="tr-TR">Hannah kendine rağmen geziden hoşlanmaya başladı. Manzara muhteşem, rüzgar yumuşak ve mis kokuluydu. Sürekli bir endişe hali keyfini iki paralık edebilirdi fakat şu anda kendine hakim olabiliyordu. Tek bildiği, bunun yegâne tatili olduğuydu. Bir hafta içinde hayatına sakin bir kafa ve vicdanı rahat olarak geri dönecek ve baştan başlayacaktı. Ve bu sefer, işleri doğru yapacaktı.</span></p>

      <p class="Basic-Paragraph-1 para-style-override-11" xml:lang="en-GB"><span class="char-style-override-12" xml:lang="tr-TR">Sükunete izin vermeyen aklının diğer yanı dile geldi. “Bitkilere ne olacak?” dedi ses. Zavallı bitkiler. En azından bitkilerini geri alabilseydin…</span></p>

      <p class="Basic-Paragraph-1 para-style-override-11" xml:lang="en-GB"><span class="char-style-override-12" xml:lang="tr-TR">Hannah sesi duymazdan geldi. Dikkatini çekmeye çalışan yeteri kadar ses vardı. Bir yanda Jackie Burns hâlâ ders anlatıyordu. Diğer yanda kendisine sakız gibi yapışan Epsteinlar vardı.</span></p>

      <p class="Basic-Paragraph-1 para-style-override-11" xml:lang="en-GB"><span class="char-style-override-12" xml:lang="tr-TR">Bay Epstein üçüncü seferdir tekrarlıyor, gemiye döndüklerinde kitabını iade ettiğinden emin olmak istiyordu. Hannah umursamadı. Her sorduğunda ona güvence vermişti. Bu kadar ısrarla sormasında bir gariplik var diye düşündü. Belki adamcağız Alzheimer’e yakalanmıştı.</span></p>

      <p class="Basic-Paragraph-1 para-style-override-11" xml:lang="en-GB"><span class="char-style-override-12" xml:lang="tr-TR">“Tamam.” dedi Jackie Burns. Elini kaldırdı ve grup arkasında toplandı. “Şimdi zindan kulesine doğru yola çıkıyoruz. Lütfen bir arada kalın. Gördüğünüz gibi başka tur grupları da var ve onlarla karışmamız olasılığı var. Bundan kaçınmalıyız. Taşlara dikkat edin. Kaygandırlar.”</span></p>

      <p class="Basic-Paragraph-1 para-style-override-11" xml:lang="en-GB"><span class="char-style-override-12" xml:lang="tr-TR">Uykulu gözlü Türk -Yıldırım- adeta bir çobanın sürüsünü izlerken olduğu gibi, grubun sonuna yakın bir yerde duruyordu. Hannah adama baktı, sonra uzağa, sonra tekrar adama baktı. Adam biraz egzotik ve pekâlâ eli yüzü düzgündü. Uzun boylu, koyu tenli ve yakışıklı. Yaşı da onunkine Epsteinlarınkinden daha yakındı.</span></p>

      <p class="Basic-Paragraph-1 para-style-override-11" xml:lang="en-GB"><span class="char-style-override-12" xml:lang="tr-TR">Burada olduğu sürece, macerayı sonuna kadar yaşamayı deneyebilirdi. Bir daha Yunan Adalarına ne zaman geleceğini kim bilebilirdi ki!</span></p>

      <p class="Basic-Paragraph-1 para-style-override-11" xml:lang="en-GB"><span class="char-style-override-12" xml:lang="tr-TR">Böylece Bay ve Bayan Epstein’ın hâlâ onu takip ettiğini ve giderek yaklaştıklarını bilerek Yıldırım’a doğru yürümeye başladı. Ama onun bulunduğu noktaya geldiğinde adam gitmişti. Grubun öbür yanına doğru uzanmış, Jackie Burns’le konuşuyordu. Kadın yine yalnız, yaşlı çiftle baş başa kaldı. Kadının kocası uzaklara, ufka doğru bakıyordu; fakat aslında kendi ruhunun derinliklerine bakıyor gibiydi.</span></p>

      <p class="Basic-Paragraph-1 para-style-override-11" xml:lang="en-GB"><span class="char-style-override-12" xml:lang="tr-TR">Alzheimer, diye düşündü kadın. Öyle olmalı.</span></p>

      <p class="Basic-Paragraph-1 para-style-override-11" xml:lang="en-GB"><span class="char-style-override-12" xml:lang="tr-TR">“Kuleye üçlü gruplar halinde gireceğiz.” diyordu Jackie. “Lütfen size eşlik edecek iki arkadaş bulun. Eğer kimseyi bulamazsanız, ben ve Yıldırım size eşlik ederiz. “</span></p>

      <p class="Basic-Paragraph-1 para-style-override-11" xml:lang="en-GB"><span class="char-style-override-12" xml:lang="tr-TR">Bayan Epstein Hannah’a gülümsedi: “Ne dersin? Arkadaş mıyız?”</span></p>

      <p class="Basic-Paragraph-1 para-style-override-11" xml:lang="en-GB"><span class="char-style-override-12" xml:lang="tr-TR">Hannah hayal kırıklığını gizlemeye çalıştı. Daha kötü de olabilirdi diye düşündü. Bir şekilde -yaş farkına, sinir bozucu ev ödevlerine ve içi geçmiş kocasına rağmen- bu kadını sevmeye başlamıştı. Belki de Hannah’a büyükannesini hatırlattığı içindi. Bir zamanlar, uzun zaman önce Hannah ve büyük annesi çok yakındılar.</span></p>

      <p class="Basic-Paragraph-1 para-style-override-11" xml:lang="en-GB"><span class="char-style-override-12" xml:lang="tr-TR">“Arkadaşız.” dedi.</span></p>

      <p class="Basic-Paragraph-1 para-style-override-11" xml:lang="en-GB"><span class="char-style-override-12" xml:lang="tr-TR">Grup, Hannah ve Epsteinlar arkada kalarak tekrar yürüyüşe geçti.</span></p>

      <p class="x3" id="toc_marker-1-5-2"><span class="char-style-override-13">2.</span></p>

      <p class="Basic-Paragraph-1 para-style-override-11" xml:lang="en-GB"><span class="char-style-override-12" xml:lang="tr-TR">Oyalanma…Bu kelime Steven Epstein’ın aklını kurcalayıp duruyordu: Etraflıca düşünülmüş gibi görünen tereddütte kalma hali.</span></p>

      <p class="Basic-Paragraph-1 para-style-override-11" xml:lang="en-GB"><span class="char-style-override-12" xml:lang="tr-TR">Tereddütte kalma duygusu onu çoktan yakalamıştı. Venedik’teki otelin banyosunda, alevlerin kağıdın son parçasını yutmasını izledikten hemen sonra, formülleri kitabın arka kapağının içine yazmıştı. Geri dönülemez gibi görünen kararı verdikten sonra fikrini değiştirmişti. Ve Renee kitabı başkasına vermişti.</span></p>

      <p class="Basic-Paragraph-1 para-style-override-11" xml:lang="en-GB"><span class="char-style-override-12" xml:lang="tr-TR">Bir parçası formülün parmaklarının arasından kayıp gittiğini ve var olmaya devam edeceğini bildiği için mutluydu. İş açısından bakıldığında, bu formül kuşkusuz Epstein’ın kariyerinin doruğuydu. Onlarca yıl değilse bile, Greenwich’in yıllarca süren emeklerine mal olmuştu. Fakat kontrol kademesindekiler son hızla Proje’ye başlamak için onun keşfini baz alacaklardı. Tabii Manhattan Projesi’nde korkulduğu üzere, yanlış bir adımın Phoenix reaksiyonuna yol açacağı gerçeği vardı ki şu anda çok önemsiz kalıyordu.</span></p>

      <p class="Basic-Paragraph-1 para-style-override-11" xml:lang="en-GB"><span class="char-style-override-12" xml:lang="tr-TR">Ve bunlar Epstein’ın en büyük korkusuyla karşılaştırılamazdı: Proje’nin başarıya ulaşması. Eğer dehasının meyveleri toplanabilirse, bilinmeyen bir yerde, insan varlığına paralel olmayan bir yerde bir silahın yaratılması.</span></p>

      <p class="Basic-Paragraph-1 para-style-override-11" xml:lang="en-GB"><span class="char-style-override-12" xml:lang="tr-TR">Öyleyse keşfi yok edilmeliydi. Formüller olmadan Keyes bile Proje’nin ilerlemesini sağlayamazdı.</span></p>

      <p class="Basic-Paragraph-1 para-style-override-11" xml:lang="en-GB"><span class="char-style-override-12" xml:lang="tr-TR">Yine de sonsuza dek yok olması şart mıydı?</span></p>

      <p class="Basic-Paragraph-1 para-style-override-11" xml:lang="en-GB"><span class="char-style-override-12" xml:lang="tr-TR">Tereddüt, diye düşündü. Aptallık.</span></p>

      <p class="Basic-Paragraph-1 para-style-override-11" xml:lang="en-GB"><span class="char-style-override-12" xml:lang="tr-TR">Geçen son on yıl, tereddüt yığınlarıyla doluydu. UVS’de ilk postayı kabul ettiğinde, şüpheleri vardı. Ama şüpheyi bir kenara bıraktı ve kendisini işine adadı. Daima fikrini değiştirecek zamanı olduğunu düşündü. Şimdi zaman tükenmişti.</span></p>

      <p class="Basic-Paragraph-1 para-style-override-11" xml:lang="en-GB"><span class="char-style-override-12" xml:lang="tr-TR">Kitap yok edilmeliydi.</span></p>

      <p class="Basic-Paragraph-1 para-style-override-11" xml:lang="en-GB"><span class="char-style-override-12" xml:lang="tr-TR">Fakat bilim adamının kendisi, ısrarla bu gerçeği kabullenmek istemiyordu. Bilginin güvenle saklanabileceği yerler vardı. Doğru ellerde -temkinli, eğitimli, filozof ellerde- bilgi güvenle muhafaza edilebilirdi.</span></p>

      <p class="Basic-Paragraph-1 para-style-override-11" xml:lang="en-GB"><span class="char-style-override-12" xml:lang="tr-TR">Yüzüncü kere bir karar verdi. UVS’yi kudurtacak da olsa kendini denklemden çıkartacaktı. Ama işin doğru ellere düşmesini ve keşfinin sonsuza dek yok olmamasını sağlayacaktı. Bir fedakârlık.</span></p>

      <p class="Basic-Paragraph-1 para-style-override-11" xml:lang="en-GB"><span class="char-style-override-12" xml:lang="tr-TR">Gemiye döndüklerinde kadından kitabı alacak, bir zarfa koyacak ve kaptandan onu Princeton’daki meslektaşına göndermesini isteyecekti. Sonra kendini banyoya kilitleyecek, bir propoxifen ampulünün tamamını içecekti. Deniz tuttu derse Renee onu rahatsız etmezdi. Beş dakika içinde ölmüş olurdu, UVS de formülün kaybolduğuna inanırdı. Bir on sene, bir yüzyı</span><span class="char-style-override-12" xml:lang="tr-TR">l için belki konu askıya alınırdı. Pinekleyen canavar uyanmazdı, ta ki onlar daha iyi donanıma sahip olana kadar.</span></p>

      <p class="Basic-Paragraph-1 para-style-override-11" xml:lang="en-GB"><span class="char-style-override-12" xml:lang="tr-TR">Tek yol buydu.</span></p>

      <p class="Basic-Paragraph-1 para-style-override-11" xml:lang="en-GB"><span class="char-style-override-12" xml:lang="tr-TR">Evet bu kadar. Kararını vermişti ve bu sefer sadık kalacaktı.</span></p>

      <p class="Basic-Paragraph-1 para-style-override-11" xml:lang="en-GB"><span class="char-style-override-12" xml:lang="tr-TR">Dünyadaki son günüm neden bugün, diye kendine sordu Epstein.</span></p>

      <p class="Basic-Paragraph-1 para-style-override-11" xml:lang="en-GB"><span class="char-style-override-12" xml:lang="tr-TR">O zaman bugün özel bir gün olmalıydı. Güneş ışığı altın renkleriyle etrafı aydınlatmalı, etrafında içtenlikli ve ilham dolu sohbetler edilmeliydi. Ama güneş cart beyazdı, sohbetler yavan. Önlerindeki çift, dijital kameralarının pilinin tur bitmeden tüketmesinden endişe ediyordu. Sollarındaki adam ılık şişe suyu içmekten şikâyetçiydi.</span></p>

      <p class="Basic-Paragraph-1 para-style-override-11" xml:lang="en-GB"><span class="char-style-override-12" xml:lang="tr-TR">Karısı ve o genç kadın -Vicky Ludlow- onun hemen arkasında yürüyor, konuşuyorlardı. Epstein yarım kulak dinledi. Bu kadın kamarasında neyi tuttuğunun farkında mıydı? Elbette hayır. O masumdu. Bu işe tamamen kaza eseri bulaşmıştı.</span></p>

      <p class="Basic-Paragraph-1 para-style-override-11" xml:lang="en-GB"><span class="char-style-override-12" xml:lang="tr-TR">Limanda bekleşen diğer tur gruplarına göz gezdirdi. UVS’den birileri onu takip etmiş miydi? Mümkün. Yine de bu şüphesini doğrulayan birşey görememişti. Kimse ona dikkat etmiyordu, kendi grubundan ayrı düşmüş bir oğlanın dışında, beysbol kasketinin siperliğinin altından ona pırıl pırıl gözlerle bakan 12-13 yaşlarında bir çocuktu bu.</span></p>

      <p class="Basic-Paragraph-1 para-style-override-11" xml:lang="en-GB"><span class="char-style-override-12" xml:lang="tr-TR">Göz göze geldiler ve çocuk gitti.</span></p>

      <p class="Basic-Paragraph-1 para-style-override-11" xml:lang="en-GB"><span class="char-style-override-12" xml:lang="tr-TR">Aptallık, diye düşündü Epstein yeniden. Bu sadece bir çocuktu. Kendi durumu düşünüldüğünde endişeli olması normaldi. Fakat birkaç saat içinde her şey güzel bir sonla bitecekti.</span></p>

      <p class="Basic-Paragraph-1 para-style-override-11" xml:lang="en-GB"><span class="char-style-override-12" xml:lang="tr-TR">Ya da? Daha önce karar vermiş ama caymıştı. Ama bu sefer farklıydı. Bu sefer kesin kararlıydı.</span></p>

      <p class="Basic-Paragraph-1 para-style-override-11" xml:lang="en-GB"><span class="char-style-override-12" xml:lang="tr-TR">Renee ona seslendi. Grup, kuleye çıkan bir kaya yamacının etrafından dolanıyordu. Beysbol şapkalı çocuğa tekrar baktı. Çocuk uzağa, onların tam tersi istikamete gidiyordu.</span></p>

      <p class="Basic-Paragraph-1 para-style-override-11" xml:lang="en-GB"><span class="char-style-override-12" xml:lang="tr-TR">Epstein bir süre ona bakak</span><span class="char-style-override-12" xml:lang="tr-TR">aldı.</span></p>

      <p class="Basic-Paragraph-1 para-style-override-11" xml:lang="en-GB"><span class="char-style-override-12" xml:lang="tr-TR">Ardından karısına baktı ve onun yanına ilerledi.</span></p>

      <p class="x3" id="toc_marker-1-5-3"><span class="char-style-override-13">3.</span></p>

      <p class="Basic-Paragraph-1 para-style-override-11" xml:lang="en-GB"><span class="char-style-override-12" xml:lang="tr-TR">Jackie Burns dramatik bir konuşma yapıyordu: “Gözlerinizi kapatmanızı rica ediyorum ve bu yerin yaklaşık sekiz yüz sene evvel nasıl göründüğünü hayal etmeye çalışın.”</span></p>

      <p class="Basic-Paragraph-1 para-style-override-11" xml:lang="en-GB"><span class="char-style-override-12" xml:lang="tr-TR">Hannah, turdaki herkesin hemen itaat etmesine şaşırmıştı. Yaşlı insanlar çocuklaşıyor, diye düşündü. Dünyaya nasıl gelmişlerse, o şekilde veda ediyorlardı. Yiyecekleri onlar için kesiliyor, ellerinden tutuluyor ve aktiviteleri başkaları tarafından ayarlanıyordu. Ve tabii bekleneceği gibi, içlerinden birkaç tanesi kandırmaya başlamıştı bile, gizlice gözünü açanlar, kaçamak bakış atanlar vardı.</span></p>

      <p class="Basic-Paragraph-1 para-style-override-11" xml:lang="en-GB"><span class="char-style-override-12" xml:lang="tr-TR">“Beş yüzyıl önce,” diye devam etti Jackie “Sapienza Limanı’na bir deniz saldırısı ilk bu zindan kulesine yapılırdı. Şimdi hayal edin, bir önceki seferde esir düşmüş bir Yunan askerisiniz. Venedikli gardiyanlarınızın bilmediği birşey biliyorsunuz; yakında bir sefer daha yapılacağını. Kurtarılmayı bekliyorsunuz. Ama kurtarıcılarınızın geleceği gün yaklaşırken, beklemediğiniz birşey oluyor. Bu kuleye naklediliyorsunuz. Kulenin iç kısmını dolaşırken, bu esirin aklından geçeni düşünün. Bir sonraki gemi geldiğinde, ilk bu kuleye ulaşacaktır. Ve sizi kardeşleri olarak mı görecekler? Hayır. Açık denizlerde geçen onca zamandan sonra vahşileşmiş ve kana susamış haldeler. Merdivenlerini kule duvarlarına dayadıklarında kılıçları da çekilmiş olacak.”</span></p>

      <p class="Basic-Paragraph-1 para-style-override-11" xml:lang="en-GB"><span class="char-style-override-12" xml:lang="tr-TR">Grup dışarıdaki paslı demir kapının önünde toplanıyordu. Kapıdan sonra, kulenin içlerinde, gölgede kalmış taş basamaklar vardı. Yakınlarda deniz, adanın sığlıklarında patlıyor ve köpükler halinde sönüyordu.</span></p>

      <p class="Basic-Paragraph-1 para-style-override-11" xml:lang="en-GB"><span class="char-style-override-12" xml:lang="tr-TR">“Bu duvarlara zincirliyken durumun ironisi giderek içinize işler. Saatler geçer, günler geçer, siz kardeşleriniz ulaştığında kılıçlarının ucunda ilk kendinizin ve diğer kardeşlerinizin can vereceğini bilerek yaşamak zorundasınız. Bu düşünce size işkence ediyor, kendi pisliğinizin içinde zincirli, aç ve çaresizsiniz. Belk</span><span class="char-style-override-12" xml:lang="tr-TR">i bir ihtimal, gardiyanlarınızı çağırır ve biraz su karşılığında onlara yaklaşmakta olan seferi söylersiniz. Fakat size en merhametli karşılıkları çabuk bir ölüm olur.”</span></p>

      <p class="Basic-Paragraph-1 para-style-override-11" xml:lang="en-GB"><span class="char-style-override-12" xml:lang="tr-TR">Gözler açılmaya başlanıyordu. Yoğun bir şekilde konsantre olmuş Renee Epstein bile, abartılı boyanmış kirpiklerinin altından gözlerini açtı.</span></p>

      <p class="Basic-Paragraph-1 para-style-override-11" xml:lang="en-GB"><span class="char-style-override-12" xml:lang="tr-TR">“Evet!” diye uyardı Jackie, “Lütfen içerideki ıslak kayalar kadar kaygan basamaklara dikkat edin ve arkadaşlarınızı kaybetmeyin. Sizden birilerini kaybetmek istemem. Ve eğer hayalet filan görürseniz, gözünüzü dikip bakmayın! Bizi gemiye kadar takip etmelerini istemeyiz.”</span></p>

      <p class="Basic-Paragraph-1 para-style-override-11" xml:lang="en-GB"><span class="char-style-override-12" xml:lang="tr-TR">Gevşemiş kahkahalar duyuldu. Kalabalık üçerli gruplara ayrıldı. Bir şekilde Hannah ve Epsteinlar grubun önüne doğru geçtiler. Hannah, geriye, limana doğru giden köprüye baktı. Genç bir çocuk kayaların arasından onlara doğru yaklaşıyordu, kendi grubunu beklemeye sabredemediği belliydi.</span></p>

      <p class="Basic-Paragraph-1 para-style-override-11" xml:lang="en-GB"><span class="char-style-override-12" xml:lang="tr-TR">“Sıra bizde.” dedi Renee Epstein. Bir eliyle kocasının, diğeriyle Hannah’ın elini tuttu.</span></p>

      <p class="x3" id="toc_marker-1-5-4">4.</p>

      <p class="Basic-Paragraph-1 para-style-override-11" xml:lang="en-GB"><span class="char-style-override-12" xml:lang="tr-TR">Zindan kulesine girdiklerinde dışarıda Jackie Burns’ün yüksek ve iddialı ses tonuyla ders verişi hâlâ duyulabiliyordu.</span></p>

      <p class="Basic-Paragraph-1 para-style-override-11" xml:lang="en-GB"><span class="char-style-override-12" xml:lang="tr-TR">“Bu kule anahtar bir konumda yer alıyor; Doğu Akdeniz’in gözetleme noktası. Kalenin önemi, konumundaki avantajlarından geliyor. Kayalıklar bir yanda, koy öbür yanda. Bir koyu savunmak daima daha kolaydır tabii, girişini kapatırsınız olur biter. Ve Venedikliler, imkânları oldukça askerî güçlerini denizde kullanmaya çalışmışlardır.”</span></p>

      <p class="Basic-Paragraph-1 para-style-override-11" xml:lang="en-GB"><span class="char-style-override-12" xml:lang="tr-TR">Kulenin ilk katı yosun ve eski kokuyordu. Hannah’ın Epsteinlarla durduğu yer, neredeyse altı metre çapında bir daireydi, kaba gri taştan yapılmış, duvarlarına oyuklar açılmıştı. Her oyuğun yanında bir set demir kelepçe vardı. Yukarı doğru spiral bir taş merdiven uzanıyo</span><span class="char-style-override-12" xml:lang="tr-TR">r, yüksek pencerelerden üzerine hafif gün ışığı yansıyordu.</span></p>

      <p class="Basic-Paragraph-1 para-style-override-11" xml:lang="en-GB"><span class="char-style-override-12" xml:lang="tr-TR">Renee Epstein kocasının yanında durup merdivenleri gözden geçirdi. Sıkkın bir şekilde “Güvenli görünmüyor.” dedi.</span></p>

      <p class="Basic-Paragraph-1 para-style-override-11" xml:lang="en-GB"><span class="char-style-override-12" xml:lang="tr-TR">“Sorun olmaz.” diye güvence verdi Hannah, halbuki kendi de aynı şeyi düşünmüştü. Merdiven basamakları aşınmış ve tehlikeli görünüyordu.</span></p>

      <p class="Basic-Paragraph-1 para-style-override-11" xml:lang="en-GB"><span class="char-style-override-12" xml:lang="tr-TR">Bir an geçti. Hannah önde, Epsteinlar arkada tırmanmaya başladılar. Dışarıda Jackie hâlâ konuşuyordu.</span></p>

      <p class="Basic-Paragraph-1 para-style-override-11" xml:lang="en-GB"><span class="char-style-override-12" xml:lang="tr-TR">“İkinci kata ulaştığınızda, üçüncü kata çıkan ahşap bir merdiven göreceksiniz. Bu merdiveni kullanmak tamamen size kalmış ama kullanacaksanız lütfen dikkatli olun. Bu merdiven 13. yüzyıldan kalmış değil tabii ki. Bizimkisi gibi turlar için yakın zamanda eklenmiştir. Orijinal kule iki katlıydı. Peki o zaman neden 3. kattaki taş platforma çıkan bir merdiven var? Dikkatli bakınca burada bir darağacının kalıntılarını görebilirsiniz. Asker kardeşlerinizin sizin yanınızda asıldığını bilmenin psikolojik etkisini düşünün, siz burada içinde dönülemeyecek kadar dar oyuklarda zincirlenmişken…Ve gemideki kamaraların klostrofobi duygusu uyandırmasından şikâyet ederken bir kere daha düşünün.”</span></p>

      <p class="Basic-Paragraph-1 para-style-override-11" xml:lang="en-GB"><span class="char-style-override-12" xml:lang="tr-TR">Hafif gülüşmeler, ama çok hafif. Sadece Jackie’nin espri anlayışını fark eden yolcular bunun şaka olduğunu anladılar.</span></p>

      <p class="Basic-Paragraph-1 para-style-override-11" xml:lang="en-GB"><span class="char-style-override-12" xml:lang="tr-TR">Hannah ikinci kata tırmanıyordu. Yukarı doğru devam eden merdiven ona pek tekin gelmedi. Epsteinlar ona katılana kadar bekledi, ardından sordu: “Ne düşünüyorsun?”</span></p>

      <p class="Basic-Paragraph-1 para-style-override-11" xml:lang="en-GB"><span class="char-style-override-12" xml:lang="tr-TR">“Sanırım ben burada bekleyeceğim tatlım.” dedi Renee.</span></p>

      <p class="Basic-Paragraph-1 para-style-override-11" xml:lang="en-GB"><span class="char-style-override-12" xml:lang="tr-TR">Kadının kocası soruyu hiç de duymuşa benzemiyordu. Daha birinci katta soluk soluğaydı.</span></p>

      <p class="Basic-Paragraph-1 para-style-override-11" xml:lang="en-GB"><span class="char-style-override-12" xml:lang="tr-TR">Hannah merdivene uzandı. Merdiven gıcırdadı ama dayandı. Üçüncü kata ulaştığında kulenin içi daha da küçük görünüyordu.</span></p>

      <p class="Basic-Paragraph-1 para-style-override-11" xml:lang="en-GB"><span class="char-style-override-12" xml:lang="tr-TR">Epsteinların kafalarının tepesini ve duvardaki kelepçelerin metalik parıltısını görebiliyordu.</span></p>

      <p class="Basic-Paragraph-1 para-style-override-11" xml:lang="en-GB"><span class="char-style-override-12" xml:lang="tr-TR">Kenardaki pencereden dışarıya, denize baktı. Manzara nefes kesici</span><span class="char-style-override-12" xml:lang="tr-TR">ydi, köpüren sular, çarpık kayalar, muhteşem mavilikteki gökyüzü.</span></p>

      <p class="Basic-Paragraph-1 para-style-override-11" xml:lang="en-GB"><span class="char-style-override-12" xml:lang="tr-TR">Hiç değişmemiş, diye düşündü, tüm o medeniyetlerden, yüzyıllardan sonra. Dünyada bu kadar bol zaman varken, ikinci şanslar nasıl olmazdı?</span></p>

      <p class="Basic-Paragraph-1 para-style-override-11" xml:lang="en-GB"><span class="char-style-override-12" xml:lang="tr-TR">Aşağıdan bir ses geldi.</span></p>

      <p class="Basic-Paragraph-1 para-style-override-11" xml:lang="en-GB"><span class="char-style-override-12" xml:lang="tr-TR">Pencereden aşağıya baktı. İkinci kata çıkan başka biri vardı. Onları köprü boyunca takip eden çocuktu. Jackie Burns’ü nasıl aşmıştı? Belki de kulenin arkasından dolanmıştı ve kayalardan birindeki yarıktan içeri süzülmüştü.</span></p>

      <p class="Basic-Paragraph-1 para-style-override-11" xml:lang="en-GB"><span class="char-style-override-12" xml:lang="tr-TR">Çocuk cebine uzandı -veya öyle birşey yaptı- ve minik gümüş renkli birşey çıkardı. Her şey göz açıp kapayıncaya kadar oldu. Steven Epstein’ın boğazı kesilmişti.</span></p>

      <p class="Basic-Paragraph-1 para-style-override-11" xml:lang="en-GB"><span class="char-style-override-12" xml:lang="tr-TR">Hannah bakakaldı.</span></p>

      <p class="Basic-Paragraph-1 para-style-override-11" xml:lang="en-GB"><span class="char-style-override-12" xml:lang="tr-TR">Renee Epstein kocasına yetiştiği sırada çocuk bir daire çizdi. Steven Epstein dizlerinin üzerinde boğuluyordu. Ve çocuk hiç de çocuk değil, diye düşündü Hannah. Hareketleri bir yetişkininki gibiydi, yüzünden yaşı hiç anlaşılmıyordu.</span></p>

      <p class="Basic-Paragraph-1 para-style-override-11" xml:lang="en-GB"><span class="char-style-override-12" xml:lang="tr-TR">Ve Hannah izlerken çocuk-adam Renee Epstein’ı bir yanından bıçakladı. Bıçağın çok hızlı bir şeklide üç kere hareket ettiğini açıkça gördü.</span></p>

      <p class="Basic-Paragraph-1 para-style-override-11" xml:lang="en-GB"><span class="char-style-override-12" xml:lang="tr-TR">Bayan Epstein yere kocasının yanına kapaklandı.</span></p>

      <p class="Basic-Paragraph-1 para-style-override-11" xml:lang="en-GB"><span class="char-style-override-12" xml:lang="tr-TR">Çocuk yukarı baktı, bakışları Hannah’ı yakaladı. Merdivene koştu ve tırmanmaya başladı.</span></p>

      <p class="Basic-Paragraph-1 para-style-override-11" xml:lang="en-GB"><span class="char-style-override-12" xml:lang="tr-TR">Hannah’ın gözleri merdivenin tepesine uzandı. Ahşap eski, küflü ve yarı çürüktü. Bir adım attı. Ayağıyla en üst basamaktaki duvar bağlantısına vurup ne olacağını merak etti. Parçalanıyor ve eğiliyordu.</span></p>

      <p class="Basic-Paragraph-1 para-style-override-11" xml:lang="en-GB"><span class="char-style-override-12" xml:lang="tr-TR">Oğlan yukarı doğru tırmanıyordu. Zaman durmuş gibiydi, ince bir bıçak gibi keskin zaman.</span></p>

      <p class="Basic-Paragraph-1 para-style-override-11" xml:lang="en-GB"><span class="char-style-override-12" xml:lang="tr-TR">Hannah bağlantıyı tekmelerken, “Tanrı’ya şükür düz ayakkabı giymişim.” diye düşündü.</span></p>

      <p class="Basic-Paragraph-1 para-style-override-11" xml:lang="en-GB"><span class="char-style-override-12" xml:lang="tr-TR">Sonra merdiven çat</span><span class="char-style-override-12" xml:lang="tr-TR">ırdayarak duvardan koptu. Oğlan aşağıya doğru iniyor, ikinci kata düşüyordu, merdiven tamamen koptuğunda başını korudu.</span></p>

      <p class="Basic-Paragraph-1 para-style-override-11" xml:lang="en-GB"><span class="char-style-override-12" xml:lang="tr-TR">Yukarıdaki kadına tehditkâr bakışlarla baktı. Sonra bir anda döndü ve merdivenlerde kayboldu.</span></p>

      <p class="Basic-Paragraph-1 para-style-override-11" xml:lang="en-GB"><span class="char-style-override-12" xml:lang="tr-TR">Hannah arkasından baktı.</span></p>

      <p class="Basic-Paragraph-1 para-style-override-11" xml:lang="en-GB"><span class="char-style-override-12" xml:lang="tr-TR">Epsteinlar vücutları birbirine değer halde, yavaşça büyüyen bir kan gölünün etrafında hareketsiz yatıyorlardı.</span></p>

      <p class="Basic-Paragraph-1 para-style-override-11" xml:lang="en-GB"></p>

      <p class="Basic-Paragraph-1 para-style-override-11" xml:lang="en-GB"></p>
    </div>
  </div>
</body>
</html>
