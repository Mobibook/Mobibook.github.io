<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6-4.html</title>
  <link href="../Styles/template.css" rel="stylesheet" type="text/css" />
  <meta content="urn:uuid:b0642a35-7672-4f4b-9cf2-9c1694b81c81" name="Adept.expected.resource" />
</head>

<body>
  <div id="x6-4.html" xml:lang="tr-TR">
    <div class="Basic-Text-Frame">
      <p class="x2-2" id="toc_marker-2-4"><span class="basl-k-2" style="font-size:1em;" xml:lang="tr-TR">ON ÜÇ</span></p>

      <p class="x3-2" id="toc_marker-2-4-1"><span class="char-style-override-13">1.</span></p>

      <p class="Basic-Paragraph-4 para-style-override-11" xml:lang="en-GB"><span class="char-style-override-12" xml:lang="tr-TR">Kendini bildi bileli Francis Dietz’in gözleri merak konusu olmuştu.</span></p>

      <p class="Basic-Paragraph-4 para-style-override-11" xml:lang="en-GB"><span class="char-style-override-12" xml:lang="tr-TR">Annesi, nur içinde yatsın, ne kadar keskin ve pırıl pırıl olduklarını söyler dururdu. Okul arkadaşları gözlerinin eşi bulunmaz grimsi rengine hastaydılar. New York’ta birlikte çalıştığı ajanlar gözlerinin keskin algısına hayret ederlerdi ve zaman geçtikçe, birden fazla insan aynı şeyi söylemişti. Gözleri sonsuz, uçsuz bucaksız bir derinlik kazandı.</span></p>

      <p class="Basic-Paragraph-4 para-style-override-11" xml:lang="en-GB"><span class="char-style-override-12" xml:lang="tr-TR">New York’taki yıllardan sonra gözleri değişmeye devam etti.</span></p>

      <p class="Basic-Paragraph-4 para-style-override-11" xml:lang="en-GB"><span class="char-style-override-12" xml:lang="tr-TR">Artık uçsuz bucaksız değillerdi. Artık görüşe biri girdiğinde sabit derinlikte kalıyor ve bir kişiye odaklanarak onu neredeyse Dietz’in gözlerinde hapsediyor ve aynalarda bir odada olduğu gibi kişiyi farklı yönlere sürüklüyordu. Dietz aynaların arkasında, gözleri hâlâ sonsuz uzaklıkta bakıyor olmasını umuyordu. Diğer insanların göremediği birçok şeyi fark etmesinin nedeni buydu. Yıllar içinde bu bakışı gizlemeyi öğrendi ve sırlarını kendine sakladı.</span></p>

      <p class="Basic-Paragraph-4 para-style-override-11" xml:lang="en-GB"><span class="char-style-override-12" xml:lang="tr-TR">Dietz’in birçok sırrı vardı.</span></p>

      <p class="Basic-Paragraph-4 para-style-override-11" xml:lang="en-GB"><span class="char-style-override-12" xml:lang="tr-TR">Şimdi gözleri iniş rampasındayken Dietz, bir sürü şey görmüştü.</span></p>

      <p class="Basic-Paragraph-4 para-style-override-11" xml:lang="en-GB"><span class="char-style-override-12" xml:lang="tr-TR">İşlerin ters gittiği açıktı. Keyes sadece altı dakikadır yoktu ama hisleri ona adamın kısa süre içinde dönmeyeceğini söylüyordu. Kadın belli ki birşeyler çevirmişti ve Keyes de onu takibe başlamıştı. Elbette ki kadın yalnız çalışmıyor, diye düşündü Dietz. Yalnız bir kadın, yardım olmadan Keyes’ten paçayı kurtaramazdı.</span></p>

      <p class="Basic-Paragraph-4 para-style-override-11" xml:lang="en-GB"><span class="char-style-override-12" xml:lang="tr-TR">Aurora II’nin Güvenlik Amiri’nin yüzünde farklı birşey daha gördü. Yıldırım adında bir Türk. Yıldırım’ın gözleri uykuluydu ama bitkinliğin yanında gözlerde birşey daha okunuyordu, suçluluk ve kapana kısılmışlık.</span></p>

      <p class="Basic-Paragraph-4 para-style-override-11" xml:lang="en-GB"><span class="char-style-override-12" xml:lang="tr-TR">Sadece önsezi. Önsezisi yıllardır Dietz’i yanıltmamıştı, adam ona güvenmeyi öğrenmişti.</span></p>

      <p class="Basic-Paragraph-4 para-style-override-11" xml:lang="en-GB"><span class="char-style-override-12" xml:lang="tr-TR">Önsezilerine uyarak gümrük ofisinde oturdu ve buzlu camdan Yıldırım adındaki adamı sükunetle izledi.</span></p>

      <p class="x3-2" id="toc_marker-2-4-2"><span class="char-style-override-13">2.</span></p>

      <p class="Basic-Paragraph-4 para-style-override-11" xml:lang="en-GB"><span class="char-style-override-12" xml:lang="tr-TR">Yolcu indirme işlemi 2,5 saat sürdü.</span></p>

      <p class="Basic-Paragraph-4 para-style-override-11" xml:lang="en-GB"><span class="char-style-override-12" xml:lang="tr-TR">Nihayetinde son yolcu da bir araca kondu ve oteline yollandı. Gümrük memurları yolcu listelerini gözden geçiriyor, belki de kayıp tek yolcu olan Victoria Ludlow adındaki genç bir kadın hakkında konuşuyorlardı. Leonard, limandaki adamlar arasında hiç fark edilmeden bir oraya bir buraya dolaşıyor, konuşmalardan bir ipucu çıkarmaya çalışıyordu.</span></p>

      <p class="Basic-Paragraph-4 para-style-override-11" xml:lang="en-GB"><span class="char-style-override-12" xml:lang="tr-TR">Güvenlik Amiri Yıldırım gümrükçülerle konuşuyordu. Omuzlarını silkiyordu. Kızgın, yorgun ve bıkkın görünüyordu. Ama gözleri ile vücut dili başka şeyleri ele veriyordu; gizli sırlar, çabucak gitme isteği.</span></p>

      <p class="Basic-Paragraph-4 para-style-override-11" xml:lang="en-GB"><span class="char-style-override-12" xml:lang="tr-TR">Dietz izledi, hepsini kaydetti.</span></p>

      <p class="Basic-Paragraph-4 para-style-override-11" xml:lang="en-GB"><span class="char-style-override-12" xml:lang="tr-TR">Leonard ofise girdi. Dietz’e doğru yaklaştı ve alçak sesle sordu: “Keyes ne cehennemde?”</span></p>

      <p class="Basic-Paragraph-4 para-style-override-11" xml:lang="en-GB"><span class="char-style-override-12" xml:lang="tr-TR">Dietz yere baktı, adamın başının üzerine. Leonard’ı severdi. Tanrı ona çok kötü bir oyun oynamıştı ama Dietz onun hiç kendine acıdığını görmemişti. Leonard, Dietz’e ajansta çalışırken etrafında olan tipte adamları hatırlatıyordu. Amacı olan adamlar, prensipleri olan adamlar. Uzun süredir böyle adamlar etrafında yoktu. Son zamanlarda, vaktinin çoğunu tek başına geçiriyordu. Çiftliğinde saklanıyor, kendine acıyordu.</span></p>

      <p class="Basic-Paragraph-4 para-style-override-11" xml:lang="en-GB"><span class="char-style-override-12" xml:lang="tr-TR">“Bu iş yaş.” diye devam etti Leonard, “Şimdi ne yapmalıyız?”</span></p>

      <p class="Basic-Paragraph-4 para-style-override-11" xml:lang="en-GB"><span class="char-style-override-12" xml:lang="tr-TR">Dietz düşündü. “Keyes geri dönerse diye sen burada kal.” dedi.</span></p>

      <p class="Basic-Paragraph-4 para-style-override-11" xml:lang="en-GB"><span class="char-style-override-12" xml:lang="tr-TR">“Sen ne yapacaksın?”</span></p>

      <p class="Basic-Paragraph-4 para-style-override-11" xml:lang="en-GB"><span class="char-style-override-12" xml:lang="tr-TR">“Geri döneceğim. Dışarıya bir göz atacağım. Güvertede bir yere saklanmış ve gecenin bir yarısında kaçmayı planlamış olabilir.”</span></p>

      <p class="Basic-Paragraph-4 para-style-override-11" xml:lang="en-GB"><span class="char-style-override-12" xml:lang="tr-TR">Leonard ona bir saniye daha baktı, bir soru daha sormak üzereymiş gibiydi. Ama dilini tuttu. İyi bir adam, diye düşündü Dietz, ne zaman soru sorması ve ne zaman çenesini kapalı tutması gerektiğini biliyor. Şu halde, Leonard belki farkında değildi, çenesini kapalı tutmakla belki kendi hayatını güvence altına almış oluyordu. Leonard Dietz’in yoluna çıkmaya kalkarsa, Dietz her ne kadar ona sempati besliyor da olsa, sonucuna katlanırdı.</span></p>

      <p class="Basic-Paragraph-4 para-style-override-11" xml:lang="en-GB"><span class="char-style-override-12" xml:lang="tr-TR">Yıldırım hâlâ gümrük memurlarıyla görüşüyordu - ama sanki işler biraz karışıyor gibiydi. Dietz, omzundan hiç indirmediği deri çantasına uzandı. Parmakları kadın ve erkek, farklı kimliklere düzenlenmiş sahte pasaport ve ehliyetlerin olduğu gizli bölmeye kaydı. Dokunarak cüzdanını, silahını ve susturucuyu kontrol etti. Gözlerini Yıldırım’dan hiç ayırmadı.</span></p>

      <p class="Basic-Paragraph-4 para-style-override-11" xml:lang="en-GB"><span class="char-style-override-12" xml:lang="tr-TR">Yıldırım istasyona geldiğinde gözleri yerdeydi. Onların yanından geçip arkadaki çıkışa yöneldi.</span></p>

      <p class="x3-2" id="toc_marker-2-4-3"><span class="char-style-override-13">3.</span></p>

      <p class="Basic-Paragraph-4 para-style-override-11" xml:lang="en-GB"><span class="char-style-override-12" xml:lang="tr-TR">Eski ve yeni İstanbul arasındaki mesafe, onları ayıran ince boğazdan daha büyüktü.</span></p>

      <p class="Basic-Paragraph-4 para-style-override-11" xml:lang="en-GB"><span class="char-style-override-12" xml:lang="tr-TR">Gelenek ve tarihle dolu Eski Şehir, Boğaz’ın Avrupa yakasında yer alıyordu. Asya tarafında ise tam tersi modern, Batı tarzı banliyöler yükseliyordu. Taksinin camından fast-food restoranları, gurme dükkanları ve havalı kulüpler görünüyordu. Dietz bir araba galerisi, ardından alışveriş merkezini fark etti. Sonra evler küçüldü, giderek birbirine yaklaştı, daha perişan bir hal aldılar. Artık galeriler ve dükkanlar yoktu.</span></p>

      <p class="Basic-Paragraph-4 para-style-override-11" xml:lang="en-GB"><span class="char-style-override-12" xml:lang="tr-TR">Yıkık dökük ahşap evlerin arasından geçerlerken, Dietz’in derin gözleri önlerindeki sarı araca sabitlenmiş durumdaydı. Ufak araba yavaşlıyordu. İki mütevazı ahşap evin arasındaki dar yola giriyordu. Dietz söylemek istediği kelimeleri hatırlamaya çalıştı -bu dili konuşmayalı çok uzun yıllar geçmişti- sonra buldu. “Yavaş gidin.” diye sürücüye mırıldandı.</span></p>

      <p class="Basic-Paragraph-4 para-style-override-11" xml:lang="en-GB"><span class="char-style-override-12" xml:lang="tr-TR">Dar yoldan yavaşça ilerlediler; Yıldırım’ın araçtan indiğini gördü.</span></p>

      <p class="Basic-Paragraph-4 para-style-override-11" xml:lang="en-GB"><span class="char-style-override-12" xml:lang="tr-TR">30-40 metre daha ilerleyince Dietz taksiden durmasını istedi. Ücreti dolar olarak ödedi, taksiden indi ve biraz ayakta bekleyip düşündü.</span></p>

      <p class="Basic-Paragraph-4 para-style-override-11" xml:lang="en-GB"><span class="char-style-override-12" xml:lang="tr-TR">Şansa bak - eğer Yıldırım hakkında önsezileri doğru çıkarsa, adam onu doğrudan kadına götürecekti. Bu da demek ki kadını alırken Leonard veya Keyes’e zarar vermesi riski ortadan kalkardı. Bu adamlara zarar vermek, sanki bir konserve dolusu kurtçuğu salmak olurdu ki, o konserve kapalı kalsa daha iyiydi.</span></p>

      <p class="Basic-Paragraph-4 para-style-override-11" xml:lang="en-GB"><span class="char-style-override-12" xml:lang="tr-TR">Bu, son günlerde karşısına çıkan tek şans olmamıştı. Eğer Keyes, bu özel görev için Dietz’i ayarlamamış olsa, bu sürpriz hiç başına gelemezdi. Çiftliğinde bir yıl, belki beş, belki on yıl daha geçirmeye mecbur edilir ve Elizabeth Webster’i bile etkileyecek kadar büyük bir servet kazanma hayalini kurar dururdu. Belki de sonsuza dek beklemek zorunda kalacaktı.</span></p>

      <p class="Basic-Paragraph-4 para-style-override-11" xml:lang="en-GB"><span class="char-style-override-12" xml:lang="tr-TR">Ama Keyes onu ayarladı ve nedense bunu radara yakalanmadan, resmî kanalların dışında yapmayı tercih etti. Yani<br />
      Dietz hamlesini yaptığında Keyes’in oradan buradan topladığı takımın üyelerinden başka muhalefet edecek kimse olmayacaktı….ve gördüğü kadarıyla bu takım sadece Leonard’dan ibaretti. Dietz’in tecrübesinde bir adam için Leonard yüzünden endişelenmeye gerek yoktu.</span></p>

      <p class="Basic-Paragraph-4 para-style-override-11" xml:lang="en-GB"><span class="char-style-override-12" xml:lang="tr-TR">Gece ılık, hafif güzel kokulu bir esintiyle doluydu. Mahallenin fakirliğine karşı havada hoş bir hal vardı: Birliktelik duygusu, namuslu sıkı çalışma. Dünya yüzünde nereye gitse hep aynıydı. Fakir mahallerde, diğer her şeye rağmen, zengin olanlara nazaran daha çok memnuniyet hali hissediliyordu. Ya da belki bunu hayal ediyorduk. Belki de bu bölgelerdeki memnuniyeti, o da varsa tabii, teslimiyet olarak anlamak gerekiyordu.</span></p>

      <p class="Basic-Paragraph-4 para-style-override-11" xml:lang="en-GB"><span class="char-style-override-12" xml:lang="tr-TR">Geldiği yöndeki sokakta, iki çocuk tek bir tahta üzerinde dönüş yapıyorlardı. Diğer sokak boştu. Akşam yemeği vakti. Mahalle halkı akşam vakti evlerine çekilmişti. Şehrin merkezinde gece hayatı henüz hızını almaya başlarken, gün burada çoktan bitmişti.</span></p>

      <p class="Basic-Paragraph-4 para-style-override-11" xml:lang="en-GB"><span class="char-style-override-12" xml:lang="tr-TR">Dietz çocukların yanından gelip geçti, onlara geniş bir oyun sahası bıraktı. Yıldırım’ın arabasının bulunduğu sokağa geldiğinde, etrafa yine bir göz gezdirdi. Çocuklar gülerek uzaklaşıyorlardı. Zayıf bir sokak kedisi arabanın kaportasının yanına oturmuş, bir kulağını oynatarak Dietz’e bakıyordu.</span></p>

      <p class="Basic-Paragraph-4 para-style-override-11" xml:lang="en-GB"><span class="char-style-override-12" xml:lang="tr-TR">Dietz de kediye bir bakış attı. Sonra arabaya yaklaştı ve kapıyı açmayı denedi. Kilitli değildi. Hızlı bir arama ile bir paket English Oval sigarası, bir harita, izmarit dolu bir küllük ve ıvır-zıvır buldu.</span></p>

      <p class="Basic-Paragraph-4 para-style-override-11" xml:lang="en-GB"><span class="char-style-override-12" xml:lang="tr-TR">Çıktı, kapıyı yavaşça kapadı. Sağındaki ev karanlık ve sakindi - boş ve terk edilmişti. Solundaki evde beyaz perdelerin arkasından ışık sızıyordu. Adamın gittiği yer burasıydı.</span></p>

      <p class="Basic-Paragraph-4 para-style-override-11" xml:lang="en-GB"><span class="char-style-override-12" xml:lang="tr-TR">Dietz omuz çantasından modifiye S&amp;W Model 39 tabancasını ve susturucuyu çıkardı. Susturucu neredeyse 9 mm’lik silah kadar büyüktü. İkisinin birleşimi ise, biraz kullanışsız görünüyordu. Fakat Dietz susturuculu silah kullanmaya alışıktı, kullanışlı olsun veya olmasın. S&amp;W Model 39 - Muhafız köpekleri susturmakta çok işe yaradığı için Hush Puppy olarak bilinirdi - A.B.D. Özel Kuvvetler ile Deniz Kuvvetlerinin resmî silahıydı. Ayrıca kendine çiftlikteki uzun süren tembellik zamanlarında pratik için özel ayırdığı tabancaydı.</span></p>

      <p class="Basic-Paragraph-4 para-style-override-11" xml:lang="en-GB"><span class="char-style-override-12" xml:lang="tr-TR">Bir araba sokaktan aşağı geliyordu. Silahı yanında saklayarak gölgelerde kayboldu ve izlemeye başladı.</span></p>

      <p class="Basic-Paragraph-4 para-style-override-11" xml:lang="en-GB"><span class="char-style-override-12" xml:lang="tr-TR">Başka bir taksi. Adam izlerken, kadın taksinin arka koltuğundan indi. Bir saniye kadar durdu, eğilip şoförle birşeyler konuştu. Ardından taksi uzaklaştı. Kadın biraz durdu ve eve yöneldi. Gençten bir kadındı, şu anda yorgun görünüyordu ama bakımlı olsa güzel olurdu.</span></p>

      <p class="Basic-Paragraph-4 para-style-override-11" xml:lang="en-GB"><span class="char-style-override-12" xml:lang="tr-TR">Önsezileri doğru çıkmıştı.</span></p>

      <p class="Basic-Paragraph-4 para-style-override-11" xml:lang="en-GB"><span class="char-style-override-12" xml:lang="tr-TR">Kadın saçını kulağının arkasına doğru düzeltti ve kapıyı çaldı. Dietz aldığı cevabı duymaya çalıştı ama rüzgar sesleri boğuyordu.</span></p>

      <p class="Basic-Paragraph-4 para-style-override-11" xml:lang="en-GB"><span class="char-style-override-12" xml:lang="tr-TR">Ardından kadın eve girdi. Kapı arkasından kapandı.</span></p>

      <p class="Basic-Paragraph-4 para-style-override-11" xml:lang="en-GB"><span class="char-style-override-12" xml:lang="tr-TR">Dietz dudaklarını ısırdı. Solukları yavaşladı, altı saniyede al, altı saniyede ver, kendini yapmak üzere olduğu şeye hazırlıyordu.</span></p>

      <p class="Basic-Paragraph-4 para-style-override-11" xml:lang="en-GB"></p>

      <p class="Basic-Paragraph-4 para-style-override-11" xml:lang="en-GB"></p>
    </div>
  </div>
</body>
</html>
