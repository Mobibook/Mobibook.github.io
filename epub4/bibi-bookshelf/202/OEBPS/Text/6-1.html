<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6-1.html</title>
  <link href="../Styles/template.css" rel="stylesheet" type="text/css" />
  <meta content="urn:uuid:b0642a35-7672-4f4b-9cf2-9c1694b81c81" name="Adept.expected.resource" />
</head>

<body>
  <div id="x6-1.html" xml:lang="tr-TR">
    <div class="Basic-Text-Frame">
      <p class="x2-2" id="toc_marker-2-1"><span class="basl-k-2" style="font-size:1em;" xml:lang="tr-TR">ON</span></p>

      <p class="x3-2" id="toc_marker-2-1-1"><span class="char-style-override-13">1.</span></p>

      <p class="Basic-Paragraph-4 para-style-override-11" xml:lang="en-GB"><span class="char-style-override-12" xml:lang="tr-TR">Keyes bavulunu kapattı ve yatağın baş ucundaki saatli radyoya baktı. Yirmi dakika içinde araba gelecekti. Zihninde son bir kontrol yaptı - diş fırçası, dizüstü bilgisayarı, son Grisham romanı, cep telefonu. Hepsi tamamdı.</span></p>

      <p class="Basic-Paragraph-4 para-style-override-11" xml:lang="en-GB"><span class="char-style-override-12" xml:lang="tr-TR">Diğer şeyleri düşündü, yola çıkmak üzereyken elinde olmadan düşüneceği şeyleri. Gitmeden önce mutlaka tuvalete uğra, tabii, annesi ailecek tatile gittiklerinde yola çıkmadan onu işettirirdi. Banyoya gitti ve fermuarını açtı. Cep telefonu için yeni bir batarya almalı, diye düşündü. Ve...</span></p>

      <p class="Basic-Paragraph-4 para-style-override-11" xml:lang="en-GB"><span class="char-style-override-12" xml:lang="tr-TR">Kapı çaldı.</span></p>

      <p class="Basic-Paragraph-4 para-style-override-11" xml:lang="en-GB"><span class="char-style-override-12" xml:lang="tr-TR">Fermuarını kapadı, banyodan çıktı, merdivenlerden aşağı seğirtti, adımları yankılanıyordu. Bir zamanlar mağara kadar geniş bu eve sığıp sığamayacaklarından endişe etmişlerdi, şimdi bu komik kaçıyordu. O zamanlar boş yerleri dolduracak Rachel, Jeremy ve Margot vardı. Torunlar olunca ne yapacaklardı? Ciddi ciddi ekleme yapmayı düşünmeye başlamışlardı. Şimdi ise Jeremy yoktu, Margot yoktu, Rachel yoktu - Belmont’ta annesinin yanına taşınmıştı. Keyes’in kendi bile biraz yok gibi hissediyordu. Bir zamanlar bu evde dört kişi yaşıyordu. Şimdi, yarım kişiden başka kimse yoktu, yarım bir adam.</span></p>

      <p class="Basic-Paragraph-4 para-style-override-11" xml:lang="en-GB"><span class="char-style-override-12" xml:lang="tr-TR">Ah ama bu ağlamaklı sesi tanıyordu. Akıl hocası bu sesi dinlememesi için onu uyarmıştı. Ön kapıya gitti, şu ana odaklanmaya çalıştı. Öğrendiği birşey varsa, o da erken araç beklememesiydi - fakat hayat sürprizlerle doludur.</span></p>

      <p class="Basic-Paragraph-4 para-style-override-11" xml:lang="en-GB"><span class="char-style-override-12" xml:lang="tr-TR">Kapıyı açtı ve Henry Chen ile burun buruna geldi.</span></p>

      <p class="x3-2" id="toc_marker-2-1-2"><span class="char-style-override-13">2.</span></p>

      <p class="Basic-Paragraph-4 para-style-override-11" xml:lang="en-GB"><span class="char-style-override-12" xml:lang="tr-TR">Arkadaki verandaya diyet limonata götürdüler.</span></p>

      <p class="Basic-Paragraph-4 para-style-override-11" xml:lang="en-GB"><span class="char-style-override-12" xml:lang="tr-TR">Chen kısa boyluydu, erkenden ağıran sakalı, tel çerçeveli gözlükleri ve dar omuzlarıyla bir palto askısına benziyordu. Keyes’in ilgilendiği bilim adamlarının aksine Chen, kendine çekidüzen vermekten âcizdi. Bu sabah yakası açık mavi bir polo tişört, haki pantolon ve mokasenler giymişti. Yine de dünya yüzündeki diğer dahiler gibi, o da acayipti. Yüzüne daimi bir gülümseme yapıştırılmıştı. Sanki sosyal konumunun önemini anlıyordu ama bu gülümsemeyle hiçbir şeyden etkilenmiyordu. Chen bunu bir maske olarak kullanıyordu; sözleri ve ifadeleri arasındaki bağlantısızlık ürkütücü boyuttaydı.</span></p>

      <p class="Basic-Paragraph-4 para-style-override-11" xml:lang="en-GB"><span class="char-style-override-12" xml:lang="tr-TR">Verandaya adım attıklarında Chen arka bahçeye bakıp gülümsedi. Bahçe, Dört Temmuz kutlamalarından kalma, kırmızı, beyaz ve mavi fırıldak kalıntılarıyla doluydu. Keyes bir an bocaladı. Bu gün geçeli neredeyse bir ay olmuştu. Rachel hâlâ burada yaşıyor olsaydı, fırıldakları uzun zaman önce temizlemiş olurdu.</span></p>

      <p class="Basic-Paragraph-4 para-style-override-11" xml:lang="en-GB"><span class="char-style-override-12" xml:lang="tr-TR">Chen bahçeden döndü. “Bu kadar erken geldiğim için özür dilerim.” dedi. “Seni ofise gelmeden yakalamak istedim.”</span></p>

      <p class="Basic-Paragraph-4 para-style-override-11" xml:lang="en-GB"><span class="char-style-override-12" xml:lang="tr-TR">Keyes önemli değil dercesine elini salladı, sanki çalışanların her saat habersiz evine damlamalarına alışıkmış gibi. Ekose yastıklı sallanan sandalyeye oturdu, zaman sınırlaması yokmuş ve her an arabanın gelmesini beklemiyormuş gibi. Araba gelmeden önce Chen’den kurtulabilirse, açıklama yapmakla da uğraşmazdı. Limonatasını yudumladı - soğuk, ferah, bıçağın suyu kesmesi gibi harareti kesiyordu.</span></p>

      <p class="Basic-Paragraph-4 para-style-override-11" xml:lang="en-GB"><span class="char-style-override-12" xml:lang="tr-TR">Chen de ikinci bir koltuk aldı ve kenarına ilişti. Sonra arka bahçedeki sönük renkli ışıklara baktı. “Bunları yeni mi astın?” diye sordu.</span></p>

      <p class="Basic-Paragraph-4 para-style-override-11" xml:lang="en-GB"><span class="char-style-override-12" xml:lang="tr-TR">Keyes Chen’in daha önce bu eve gelip gelmediğini düşündü ama hatırlayamadı. “Bir sene kadar önce.” dedi. “Hele kışın görmelisin, ışıklar karın üzerine vurduğunda.”</span></p>

      <p class="Basic-Paragraph-4 para-style-override-11" xml:lang="en-GB"><span class="char-style-override-12" xml:lang="tr-TR">“Oh, eminim harika görünür.”</span></p>

      <p class="Basic-Paragraph-4 para-style-override-11" xml:lang="en-GB"><span class="char-style-override-12" xml:lang="tr-TR">Garip bir sessizlik oldu. Chen ışımakta olan günü daha iyi izlemek için başını geriye attı.</span></p>

      <p class="Basic-Paragraph-4 para-style-override-11" xml:lang="en-GB"><span class="char-style-override-12" xml:lang="tr-TR">“Biliyor muydun,” diye sordu sohbet havasında, “Eratostenes sadece güneşe bakarak dünyanın çevre ölçüsünü yakinen tahmin edebilmişti. Siene ve İskenderiye’de güneşin yaptığı açıları karşılaştırmış. Tam doğru tahmin edememiş ama oldukça yakınmış - o günkü şartlarını düşününce.”</span></p>

      <p class="Basic-Paragraph-4 para-style-override-11" xml:lang="en-GB"><span class="char-style-override-12" xml:lang="tr-TR">“Zeki adam.” dedi Keyes.</span></p>

      <p class="Basic-Paragraph-4 para-style-override-11" xml:lang="en-GB"><span class="char-style-override-12" xml:lang="tr-TR">“Hayret uyandırıcı bir bulgu.” diye onayladı Chen. “Fakat senin çalıştığın insanlar arasında da böyle etkileyici olanlar var biliyorsun. Ed Greenwich mesela. Adam bulunmaz bir dahi ve Steve Epstein. Vay canına! Sana birşey söyleyeyim Jim. Bu adamlar benim ligimin çok dışında.”</span></p>

      <p class="Basic-Paragraph-4 para-style-override-11" xml:lang="en-GB"><span class="char-style-override-12" xml:lang="tr-TR">Keyes bu yalancıktan alçakgönüllülüğün nereye varacağını görmek için bekledi. Nereye gideceğine dair çok iyi bir tahmin yapabilirdi.</span></p>

      <p class="Basic-Paragraph-4 para-style-override-11" xml:lang="en-GB"><span class="char-style-override-12" xml:lang="tr-TR">“Steve’den söz etmek gerekirse,” dedi Chen rahatlıkla, “merak ediyorum, acaba…”</span></p>

      <p class="Basic-Paragraph-4 para-style-override-11" xml:lang="en-GB"><span class="char-style-override-12" xml:lang="tr-TR">Uzağa, gökyüzüne baktı. Az ışıkta gözleri büyük ve sakin duruyordu.</span></p>

      <p class="Basic-Paragraph-4 para-style-override-11" xml:lang="en-GB"><span class="char-style-override-12" xml:lang="tr-TR">“Acaba Steve nerede?”</span></p>

      <p class="Basic-Paragraph-4 para-style-override-11" xml:lang="en-GB"><span class="char-style-override-12" xml:lang="tr-TR">Keyes birşey söylemedi; hafif bir esinti fırıldakları çeviriyordu.</span></p>

      <p class="Basic-Paragraph-4 para-style-override-11" xml:lang="en-GB"><span class="char-style-override-12" xml:lang="tr-TR">Kısa bir süre birbirlerine sükunetle baktılar. Sonra birden -Keyes’in ilk defa rastladığı birşey oldu- Chen’in gülümsemesi yüzünden siliniverdi.</span></p>

      <p class="Basic-Paragraph-4 para-style-override-11" xml:lang="en-GB"><span class="char-style-override-12" xml:lang="tr-TR">“Geçen hafta ortadan kayboldu.” dedi Chen. “Güle güle yok, veda</span> <span class="char-style-override-12" xml:lang="tr-TR">yok. Ben de ortalıkta bir soruşturdum. İşine dair tüm kayıtlar yok olmuş. Ama sen bunu biliyorsun, değil mi?”</span></p>

      <p class="Basic-Paragraph-4 para-style-override-11" xml:lang="en-GB"><span class="char-style-override-12" xml:lang="tr-TR">Keyes başıyla onayladı.</span></p>

      <p class="Basic-Paragraph-4 para-style-override-11" xml:lang="en-GB"><span class="char-style-override-12" xml:lang="tr-TR">“O nerede?”</span></p>

      <p class="Basic-Paragraph-4 para-style-override-11" xml:lang="en-GB"><span class="char-style-override-12" xml:lang="tr-TR">“Tatilde, eşiyle.”</span></p>

      <p class="Basic-Paragraph-4 para-style-override-11" xml:lang="en-GB"><span class="char-style-override-12" xml:lang="tr-TR">“O kadar mı?”</span></p>

      <p class="Basic-Paragraph-4 para-style-override-11" xml:lang="en-GB"><span class="char-style-override-12" xml:lang="tr-TR">Keyes omuzlarını silkti.</span></p>

      <p class="Basic-Paragraph-4 para-style-override-11" xml:lang="en-GB"><span class="char-style-override-12" xml:lang="tr-TR">“Peki kayıtları?”</span></p>

      <p class="Basic-Paragraph-4 para-style-override-11" xml:lang="en-GB"><span class="char-style-override-12" xml:lang="tr-TR">“Anlaşılıyor ki silme gereği duymuş.”</span></p>

      <p class="Basic-Paragraph-4 para-style-override-11" xml:lang="en-GB"><span class="char-style-override-12" xml:lang="tr-TR">“Çünkü birşey buldu. Onu korkutan birşey.”</span></p>

      <p class="Basic-Paragraph-4 para-style-override-11" xml:lang="en-GB"><span class="char-style-override-12" xml:lang="tr-TR">Keyes tekrar sesini çıkarmadı.</span></p>

      <p class="Basic-Paragraph-4 para-style-override-11" xml:lang="en-GB"><span class="char-style-override-12" xml:lang="tr-TR">“Bu konuyu nasıl halledeceksin?” diye sordu Chen.</span></p>

      <p class="Basic-Paragraph-4 para-style-override-11" xml:lang="en-GB"><span class="char-style-override-12" xml:lang="tr-TR">“Konunun ne olduğundan pek emin değilim…”</span></p>

      <p class="Basic-Paragraph-4 para-style-override-11" xml:lang="en-GB"><span class="char-style-override-12" xml:lang="tr-TR">“Sonuçlar onu korkuttu…O kadar ki kayıtları da beraberinde götürdü. Çünkü eğer Proje’yi durdurmak isterse senin dinlemeyeceğini düşündü bence. Senin veya senin üzerindekilerin. Onun kararına saygı gösterecek misin?”</span></p>

      <p class="Basic-Paragraph-4 para-style-override-11" xml:lang="en-GB"><span class="char-style-override-12" xml:lang="tr-TR">Keyes soruya cevap beklenmediğini düşündü.</span></p>

      <p class="Basic-Paragraph-4 para-style-override-11" xml:lang="en-GB"><span class="char-style-override-12" xml:lang="tr-TR">Bir an sonra Chen devam etti:</span></p>

      <p class="Basic-Paragraph-4 para-style-override-11" xml:lang="en-GB"><span class="char-style-override-12" xml:lang="tr-TR">“Onun yanıldığına inanmak istiyorum. Nedeni dinlemek isteyeceğini düşünüyorum. Bu yüzden buradayım, Jim. Sana farklı bir bakış açısı katmayı deneyeceğim.”</span></p>

      <p class="Basic-Paragraph-4 para-style-override-11" xml:lang="en-GB"><span class="char-style-override-12" xml:lang="tr-TR">Keyes, Chen’in sesinde bir anlık öfke hissetti. Bunu azaltmak gerekirdi. “Lütfen konuş, dinliyorum.”</span></p>

      <p class="Basic-Paragraph-4 para-style-override-11" xml:lang="en-GB"><span class="char-style-override-12" xml:lang="tr-TR">“Bilimin önceliklerinin endüstri ve politika ile sarmalandığı noktalarda daima bir tehlike vardır. Bu yüzden tepede senin gibi adamlar bulunduğu için şanslıyız. Yaptığımız işlerin olası sonuçlarını değerlendirebilecek adamlar. Diferansiyel geometrisinde sağlam bir eğitimin olmayabilir, Jim, ama bilen insanların görüşlerine güvenecek kadar zekisin.”</span></p>

      <p class="Basic-Paragraph-4 para-style-override-11" xml:lang="en-GB"><span class="char-style-override-12" xml:lang="tr-TR">Şimdi de iltifatlar başladı, diye düşündü Keyes. Hafife almanın başka bir şekli. O ani öfk</span><span class="char-style-override-12" xml:lang="tr-TR">eyi tekrar hissetti, diyet limonata ile öfkeyi söndürdü.</span></p>

      <p class="Basic-Paragraph-4 para-style-override-11" xml:lang="en-GB"><span class="char-style-override-12" xml:lang="tr-TR">“Nano</span> <span class="char-style-override-12" xml:lang="tr-TR">teknoloji ve genetik mühendislik, nükleer atıklar ve kök hücreler, bizimkisi gibi projeler içinde…İnsanlık çok yakın zamanda yeni ahlak kuralları oluşturmak zorunda kalacak. Ben bilim adamıyım, Jim. İlerlemenin kaçınılmaz olduğunu herkesten iyi bilirim. Ama dikkatle ilerlemeliyiz… Yaptığımız işi doğru nedenlerle yapmamız gerek. Eğer politik ve endüstriyel baskılara boyun eğersek…”</span></p>

      <p class="Basic-Paragraph-4 para-style-override-11" xml:lang="en-GB"><span class="char-style-override-12" xml:lang="tr-TR">“Henry,” diye kesti Keyes. “üzgünüm ama erken bir toplantım var. Sadede gelebilir misin lütfen?”</span></p>

      <p class="Basic-Paragraph-4 para-style-override-11" xml:lang="en-GB"><span class="char-style-override-12" xml:lang="tr-TR">Chen durdu, sonraki kelimelerini dikkatle seçti.</span></p>

      <p class="Basic-Paragraph-4 para-style-override-11" xml:lang="en-GB"><span class="char-style-override-12" xml:lang="tr-TR">“Fren yap. Steve’in gördüğü şeyi görene kadar, onu bu kadar endişelendiren şeyi…Proje’yi durdur.”</span></p>

      <p class="Basic-Paragraph-4 para-style-override-11" xml:lang="en-GB"><span class="char-style-override-12" xml:lang="tr-TR">“Bu biraz abartılı görünüyor.”</span></p>

      <p class="Basic-Paragraph-4 para-style-override-11" xml:lang="en-GB"><span class="char-style-override-12" xml:lang="tr-TR">“Ed sana sonuçları yeniden gerçekleştirebileceğini söyledi. Değil mi? Bu yüzden bu konuyu artık dert etmiyorsun.”</span></p>

      <p class="Basic-Paragraph-4 para-style-override-11" xml:lang="en-GB"><span class="char-style-override-12" xml:lang="tr-TR">“Endişeli gibi görünmüyor muyum?”</span></p>

      <p class="Basic-Paragraph-4 para-style-override-11" xml:lang="en-GB"><span class="char-style-override-12" xml:lang="tr-TR">“Ed haksızdı.” dedi Chen kesin bir şekilde. “Kuşkusuz adam bir dahi. Ama kendi sınırlarının farkında değil. Bence Steve keşfettiği şeyi idare edebilecek dünya yüzündeki bir avuç adam ve kadından biri…ne keşfettiyse artık. Kara deliklerin kesin ömrünü tahmin eden bir formüldü, değil mi?”</span></p>

      <p class="Basic-Paragraph-4 para-style-override-11" xml:lang="en-GB"><span class="char-style-override-12" xml:lang="tr-TR">Keyes birşey yapmak adına bardağını kaldırdı ve limonatasından bir yudum aldı. Ön taraftan gürültüsü gelen şey araba mıydı, hayır sadece rüzgardı.</span></p>

      <p class="Basic-Paragraph-4 para-style-override-11" xml:lang="en-GB"><span class="char-style-override-12" xml:lang="tr-TR">Chen beklenmedik bir soru sordu: “Sence Proje’nin amacı nedir?”</span></p>

      <p class="Basic-Paragraph-4 para-style-override-11" xml:lang="en-GB"><span class="char-style-override-12" xml:lang="tr-TR">Keyes bunun tuzaklı bir soru olduğunu hissetti. Green-wich’in ilk teklifindeki sunum cümlesini söyledi: “Kontrollü şartlarda, yer çekimi altında yaratılan bir kara delik, sürdürülebilir ve manipüle edilebilir…”</span></p>

      <p class="Basic-Paragraph-4 para-style-override-11" xml:lang="en-GB"><span class="char-style-override-12" xml:lang="tr-TR">“Kitap cümlesini istemiyorum.” dedi Chen, “Gerçek amaç nedir?”</span></p>

      <p class="Basic-Paragraph-4 para-style-override-11" xml:lang="en-GB"><span class="char-style-override-12" xml:lang="tr-TR">“Serbest çekim ene</span><span class="char-style-override-12" xml:lang="tr-TR">rjisi. Ucuz, temiz, güvenli enerji…muhtemelen savunma sanayinde kullanılabilir…”</span></p>

      <p class="Basic-Paragraph-4 para-style-override-11" xml:lang="en-GB"><span class="char-style-override-12" xml:lang="tr-TR">“Genel hatlarıyla. Bu benim fikrim. Doğaya hiç saygınız yok. Eğer doğa anaya saygı göstermezseniz, büyük felaketleri çekersiniz.”</span></p>

      <p class="Basic-Paragraph-4 para-style-override-11" xml:lang="en-GB"><span class="char-style-override-12" xml:lang="tr-TR">Keyes bir ıslık çaldı.</span></p>

      <p class="Basic-Paragraph-4 para-style-override-11" xml:lang="en-GB"><span class="char-style-override-12" xml:lang="tr-TR">Chen usulca devam etti: “Tehditte bulunmak istemiyorum. Ama eğer nedenleri dinlemeyeceksen, kafanı şişirmeye devam ederim. Steve’e ve kararlarına saygı duyuyorum - Korkarım, senin duyduğundan fazla.”</span></p>

      <p class="Basic-Paragraph-4 para-style-override-11" xml:lang="en-GB"><span class="char-style-override-12" xml:lang="tr-TR">Keyes, bir elini yüzünde gezdirdi. İki adam da sessiz kaldılar.</span></p>

      <p class="Basic-Paragraph-4 para-style-override-11" xml:lang="en-GB"><span class="char-style-override-12" xml:lang="tr-TR">“Yüce İsa.” dedi sonra Keyes.</span></p>

      <p class="Basic-Paragraph-4 para-style-override-11" xml:lang="en-GB"><span class="char-style-override-12" xml:lang="tr-TR">“Seni bu konuya bulaştırdığım için özür dilerim, Jim.”</span></p>

      <p class="Basic-Paragraph-4 para-style-override-11" xml:lang="en-GB"><span class="char-style-override-12" xml:lang="tr-TR">“Eğer kuşkularım olsaydı, hiç bu konuya…”</span></p>

      <p class="Basic-Paragraph-4 para-style-override-11" xml:lang="en-GB"><span class="char-style-override-12" xml:lang="tr-TR">“Şüphelerin olmalı. Her duyarlı adamın olurdu. Benim yapmaya çalıştığım şey de tam bu, kafanda kuşku uyandırmak.”</span></p>

      <p class="Basic-Paragraph-4 para-style-override-11" xml:lang="en-GB"><span class="char-style-override-12" xml:lang="tr-TR">“Gerekli önlemler alınmadan devam etmeyi hayal bile etmem.”</span></p>

      <p class="Basic-Paragraph-4 para-style-override-11" xml:lang="en-GB"><span class="char-style-override-12" xml:lang="tr-TR">“Bu yetmez.”</span></p>

      <p class="Basic-Paragraph-4 para-style-override-11" xml:lang="en-GB"><span class="char-style-override-12" xml:lang="tr-TR">“Ne yeter?”</span></p>

      <p class="Basic-Paragraph-4 para-style-override-11" xml:lang="en-GB"><span class="char-style-override-12" xml:lang="tr-TR">“Steve’i sonuçları bizimle paylaşması için ikna et. Sana nasıl yapacağını söylerim. Dışarıdan da insanları çağıracağın bir panel düzenle, verileri analiz etsinler. Gizli planları olmayan insanları.”</span></p>

      <p class="Basic-Paragraph-4 para-style-override-11" xml:lang="en-GB"><span class="char-style-override-12" xml:lang="tr-TR">“Bunu yaparsak, başkasının projeyi sahiplenmesi imkânı doğar.”</span></p>

      <p class="Basic-Paragraph-4 para-style-override-11" xml:lang="en-GB"><span class="char-style-override-12" xml:lang="tr-TR">“Tanrı aşkına,” dedi Chen. “onlar da dikkatli olurlar.”</span></p>

      <p class="Basic-Paragraph-4 para-style-override-11" xml:lang="en-GB"><span class="char-style-override-12" xml:lang="tr-TR">Keyes cevap vermedi. Tekrar yüzünü ovuşturdu. Birden bunaldığını hissetti, yorgun ve neredeyse öfkeliydi.</span></p>

      <p class="Basic-Paragraph-4 para-style-override-11" xml:lang="en-GB"><span class="char-style-override-12" xml:lang="tr-TR">Chen’in kendisini itham ettiğini düşündü. En iyi ihtimalle kibirlilik, en kötü halde aptallıkla. Chen’in ona doğa anaya saygı konusunda ders vermesi de cabasıydı. Peki buna karşı Chen’e dönüp günümüz dünyasındaki yönetim mekanizmaları ve rekabet hakkında bir ders verse yararı olur muydu? Hayır. Bu adam kendine göre bir egoistti. Hiç tereddütsüz tavsiyelerde bulunabilir ama eleştiri kabul etmezdi.</span></p>

      <p class="Basic-Paragraph-4 para-style-override-11" xml:lang="en-GB"><span class="char-style-override-12" xml:lang="tr-TR">Keyes’in söylemesi gereken aslında çok basitti: Belki de Chen toprak anaya çok aşırı saygılıydı. Saygısı onun fazla temkinli davranmasına yol açıyor ve karşılarındaki az bulunur şansı kaçırmalarına neden oluyordu. Tanrı’nın inayetine vakıf olmuş bu süzgün adamın söylediklerini kabul etmeye kalkarlarsa, nasıl gelişme sağlanırdı?</span></p>

      <p class="Basic-Paragraph-4 para-style-override-11" xml:lang="en-GB"><span class="char-style-override-12" xml:lang="tr-TR">Evren, Keyes bunu Greenwich’ten öğrenmişti, on dört milyar yaşındaydı. Bu rakama Chen gibi bilim adamları ulaşmıştı ama bazıları keşfettikleri sırrın karanlık ironisini görmekten yoksundu. 14 milyar. Keyes’e ufak bir rakam gibi geldi. İnsanın varoluşuna kadar milyar, milyar yıl geçmiş olmalıydı ve sonunda hiç tahmin edilemeyecek birşey. On dört milyar değil, hayır. Neredeyse on dört milyar yıl, evren aslında o kadar da etkileyici değildi. Bir kutu krakerin içinden çıkan ucuz oyuncaklar gibiydi. Neden bu evrene saygı göstermek zorunda olsunlar ki ve kurallarını sorgusuz sualsiz kabul etsinler? Bu çok korkakça ve zayıf bir davranış olurdu.</span></p>

      <p class="Basic-Paragraph-4 para-style-override-11" xml:lang="en-GB"><span class="char-style-override-12" xml:lang="tr-TR">“Ama Chen hiçbir zaman çocuğunu gömmek zorunda kalmadı.” diye düşündü Keyes. Chen’e evren, Keyes’e göründüğü kadar saygısızlık yapılası görünmüyordu. Yalnız tüm bunları söylemek boşuna nefes tüketmekti. Daha da kötüsü, Chen’in haklılığını kanıtlayabilirdi ve Chen başını şişirmeye devam ederdi.</span></p>

      <p class="Basic-Paragraph-4 para-style-override-11" xml:lang="en-GB"><span class="char-style-override-12" xml:lang="tr-TR">Tersine, adamı yatıştırmaya karar verdi.</span></p>

      <p class="Basic-Paragraph-4 para-style-override-11" xml:lang="en-GB"><span class="char-style-override-12" xml:lang="tr-TR">Bir tereddüt sahnesi oynadı, ıstırap çeker hallere girdi. Sonra “Haklı olabilirsin.” dedi.</span></p>

      <p class="Basic-Paragraph-4 para-style-override-11" xml:lang="en-GB"><span class="char-style-override-12" xml:lang="tr-TR">“Bunu söylediğine sevindim.”</span></p>

      <p class="Basic-Paragraph-4 para-style-override-11" xml:lang="en-GB"><span class="char-style-override-12" xml:lang="tr-TR">“Haklısın. Epstein kaçtı. Muhtemelen bana güvenmediği için ve Greenwich sonuçları tekrarlayabileceğini temin etti.”</span></p>

      <p class="Basic-Paragraph-4 para-style-override-11" xml:lang="en-GB"><span class="char-style-override-12" xml:lang="tr-TR">“Bunu zaten biliyordum.”</span></p>

      <p class="Basic-Paragraph-4 para-style-override-11" xml:lang="en-GB"><span class="char-style-override-12" xml:lang="tr-TR">“O paneli düzenleyeceğim.” dedi Keyes. “Ama bunun dışında birşeye söz vermiyorum. Eğer devam etmenin güvenli olduğuna dair rapor gelirse…”</span></p>

      <p class="Basic-Paragraph-4 para-style-override-11" xml:lang="en-GB"><span class="char-style-override-12" xml:lang="tr-TR">“Tüm istediğim buydu.”</span></p>

      <p class="Basic-Paragraph-4 para-style-override-11" xml:lang="en-GB"><span class="char-style-override-12" xml:lang="tr-TR">“Henry… Bana geldiğin için teşekkür ederim. Yukarı kademelere çıkmak yerine.”</span></p>

      <p class="Basic-Paragraph-4 para-style-override-11" xml:lang="en-GB"><span class="char-style-override-12" xml:lang="tr-TR">Chen neredeyse duygulanmış halde baktı. “Sen iyi bir adamsın.” dedi, “Bunu biliyordum.”</span></p>

      <p class="Basic-Paragraph-4 para-style-override-11" xml:lang="en-GB"><span class="char-style-override-12" xml:lang="tr-TR">“Elimden geleni yapıyorum.”</span></p>

      <p class="Basic-Paragraph-4 para-style-override-11" xml:lang="en-GB"><span class="char-style-override-12" xml:lang="tr-TR">“Doğru kararı verdin, Jim.”</span></p>

      <p class="Basic-Paragraph-4 para-style-override-11" xml:lang="en-GB"><span class="char-style-override-12" xml:lang="tr-TR">“Umarım.”</span></p>

      <p class="Basic-Paragraph-4 para-style-override-11" xml:lang="en-GB"><span class="char-style-override-12" xml:lang="tr-TR">“Verdiğini biliyorum.” dedi Chen.</span></p>

      <p class="Basic-Paragraph-4 para-style-override-11" xml:lang="en-GB"><span class="char-style-override-12" xml:lang="tr-TR">Keyes ayağa kalktı. Chen anladı, evin arkasına doğru giden camlı kapıya doğru yürüdü. Bardaklarını mutfağa bıraktılar, Keyes, ön kapıya kadar Chen’e eşlik etti. “Beth nasıl?” diye sordu.</span></p>

      <p class="Basic-Paragraph-4 para-style-override-11" xml:lang="en-GB"><span class="char-style-override-12" xml:lang="tr-TR">“İyi, teşekkür ederim.”</span></p>

      <p class="Basic-Paragraph-4 para-style-override-11" xml:lang="en-GB"><span class="char-style-override-12" xml:lang="tr-TR">“Çocuklar?”</span></p>

      <p class="Basic-Paragraph-4 para-style-override-11" xml:lang="en-GB"><span class="char-style-override-12" xml:lang="tr-TR">“Harika, muhteşemler.”</span></p>

      <p class="Basic-Paragraph-4 para-style-override-11" xml:lang="en-GB"><span class="char-style-override-12" xml:lang="tr-TR">“En iyi dileklerimi ilet.”</span></p>

      <p class="Basic-Paragraph-4 para-style-override-11" xml:lang="en-GB"><span class="char-style-override-12" xml:lang="tr-TR">“İletirim.” dedi Chen. Durakladı. “Jim, bu doğru yol, tek yol bu.”</span></p>

      <p class="Basic-Paragraph-4 para-style-override-11" xml:lang="en-GB"><span class="char-style-override-12" xml:lang="tr-TR">Bir anlık duraklama. “Dikkatli kullan.” dedi Keyes.</span></p>

      <p class="Basic-Paragraph-4 para-style-override-11" xml:lang="en-GB"><span class="char-style-override-12" xml:lang="tr-TR">Chen ona gülümsedi. Döndü, çakıllı araba yolunu geçti, Jeremy’nin bisikletle bir zamanlar numaralar yaptığı parkı geçti ve Subaru’suna bindi. Yola indi ve korna ile selam verdi.</span></p>

      <p class="Basic-Paragraph-4 para-style-override-11" xml:lang="en-GB"><span class="char-style-override-12" xml:lang="tr-TR">Keyes elini salladı ve onu uzaklaşırken izledi.</span></p>

      <p class="Basic-Paragraph-4 para-style-override-11" xml:lang="en-GB"><span class="char-style-override-12" xml:lang="tr-TR">Yirmi saniye sonra başka bir araba yola giriyordu. Keyes ona işaret parmağıyla “Bir dakika.” deyip içeri girdi. Merdivenleri tırmandı ve bavulunu aldı.</span></p>

      <p class="Basic-Paragraph-4 para-style-override-11" xml:lang="en-GB"><span class="char-style-override-12" xml:lang="tr-TR">Odadan ayrılmadan önce, radyolu saatin yanındaki telefona uzandı. Eline aldı ve suratını asarak düşündü. Yatağın kenarına ilişti ve aklından bir numara çevirdi.</span></p>

      <p class="Basic-Paragraph-4 para-style-override-11" xml:lang="en-GB"><span class="char-style-override-12" xml:lang="tr-TR">Keyes’in yalan söylediğini fark etmeden önce, birinin çabuk yolla Chen’le ilgilenmesi gerekiyordu. Telefonun çalışını dinledi.</span></p>

      <p class="Basic-Paragraph-4 para-style-override-11" xml:lang="en-GB"><span class="char-style-override-12" xml:lang="tr-TR">“Merhaba.” dedi bir ses. Arka planda bir televizyonun sesi duyuluyordu -Günaydın Amerika, diye düşündü Keyes- bir kadın başka bir odada yüksek sesle konuşuyordu.</span></p>

      <p class="Basic-Paragraph-4 para-style-override-11" xml:lang="en-GB"><span class="char-style-override-12" xml:lang="tr-TR">“Roger,” dedi Keyes. “seni evden rahatsız ettiğim için üzgünüm…”</span></p>

      <p class="Basic-Paragraph-4 para-style-override-11" xml:lang="en-GB"></p>

      <p class="Basic-Paragraph-4 para-style-override-16" xml:lang="en-GB"></p>
    </div>
  </div>
</body>
</html>
