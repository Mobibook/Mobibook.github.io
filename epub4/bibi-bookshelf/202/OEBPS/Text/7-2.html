<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>7-2.html</title>
  <link href="../Styles/template.css" rel="stylesheet" type="text/css" />
  <meta content="urn:uuid:b0642a35-7672-4f4b-9cf2-9c1694b81c81" name="Adept.expected.resource" />
</head>

<body>
  <div id="x7-2.html" xml:lang="tr-TR">
    <div class="Basic-Text-Frame">
      <p class="x2-1" id="toc_marker-3-2"><span class="basl-k-1" style="font-size:1em;" xml:lang="tr-TR">YİRMİ</span></p>

      <p class="x3-1" id="toc_marker-3-2-1"><span class="char-style-override-13">1.</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">Bir nedenden İtalyan detektif Keyes’ten hoşlanmış gibi görünüyordu.</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">Hâlâ bir başka kayıp kişiyi daha aradıklarından söz ettiğinde, yaklaşık otuzlarında olan -ama hipopitüitarizm adı verilen hastalık sayesinde on ikisinde gibi gösteren- bu İtalyan cana yakın bir ses çıkardı. Keyes’in neden bu bilgiyi istediğini sormadı ya da bunun diğer soruşturmalarla ilgisi olup olmadığını ya da soruşturmanın nasıl ilerlediğini. Bunun yerine, “Bir bakmama izin ver. Ben seni geri ararım.” dedi.</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">Keyes bir an durakladı. Onun numarasının alan kodu 802 idi; bir New York Polis Departmanının alan kodu ise 212 olmalıydı. “Şu an dışarıda, yoldayım.” dedi. “Seni geri ararım… bir saat içinde, olur mu?”</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">Telefonu kapadıktan sonra ona karşı neden bu kadar iyi niyetli davrandığını merak etti. 11 Eylül yüzünden belki de. Şu anda dünyanın bazı bölgelerinde New York şehri polisi alışılmadık derecede iyi niyetin tadını çıkarıyorlardı. Ya da belki de az ve öz cana yakınlık İtalyanların karakteristik özelliğiydi. Adamı şarabını yudumlayıp olayı incelerken, arada bir de ofis penceresinin önünden geçen genç bir kadına laf atmak için mola verirken hayal etti.</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">Her durumda verilen armağanda kusur arayacak değildi. Dikkatini tekrar akbaba kod adıyla tanınan bu adamın bahsi geçiyor mu diye araştırma yaptığı bilgisayarına verdi. Şimdiye kadar hiçbir şey bulamamıştı. Ama panik yapacak bir durum yoktu. Her an, Brown’dan telefon bekliyordu, Yurchenko’nun yakalandığı bilgisi gelebilirdi. Böylece Rus akbaba’nın gerçek kimliğine dair sorulara ışık tutabilirdi.</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">Telefon çaldı. Ahizeye doğru uzandı. “Keyes.”</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">“Tabanları yağlamış.” dedi Brown.</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">Keyes başını elleri arasına aldı.</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">Brown kendini savunan bir tavır sergiliyordu. “Telefonu aldıktan iki dakika sonra arka kapıdan çıkmış.” Bir sessizlik oldu. “Bence bir acil durum planı vardı.” diye ekledi Brown, Keyes’e belli belirsiz bir samimiyetsizlik hissettiren bir tavırla.</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">“Acil durum planı.” diye tekrarladı Keyes.</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">“Onu yakalayacağız. Elimizde…”</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">Keyes telefonu kapadı.</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">Birkaç dakika boyunca sessizce oturdu.</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">Demek iş buraya gelmişti. Teoride bile birkaç adım ileride oldukları bir adamı dahi yakalayamamışlardı.</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">Bir panik atak nöbetinin geldiğini hissetti. Bir insan için bu kadar baskı fazlaydı. Bu ağır yük için omuzları fazla güçsüzdü. Titremeye başladı; dışarıdan değil, içeriden tam merkezden.</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">Hayatı boyunca bir kez bile kontrolü eline aldığı bir an olmuş muydu? Hayır, şimdi görebiliyordu bunu. Kontrol sadece bir illüzyondu. Kariyerinde, ailesinde, şu an yaşadığı durumda, sadece dışarıdan bakan biriydi, sadece orada olmak için hazır bulunuyordu. Bazen dizginleri eline alır gibi görünüyordu ama gerçekte at kendi kendi kontrolünü eline almıştı.</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">Hissettiği korku esir edici, inkâr edilemez bir hal almıştı. Ondan boyun eğmesini, pes etmesini istiyordu.</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">Dikkatini başka yere verebilmek için başka küçük işlere konsantre olmaya çalıştı.</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">Sonraki bir saatini boşu boşuna veritabanını inceleyerek geçirdi. Akbaba bir başka Rus muydu? Ya da Yurchenko’nun casusluk günlerinde temas kurduğu başka biri?</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">Bir saat geçtiğinde, telefonu kaldırdı ve tekrar İtalyan dostunu aradı.</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">“Senin çocuğu buldum.” diye rapor verdi İtalyan.</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">Keyes kendini hazırladı. Tabii ki iyi haber olmayacaktı duyduğu. Tanrı güzel birşeyler duymasını yasaklamıştı.</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">“Bedeni bir saat önce Haydarpaşa Tren İstasyonu’nda bulundu. Tam ortasında, işin aslını istersen. Görünüşe bakılırsa biri kafasına bir kurşun sıkmış.”</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">Keyes dudaklarını ısırdı.</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">“Bir soruşturma olacak. Üstlerime dosyanın senin tarafından çoktan açıldığını söyleyebilir miyim diye merak ediyorum…”</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">Keyes telefonu kapattı. İtalyan aramanın izini süremezdi; UVS’nin güvenlik sistemi bunu garanti ediyordu. Leonard’ın cesediyle ne yapmaları gerekiyorsa yapsınlar, diye düşündü. Bu iş dönüp dolaşıp onu bulmayacaktı.</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">Yine de tekrar titremeye başladı. Haydarpaşa demişti adam. Yani Dietz doğuya gidiyordu. Araplara.</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">Bu “fare kral”dı. Korktuğundan çok daha kötüydü.</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">Yarım düzine karalı adamın Epstein’in sonuçları ellerinde, parçacık hızlandırıcısına zorla girmeleri tarifsiz hasara yol açabilirdi. Her şeyden önce bu adamlar fanatiklerdi. Tek olmak adına yaptıkları işte duraksayacak değillerdi. Öteki tarafta onları bekleyen yetmiş bakireyi düşünüyor olacaklardı… yakut gibi güzel, tenleri elmas ve inciler gibi…</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">Kusmak üzereydi.</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">Masasının altındaki çöpü çekti ve içine dikti gözlerini. Midesi boştu ama sanırım bunun farkında değildi. Acıyla yutkundu. Birkaç saniye sonra bulantısını kontrol altına almayı başardı.</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">Çöpü g</span><span class="char-style-override-12" xml:lang="tr-TR">eri itti ve sandalyesinde arkaya yaslandı, boş gözlerle telefona bakmaya başladı. Bu kadar kötü haber hayatına şu küçük aletten geçip geliyordu. Neden onu paramparça etmesin ki? Onu duvardan söküp masasının arkasındaki pencereden fırlatmalıydı. Sanki bu birşeyi değiştirirmiş gibi.</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">Keyes elini telefona uzanırken izledi.</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">Bir numarayı çevirirken parmaklarına baktı. İzlemeye devam etti, ahizeyi kulağına götürürken elinin hareketiyle şaşkına döndü.</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">Telefon iki kere çaldı. “Alo?” dedi bir ses.</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">Keyes boğazını temizledi. “Alice?”</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">“Evet?”</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">“Şey, ben Jim. Jim Keyes. Rachel orada mı?”</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">Rachel’in annesinin derin nefes alışını duyabildi. Sonra ahize gürültülü bir şekilde sert bir zemine kondu. Birkaç saniye geçti. Ahize tekrar kalktı. “Alo?” dedi Rachel.</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">“Benim.”</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">Sessizlik.</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">“Nasılsın?” diye sordu Keyes.</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">Sessizlik.</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">“Dinle,” derken buldu kendini. “Ben. Şey. Dinle. Bos-ton’dayım. Merak ettim de eğer…”</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">“Burada mısın?”</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">“Evet. Merak ettim de belki benimle… bilirsin… şey, birşeyler atıştırmak istersin.”</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">Bir sessizlik daha.</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">“Rachel?”</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">“Evet?”</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">“Ne diyorsun?”</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">“Şimdi uygun bir zaman değil.”</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">“Akşam yemeği?”</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">Rachel durakladı.</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">“Bizim eski UK</span><span class="char-style-override-12" xml:lang="tr-TR">E’e gidebiliriz. Hani eskiden gittiğimiz, biz birlikteyken…”</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">“Jim,” dedi Rachel. “sen iyi misin?”</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">Keyes güldü. Kendi gülüşüne şaşırmıştı.</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">“Hayır,” dedi. “hayır Rachel iyi değilim.”</span></p>

      <p class="x3-1" id="toc_marker-3-2-2"><span class="char-style-override-13">2.</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">Dört saat sonra Logan Havaalanı’nda oturuyordu.</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">Ofisi şimdi terk etmesi delilikti. Bu iş bitmemişti, bu söz konusu bile değildi. Ama Keyes’in kendisi bitmişti. Bunu daha fazla kaldıramıyordu.</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">Rachel’in ailesiyle yaşadığı, yetişkin gibi davranmaya çalışan iki çocuk oldukları günlerde ilk buluşmalarını geçirdikleri Uluslararası Krep Evi’ne gitmek için bir taksiye atladı. O günlerde hafta sonunu Rachel’la geçirebilmek için her seferinde altı saat araba sürerdi ve bu buluşmaların hiçbiri yatakta geçmezdi.</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">Son ziyaretinden bu yana nerdeyse 20 yıl geçmişti ama restoran hiç değişmemiş görünüyordu. Aynı hoş kokulu büyük çöp bidonu maalesef hâlâ ön girişin hemen yanında duruyordu. Aynı bisiklet park yeri bisikletlerden mahrum duruyordu her zamanki gibi. Keyes içeri adımını attı. Ön kapıda asılı çanlar çınladı. Havalandırmadan gelen hava yüzüne çarptı. Sakız çiğneyen bir hostes elinde bir menüyle yanında belirdi. “Bir tane ister misiniz?” diye sordu.</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">“Biriyle buluşacağım.” dedi Keyes ve gözlerini her zaman oturdukları masaya kaydırdı.</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">Rachel oradaydı, onu izliyordu.</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">Keyes onun yanına gitti, değneği üzerinde yalpalayarak yürüyordu. Masaya oturdu, garsondan menüyü aldı ve açıp baktı. Sıralanmış bir sürü seçenek üzerinde konsantre olmaya çalıştı. “Merhaba.” dedi, işaret parmağını krep listesi üzerinde gezdirirken.</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">“Merhaba.” dedi Rachel.</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">“Geldiğin için teşekkürler.”</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">Rachel</span> <span class="char-style-override-12" xml:lang="tr-TR">cevap vermedi.</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">“Aynı eski menü.” dedi Keyes. Hafifçe gülmeye zorladı kendini. “Yoksa bu yeni mi? Baharatlı sosis. Her zaman bundan var mıydı menüde?” Tekrar göz attı. “Eskiden bundan….”</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">Rachel olağanüstü görünüyordu.</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">Kızlarının düğününde olduğundan on yaş gençleşmiş gibiydi, dinlenmiş, zayıf ve zinde görünüyordu. Basit beyaz bir boyundan bağlamalı bluz giymişti, türkuaz kolye ve küçük gümüş ve amber küpeler takmıştı. Saçlarının ağaran kumral renginin doğal gölgelerine dönmesine izin vermişti, cildi temiz ve canlıydı.</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">“... Tanrım,” dedi. “Harika görünüyorsun.”</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">Rachel ağırbaşlı bir tavırla başını çevirdi. Bardaktaki suyuna uzandı, bir yudum aldı, sonra dikkatle kenarda kalan ruju sildi. Aynı anda konuşmaya başladılar.</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">“Bacağına…”</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">“Annen nasıl…”</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">“Önce sen.”</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">“Hayır, lütfen devam et.”</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">“Bacağına ne oldu?”</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">Konuşmak için ağzını açmıştı ki vazgeçti. Tekrar denedi, ona her şeyi şimdi anlatabilir miydi merak ediyordu - Proje, ihanetler, kaza.</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">Onun yerine kendini “Seni özledim.” derken buldu.</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">Rachel güldü.</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">“İstediğim…Bence yeniden denemeliyiz.”</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">Rachel onun eline uzandı ve şefkatle hafifçe sıktı. “Jim.” dedi.</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">“Bu sadece hayatımızın bir bölümü. Bütünün bir parçası. Üzücü biliyorum, ama bu birbirimize ihtiyacımız olduğunda orada olmayacağımız anlamına gelmez…”</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">“Jim.”</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">“Senin olduğu kadar be</span><span class="char-style-override-12" xml:lang="tr-TR">nim de hatam değildi demiyorum. Neden bu birinin hatası olmak zorunda onu da bilmiyorum. Demek</span> <span class="char-style-override-12" xml:lang="tr-TR">istiyorum ki, şöyle bir düşününce…Olanları düşününce…”</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">“Jim…”</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">“Evet.”</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">Rachel kafasını şöyle bir salladı ve yavaşça elini geri çekti.</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">Keyes’in dili dudaklarında gezindi. “Özür dilerim.” diye mırıldandı. Masadan kalktı, değneğine uzandı.</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">Tuvalet bir sıra ödemeli telefonun yanındaydı. İçeri girdi, çok şükür içerisi boştu. Soğuk suyu açtı, ellerini musluğun yanına dayadı. Gözyaşları akıyordu. Aynaya baktı, suratı bir çocuğunki kadar afallamış görünüyordu. Dudakları titriyordu, ağlamak üzereydi. Suya uzandı ve iki avuç dolusu suyu yüzüne çarptı. Daha iyiydi. Musluğu kapadı, bir kağıt havlu kopardı ve sert hareketlerle yüzünü kuruladı.</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">Restorana dönmeden önce aynada kendine bir daha baktı. Yüzünün rengi atmıştı. Gözleri kanlanmıştı. Elmacık kemikleri şaşılacak derecede çıkıktı. Cesede benziyordu ya da açlık grevindeki bir adama. Farkına bile varmadan nasıl bu kadar kilo vermişti?</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">Sonra Rachel’in yanına döndü. “Özür dilerim.” dedi, masaya güçlükle, ilk seferinden çok daha az bir güven duygusuyla yerleşti.</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">Rachel ona üzüntüyle baktı.</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">“Yani,” diye söze aşladı Keyes. “sen diyorsun ki, şey …”</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">“Bence,” dedi sakince, “her şeyin bir nedeni vardır.”</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">“Nedeni mi?”</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">Garson kız masaya yanaştı. “Sipariş vermeye hazır mısınız?”</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">“Sadece kahve lütfen.” dedi Keyes.</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">“Kahve. Teşekkürler.”</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">Garson kız gözlerini devirdi, menüleri aldı ve dönüp gitti.</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">“Bu ne demek? Her şeyin bir nedeni vardır?”</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">Rachel bir tomar kağıt</span> <span class="char-style-override-12" xml:lang="tr-TR">mendil çıkardı, masanın üzerine koydu, her an kullanılmaya hazır şekilde.</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">“B</span><span class="char-style-override-12" xml:lang="tr-TR">ence,” dedi yavaşça, “Tanrı yaptığı her şeyi bir amaç için yaptı.”</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">Keyes gözlerini kırpıştırdı.</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">“Jeremy’i yanına çağırmasının bir nedeni var. Bu nedenin ne olduğunu anlamayı umamayız. Ama var ve eğer birlikte kalmamız gerekseydi, bu gerçekleşirdi. Ama kalamadık. O’nun bir planı var Jim. Buna güvenmeliyiz. O’na güvenmeliyiz.”</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">Birkaç saniye öylece geçti.</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">“Bu lanet olası bir şaka, öyle değil mi?”</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">Garson kız kahveleri getirdi. Çiğnediği sakızı balon yapıp patlattı.</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">“Rachel,” diye tekrar söze girdi kız uzaklaştığında.</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">“Evet.”</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">“Ben … lütfen dinle.”</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">“Dinliyorum.”</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">“Sana ihtiyacım var. İşler bu noktaya geldiğinde, birbirimize ihtiyaç duyarız. Bu işte birlikteyiz, öyle değil mi?”</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">Bir tutam saç kulağının arkasından öne düştü, Rachel onları geri itti.</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">“Bu işte birlikteyiz.” dedi tekrar. Kendi sesinin tonunu duyabilmişti -umutsuz, çatal çatal- ama onu değiştiremiyordu. “Demek istediğim … Jeremy’nin raporunu hatırlıyor musun? Düşündüm ki - ne düşüneceğimi bilemedim. Hiçbir şey düşünemedim. Ama şimdi anlıyorum, anladığımı sanıyorum. Bu sadece … bizden büyük şeyler var, bizim anlayamadığımız. Ve bütün kuyrukların birbirine bağlandığını yazdığında, o …”</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">“Kuyruklar mı?”</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">“Fare kral. Onun raporu mu?”</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">Rachel’in kafası karışmış görünüyordu. Çok yavaşça başını iki yana salladı.</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">“Bu seni çok üzmüştü.” dedi Keyes. “Her neyse bunun bir önemi yok.”</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">Gözyaşları yeniden akıyordu, Keyes burnunu sildi.</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">“Benim hatam mıydı?” diye sordu. “Arabayı kontrol ettirmeliydim. Düşündüğün bu mu? Ama yaptım. Her beş bin milde bir komple bakım, yağ değişimi, hepsi. Saat gibi tıkır tıkır işliyordu. Kazadan iki hafta önce, kontrol ettirdim. Çalışıyordu. Benim hatam değildi.”</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">“Biliyorum.”</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">“Değildi.”</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">“Biliyorum.”</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">Kahve bardağını kaldırdı, yağlı kaygan yüzeye şöyle bir baktı, masaya geri koydu. “Tatlım,” dedi. “Eğer … eğer geri dönmezsen, o zaman ben…yapabileceklerimden korkuyorum.”</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">“Yapabileceklerinden…” diye tekrarladı Rachel.</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">Keyes başını salladı.</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">“Ne demek istiyorsun?”</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">“Bunu bilmiyorum bile.”</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">Yan masadaki aile onları dinliyordu. Çünkü Keyes ağlıyordu. Gözyaşlarına hakim olmaya çalıştı. Öne doğru eğildi ve sesini alçalttı. “Korkuyorum.” dedi ağlamaklı bir sesle. “Hepsi bu.”</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">“Gitmeliyim. Buna daha fazla devam edemeyeceğim. Üzgünüm.”</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">“Dinle.” dedi Keyes. “Gidelim buradan. Balayımızı hatırlıyor musun? Önümüzde uzanan küçük sahili? Hadi oraya gidelim. Gidelim bu gece, hemen şimdi.”</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">“Jim …”</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">“Lütfen. Rachel. Ben çok korkuyorum.”</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">“Görüştüğüm biri var.” dedi Rachel.</span></p>

      <p class="x3-1" id="toc_marker-3-2-3"><span class="char-style-override-13">3.</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">Rachel onun yanağına acele ruhsuz bir öpücük kondurdu. “Üzgünüm.” dedi, sonra direksiyonun başına geçti ve motoru çalıştırdı.</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">Keyes arabanın park yeri çıkışına doğru dönüşünü izledi. Büyük çöp variline yaslandı. Berbat bir çöp kokusuyla kuşatılmıştı. Ağlamak istiyordu. Eğer ağlayabilseydi, belki içindeki kötü hislerin bir kısmını dışarı atabilirdi. Ama ağlayamadı. Şansını kaçırmıştı. Şimdi bu his içinde temelli olarak kalacaktı.</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">Kendini restoranın tabelasına bakarken buldu; UKE. Bir kısaltma daha. Kısaltmalardan nefret ediyordu. Hepsi anlamsızdı. UKE. Ne demekti ki bu? Uluslararası Krep Evi demekti. Ama bunun anlamı neydi? Kelimeler saçmalıktan ibaretti. Uluslararası Krep Evi. Gerçekten uluslararası mıydı? Gerçekten krepten yapılmış bir ev miydi? Hayır. Hiçbir anlamı yoktu.</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">Hiçbirinin bir anlamı yoktu.</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">Rachel’in arabası park yeri çıkışında rölantide çalışmaya devam ediyordu. İş çıkışı trafiğinin içine dalmak üzere sola dönüş yapmayı bekliyordu. İyi şans, diye düşündü.</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">Görüştüğüm biri var.</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">Değneğini hazırladı ve arabaya doğru yürümeye başladı. Yolcu tarafındaki pencereyi tıklattı. Rachel ona kafasını kaldırdı, şaşırmıştı. Keyes kapıyı açtı ve içeri süzüldü. Arabanın içi çam kokuyordu.</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">“Jim.” dedi. Şimdi o ağlıyordu, Keyes fark etti. Aferin ona. Ağlamalıydı; gözyaşlarını dışarı akıtmalıydı. Keyes güçlenirken zayıf olan o olmalıydı.</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">“Rachel.” dedi.</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">“Çok üzgünüm.”</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">Keyes bir elini ona doğru uzattı, boynunun arka kısmına masaj yapmaya başladı.</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">“Seni özlüyorum.” dedi Rachel. “Onu özlüyorum. Ama buna daha fazla devam edemem.”</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">Yoğun trafik önlerinden akıp gidiyordu. Sola dönmeyi becerip de bu trafiğin içine asla giremezdi diye düşündü soğukkanlılıkla.</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">“Önceleri -yani bir süre düşünmüştüm ki- of Tanrım.” El frenine uzan</span><span class="char-style-override-12" xml:lang="tr-TR">dı ve çekti, sonra bir başka kağıt mendil tomarı için ceplerine bakınmaya başladı. “Önceleri bir süre hâlâ bir şansımız olabilir diye düşündüm. Ama şimdi ben sadece … artık yapamam.”</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">Çantasını açtı, hâlâ mendil arıyordu. Keyes’in eli hâlâ onun boynuna nazikçe masaj yapıyordu.</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">Keyes onun kafasını direksiyona hızla vurduğunda, korna ürkek bir ses çıkardı.</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">Kafasını kaldırdı ve bir kez daha, ileriye doğru daha hızlı vurdu. Direksiyondan düşen küçük bir döşeme parçası gördü. Sahte ahşap taneciği olduğunu fark etti. Küçük bir provokasyon gibi gelmişti bu ona. Kahrolası adi araba, diye düşündü.</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">Sonra kafasını bu kez de cama geçirdi. Cam çatlamıştı. Kafasını tekrar cama vurdu. Cam bir tomar kırık parçalar yığınıydı ama düşüp dağılmadı.</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">İki elini birden onun boğazına yerleştirdi ve sıkmaya başladı.</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">Rachel’in suratının rengi mora dönmeye başladı. Artık olduğundan on yaş genç görünmüyor, diye düşündü. Şimdi yaşından daha yaşlı görünüyordu. Onu boğazladı, kafasını ileri ve geri sallıyordu. Camla olan temastan sonra Rachel’in şakağından kan geliyordu. Trafik her şeyden habersiz önlerinde akıyordu.</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">Rachel’ın nefesi hırıltılı çıkmaya başlamıştı. Elleri hareket ediyor, Keyes’in yüzünü tırnaklıyordu. Ona küçümseyerek baktı ve boğazını daha çok sıktı.</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">Rachel tekme atmaya başlamıştı. Ayakları gösterge paneline kadar ulaştı, bir kere, iki kere, üç kere. Keyes acaba oradan da döşeme parçaları dökülür mü, diye merak etti.</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">Sonra, çırpınmaları gittikçe zayıfladı. Bir süre sonra hiç kıpırdamıyordu.</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">Keyes ona baktı. Kendi nefes alıp verişi kulaklarını tırma</span><span class="char-style-override-12" xml:lang="tr-TR">lıyor, ciğerlerini yakıyordu.</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">Rachel paçavraya benzeyen bir bez bebekti şimdi.</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">“Görüştüğüm biri var.” Onu taklit etti. Sesi tiz ve çatal çataldı. “Görüştüğüm biri var. Görüştüğüm biri var.”</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">Rachel cevap vermedi.</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">Trafik önlerinden akıp gitmeye devam etti.</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">Keyes uzun bir süre hareketsiz oturdu. Sonra kapıyı açıp dışarı çıktı, değneğine yaslandı ve nefesinin düzelmesini bekledi.</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">Nefesi düzelince şoför koltuğuna doğru yürüdü ve Rachel’ı yolcu tarafına doğru itti, onun yerine oturdu ve el frenini indirdi.</span></p>

      <p class="Basic-Paragraph-3 para-style-override-11" xml:lang="en-GB"><span class="char-style-override-12" xml:lang="tr-TR">Sağa döndü, aksi yönde gitmektense trafiğin içine karıştı, aklı başında her insanın yapacağı gibi.</span></p>

      <p class="Basic-Paragraph-3 para-style-override-11" xml:lang="en-GB"></p>

      <p class="Basic-Paragraph-3 para-style-override-11" xml:lang="en-GB"></p>

      <p class="Basic-Paragraph-3 para-style-override-11" xml:lang="en-GB"></p>

      <p class="Basic-Paragraph-3 para-style-override-11" xml:lang="en-GB"></p>

      <p class="Basic-Paragraph-3 para-style-override-11" xml:lang="en-GB"></p>
    </div>
  </div>
</body>
</html>
