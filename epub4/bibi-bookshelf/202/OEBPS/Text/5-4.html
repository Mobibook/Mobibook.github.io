<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>5-4.html</title>
  <link href="../Styles/template.css" rel="stylesheet" type="text/css" />
  <meta content="urn:uuid:b0642a35-7672-4f4b-9cf2-9c1694b81c81" name="Adept.expected.resource" />
</head>

<body>
  <div id="x5-4.html" xml:lang="en-GB">
    <div class="Basic-Text-Frame">
      <p class="x2" id="toc_marker-1-4" xml:lang="tr-TR"><span class="basl-k" style="font-size:1em;" xml:lang="tr-TR">DÖRT</span></p>

      <p class="x3" id="toc_marker-1-4-1" xml:lang="tr-TR">1.</p>

      <p class="Basic-Paragraph-1 para-style-override-11"><span class="char-style-override-12" xml:lang="tr-TR">Bir avuç gül yaprağı, yumuşacık ve tüy kadar hafif.</span></p>

      <p class="Basic-Paragraph-1 para-style-override-11"><span class="char-style-override-12" xml:lang="tr-TR">Keyes kilisenin kapılarına bakarken ve kızının yeni kocasıyla dışarı gün ışığına çıkmasını beklerken elini yanında tuttu. Kızının kolejden erkek arkadaşının, şimdi damadı olması -elindeki gül yaprakları gibi- tüy kadar hafif ve neredeyse gerçek dışıydı. Keyes bugüne kadar oğlanı, kızının hayat yolculuğundaki talihsiz bir durak olarak görüyordu. Ama karşılıklı yemin etmelerini izlemişti. Parmaklarından geçen yüzükleri görmüştü ve öpüşmelerini…</span></p>

      <p class="Basic-Paragraph-1 para-style-override-11"><span class="char-style-override-12" xml:lang="tr-TR">Etrafındaki iki sıra insan da onun gibi avuçlarında gül yaprakları tutuyor ve kilise kapısına endişeyle bakıyorlardı. Şimdiye kadar düğün sakin geçmişti. Fakat gelin ve damat neredeydi? Keyes, Rachel’in onunla göz göze gelmeye çalıştığını fark etti. Şimdiye kadar ortaya çıkmadıkları için bir şekilde onu suçlamak istiyordu. Ona bakmamaya gayret etti ve bakışlarını kapıya odakladı.</span></p>

      <p class="Basic-Paragraph-1 para-style-override-11"><span class="char-style-override-12" xml:lang="tr-TR">Cep telefonu bacağında titreşti.</span></p>

      <p class="Basic-Paragraph-1 para-style-override-11"><span class="char-style-override-12" xml:lang="tr-TR">Umursamadı. Şimdi dışarıya çıkıyorlardı, Margot yıllardır görmediği kadar mutlu görünüyordu, ağzı kulaklarındaydı; somurtkan Joe Cifelli bile bir kerelik mutlu görünüyordu ve Keyes gül yapraklarını havaya kaldırdı. Bu birleşmeyi onaylasa da onaylamasa da artık bitmişti işte. Margot bir yetişkindi, kendi kararlarını verebilecek kapasitedeydi. Gururlu bir baba olarak görevi zarif davranmaktı.</span></p>

      <p class="Basic-Paragraph-1 para-style-override-11"><span class="char-style-override-12" xml:lang="tr-TR">Yirmi kadar insanla beraber gül yapraklarını havaya saçıverdi, bir an için süzülen gül yaprakları her yeri sardı.</span></p>

      <p class="Basic-Paragraph-1 para-style-override-11"><span class="char-style-override-12" xml:lang="tr-TR">Sonra gelin ve damat düğün sonrası kutlamaya katılmak üzere bekleyen limuzinlerine atladılar. Rachel hâlâ onunla göz göze gelmeye çalışıyordu. Telefon hâlâ bacağında titreşiyordu. Geriye döndü, telefona uzandı ve kapatmaya girişti. Bugün kızının düğün günüydü. Bugün müsait değildi.</span></p>

      <p class="Basic-Paragraph-1 para-style-override-11"><span class="char-style-override-12" xml:lang="tr-TR">Ama Daisy bugünün ne olduğunu biliyordu. Eğer acil olmasaydı aramazdı.</span></p>

      <p class="Basic-Paragraph-1 para-style-override-11"><span class="char-style-override-12" xml:lang="tr-TR">Margot’un vaftiz babası Dick Faulk onun sırtını sıvazladı. “Tebrik ederim.” dedi. Keyes, Dick’in acı çektiğini düşündü. O da aynı şekilde Margot’nun Cifelli için durulduğuna inanamıyordu, sırtına vuruşu acımasını gizlemek için fazla sertti. “Tebrikler Jim. Ne gün. Ne gün ama.”</span></p>

      <p class="x3" id="toc_marker-1-4-2" xml:lang="tr-TR">2.</p>

      <p class="Basic-Paragraph-1 para-style-override-11"><span class="char-style-override-12" xml:lang="tr-TR">Sör Joe Cifelli monoton bir ses tonuyla kesintisiz konuşuyordu.</span></p>

      <p class="Basic-Paragraph-1 para-style-override-11"><span class="char-style-override-12" xml:lang="tr-TR">Keyes durdu, adamın ağzının hareketlerini izledi ve kelimelere önem vermemeye çalıştı. Hepsi safsata, diye düşündü. Hepsi safsata.</span></p>

      <p class="Basic-Paragraph-1 para-style-override-11"><span class="char-style-override-12" xml:lang="tr-TR">“Evliliği denemek kızın bileceği iştir.” dedi Cifelli. “Yani ne de olsa siz bunu beceremediniz. Ama bir nesil bunu beceremedi diye sonraki başaramayacak kuralı yok. Haklı mıyım yoksa haklı mıyım?”</span></p>

      <p class="Basic-Paragraph-1 para-style-override-11"><span class="char-style-override-12" xml:lang="tr-TR">Keyes ifadesiz bir yüzle başını salladı.</span></p>

      <p class="Basic-Paragraph-1 para-style-override-11"><span class="char-style-override-12" xml:lang="tr-TR">Cifelli’nin arkasındaki orkestra “Sonbahar Yaprakları” ezgisini tıngırdatmaktaydı. Keyes keşke hemen bitirseler, kokteyl cazı kısmını da geçseler de kadeh kaldırmaya geçilse diye düşündü. Kadehler kaldırılmadan bu ıstırap verici gece asla bitmezdi.</span></p>

      <p class="Basic-Paragraph-1 para-style-override-11"><span class="char-style-override-12" xml:lang="tr-TR">Bir tepsi somon ve domuz dilimi taşıyan bir garson solundan geçti. Gözleri iradesi dışında hareket ediyordu. Açlıktan ölüyordu.</span></p>

      <p class="Basic-Paragraph-1 para-style-override-11"><span class="char-style-override-12" xml:lang="tr-TR">“Bana sorarsan,” diyordu Cifelli, “senin hatan değil Jim, millet ne derse desin. Herkes ben ve Rosalie kadar şanslı değil ve sen bir de kaza yaşadın, değil mi? Çocuğun ölür ve evlilik tümden sarsılır. Umarım haddimi aştığımı düşünmezsin. Biz artık bir aileyiz, değil mi? Öyleyse birbirimize karşı açık olmalıyız.”</span></p>

      <p class="Basic-Paragraph-1 para-style-override-11"><span class="char-style-override-12" xml:lang="tr-TR">Margot bir yerlerden çıkıverdi, Keyes’i kucakladı, Cifel-li’yi kucakladı, tekrar Keyes’i kucakladı. Heyecan ve telaş içindeydi, “Annem çadırın arkasında ağlıyor.” dedi.</span></p>

      <p class="Basic-Paragraph-1 para-style-override-11"><span class="char-style-override-12" xml:lang="tr-TR">Keyes gözlerini kırptı.</span></p>

      <p class="Basic-Paragraph-1 para-style-override-11"><span class="char-style-override-12" xml:lang="tr-TR">“Git onunla konuş.” dedi Margot, “Lütfen.”</span></p>

      <p class="Basic-Paragraph-1 para-style-override-11"><span class="char-style-override-12" xml:lang="tr-TR">“Tatlım, benimle konuşmak istediğini sanmıyorum.”</span></p>

      <p class="Basic-Paragraph-1 para-style-override-11"><span class="char-style-override-12" xml:lang="tr-TR">“Baba bunu mahvetme, lütfen. Benim için.”</span></p>

      <p class="Basic-Paragraph-1 para-style-override-11"><span class="char-style-override-12" xml:lang="tr-TR">“Ben mi?”</span></p>

      <p class="Basic-Paragraph-1 para-style-override-11"><span class="char-style-override-12" xml:lang="tr-TR">“Lütfen. Sadece git konuş.”</span></p>

      <p class="Basic-Paragraph-1 para-style-override-11"><span class="char-style-override-12" xml:lang="tr-TR">Kızına baktı; aynı annesi gibi soluk ve aşırı gergindi. Cifelli’ye baktı, içini çekti ve başıyla onayladı.</span></p>

      <p class="Basic-Paragraph-1 para-style-override-11"><span class="char-style-override-12" xml:lang="tr-TR">Ama Rachel’le konuşmaya hiç niyeti yoktu. Masalar arasından kendine bir yol açarak dışarı çıktı. Önündeki mekân -basık, karmaşık ve acayip- dışarıda parıldayan çadırın yanından son derece sessiz sakin görünüyordu. “Sonbahar Yaprakları”, “Misty”’ye döndü. Demek ki kadehler kaldırılmadan önce en azından birkaç dakikası vardı.</span></p>

      <p class="Basic-Paragraph-1 para-style-override-11"><span class="char-style-override-12" xml:lang="tr-TR">Kimsenin kendisini izlemediğinden emin olduktan sonra bacağına uzandı ve telefonu açtı. Yeniden çalıyordu, belki de sürekli çalıp durmuştu. LCD ekrandan arayanın Daisy olduğu görünüyordu. Telefonu kulağına götürüp bir düğmeye bastı. “Evet,” dedi.</span></p>

      <p class="Basic-Paragraph-1 para-style-override-11"><span class="char-style-override-12" xml:lang="tr-TR">Daisy’nin sesi gidip geliyordu. “….seni rahatsız…”</span></p>

      <p class="Basic-Paragraph-1 para-style-override-11"><span class="char-style-override-12" xml:lang="tr-TR">Bekledi.</span></p>

      <p class="Basic-Paragraph-1 para-style-override-11"><span class="char-style-override-12" xml:lang="tr-TR">“….gamma…kritik.”</span></p>

      <p class="Basic-Paragraph-1 para-style-override-11"><span class="char-style-override-12" xml:lang="tr-TR">Yüzünü ekşitti.</span></p>

      <p class="Basic-Paragraph-1 para-style-override-11"><span class="char-style-override-12" xml:lang="tr-TR">“…havai fişekler…”dedi kız.</span></p>

      <p class="Basic-Paragraph-1 para-style-override-11"><span class="char-style-override-12" xml:lang="tr-TR">“Ne kadar kötü?”</span></p>

      <p class="Basic-Paragraph-1 para-style-override-11"><span class="char-style-override-12" xml:lang="tr-TR">Bağlantı giderek bozuluyordu. Kulağına statik dalgaların gürültüsü geliyordu. Sonra, bağlantı bir an pırıl pırıl oldu. “İsaac danışmaya gitti. Greenwich deliye döndü. Havai fişekler…”</span></p>

      <p class="Basic-Paragraph-1 para-style-override-11"><span class="char-style-override-12" xml:lang="tr-TR">Keyes birden anladı. Havai fişekler. Bu bir patlama değildi, bozgun değildi. Görev başarılmıştı. Kritik İkinci Aşama - havai fişekler elektron, proton, müon ve pozitronları ifade ediyordu. Alt atomsal parçacıkların yayılması demekti, yani başarmışlardı.</span></p>

      <p class="Basic-Paragraph-1 para-style-override-11"><span class="char-style-override-12" xml:lang="tr-TR">Başarmışlardı.</span></p>

      <p class="Basic-Paragraph-1 para-style-override-11"><span class="char-style-override-12" xml:lang="tr-TR">Keyfi yerine geldi, hemen telefonu kapadı. Kutlamayı daha sonra yapacaktı. Ama yine de çok mutluydu, içi içine sığmıyordu. Geçen tüm o aylar, tüm yıllar…ve şimdi Kritik İkinci Aşama’daydılar.</span></p>

      <p class="Basic-Paragraph-1 para-style-override-11"><span class="char-style-override-12" xml:lang="tr-TR">“Peki ya Epstein?” diye sordu. Zihni açgözlü bir halde Kritik Üçüncü Aşama’ya kaymaya başlamıştı. Greenwich, Epstein’ın kaybolmasından sonra yapılan deneyleri duraklatma kararını ihlal etmişti. Epstein’ın formülünü elde ettikten sonra - ki bu formül kara deliklerin ömrünü kesin olarak tahmine yarıyordu- proje tamamen sonlandırılmalıydı. Ama adamın tahminleri doğru çıkmıştı. Devam etmişti, gamma alanı hâlâ duruyordu. Böylece doğal olarak Üçüncü’ye ilerleyebilirlerdi. Kuşkusuz Greenwich de aynısını yapacaktı.</span></p>

      <p class="Basic-Paragraph-1 para-style-override-11"><span class="char-style-override-12" xml:lang="tr-TR">Sadece cızırtı. “Hiç sözü geçmedi mi?” diye ısrar etti Keyes.</span></p>

      <p class="Basic-Paragraph-1 para-style-override-11"><span class="char-style-override-12" xml:lang="tr-TR">“ …henüz,” dedi Daisy, geri kalanlar parazitler tarafından yutuldu.</span></p>

      <p class="Basic-Paragraph-1 para-style-override-11"><span class="char-style-override-12" xml:lang="tr-TR">“Buradan bir veya iki saatten önce çıkamam. Hâlâ ofiste olacak mısın? Gammaya ulaşımım gerekecek.”</span></p>

      <p class="Basic-Paragraph-1 para-style-override-11"><span class="char-style-override-12" xml:lang="tr-TR">“…hafta so</span><span class="char-style-override-12" xml:lang="tr-TR">nunda,” dedi kız.</span></p>

      <p class="Basic-Paragraph-1 para-style-override-11"><span class="char-style-override-12" xml:lang="tr-TR">“Memnun olurum Daisy. Şimdiden teşekkürler.”</span></p>

      <p class="Basic-Paragraph-1 para-style-override-11"><span class="char-style-override-12" xml:lang="tr-TR">“ …benim için de kadeh…”dedi.</span></p>

      <p class="Basic-Paragraph-1 para-style-override-11"><span class="char-style-override-12" xml:lang="tr-TR">Gülümsedi, telefonu kapatıp tekrar cebine attı.</span></p>

      <p class="Basic-Paragraph-1 para-style-override-11"><span class="char-style-override-12" xml:lang="tr-TR">Havai fişekler.</span></p>

      <p class="Basic-Paragraph-1 para-style-override-11"><span class="char-style-override-12" xml:lang="tr-TR">Demek yapmışlardı. Ve şimdi Epstein’ın durumu da çözüme ulaştığından, yollarında başka hiçbir engel kalmayacaktı.</span></p>

      <p class="Basic-Paragraph-1 para-style-override-11"><span class="char-style-override-12" xml:lang="tr-TR">Arkasında birşey hışırdadı. Döndü, Rachel’dı.</span></p>

      <p class="Basic-Paragraph-1 para-style-override-11"><span class="char-style-override-12" xml:lang="tr-TR">Göz makyajı iki mavi gözyaşı ırmağı halinde akmış ama siyah gece elbisesi içinde hoş görünüyordu. Saçlarını tepesinde toplamıştı ve boynunda ince gümüş bir zincir vardı. O anda, bu kadın vücudunun içinde yaşamış genç kızı görür gibi oldu, bir zamanlar âşık olduğu kızı.</span></p>

      <p class="Basic-Paragraph-1 para-style-override-11"><span class="char-style-override-12" xml:lang="tr-TR">Hatırlıyordu, başlarda birlikte hep iyi vakit geçirirlerdi. Zaten çocuktular. Sonra hayat daha zorlu bir hâl aldı, evlilik daha konforlu, daha karmaşık birşeye dönüştü. Yıllar boyunca iyi günde ve kötü günde ip cambazı gibi idare ettiler.</span></p>

      <p class="Basic-Paragraph-1 para-style-override-11"><span class="char-style-override-12" xml:lang="tr-TR">Sonra hastane odasındaki o günler geldi, tarifi imkânsız. O günler sona erdiğinde evlilik de bitmişti. Keyes tamamen kendi içine kapandı. Uzun bir süre o halde kaldı. Kendini toparladığında Rachel gitmişti.</span></p>

      <p class="Basic-Paragraph-1 para-style-override-11"><span class="char-style-override-12" xml:lang="tr-TR">Kadın bir adım öne attı. “Telefonlarıma cevap vermiyorsun.” dedi.</span></p>

      <p class="Basic-Paragraph-1 para-style-override-11"><span class="char-style-override-12" xml:lang="tr-TR">Keyes dudaklarını ısırdı, cevap vermedi.</span></p>

      <p class="Basic-Paragraph-1 para-style-override-11"><span class="char-style-override-12" xml:lang="tr-TR">“Yorgun görünüyorsun.” dedi kadın.</span></p>

      <p class="Basic-Paragraph-1 para-style-override-11"><span class="char-style-override-12" xml:lang="tr-TR">“Ne kadar hoş göründüğünü düşünüyordum.”</span></p>

      <p class="Basic-Paragraph-1 para-style-override-11"><span class="char-style-override-12" xml:lang="tr-TR">“Ve daha ince. Kilo mu verdin?”</span></p>

      <p class="Basic-Paragraph-1 para-style-override-11"><span class="char-style-override-12" xml:lang="tr-TR">Omuzlarını silkti. Sanki kendiliğinden olmuş gibi davrandı.</span></p>

      <p class="Basic-Paragraph-1 para-style-override-11"><span class="char-style-override-12" xml:lang="tr-TR">“Fazla ince.” dedi kadın. Öne bir adım daha attı, eli adamın eline değdi. Sonra adama sarıldı ve yüzünü göğsüne dayadı.</span></p>

      <p class="Basic-Paragraph-1 para-style-override-11"><span class="char-style-override-12" xml:lang="tr-TR">Omuzları sarsıldı. Keyes onun ağlamasına ses etmedi, ellerini nereye koyacağını bilemiyordu. Çadırın içinde “Misty” bitmiş ve yeni bir şarkı da</span> <span class="char-style-override-12" xml:lang="tr-TR">başlamamıştı. Birazdan sıra kadeh kaldırmaya gelecekti.</span></p>

      <p class="Basic-Paragraph-1 para-style-override-11"><span class="char-style-override-12" xml:lang="tr-TR">“Küçük kızımız,” dedi Rachel, sesi adamın göğsünde boğuluyordu.</span></p>

      <p class="Basic-Paragraph-1 para-style-override-11"><span class="char-style-override-12" xml:lang="tr-TR">“Mutlu görünüyor.” dedi Keyes.</span></p>

      <p class="Basic-Paragraph-1 para-style-override-11"><span class="char-style-override-12" xml:lang="tr-TR">“Bilmiyorum. Öyle mi? Emin olamıyorum.”</span></p>

      <p class="Basic-Paragraph-1 para-style-override-11"><span class="char-style-override-12" xml:lang="tr-TR">Bir elini kadının saçını okşarken buldu. Saçları kuruydu, bu günlerde sık boyatıyordu. Acıma hissi, içindeki diğer hisleri bastırdı. “Zavallı Rachel” diye düşündü. Her şeyini kaybetmişti, değil mi? Bir an için az daha ona saçma sapan şeyler anlatacaktı. Proje hakkında ve Kritik Üçüncü Aşama’ya ulaştıklarında her şeyin nasıl değişeceği hakkında.</span></p>

      <p class="Basic-Paragraph-1 para-style-override-11"><span class="char-style-override-12" xml:lang="tr-TR">Neler yaşandığı…oysa nelerin yaşanmış olabileceği…her şeyi tekrar bir araya getirmekle ilgili, sanki hiç yaşanmamışlar gibi…</span></p>

      <p class="Basic-Paragraph-1 para-style-override-11"><span class="char-style-override-12" xml:lang="tr-TR">…kavşaktaki bozuk bir trafik lambası, Tanrı’nın oğlunu alma yöntemi bu muydu yani? İnanılmaz. İnsanın şansı bu kadar dönebilirdi. Kaza bir hataydı ve hatalar, yeterli çabayla düzeltilebilirdi, ne kadar büyük olurlarsa olsun.</span></p>

      <p class="Basic-Paragraph-1 para-style-override-11"><span class="char-style-override-12" xml:lang="tr-TR">Ama böylece söylemeye kalkarsa, Rachel aklını kaçırdığını düşünürdü.</span></p>

      <p class="Basic-Paragraph-1 para-style-override-11"><span class="char-style-override-12" xml:lang="tr-TR">Onun yerine “Kadeh kaldırmaya başladılar.” dedi.</span></p>

      <p class="Basic-Paragraph-1 para-style-override-11"><span class="char-style-override-12" xml:lang="tr-TR">Kadın onayladı, çenesi gömleğine sürünüyordu. “Başarabildiğimizi Margot’ya göstermek için içeri beraber girmeliyiz.”</span></p>

      <p class="Basic-Paragraph-1 para-style-override-11"><span class="char-style-override-12" xml:lang="tr-TR">“Maskaran akıyor, rakuna benziyorsun.”</span></p>

      <p class="Basic-Paragraph-1 para-style-override-11"><span class="char-style-override-12" xml:lang="tr-TR">Kadın burnunu çekti, bir yerlerden bir paket mendil çıkardı. Rachel hilekâr bir kumarbazın asları gizlemesi gibi mendil gizlerdi ve yanaklarını sildi.</span></p>

      <p class="Basic-Paragraph-1 para-style-override-11"><span class="char-style-override-12" xml:lang="tr-TR">Sonra kolunu uzattı ve cesaretle gülümsemeyi başardı.</span></p>

      <p class="Basic-Paragraph-1 para-style-override-11"><span class="char-style-override-12" xml:lang="tr-TR">Adam kadının koluna uzanırken düşündü, ortak noktaları bir trajediydi. Bir trajedi onları ayırmış ve yine aynı trajedi onları bir araya getirmişti. Çok manasız. O kaza Jeremy’yi aldığından beri, hiçbir şey manalı görünmüyordu.</span></p>

      <p class="Basic-Paragraph-1 para-style-override-11"><span class="char-style-override-12" xml:lang="tr-TR">Kolları kenetlendi. Adam diğer elini güvence verircesine kadının dirseğine koydu. Hiç kuşkusuz ki yarın avukatlar aracılığıyla konuşmaya devam edeceklerdi. Ama bugün birbirlerine karşı medeni olabilirlerdi. Gece, içerideki Küçük Joe Cifelli’nin gecesiydi.</span></p>

      <p class="Basic-Paragraph-1 para-style-override-11"><span class="char-style-override-12" xml:lang="tr-TR">Havai fişekler.</span></p>

      <p class="Basic-Paragraph-1 para-style-override-11"><span class="char-style-override-12" xml:lang="tr-TR">Başarmışlardı.</span></p>

      <p class="Basic-Paragraph-1 para-style-override-11"><span class="char-style-override-12" xml:lang="tr-TR">Adam başını eğdi, kadının gülümsemesine karşılık verdi ve birlikte çadıra doğru ilerlediler.</span></p>

      <p class="Basic-Paragraph-1 para-style-override-11"></p>

      <p class="Basic-Paragraph-1 para-style-override-11"></p>
    </div>
  </div>
</body>
</html>
