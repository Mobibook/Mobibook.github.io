<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p><b>ÖNSÖZ</b></p>

  <p>Althusser’in yayınevimizce çıkarılan bu derlemesindeki üç yazının kendi aralarında bir bütünlük oluşturduğu kanısındayız. Bu bütünlük, yazıların konularından, dolaysız çerçevelerinden çok, hepsinin altında yatan ortak bir sorunsala dayanıyor.</p>

  <p>Her üç yazının da "ideoloji" konusunu inceleyen teorik metinler olduğunu söylemek gerekir. Yazıları birbirine bağlayan ortak sorunsal ise, Sovyet devriminin sosyalizmi kurmakta başarısız ya da yetersiz kalmasının derinde yatan nedenlerinin araştırılmasıdır. "İdeoloji ve Devletin İdeolojik Aygıtları", yazarın, ideolojiyi <span style="font-style:italic;">maddi bir pratik,</span> kendi etkileme alanında belirleyiciliği olan bir pratik olarak ele almasının teorik açıklaması ve savunması. Bu teorik tezlerin ardında, Sovyetler Birliği’nde sosyalizmin kuruluşu çabalarının gözlemi yatıyor. Yeni ekonomik örgütlenme, yeni politik örgütlenme, buna karşılık, kitle ideolojisinin dönüştürülmesinde çabalar yetersiz. Sonuç, sosyalizmin kuruluşunda ciddî eksiklikler.</p>

  <p>Bunun altında yatan neden ne olabilir? Althusser’e göre, üstyapının bir "gölge - fenomen" olarak kavranması; yani, değişen altyapının kendine uygun üstyapı kurumlanın otomatik biçimde ve zorunlu olarak üreteceği inancı. Üstyapının görece özerkliğim görmeyen ve onu altyapının bir yarı-dolaylı işlevine indirgeyen bu anlayışın adı "ekonomizm".</p>

  <p>Daha kısa olan öbür iki yazısında bu "ekonomist" anlayışın iki görünümünü ele alıyor Althusser. "Marksizm ve Sınıf Mücadelesi”nde, <span style="font-style:italic;">Kapital’in,</span> Marksist teorinin neye indirgendiğini araştırıyor: Devrimci, dünyayı dönüştürmeye yönelik bir teoriden, bir burjuva ideolojisi olan ekonomi-politik "bi-lim"ine indirgenişini.</p>

  <p>Dominique Lecourt’un Lyssenko üstüne kitabına yazdığı önsöz olan sonuncu metinde ise Sovyetler Birliği’nin temsil ettiği sosyalizm anlayışına kesinlikle karşı çıkarken, indirge-meciliğin bir başka türlüsünü ele alıyor. Birincinin "determi-nistyekonomist" özelliğine karşılık bunun da, aynı eğilimin tamamlayıcısı olan "volontarist" sapma olduğu söylenebilir. Stalin döneminin Lyssenko uygulaması, burjuva ve sosyalist bilimleri ayırma bahanesiyle ortaya atılan "iki bilim teorisi" yoluyla bilimin ideolojiye ve her ikisinin pragmatik parti politikalarına indirgenmesini anlatıyor.</p>

  <p>Alhusser’in ideoloji konusunu Marksist teorinin bir nesnesi haline getiren "İdeolojik Aygıtlar" incelemesi birçok bakımdan ilginç ve önemlidir. Burada öne sürülen tezlerin, yazarın Marksist teoriye en önemli katkıları arasında olduğunu söyleyebiliriz. Bu incelemeyi yapmakla Althusser Mark-sistlerin ciddî bir şekilde ihmal ettikleri -ve bu ihmalin çok açışını çektikleri- bir alanı dikkatimize sunuyor. Althusser’-den önce bu konuyu en ciddî biçimde ele alan Marksist düşünür Gramsci idi. Ancak Gramsci’de de bağımsız bir ideoloji teorisi yoktur. Çok parlak, çok düşündürücü gözlemler, bir de, yazdıklarının tümünü derinden belirleyen sorunsal olarak ideoloji kavramı vardır. Althusser’in tezleri Gramsci’nin açtığı yolda azımsanamayacak bir ilerleme sağlıyor.</p>

  <p>Althusser’in ideoloji teorisini kısaca gözden geçirelim.</p>

  <p>İdeoloji, toplumsal formasyonu meydana getiren üç ana düzeyden biridir (ekonomik, politik ve ideolojik düzeyleri). Bir "toplumsal düzey", bir pratiğe bağlıdır: Ekonomik düzeyde doğa toplumsal ilişkiler içerisinde dönüştürülür, ekonomik pratiği tanımlayan budur; politik pratikte, söz konusu toplumsal ilişkiler dönüştürülür (politik pratik, bu dönüştürmeyle tanımlanır); ideolojik pratikte veya düzeyde ise, insanın kendi hayatıyla yaşayan ilişkisi demek olan ideolojik tasarımlar dönüştürülür.</p>

  <p>Şu halde ideoloji, klasik/ortodoks/ekonomist anlayışta olduğu gibi, ekonomik pratiğin bir uzantısı değil, bir gölge - fenomeni değil, son kertede ekonomik pratikle belirlenmekle birlikte, kendi özerk belirleyici etkisi olan, maddî bir pratiktir. Bunu söylemekle Althusser, klasik felsefenin "madde - fikirler" ikileminin dışına çıkıyor. Bu ikilemin "maddeci" yorumu bile, fikirlerin son analizde maddenin yansıması olduğunu öne sürmek durumundadır. Yansıma, ama çarpık bir yansıma. Örneğin, Feuerbach’ın dini açıklaması gibi. İnsan, kendi maddî özlemlerim tepetaklak kavrayarak, bir öte-dünya inancı, bir din yaratıyor. Demek ki dinde gördüğümüz, İnsanî (bu bağlamda "maddî") olanın tersyüz edilmiş şeklidir.</p>

  <p>Althusser'e göre ise fikirler bu klasik anlayışta olduğu gibi "maddenin <span style="font-style:italic;">soyut</span> yansıması" değil, kendileri <span style="font-style:italic;">maddî</span> olan şeylerdir. Çünkü kendileri somut ve nesnel olan "dil”, "ayin", "aile hayatı" gibi toplumsal pratikler içinde yazılıdırlar ve bu pratiklerle belirlenirler. Bu bakımdan nesnenin kendisi ile nesnenin bilgisi arasında farklılık vardır.</p>

  <p>Buraya kadar söylenenlerden dolaysız bir sonuç, <span style="font-style:italic;">politik</span></p>

  <p>"Ey Müslüman", "Ey Türk", "Ey İnsan", "Ey Proleter" veya "Ey Sosyalist". Ve bütün bu adlarla çağrılanların hayatta birbirinden ayrı somut pratikleri, kimlikleri vardır. Çağrıldıkları ad, bir bakıma bu pratiklerin, bu kimliğin özetidir. Söz konusu pratikler, ideolojinin büyük harfli Öznesi altında ("Allah", "Türk Milleti" v.b.) hiyerarşik biçimde yapılaşmıştır. Büyük harfli Özne, bu pratikler arasında uyarlılık yaratır: Bugünkü ortamda bir "Müslüman" namaz kılar, oruç tutar, ama aynı zamanda alışverişini belli bir dükk<span style="text-decoration:underline;">â</span>n<span style="text-decoration:underline;">da</span>n yapar, belli bir politik partiye oy verir, kendi edebiyatı, kendi sineması, kendi yemekleri, ailesine verecek kendi öğütleri' v.b. vardır. Bunların hepsi, o ideolojinin belirli "Allah" yorumuyla uyarlı olmak zorundadır.</p>

  <p>Bu örnekte, ekonomik, politik ve ideolojik düzeyleri uyar-lılık ve bütünlük gösteren bir hayat tarzından söz ettik. Şüphesiz bu ancak özel anlarda, dönemlerde olabilecek bir şey. Gerçekte, bütün bunlarda sürekli bir değişim söz konusu olduğu, ayrıca her düzey kendi özerk gelişmelerini gösterdiği için, aslolan bu uyumdan çok uyumsuzluktur. "Sıkmabaş" adıyla anılan ve oldukça yeni türemiş kadın tipini düşünelim. Müslüman ideolojisinin kadına verdiği ikinci ve tabî rol, bu ideolojiye göre, Batıcı kopyacılığın saldırısına uğramış ve bozulmştur. Müslümanlığın bugünkü "diriliş"inde, konuya militanca giren bazı kadınlar en göze görünür düzeyde, yani giyim kuşamda, bu sıkmabaş modasını uygulayarak tepkilerini gösteriyorlar. Ama aynı anda, <span style="font-style:italic;">militanca</span> girdikleri için, Müslümanlığın kadına verdiği rolün dışında bir yerde duruyorlar. Bu sistem içinde beliren çelişkidir. Nereye varacağı, hattâ bir yere varıp varamayacağı konusunda şimdiden bir şey söylenemez; ama bir değişimin potansiyeli vardır burada. Bunun gibi ekonomik veya politik düzeylerde sisteme uymayan birçok yenilik belirebilir, ama bunlar aynı ideolojik kalıplar içinde yumuşatılabilir, gizlenebilir. Çelişkilerin varlığı, ideolojinin varlığını tehdit etmez - çelişkisiz ideoloji zaten yoktur. Yeter ki, söz konusu ideolojinin ekonomi/politik temeli çeşitli özlemleri kendi sistemi içinde eklemlendirmeye yetsin. Ama hayatın içinde olan bir değişiklik, ideolojiyle gerçeklik arasındaki birikmiş çelişkileri birdenbire patlayıcı bir noktaya getirebilir. İşte bu noktadan soma sınıf mücadelesinin geneli içinde ideolojik mücadelenin önemi son derecede artar.</p>

  <p>Althusser’e göre t<span style="text-decoration:underline;">a</span>nıml<span style="text-decoration:underline;">a</span>n<span style="text-decoration:underline;">a</span>n bir ideoloji kavramında ölçüt, "doğru" veya "yanlış" olamaz. Çünkü, yukarıda söylediğimiz gibi, gerçeklikle ideoloji arasıdaki ilişki bir <span style="font-style:italic;">yansıtma</span> ilişkisi değildir. İdeoloji yoluyla kendilerini özne olarak gören insanlar, aslında gerçeklikle kendi aralarındaki ilişkiyi ideoloji içinde tasarlamaktadırlar.</p>

  <p>Sorunun çözümü, bir ideolojinin, genel ideoloji içinde varolan özlemleri kendi sistematiği içinde eklemleme gücüne bakarak bulunabilir. Başka bir söyleyişle; belirli bir ideoloji, belirli somut koşullar altında insanları olduklarından değişik özneler haline gelmeye çağırır. Çağrının biçimi ile koşullar arasında ne kadar çok bağdaşma imkânı varsa, ideolojinin inandırıcılığı ve çekiciliği de o kadar fazlalaşır. Şöyle so-mutlayalım. Türkiye’de milliyetçilik geçmişten bu yana ağırlığı olan bir ideolojidir. Ama bunun türlü biçimleri de vardır. Faşist milliyetçilik yorumu da genel milliyetçiliğin yaranda -ve çoğu kez kanadı altında- varolmuştur. Ama yakın zamanlara kadar faşist çağrıya -faşizmin "Hey, baksana!" çağrısına- pek fazla kulak veren olmamıştı. Oysa bugün var, her tabakadan insanlarıyla. Bu durumda Faşizmin yaptığı daha önceki "genel" ideoloji içinde varolan ideolojik öğeleri, örneğin "asil kan"ı, "Komünizmle mücadale'yi, "Yahudi çıfıt"ı. "Devlet ve güç'ü v.b. kendi sistematiği içinde eklemlendir-mektedir.</p>

  <p>Şu halde, <span style="text-decoration:underline;">ideoloji</span> kendisi geneldir ve sınıf kökenine indirgenemez. Daha doğrusu, ideolojinin <span style="font-style:italic;">öğeleri</span> sınıf kökenine indirgenmez. Ama her sınıf, bu öğeleri kendine göre eklemleyerek, onu uyarlı ve tutarlı bir sınıf ideolojisine dönüştürmeye çalışır. Bu açıdan bakıldığında, örneğin "milliyetçilik bir burjuva ideolojisidir" demek yanlıştır. Bir ideolojik öge olarak milliyetçilik çeşitli sınıf söylemleri (discours) içinde farklı biçimlerde eklemlenir. "Demokrasi" de böyledir, "ahlâklılık" da böyledir v.b. ideolojinin evrenselliği de buradan gelir. Örneğin Shakespeare’in <span style="font-style:italic;">Kral Lear</span> oyunundaki "baba sevgisi" öğesi böyledir. Kendisi tam anlamında ideolojik olduğu için, ideolojik (politik çağrışımları da olan anlamında) sayılmaz. Her ülkeden ve her çağdan insan, bu oyunda çizilen tragedyayı yaşayabilir. Ancak daha derin bir düzeye inildiğinde, bu öğenin ne tür "itaat", "karşılıklı sevgi", "karşılıklı görev ve yükümlülük", "aile birimi" veya "aile örgütlenmesi" pratiklerine bağlı olduğu görülür.</p>

  <p>Yukarıda başladığımız temaya devam edelim. İdeoloji, madde ile fikirlerin klasik felsefi sorunsaldaki biçimiyle karşı karşıya konuluşundan türetilmiyorsa, yani ideoloji maddî gerçekliğin (isterse tersyüzü) bir yansıması değil de, bir toplumsal formasyon içinde kendisi de maddî olan pratikler içinde maddî biçimde türemiş bir düşünce tarzı ise, ideolojinin doğruluğunu veya yanlışlığım tartışmanın bir anlamı yoktur. Kaldı ki, doğruluk ve yanlışlık bir yana, somut etkiler yaratan, somut sonuçlar veren bir pratiktir ideoloji. Örneğin dinî motiflere dayanan bir köylü ayaklanması bu anlayışa göre yanlış temele dayanıyor olabilir. Ama bu yanlışlığın ötesinde somuttur sonuçlan. Aslında sömürüye karşı olan böyle bir ay<span style="text-decoration:underline;">a</span>kl<span style="text-decoration:underline;">a</span>nm<span style="text-decoration:underline;">an</span>ın yanlış bir dinî ideoloji içinde dile geldiğim söylemek de, Marksizme aykırı bir "öz" anlayışından yola çıkmakla mümkündür. Bu anlayışa göre her halk hareketi, <span style="font-style:italic;">özü gereği,</span> sosyalist bir ideolojiye dayanmalıdır -dayanmıyorsa bir yanlışlık veya bir "aldatmaca" sözkonusu-dur. Gerçek tarihi anlamayı imkânsızlaştıran ideolojinin özerkliğini inkâr eden, ekonomist anlayışa geri dönmüş oluruz. İdeoloji doğru veya yanlış değildir, çünkü insanların kendi varoluş koşullarıyla aralarındaki hayali ilişkiden doğar ideoloji. Başka bir deyişle, insanlarla varoluş koşullan arasındaki <span style="font-style:italic;">yaşman</span> ilişkidir. Ama yaşanan ilişkiden doğru <span style="font-style:italic;">bilgi</span> elbette çıkmaz. Doğru bilgi, teorik inşanın sonucudur. Ama teorik bilgi ile ideolojik bilgi arasında da, biri öbürünün doğrusu ya da yanlışı gibi bir ilişki kurulamaz. Aralannda bundan farklı bir ayrım, bir nitelik ayrımı vardır. İdeoloji insanın koşullarıyla yaşanan ilişkisinden doğduğu için <span style="font-style:italic;">kapalı</span> bir düşünce biçimidir. İçinde oluştuğu toplumsal formasyona içseldir. Bu bakımdan, yanlış veya doğru bilgiden <span style="font-style:italic;">öncedir.</span> Öte yandan, yukarıda değinildiği gibi, sonuçlarım veren, ah-lâkî-pratik bir biçimde toplumları yaşatan bir düşünce tarzıdır.</p>

  <p>Althusser’in geçmişteki feodal toplumla kapitalist toplum arasında yaptığı karşılaştırmalar ve birinci toplumda dinin, ikinci toplumda da eğitimin başlıca ideoloji üretme aygıtları olduğunu söylemesi, gene önemli politik sonuçlar içeren bir önerme. Marksizmin ekonomist yorumlarında öngörülmeyen, düşünülmeyen bir bağlantı bu yoldan kurulabilir: İşçi sınıfı hareketi ile aydın hareketi arasıdaki bağlantı. Bu da gene Gramsci’nin eserlerinde merkezî önemi olan bir sorundur. Gramsci’ye göre Marksist Parti bu iki hareketi (ve, şüphesiz köylü hareketim vb.) bileştiren örgütlenmedir. İdeolojinin özerk bir mücadele alanı olduğunu, ideolojik pratiğin kendi baskı mekanizmalarım da geliştiren bir pratik olduğunu düşünmeye başladıktan sonra, parti etkinliği ile, örneğin kadın hareketi gibi klasik politik etkinliğin görece uzağında kalan hareketleri birbirine eklemlemek de mümkün oluyor. Bu perspektifte sosyalist propaganda, sosyalist politik mücadele, anti-faşist mücadele, sosyalistlerin ittifak politikaları vb. hepsi daha değişik ve çok daha geniş boyutlu bir nitelik kazanıyor.</p>

  <p>Althusser’in bu önemli metinlerini sunarken, son olarak, ideolojinin içinde üretildiği aygıtları <span style="font-style:italic;">devletin ideolojik aygıtları</span> olarak tanımlanmasının yeni sorunlar yaratmaya aday olduğunu belirtmek gerekiyor. İdeoloji üretiminde önemli payı olan, sendikalardan aileye kadar birçok kurumu, "Devletin" ideolojik aygıtları gibi görmeye başladığımızda, devlet toplum içinde somut ve dolayısıyla sınırlı bir kurum olmaktan çıkar ve toplumun bütününe yayılır. Öte yandan, Althusser’in ideoloji üstüne teorisi, ideolojinin oluşumunun anonim niteliğini vurgularken, "devlet'e böyle bir rol vermekle, değişik türde de olsa, yeni bir "ideoloji üreten özne" kavramına kapı açmaktadır. Bu da teoriyi yemden tek-merkezli bir açıklama tarzına indirgemektedir. Althusser’in tezinin bu gibi tartışmaya açık yanlan olmakla birlikte bütünüyle taze ve ilginç bir yaklaşım olduğu açıktır. Ekonomist şematizmin aşılmasına, ideoloji üstüne somut ve bilgiye dayalı yeni çalışmalar yapılmasına katkıda bulunmuştur.</p>

  <p style="text-align: right;"><span style="font-style:italic;">MURAT BELGE</span></p>
</body>
</html>
