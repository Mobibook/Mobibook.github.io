<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Grinin Elli Tonu</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block27">Onu hiç böyle görmemiştim ve izlemek büyük keyifti. Kendimi, yüzümde aptal ve ahmak bir sırıtışla onunla el ele, yanında yürürken buldum. Bana on yaşındayken, koca bir günü Ray’le birlikte Disneyland’da geçirdiğim zamam hatırlatıyordu. Kusursuz bir gündü ve bugün de aynı yolda ilerliyordu.</p>

  <p class="block27">Arabaya dönüp Interstate 95’ten Savannah’a doğru yol alırken, telefonumun alarmı çalmaya başladı. Ah, evet... hapım.</p>

  <p class="block27">Christian merakla bana baktı. “Bu da ne?”</p>

  <p class="block27">Çantamda paketi aramaya koyuldum. Yanaklarım kızarırken, “Hap için alarm, ” dedim. Dudakları kıvrıldı.</p>

  <p class="block27">“İyi, aferin. Kondomlardan nefret ediyorum.”</p>

  <p class="block27">Biraz daha kızardım. Her zamanki gibi patronluk taslıyordu.</p>

  <p class="block27">“Beni Mark’la kız arkadaşın olarak tanıştırman hoşuma gitti, ” diye mırıldandım. “Öyle değil misin?” Kaşını kaldırdı.</p>

  <p class="block27">“Öyle miyim? Ben kendine bir itaatkâr istediğini sanıyordum.”</p>

  <p class="block27">“İstiyordum, Anastasia ve hâlâ istiyorum. Ama sana söyledim, daha fazlasını da istiyorum.”</p>

  <p class="block27">Ah, Tanrım, Fikri değişiyordu ve bedenime yayılan umut nefesimi kesti. “Daha fazlasını istemene çok sevindim, ” diye fısıldadım.</p>

  <p class="block27">“Amacımız zevk vermek, Bayan Steele” Uluslararası Krep Evi’ne saparken sırıtıyordu.</p>

  <p class="block27">“UKE.” Ben de ona sırıttım. İnanamıyordum. Kimin aklına gelirdi. Christian Grey, UKE’de.</p>

  <p class="block27">Saat 08.30 olmasına rağmen restoran sakindi. İçerisi tatlı hamur, kızarmış yiyecek ve dezenfektan kokuyordu. Hımm... çok ayartıcı bir <i class="calibre4">aroma</i> sayılmaz. Christian beni bir sıraya yönlendirdi.</p>

  <p class="block27">Masalardan birine yerleşirken, “Seni asla burada hayal etmezdim, ” dedim.</p>

  <p class="block27">“Annem ne zaman bir tıp konferansına gitse babam bizi buraya getirirdi. Aramızda sırdı.” Bana gülümserken, gözleri âdeta dans ediyordu. Mönüye uzanırken, elini asi saçlarında dolaştırdı.</p>

  <p class="block27">Ah, ben <i class="calibre4">de</i> elimi <i class="calibre4">o</i> saçların arasında dolaştırmak istiyorum. Bir mönü alıp incelemeye koyuldum. Midemin açlıktan zil çaldığını fark ettim.</p>

  <p class="block27">“Ne istediğimi biliyorum, ” derken sesi boğuk ve alçaktı.</p>

  <p class="block27">Kafamı kaldırdığımda bana karnımdaki bütün kasları gerecek ve nefesimi kesecek bir ifade ve dumanı tüten, koyu gözlerle bakıyordu. Lanet olsun. Ona kanım damarlarımda çağlayarak baktım ve çağrısını yanıtladım.</p>

  <p class="block27">“Ben de senin istediğinden istiyorum, ” diye fısıldadım. Derin bir nefes aldı.</p>

  <p class="block27">Tek kaşını kaldırarak manidar bir sesle, “Burada mı?” diye sorarken dilinin ucunu dişlerinin arasına götürüp muzip bir ifadeyle gülümsedi.</p>

  <p class="block27">Ah, Tanrım... UKE’de seks. Yüz ifadesi değişip koyulaştı.</p>

  <p class="block27">“Dudağını ısırma, ” diye emretti. “Burada ve şimdi olmaz.” Bakışları sertleşti ve bir an için müthiş tehlikeli göründü. “Sana burada sahip olamayacaksam, sakın beni baştan çıkarma.”</p>

  <p class="block27">“Merhaba, adım Leandra. Sizin için... şey... bu sabah... nasıl...” Karşımda oturan Bay Güzel’e şöyle bir bakınca gevelemeye başladı ve cümlesi yarıda kaldı. Kıpkırmızı kesildi ve bilincimde ona karşı bir miktar sempati kabarıverdi, çünkü Christian bende hâlâ bu etkiyi yaratıyordu. Garson kızın varlığı, kısa bir an için bile olsa Christian’ın şehvetli bakışından kaçmama olanak sağlamıştı.</p>

  <p class="block27">Christian kızı yok sayarak, “Anastasia?” diye üsteledi. Ve sanırım hiç kimse adıma onun o anda sıkıştırdığı şehveti katamazdı.</p>

  <p class="block27">Zavallı Leandra’yla aynı renge bürünmemek için dua ederek yutkundum.</p>

  <p class="block27">“Söyledim ya, senin istediğinden istiyorum.” Sesim yumuşak ve alçaktı. Christian bana aç gözlerle bakıyordu, içimdeki tanrıça, Tanrım, diye sızlandı. Ben <i class="calibre4">bu</i> oyuna ayak uydurabilir miyim?</p>

  <p class="block27">Leandra bir ona bir bana baktı. Parlak kırmızı saçlarıyla neredeyse aynı renge dönmüştü. “Karar vermeniz için size bir iki dakika vereyim mi?”</p>

  <p class="block27">“Hayır. Ne istediğimizi biliyoruz.” Christian’ın ağzı küçük, seksi bir gülümsemeyle kıvrıldı.</p>

  <p class="block27">Gözlerini benden ayırmadan, “İki porsiyon orijinal tereyağlı krep, yanında akçaağaç şurubu ve jambon, iki bardak portakal suyu, yağsız sütlü kahve ve varsa bir İngiliz kahvaltı çayı, ” dedi.</p>

  <p class="block27">“Teşekkürler, efendim. Hepsi bu kadar mı?” Leandra ikimizden başka her yere bakarak âdeta fısıldamıştı, ikimiz birden dönüp ona bakınca, bir kez daha kıpkırmızı oldu ve hızla uzaklaştı.</p>

  <p class="block27">“Biliyorsun, bu hiç adil değil.” Bakışlarımı formika masaya diktim ve aldırmaz görünmeye çahşarak işaret parmağımla desenler çizmeye başladım.</p>

  <p class="block27">“Adil olmayan nedir?”</p>

  <p class="block27">“İnsanları etkisiz hale getirmen. Kadınları. Beni.” “Seni etkisiz hale mi getiriyorum?”</p>

  <p class="block27">Bir homurtu çıkardım. “Her zaman.” “Sadece görüntü, Anastasia, ” dedi usulca.</p>

  <p class="block27">“Hayır, Christian, daha fazlası var.”</p>

  <p class="block27">Alnını kırıştırdı. “Siz beni büsbütün etkisiz hale getiriyorsunuz, Bayan Steele. Masumiyetiniz. Bütün saçmalıkları bir kenara itiyor.” “Fikrini bu yüzden mi değiştirdin?”</p>

  <p class="block27">“Fikrimi değiştirmek?”</p>

  <p class="block27">“Evet... Yani... Bizim hakkımızda?..”</p>

  <p class="block27">Uzun, becerikli parmaklarıyla, düşünceli bir tavırla çenesini sıvazladı. “Fikrimi tamamen değiştirdiğimi sanmıyorum. Sadece parametrelerimizi yeniden tanımlamaya, savaş hatlarımızı yeniden çizmeye ihtiyacımız var, o kadar. Bu işi yürütebileceğimizden eminim. Seni oyun odamda itaatkârım olarak istiyorum. Kuralları ihlal edersen seni cezalandıracağım. Onun dışında, her şeyin tartışmaya açık olduğunu düşünüyorum. Benim taleplerim bunlar, Bayan Steele. Buna ne dersin?”</p>

  <p class="block27">“Yani seninle uyuyabilecek miyim? Senin yatağında?” “İstediğin bu mu?” “Evet.”</p>

  <p class="block27">“O zaman kabul ediyorum. Ayrıca, sen yatağımdayken çok iyi uyuyorum. Bunu hiç tahmin etmemiştim.” Sesi duyulmaz olurken, alm kırıştı.</p>

  <p class="block27">“Her şeyi kabul etmezsem beni bırakmandan korktum, ” diye fısıldadım.</p>

  <p class="block27">“Hiçbir yere gitmiyorum, Anastasia. Ayrıca...” Sustu ve bir süre sonra ekledi. “Tavsiyene ve tanımına uyuyoruz: Uzlaşma. Bana epostanda yazmıştın. Ve şu ana dek benim açımdan işe yarıyor.”</p>

  <p class="block27">Utana sıkıla, “Daha fazlasını istemeni seviyorum, ” diye mırıldandım. “Biliyorum.”</p>

  <p class="block27">“Nereden biliyorsun?”</p>

  <p class="block27">“Bana güven. Biliyorum işte.” Sırıttı. Sakladığı bir şey vardı. Ama ne?</p>

  <p class="block27">Aynı anda Leandra kahvaltımızla geri geldi ve konuşmamız yarıda kaldık. Midem, ne kadar acıktığımı hatırlatmak ister gibi gurulduyordu. Tabağımdaki her şeyi silip süpürürken, Christian beni can sıkıcı bir onayla izliyordu.</p>

  <p class="block27">“Bir jestte bulunabilir miyim?” diye sordum. “Nasıl bir jest?”</p>

  <p class="block27">“Bu yemeği ben ödeyebilir miyim? Christian bir homurtu çıkardı.</p>

  <p class="block27">“Hiç sanmıyorum, ” dedi. “Lütfen, ödemek istiyorum.” Kaşlarını çattı.</p>

  <p class="block27">“Beni tamamen iğdiş etmeye falan mı çalışıyorsun?”</p>

  <p class="block27">“Büyük olasılıkla hesabı ödemeye gücümün yeteceği tek yer burası.” “Anastasia, düşünceni takdir ediyorum. Gerçekten. Ama hayır.” Dudaklarımı büzdüm.</p>

  <p class="block27">“Surat asma, ” diye tehdit ederken, gözlerinde şeytani bir pırıltı dans ediyordu.</p>

  <p class="block27">Elbette annemin adresini sormadı bile. Sapık takipçi olarak, zaten biliyordu. Evin önünde durunca yorum yapmadım. Ne anlamı vardı ki?</p>

  <p class="block27">Utana sıkıla, “İçeri gelmek ister misin?” diye sordum.</p>

  <p class="block27">“Çalışmam gerek, Anastasia, ama akşama geri geleceğim. Saat kaçta?”</p>

  <p class="block27">Tatsız hayal kırıklığımı yok saydım. Neden her anımı bu kontrol meraklısı seks tanrısıyla geçirmek istiyordum ki? Ah, evet, ona âşık olmuştum ve uçabildiğine göre elimden de uçup kaçabilirdi.</p>

  <p class="block27">“Teşekkürler... daha fazlası için.”</p>

  <p class="block27">“Benim için zevkti, Anastasia.” Beni öperken seksi Christian kokusunu içime çektim. “Sonra görüşürüz.”</p>

  <p class="block27">“İstersen beni durdurmayı dene, ” diye fısıldadı.</p>

  <p class="block27">Georgia güneşinde uzaklaşırken, arkasından el salladım. Üzerimde hâlâ onun sweatshirtü. ve iç çamaşırı vardı; çok sıcaklamıştım.</p>

  <p class="block27">Mutfakta annem tam bir telaş halindeydi. Her gün bir multizilyoner ağırlamıyordu ve fena stres yapmıştı.</p>

  <p class="block27">“Nasılsın hayatım?” diye sorunca kıpkırmızı kesildim; çünkü dün gece ne yaptığımı çok iyi biliyor olmalıydı.</p>

  <p class="block27">“İyiyim. Christian beni bu sabah planör uçuşuna götürdü.” Bu yeni bilginin dikkatini dağıtmasını umuyordum.</p>

  <p class="block27">“Planör mü? Motorsuz küçük bir uçak olan planör?”</p>

  <p class="block27">Başımla onayladım. “Vay canına.”</p>

  <p class="block27">Nutku tutulmuştu ve bu annem için yeni bir kavramdı. Bana ağzı açık bakakaldı, ama sonra hemen toparlanıp geleneksel soru dizisine döndü.</p>

  <p class="block27">“Dün gece nasıldı? Konuştunuz mu?”</p>

  <p class="block27">Tanrım. Kıpkırmızı kesildim.</p>

  <p class="block27">“Konuştuk. Dün gece de, bugün de. Daha iyiye gidiyor.”</p>

  <p class="block27">“İyi.” Dikkatini yeniden mutfak masasında açık duran dört yemek kitabına çevirdi. “Anne... İstersen bu akşam için yemeği ben yapabilirim.”</p>

  <p class="block27">“Ah, tatlım, çok naziksin ama ben yapmak istiyorum.”</p>

  <p class="block27">“Tamam.” Annemin yemek pişirmesinin ya müthiş bir başarı ya da fiyasko olduğunu bildiğim için yüzümü buruşturdum. Belki de Bob’la Savannah’a taşındıktan sonra ilerleme kaydetmişti. Hiç kimseyi hatta, hımmm nefret ettiğim kim vardı, evet Bayan Robinson, Elena onun yemeklerine maruz bırakmak istemeyeceğim zamanlar olmuştu. Şey, pekâlâ, belki Elena’yı maruz bırakmak isteyebilirdim. Bu kahrolası kadınla bir <i class="calibre4">gün</i> tanışacak mıyım acaba?</p>

  <p class="block27">Christian’a hızlı bir teşekkür göndermeye karar verdim.</p>

  <p class="block27">Kimden: Anastasia Steele</p>

  <p class="block27">Konu: Sızlama yerine Süzülme</p>

  <p class="block27">Tarih: 2 Haziran 2011 10:20 Yerel Saat</p>

  <p class="block27">Kime: Christian Grey</p>

  <p class="block27">Bazen bir kıza nasıl iyi vakit geçirteceğini çok iyi biliyorsun. Teşekkürler</p>

  <p class="block27">Ana x</p>

  <p class="block27">Kimden: Christian Grey</p>

  <p class="block27">Konu: Sızlama'ya karşı Süzülme</p>

  <p class="block27">Tarih: 2 Haziran 2011 10:24 Yerel Saat</p>

  <p class="block27">Kime: Anastasia Steele</p>

  <p class="block27">Her ikisini de horlamana tercih ederim. Ben de iyi vakit geçirdim. Ama seninleyken her zaman iyi vakit geçiriyorum.</p>

  <p class="block27">Christian Grey</p>

  <p class="block27">CEO, Grey Şirketler Topluluğu Kimden: Anastasia Steele Konu: HORLAMA</p>

  <p class="block27">Tarih: 2 Haziran 2011 10:26 Yerel Saat</p>

  <p class="block27">Kime: Christian Grey</p>

  <p class="block27">BEN HORLAMAM. Ve horluyorsam da bunu belirtmeniz centilmenlik dışı bir hareket. Hiç beyefendi değilsiniz, Bay Grey! Ve üstelik Derin Güney'desiniz. Ana</p>

  <p class="block27">Kimden: Christian Grey</p>

  <p class="block27">Konu: Sayıklama</p>

  <p class="block27">Tarih: 2 Haziran 2011 10:28 Yerel Saat</p>

  <p class="block27">Kime: Anastasia Steele</p>

  <p class="block27">Ben hiçbir zaman beyefendi olduğumu iddia etmedim, Anastasia ve sanırım sana bunu sayısız olayda gösterdim. BAĞIRAN büyük harflerin beni rahatsız etmedi. Ama sana küçük beyaz bir yalanı itiraf edeceğim: Horlamıyorsun ama konuşuyorsun. Ve bu büyüleyici.</p>

  <p class="block27">Öpücüğüme ne oldu?</p>

  <p class="block27">Christian Grey</p>

  <p class="block27">CEO, Grey Şirketler Topluluğu</p>

  <p class="block27">Lanet olsun. Uykumda konuştuğumu biliyordum. Kate bana yeterince söylemişti. Ne söylemiştim, kim bilir. Ah, hayır.</p>

  <p class="block27">Kimden: Anastasia Steele</p>

  <p class="block27">Konu: Ağzındaki Baklaları Çıkar</p>

  <p class="block27">Tarih: 2 Haziran 2011 10:32 Yerel Saat</p>

  <p class="block27">Kime: Christian Grey</p>

  <p class="block27">Sen kaba, kötü bir adamsın ve kesinlikle beyefendi değilsin. Eee, ne dedim? Konuşana kadar sana öpücük yok!</p>

  <p class="block27">Kimden: Christian Grey Konu: Uyuyan ve Konuşan Güzel Tarih: 2 Haziran 2011 10:35 Yerel Saat Kime: Anastasia Steele</p>

  <p class="block27">Söylemem centilmenliğe aykırı düşer ve bunun için azar işittim bile.</p>

  <p class="block27">Ama uslu durursan bu akşam söyleyebilirim. Şimdi bir toplantıya girmem gerek. Hadi kaçtım, bebek.</p>

  <p class="block27">Christian Grey</p>

  <p class="block27">CEO, Kaba &amp; Kötü Adam, Grey Şirketler Topluluğu</p>

  <p class="block27">Pekâlâ! Bu akşama kadar sessizliğimi koruyacaktım. Tanrım. Ya uykumda ondan nefret ettiğimi ya da daha beteri onu sevdiğimi söylediysem! Ah, öyle olmadığını umuyordum. Ona bunu söylemeye hazır değildim ve onun da duymaya hazır olmadığından emindim. Tabii bir gün duymak istiyorsa. Ekrana yüzümü buruşturarak baktım ve annem her ne pişiriyor olursa olsun, hamuru yoğururken sıkıntımı atmak için ekmek yapmaya karar verdim.</p>

  <p class="block27">Annem tercihini soğuk domates çorbası ve zeytinyağı, sarımsak ve limonla marine edilmiş bifteklerle barbekü yapmaktan yana kullanmıştı. Christian eti seviyordu ve yapması basitti. Bob mangalın başına geçmeyi kabul etmişti. Markette alışveriş arabasıyla annemin peşinde dolaşırken, <i class="calibre4">Şu</i> erkeklerin ateşe merakı neden acaba, diye düşünüyordum.</p>

  <p class="block27">Et reyonunda dolaşırken telefonum çaldı. Arayanın Christian olabileceği düşüncesiyle telaşla atıldım. Numarayı tanımıyordum. Nefes nefese, “Alo?” dedim.</p>

  <p class="block27">“Anastasia Steele?” “Evet.”</p>

  <p class="block27">“SBYden Elizabeth Morgan.” “Ah, merhaba.”</p>

  <p class="block27">“Size Bay Jack Hyde’m asistanlığı görevini teklif etmek için aradım. Pazartesi başlamanızı istiyoruz.”</p>

  <p class="block27">“Vay canına. Harika. Teşekkürler.”</p>

  <p class="block27">“Maaş detaylarını biliyor musunuz?”</p>

  <p class="block27">“Evet. Evet... Bu... demek istediğim, teklifinizi kabul ediyorum. Sizinle çalışmayı çok isterim.”</p>

  <p class="block27">“Harika. O zaman pazartesi sabahı saat 08:30’da görüşürüz?” “Görüşürüz. Hoşça kalın. Ve teşekkürler.”</p>

  <p class="block27">Anneme kocaman bir gülümsemeyle baktım. “İşi aldın mı?”</p>

  <p class="block27">Kafamı coşkuyla salladım. Annem Publix marketinin orta yerinde bir çığlık koyuverip beni kucakladı.”</p>

  <p class="block27">“Tebrikler, hayatım! Şampanya da almalıyız!” El çırparak zıplıyordu. Annem kırk iki yaşında <i class="calibre4">mı</i> yoksa <i class="calibre4">on</i> iki mi?</p>

  <p class="block27">Telefonuma baktım ve kaşlarımı çattım. Christian’dan cevapsız bir çağrı vardı. Beni hiç aramazdı. Hemen aradım.</p>

  <p class="block27">Derhal açtı. “Anastasia.”</p>

  <p class="block27">Utangaç bir sesle, “Merhaba, ” dedim.</p>

  <p class="block27">“Seattle’a dönmek zorundayım. Bir şey çıktı. Şu anda Hilton Head yolundayım. Lütfen annene özürlerimi ilet, yemeğe gelemeyeceğim.” Sesi fazla resmîydi.</p>

  <p class="block27">“Ciddi bir şey değildir, umarım.”</p>

  <p class="block27">“Halletmem gereken bir durum var. Yarın görüşürüz. Kendim gelemezsem seni alması için havaalanına Taylor’ı gönderirim.” Sesi soğuktu. Hatta öfkeli. Ama ilk kez, hemen benim yüzümden olduğunu düşünmedim.</p>

  <p class="block27">“Tamam. Umarım durumu gözersin. İyi uçuşlar.”</p>

  <p class="block27">“Sana da, bebeğim.” Ve bu sözcüklerle Christian’ın geri dönmüştü. Sonra telefonu kapattı.</p>

  <p class="block27">Ah, hayır. Yaşadığı son “durum” benim bekâretimdi. Tanrım, umarım öyle bir şey değildir.</p>

  <p class="block27">Anneme baktım. Biraz önceki çocuksu neşesi endişeye dönüşmüştü. “Christian’dı. Seattle’a dönmesi gerekiyormuş. Özür diliyor.”</p>

  <p class="block27">“Ah, çok yazık hayatım. Yine de barbekümüzü yapacağız. Ne de olsa kutlayacak bir şeyimiz var: Yeni işin! Bana her şeyi anlatmalısın.”</p>

  <p class="block27">Akşamüstü saatlerinde, annemle havuz başında yatıyorduk. Bay Megapara akşam yemeğine gelmeyeceği için annem kelimenin tam anlamıyla gevşeyip pelteye dönmüştü. Tenimin solgunluğundan kurtulma çabasıyla güneşte yatarken, önceki akşamı ve bugünkü sabah kahvaltısını düşündüm. Christian’ı düşünürken aptal sırıtışım bir türlü geçmiyordu. Çeşitli konuşmalarımızı ve yaptıklarımızı... onun yaptıklarım düşününce, davetsiz bir misafir gibi suratıma yerleşiyordu.</p>

  <p class="block27">Christian’ın tavırlarında bir gelgit eğilimi vardı sanki. Bunu inkâr ediyordu, ama daha fazlası için çaba harcadığım kabul ediyordu. Ne değişmiş olabilirdi ki? Uzun epostasından ve dün onu görüşümden bu yana ne değişmişti? Ne yapmıştı? Aniden doğrulup otururken, az kalsm kolamı deviriyordum. Onunla yemek yemişti... Elena’yla.</p>

  <p class="block27">Lanet olsun!</p>

  <p class="block27">Bu fark ediş kafa derimin karıncalanmasına neden olmuştu. Yoksa Elena ona bir şey mi söylemişti? Ah, o yemekte duvarda bir sinek olmak için neler vermezdim. Çorbasına ya da şarap kadehine konup onu boğabilirdim.</p>

  <p class="block27">Annem uyuşukluğundan irkilerek, “Ne oldu, Ana, tatlım?” diye sordu. “Aklıma bir şey geldi, anne. Saat kaç?”</p>

  <p class="block27">“Altı buçuğa geliyor.”</p>

  <p class="block27">Hımm... Henüz inmemişti. Ona sorabilir miydim? Sormalı mıydım? Belki kadının bununla hiçbir ilgisi yoktu. Hararetle öyle olduğunu umuyordum. Uykumda ne demiştim? Ah, lanet... her iddiasına girerim, onu rüyamda görürken, kontrolsüz bir yorum yapmıştım. Her neyse ya da her ne idiyse, değişimin o kadından değil, Christian’ın içinden geldiğini umdum.</p>

  <p class="block27">Bu lanet sıcakta bunalmıştım. Havuza bir kez daha dalsam iyi olacaktı.</p>

  <p class="block27">Yatmaya hazırlanırken bilgisayarımı açtım. Christian’dan hiç haber almamıştım. Sapasağlam vardığına dair tek bir kelime bile yoktu.</p>

  <p class="block27">Kimden: Anastasia Steele</p>

  <p class="block27">Konu: Sapsağlam Vardın Mı?</p>

  <p class="block27">Tarih: 2 Haziran 2011 22:32 Yerel Saat</p>

  <p class="block27">Kime: Christian Grey Sevgili Efendim, Lütfen sapasağlam vardığınıza dair bir haber verin. Endişelenmeye başlıyorum. Ak|ım sizde. Ana'nız x</p>

  <p class="block27">Üç dakika sonra eposta gelen kutumun ikaz sesini duydum.</p>

  <p class="block27">Kimden: Christian Grey</p>

  <p class="block27">Konu: Özür Dilerim</p>

  <p class="block27">Tarih: 2 Haziran 2011 19:36 Kime: Anastasia Steele Sevgili Bayan Steele, Sapasağlam vardım ve lütfen size haber vermediğim için özrümü kabul edin. Sizi endişelendirmek istemezdim. Beni önemsediğinizi bilmek içimi ısıtıyor. Ben de sizi düşünüyorum ve her zamanki gibi yarın görmek için sabırsızlanıyorum.</p>

  <p class="block27">Christian Grey</p>

  <p class="block27">CEO, Grey Şirketler Topluluğu</p>

  <p class="block27">İç geçirdim. Christian ciddiyete dönüş yapmıştı.</p>

  <p class="block27">Kimden: Anastasia Steele</p>

  <p class="block27">Konu: Durum</p>

  <p class="block27">Tarih: 2 Haziran 2011 22:40 Yerel Saat</p>

  <p class="block27">Kime: Christian Grey Sevgili Bay Grey, Sizi fazlasıyla önemsediğimin apaçık ortada olduğunu düşünüyorum. Bundan nasıl şüphe duyabilirsiniz?</p>

  <p class="block27">Umarım "durum"unuz kontrol altındadır. Ana'nız x</p>

  <p class="block27">Not: Bana uykumda ne söylediğimi söyleyecek misiniz acaba?</p>

  <p class="block27">Kimden: Christian Grey</p>

  <p class="block27">Konu: Cevap Vermeme Hakkımı Kullanıyorum</p>

  <p class="block27">Tarih: 2 Haziran 2011 19:45</p>

  <p class="block27">Kime: Anastasia Steele Sevgili Bayan Steele, Beni önemsemeniz çok hoşuma gidiyor. Buradaki "durum" henüz çözülmedi. Notunuza gelince, cevabım hayır.</p>

  <p class="block27">Christian Grey</p>

  <p class="block27">CEO, Grey Şirketler Topluluğu Kimden: Anastasia Steele Konu: Deliliğe Sığınıyorum</p>

  <p class="block27">Tarih: 2 Haziran 2011 22:48 Yerel Saat</p>

  <p class="block27">Kime: Christian Grey</p>

  <p class="block27">Umarım eğlenceliydi. Ama bilincim yerinde değilken ağzımdan çıkan şeyler için hiçbir sorumluluk kabul etmeyeceğimi bilmelisiniz. Aslında büyük olasılıkla beni yanlış duymuşsunuzdur.</p>

  <p class="block27">Sizin gibi ileri yaşta bir adam herhalde biraz sağırdır.</p>

  <p class="block27">Kimden: Christian Grey Konu: Suçu Kabul Ediyorum Tarih: 2 Haziran 2011 19:52 Kime: Anastasia Steele Sevgili Bayan Steele, Biraz yüksek sesle konuşabilir misiniz? Sizi duyamıyorum. Christian Grey CEO, Grey Şirketler Topluluğu</p>

  <p class="block27">Kimden: Anastasia Steele</p>

  <p class="block27">Konu: Yine Deliliğe Sığınıyorum Tarih: 2 Haziran 2011 22:54 Yerel Saat Kime: Christian Grey</p>

  <p class="block27">Beni deli ediyorsunuz.</p>

  <p class="block27">Kimden: Christian Grey Konu: Öyle Olduğunu Umarım Tarih: 2 Haziran 2011 19:59 Kime: Anastasia Steele</p>

  <p class="block27">Sevgili Bayan Steele, Cuma gecesi tam olarak bunu yapmayı planlıyorum. Sabırsızlıkla bekliyorum.</p>

  <p class="block28">;)</p>

  <p class="block27">Christian Grey</p>

  <p class="block27">CEO, Grey Şirketler Topluluğu Kimden: Anastasia Steele Konu: Grrrrrr</p>

  <p class="block27">Tarih: 2 Haziran 2011 23:02 Yerel Saat</p>

  <p class="block27">Kime: Christian Grey</p>

  <p class="block27">Size resmen kızmış bulunuyorum. İyi geceler.</p>

  <p class="block27">Bayan A.R. Steele Kimden: Christian Grey Konu: Vahşi Kedi</p>

  <p class="block27">Tarih: 2 Haziran 2011 20:05</p>

  <p class="block27">Kime: Anastasia Steele</p>

  <p class="block27">Yoksa siz bana hırlıyor musunuz, Bayan Steele? Hırlaması için bir kedim var.</p>

  <p class="block27">Christian Grey</p>

  <p class="block27">CEO, Grey Şirketler Topluluğu</p>

  <p class="block27">Kedisi mi vardı? Dairesinde kedi falan görmemiştim. Hayır, ona cevap vermeyecektim. Bazen insanı o kadar sinir ediyordu ki. Sinir etmenin elli tonu. Yatağa tırmandım ve karanlığa alışmak için gözlerimi tavana dikip yattım. Bilgisayarımdan bir ikaz sesi daha duydum. Bakmayacaktım. Hayır, kesinlikle bakmayacaktım. Hayır, bakmayacaktım. Peh! Aptalın teki olduğum için, Christian Grey’in sözlerinin çekimine karşı koyamıyordum.</p>

  <p class="block27">Kimden: Christian Grey</p>

  <p class="block27">Konu: Uykunuzda Söyledikleriniz</p>

  <p class="block27">Tarih: 2 Haziran 2011 20:20</p>

  <p class="block27">Kime: Anastasia Steele Anastasia, Uykunda mırıldandığın kelimeleri bilincin yerindeyken söylemeni tercih ederim. İşte bu yüzden sana söylemeyeceğim. Artık uyu. Varın için aklımdan geçenler için dinlenmiş olman şart.</p>

  <p class="block27">Christian Grey</p>

  <p class="block27">CEO, Grey Şirketler Topluluğu</p>

  <p class="block27">Ah, hayır... Ne söylemiştim? Sandığım kadar kötü olduğundan emindim.</p>

  <p class="block39" id="calibre_pb_31">&nbsp;</p>
</body>
</html>
