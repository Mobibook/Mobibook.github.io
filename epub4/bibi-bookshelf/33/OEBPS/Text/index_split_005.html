<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Grinin Elli Tonu</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block30" id="toc_id_3">BÖLÜM İKİ</h1>

  <p class="block27">Kalbim deli gibi çarpıyordu. Asansör birinci kata ulaştı ve kapılar iki yana kayarak açılır açılmaz kendimi, sendeleyerek ama neyse ki kusursuz kumtaşı zemine kapaklanmadan, dışarı attım. Geniş cam kapılara koştum ve bir an sonra, Seattle’ın insanı dinçleştiren, arındıran nemli havasında özgürdüm. Yüzümü havaya kaldırarak serin ve tazeleyici yağmuru kucakladım. Gözlerimi yumdum ve derin, arındırıcı bir nefes alarak kendimi dengemden geriye kalanları toparlamaya zorladım.</p>

  <p class="block27">Hiçbir erkek beni Christian Grey’in etkilediği gibi etkilememişti ve nedenini kavramakta zorlanıyordum. Görünüşü yüzünden miydi? Ya da zenginliği? Ya da gücü? Akıl dışı tepkimi anlamıyordum. Derin bir oh çektim. Tanrı aşkına, bütün bunlar neyin nesiydi? Binanın çelik sütunlarından birine yaslandım ve sakinleşmek, aklımı başıma toplamak için cesurca bir girişimde bulundum. Kafamı salladım. Neydi bu? Kalbim, düzenli ritmine dönüyordu ve yeniden normal nefesler almaya başlayınca, arabaya doğru harekete geçtim.</p>

  <p class="block27">Şehir sınırını arkamda bırakırken, röportajı zihnimde canlandırdıkça kendimi aptal ve mahcup hissetmeye başlamıştım. Hayal ürünü bir şeye aşırı tepki verdiğim kesindi. Tamam, çok çekici, kendinden emin, hükmedici, kendiyle barışıktı ama diğer yandan küstahtı ve kusursuz tavırlarına rağmen despot ve soğuktu. Pekâlâ, yüzeyde öyleydi. Belkemiğimden aşağı istem dışı bir ürperti indi. Küstah olabilirdi, ama olmaya hakkı vardı; öylesine genç bir yaşta o kadar çok şey başarmıştı ki. Aptal insana tahammülü yoktu, ama neden olacaktı ki? Kate’in bana kısa bir biyografi vermemiş olmasına bir kez daha sinir oldum.</p>

  <p class="block27">Interstate 5’e doğru yol alırken, aklım bambaşka yerlerdeydi. Bir insanı başarıya bu denli güdüleyen şeyin ne olabileceği konusunda gerçek anlamda kafam karışmıştı. Cevaplarının bir kısmı, sanki aklında gizli bir plan varmış gibi, şifreliydi. Ya Kate’in sorulan? Ufff! Evlat edinilme konusu ve ona gey olup olmadığım sormak! Ürperdim. Bunu söylediğime inanamıyordum. Yer yarılıp beni yutsaydı keşke! Gelecekte o soru aklıma ne zaman gelse, utançla sinecektim. Lanet olası Katherine Kavanagh!</p>

  <p class="block27">Hız kadranına göz attım. Arabayı her zamankinden daha temkinli kullanıyordum. Ve bunun, bana dik dik bakan delici gri gözler ve arabayı dikkatli kullanmamı söyleyen sert sesin anısı yüzünden olduğunu biliyordum. Kafamı sallarken, Grey’in olduğundan iki kat yaşlı bir adam gibi davrandığını fark ettim.</p>

  <p class="block27">Kendimi, Unut şunu, Ana, diye azarladım. Sonuç olarak çok ilginç bir tecrübe olduğuna, ama takılıp kalmamam gerektiğine karar verdim. Arkanda bırak. Onu tekrar görmem</p>

  <p class="block27">gerekmiyordu. Bu düşünce beni daha o anda neşelendirmişti. Stereo tuşuna bastım, sesi iyice açtım ve arkama yaslanıp hız pedalına asılırken, gümbürdeyen indie rock parçasını dinledim. Interstate 5’e sapınca, istediğim kadar hızlı gidebildiğimi fark ettim.</p>

  <p class="block26">WSU’nun1 Vancouver kampüsüne yakın, iki katlı dairelerden oluşan küçük bir sitede oturuyordum. Şanslıydım, Kate’in ailesi bu evi onun için satın almıştı ve üç kuruş kira ödüyordum. Dört yıldır evim burasıydı. Arabayı evin önüne park ederken, Kate’in olanları harfi harfine aktarmamı isteyeceğini biliyordum; üstelik inatçının tekiydi. Neyse, en azından dijital kayıt cihazı vardı. Röportajda söylenenlerin dışında çok fazla ayrıntıya girmek zorunda kalmayacağımı umuyordum.</p>

  <p class="block27">“Ana! Döndün demek!” Kate oturma bölümümüzde, etrafı kitaplarla çevrili halde oturuyordu. Finallere çalıştığı her halinden belliydi. Üzerinde hâlâ, erkek arkadaşlarıyla ayrılık sonrasına, çeşitli hastalıklara ve genel depresyon hallerine sakladığı, şirin tavşancık desenli, pembe pazen pijaması vardı. Ayağa fırladı ve bana sımsıkı sarıldı.</p>

  <p class="block27">“Endişelenmeye başlıyordum. Daha erken dönersin diye bekliyordum.”</p>

  <p class="block27">“Ah, röportajın süresine göre, hızlı olduğumu sanıyordum.” Dijital kayıt cihazını ona doğru salladım.</p>

  <p class="block27">“Ana, bunu yaptığın için çok teşekkür ederim. Sana borçluyum, biliyorum. Nasıldı? Nasıl biriydi?” Ah, hayır, işte başlıyoruz: Katherine Kavanagh Sorgusu.</p>

  <p class="block27">Sorusunu cevaplarken kıvranıyordum. Ne diyebilirdim? “Bittiği ve onu bir daha görmek zorunda olmadığım için seviniyorum. Bayağı sinir bozucuydu, bilirsin.” Omuz silktim. “Fazla dikkatli, hatta yoğun ve genç. Gerçekten genç.”</p>

  <p class="block27">Kate bana masum gözlerle bakıyordu. Kaşlarımı çattım. “Masum masum bakma. Neden bana biyografisini vermedin? En temel araştırmayı es geçtiğim için kendimi aptal gibi hissetmeme neden oldu.”</p>

  <p class="block27">Kate elini ağzına bastırdı. “Tanrım, Ana, özür dilerim. Düşünmedim.” Ofladım.</p>

  <p class="block27">“Genel olarak nazik, resmî ve biraz bunaltıcıydı. Vaktinden önce yaşlanmış biri gibi. Yirmili yaşlarda biri gibi konuşmuyor. Cidden, kaç yaşında?”</p>

  <p class="block27">‘Yirmi yedi. Tanrım, Ana, çok üzgünüm. Sana kısa bir bilgi vermeliydim. Ama panik içindeydim. Kayıt cihazını alıp röportajı yazıya dökmeye koyulayım.”</p>

  <p class="block27">“Daha iyi görünüyorsun. Çorbam içtin mi?” Bunu konuyu değiştirme hevesiyle sormuştum.</p>

  <p class="block27">“Gey olup olmadığını neden merak ettin? Konu açılmışken, en utanç verici soru buydu. Dehşete kapıldım ve o da böyle bir soru sorulmasından rahatsız oldu.” Hatırlayarak yüzümü buruşturdum.</p>

  <p class="block27">“Sosyete sayfalarında boy gösterdiğinde, yanında hiç kadın olmuyor.”</p>

  <p class="block27">“Utanç vericiydi. Olayın tamamı utanç vericiydi. Onu bir daha görmek zorunda olmadığım için seviniyorum.”</p>

  <p class="block27">“Ah, Ana, o kadar kötü olamaz. Bence senden etkilenmişe benziyor.” Benden etkilenmek mi? Kate şimdi saçmalamaya başlamıştı işte. “Bir sandviç ister misin?”</p>

  <p class="block28">“Lütfen.”</p>

  <p class="block27">Neyse ki o akşam Christian Grey’den bir daha hiç bahsetmedik. Sandviçlerimizi bitirdikten sonra, Kate’le birlikte yemek masasının başına geçebildim ve o makalesinin üstünde çalışırken ben de Tess üzerine yazmakta olduğum denememle uğraştım. Lanet olsun, bu kadın yanlış yüzyılda, yanlış zamanda, yanlış yerdeymiş. İşim bittiğinde gece yarısı olmuştu ve Kate çoktan yatmıştı. Bitkin, ancak bir pazartesi için çok fazla iş başarmış olmaktan hoşnut, odama gittim.</p>

  <p class="block27">Beyaz demir karyolama kıvrılıp annemin battaniyesine sarındım ve gözlerimi yumduğum anda uykuya daldım. O gece rüyamda, karanlık yerler, kasvetli beyaz zeminler ve gri gözler gördüm.</p>

  <p class="block27">Haftanın geri kalan kısmında kendimi derslerime ve Clayton’s’taki işime verdim. Kate de bir yandan finalleri için debelenirken, bir yandan da yeni editöre devretmeden önce son kez çıkaracağı okul gazetesinin son sayısını derlemekle meşguldü. Çarşamba günü geldiğinde, çok daha iyiydi ve artık gereğindenfazlatavşanlı pembe pazen pijamasına katlanmak zorunda değildim. Hem hatırını sormak hem de final sınavları için şans dileklerini almak için Georgia’daki annemi aradım. Bana mum yapımı üzerine yeni iş girişimini anlatmaya koyuldu. Annem yeni iş girişimlerine meraklıydı. Temelde, sıkılıyordu ve vaktini dolduracak bir şeyler istiyordu ama dikkati bir süs balığınınkinden farksızdı. Önümüzdeki hafta yeni bir şey bulacaktı. Beni endişelendiriyordu. Bu son planım uygulamaya koymak için eve ipotek koydurmadığını umuyordum. Ve ben artık orada olmadığım için, göreceli olarak yeni ama ondan çok daha yaşlı kocası Bob’un ona göz kulak olmasını diliyordum. Üç Numaralı Koca’dan daha ayağı yere basar görünüyordu.</p>

  <p class="block27">“Senin işler nasıl gidiyor, Ana?”</p>

  <p class="block27">Bir anlık tereddütle, annemin bütün dikkatini üzerime çektim. “Ben iyiyim.”</p>

  <p class="block27">“Ana? Yoksa biriyle mi tanıştın?” Vay carıma... Bunu nasıl <i class="calibre4">başarıyordu</i>? Sesindeki heyecan elle tutulur cinstendi.</p>

  <p class="block27">“Hayır, anne. Önemli bir şey değil. Tanışırsam, ilk bilen sen olacaksın.”</p>

  <p class="block27">“Ama daha sık dışarı çıkmalısın, tatlım. Beni endişelendiriyorsun.”</p>

  <p class="block27">“Anne, ben iyiyim. Bob nasıl?” Her zamanki gibi, dikkat dağıtmak en uygun politikaydı.</p>

  <p class="block27">O akşamın ilerleyen saatlerinde, baba olarak kabul ettiğim ve adım taşıdığım, annemin İki Numaralı Koca’sı, üvey babam Ray’i aradım. Kısa bir sohbet oldu. Aslında, benim nazik gönül alma çabalanma karşılık bir dizi tek taraflı homurtudan ibaret haliyle, sohbet sayılmazdı. Ray konuşkan biri değildi. Ama hâlâ hayattaydı, hâlâ TV’de futbol seyrediyordu (ya da bowling oynamaya ya da yapay sinekle balık avına gidiyor ve kalan zamanında da mobilya yapıyordu). Ray becerikli bir marangozdu ve bir kürek ile el testeresini birbirinden ayırmamı sağlayan oydu. Ray için her şey yolunda görünüyordu.</p>

  <p class="block27">Cuma gecesi, Kate ve ben akşamı nasıl geçireceğimizi tartışırken derslerden, işimizden ve okul gazetelerinden uzak zaman geçirmek istiyorduk kapı çaldı. Kapıda elinde bir şampanya şişesiyle yakın arkadaşım José duruyordu.</p>

  <p class="block27">“José! Seni görmek harika!” Onu hemen kucakladım. “İçeri gelsene.”</p>

  <p class="block27">José, WSU’ya geldiğimde ilk tanıştığım insandı ve en az benim kadar kaybolmuş ve yalnız görünüyordu. O gün benzer ruhlar taşıdığımızı fark etmiştik ve o zamandan beri arkadaştık. Sadece ortak bir mizah anlayışına sahip değildik; ayrıca Ray ve José’nin babasının orduda aynı birlikte olduğunu da keşfetmiştik. Sonuç olarak babalarımız da iyi arkadaş olmuştu.</p>

  <p class="block27">José mühendislik okuyordu ve aileden üniversiteye giden ilk isim olmuştu. Bayağı zekiydi, ama asıl tutkusu fotoğrafçılıktı. José iyi fotoğraftan anlardı.</p>

  <p class="block27">Gözlerinde ışıltılarla, “Haberlerim var, ” dedi.</p>

  <p class="block27">“Dur söyleme, bir hafta daha kovulmamayı başardın, ” diye takıldım. Muzip bir tavırla yüzünü buruşturdu.</p>

  <p class="block27">“Portland Place Galerisi önümüzdeki ay fotoğraflarımı sergileyecek.”</p>

  <p class="block27">“Bu müthiş bir haber! Tebrikler!” Onun adına sevinerek, José’yi bir kez daha kucakladım. Kate de gülümsüyordu.</p>

  <p class="block27">“Bravo sana, José! Bunu gazeteye koymalıyım. Cuma akşamı son dakikada yapılan makale değişikliğinin yerini hiçbir şey tutamaz.” Kate sıkılmış numarası yaptı.</p>

  <p class="block27">“Kutlayalım. Açılışa gelmeni istiyorum.” José dikkatle bana bakıyordu; kızardım. Gergin bir tavırla Kate’e bakarak, “İkinizin de tabii ki, ” diye ekledi.</p>

  <p class="block27">José ve ben iyi arkadaştık, ama için için daha fazlası olmak istediğini biliyordum. Şirin ve komikti, ama bana uygun değildi. Daha çok hiç sahip olmadığım ağabey gibiydi. Kate sık sık birerkekarkadaşaihtiyacımvar genimin eksik olduğunu söyleyerek bana takılırdı, ama işin aslı, masallara konu olan titrek bacaklar, yüreğin ağza gelmesi ve midemde kelebeklerin uçuşması için gizlice can atsam da henüz beni çeken biriyle karşılaşmamış olmamdı.</p>

  <p class="block27">Bazen bende bir sorun olup olmadığım merak ediyordum. Belki de edebi romantik kahramanlarımla çok fazla zaman geçirmiştim ve sonuç olarak ideallerim ve beklentilerim fazla yüksekti. Ancak gerçekte, kimse öyle hissetmeme neden olmamıştı.</p>

  <p class="block27">Bilinçaltımın davetsiz ve hâlâ cılız sesi yakın zamana kadar, diye fısıldadı. O konuya girmeyecektim, hele o zahmetli röportajdan sonra. HAYIR! Düşünceyi kafamdan derhal uzaklaştırdım. Gey misiniz, Bay Grey? Hatırlayınca yüzümü buruşturdum. O geceden bu yana sık sık rüyalarıma girdiğini biliyordum, ama bunun o korkunç tecrübeyi bedenimden atmak için olduğuna şüphe yoktu.</p>

  <p class="block27">José’nin şampanya şişesini açmasını izledim. Uzun boyluydu, kot pantolonu ve tişörtü içinde baştan aşağı omuzlar, kaslar, yanık bir ten, koyu renk saçlar ve yakıcı koyu renk gözlerden oluşuyordu. Evet, José bayağı seksiydi, ama sanırım sonunda mesajı alıyordu: Biz sadece arkadaşız. Mantar gürültüyle yerinden çıktı ve José başını kaldırıp gülümsedi.</p>

  <p class="block27">Mağazada cumartesi .günü tam bir kâbustu. Evlerini güzelleştirmek isteyen Kendin Yapçılann istilasına uğramıştık. Bay ve Bayan Clayton, John ve Patrick ile diğer iki yarı zamanlı personel ve ben, âdeta kuşatma altındaydık. Ancak öğle yemeği saatlerinde bir durgunluk yaşandı ve ben kasadaki tezgâhın arkasında sessizce çöreğimi yerken, Bayan Clayton bazı siparişleri kontrol etmemi istedi. Kendimi işe kaptırmıştım; girişlerin tuttuğundan emin olmak için, gözlerim sipariş defteriyle bilgisayar ekranı arasında gidip gelerek, ihtiyacımız olan ve sipariş ettiğimiz ürünlerin katalog numaralarını karşılaştırıyordum. Sonra, bir nedenden yukarı baktım... ve kendimi tezgâhın başında durmuş dik dik bana bakan Christian Grey’in cesur gri bakışlarına kilitlenmiş halde buldum.</p>

  <p class="block27">Kalp sektesi.</p>

  <p class="block27">“Bayan Steele. Ne hoş bir sürpriz.” Bakışları sabit ve yoğundu.</p>

  <p class="block27">Lanet olsun. Dağınık saçları, krem rengi kaba örgülü kazağı, kot pantolonu ve yürüyüş botlarıyla burada ne halt ediyordu? Sanırım ağzım açık kalmıştı ve ne beynimin ne de sesimin yerini bulamıyordum.</p>

  <p class="block27">“Bay Grey, ” diye fısıldadım çünkü elimden ancak bu kadarı geliyordu. Özel bir şakanın tadını çıkanr gibi, dudaklarında belli belirsiz bir gülümseme vardı ve gözleri muzip bir ışıltıyla aydınlanmıştı.</p>

  <p class="block27">Açıklamak ister gibi, “Buralardaydım, ” dedi. “Birkaç şey satın almam gerekiyordu. Sizi tekrar görmek büyük keyif, Bayan Steele.” Sesi erimiş karamelli bitter çikolata gibi sıcak ve boğuktu... ya da her neyse işte.</p>

  <p class="block27">Aklımı başıma toplamak için kafamı salladım. Kalbim çılgın bir tempoyla gümbür gümbür atıyordu ve sabit bakışları altında, nedense, deli gibi kızarmıştım. Onu görmek beni kelimenin tam anlamıyla allak bullak etmişti. Ona dair hatırladıklarım, Grey’e haksızlıktı. Sadece yakışıklı değildi; erkeksi güzelliğin somut örneğiydi; nefes kesiciydi ve buradaydı. Clayton Yapı Marketi’nde. Artık siz düşünün. Nihayet işlevsel fonksiyonlarım tekrar eski haline geldi ve bedenimin geri kalanıyla bağlantı kurdu.</p>

  <p class="block27">“Ana. Adım, Ana, ” diye mırıldandım. “Size nasıl yardımcı olabilirim, Bay Grey?”</p>

  <p class="block27">Gülümsedi; işte yine büyük bir sırra sahip biri gibi görünüyordu. O kadar sinir bozucuydu ki. Derin bir nefes alarak, profesyonel ben yıllardır bu mağazada çalışıyorum tavrımı takındım. Bunu yapabilirim.</p>

  <p class="block27">“Birkaç parçaya ihtiyacım var. İlk olarak bir miktar kablo bağı istiyorum, ” diye mırıldanırken, ifadesi hem serinkanlı hem de eğlenir gibiydi.</p>

  <p class="block27">Kablo <i class="calibre4">bağı</i> mı?</p>

  <p class="block27">“Farklı uzunluklarda stoklarımız var. Size göstereyim mi?” diye mırıldanırken sesim yumuşak ve titrekti. Topla kendini, Steele.</p>

  <p class="block27">Grey’in hayli hoş kaşları hafifçe çatıldı. “Lütfen. Önden buyurun, Bayan Steele, ” dedi. Tezgâhın ardından çıkarken, umursamaz bir havaya bürünmeyi denedim, ama gerçekte bütün dikkatimi ayaklarımın üstüne yığılmamaya vermiştim. Bacaklarım bir anda jöle kıvamına gelmişti. Bu sabah en iyi kotumu giymeye karar verdiğim için seviniyordum.</p>

  <p class="block27">“Sekizinci koridorda, elektrik malzemelerinin oradalar.” Sesim biraz fazla neşeliydi. Başımı kaldırıp ona bakmamla pişman olmam bir oldu. Lanet olsun; yakışıklıydı.</p>

  <p class="block27">Uzun parmaklı, güzel ve bakımlı eliyle işaret ederek, “Önden buyurun, ” diye mırıldandı.</p>

  <p class="block27">Kalbim neredeyse beni boğarken çünkü ağzımdan dışarı fırlamaya çalışır gibi gırtlağıma oturmuştu koridorlardan birinden, elektrik bölümüne doğru ilerledim. Portland’da <i class="calibre4">ne</i> arıyordu? Ve neden <i class="calibre4">burada,</i> Clayton’s’taydı? Ve beynimin çok minik ve az kullanılan kısmından büyük olasılıkla bilinçaltımın takıldığı, omurilik soğanımın yakınında bir yerden şu düşünce çıkageldi: Buraya seni görmeye geldi. Mümkün değildi! Bu düşünceyi kafamdan derhal attım. Bu güzel, şehirli adam neden beni görmeye gelsindi ki? Düşüncesi bile akıl dışıydı ve zihnimden derhal kovaladım.</p>

  <p class="block27">Parmağımı kapıya falan sıkıştırmışım gibi, fazla yüksek bir sesle, “Portland’a iş için mi geldiniz?” diye sordum. Lanet olsun! Biraz serinkanlı olmaya gayret et, Ana!</p>

  <p class="block27">Rahat bir tavırla, “VVSU’nun Vancouver’daki çiftçilik bölümünü ziyaret ediyordum. Vancouver’da kurulu. Şu sıralar orada yapılan mahsul rotasyonu ve toprak bilimiyle ilgili bir araştırmaya kaynak sağlıyorum, ” dedi. Bilinçaltım bana pis pis sırıtarak ve dudaklarını büzerek yüksek ve kibirli bir sesle, <i class="calibre4">Gördün</i> <i class="calibre4">mü?</i> Seni bulmak için falan gelmemiş, dedi. Aptalca ve kendini beğenmiş düşüncelerim yüzünden kıpkırmızı kesildim.</p>

  <p class="block27">“Dünyayı doyurma planınızın bir parçası mı yoksa?’ diye takıldım. “Onun gibi bir şey, ” derken, dudakları yarım bir gülümsemeyle büküldü.</p>

  <p class="block27">Clayton’s’taki kablo bağı koleksiyonumuzu süzüyordu. Tanrı aşkına, kablo bağıyla ne yapacaktı ki? Onu gözümde bir Kendin Yapçı olarak canlandırmakta güçlük çekiyordum.</p>

  <p class="block27">Parmaklan, sergilenen çeşitli paketlerin üstünde dolaşırken, açıklaması güç bir neden ötürü gözlerimi kaçırdım. Eğildi ve paketlerden birini seçti.</p>

  <p class="block27">O çok gizemli gülümsemesiyle, “Bunlar olur, ” dedi. “Başka bir şey var mı?”</p>

  <p class="block27">“Maskeleme bandı da istiyorum.”</p>

  <p class="block27">Maskeleme <i class="calibre4">bandı</i> mı?</p>

  <p class="block27">“Evinizi dekorasyonunu mu değiştiriyorsunuz?” Sözcükler, ağzımdan ben durduramadan döküldüler. Herhalde dekorasyonda yardım etmeleri için işçi tutuyordu ya da ona yardım edecek personeli vardı, değil mi?</p>

  <p class="block27">Hızlı hızlı, “Hayır, değiştirmiyorum, ” dedi ve sonra sırıttı. Bana güldüğüne dair tatsız bir hisse kapıldım.</p>

  <p class="block27"><i class="calibre4">O</i> kadar <i class="calibre4">mı</i> komiğim? Komik <i class="calibre4">mi</i> görünüyorum?</p>

  <p class="block27">Utanarak, “Bu taraftan, ” diye mırıldandım. “Maskeleme bantları dekorasyon koridorunda.” Peşimden gelirken arkama baktım.</p>

  <p class="block27">“Burada uzun zamandır <i class="calibre4">mı</i> çalışıyorsunuz?” Sesi alçaktı ve bana bütün dikkatini vererek bakıyordu. Kızardım. Üzerimde niye böyle lanet bir etkisi vardı? Kendimi on dört yaşında gibi beceriksiz hissediyordum ve her zamanki gibi saçmaladığımı düşünüyordum. <i class="calibre4">Gözünü</i> önünden ayırma, Steele!</p>

  <p class="block27">Hedefimize yaklaşırken, “Dört yıl, ” diye mırıldandım. Dikkatimi dağıtmak için, aşağı rafa uzandım ve stokta tuttuğumuz iki farklı endeki maskeleme bandını seçtim.</p>

  <p class="block27">Grey daha geniş olan bandı işaret ederek yumuşak bir sesle, “Şunu alayım, ” dedi. Bandı ona uzattım. Parmaklarımız kısa bir an için birbirine sürtündü ve işte, ucu açıkta kalmış bir kabloya dokunmuşum gibi, akım yine oradaydı. Akımın kamımın aşağısından karanlık ve keşfedilmemiş bir yere doğru yol aldığını hissederek, istem dışı iç geçirdim. Dengemi geri kazanmak için çaresizlik içinde kıpırdandım.</p>

  <p class="block27">“Başka bir şey var mıydı?” Sesim boğuk ve nefes nefeseydi. Gözleri hafifçe irileşti. “Biraz ip, sanırım.” Onun sesi de benimkinin bir yansıması gibi, boğuktu.</p>

  <p class="block27">“Bu taraftan.” Tekrarlayan kızarmamı saklamak için başımı öne eğerek koridorda ilerledim.</p>

  <p class="block27">“İstediğiniz hangi tür? Sentetik ve doğal filament iplerimiz var... örgü... düz kordon...” Yüz ifadesini ve koyulaşan gözlerini görünce durdum. Tanrım.</p>

  <p class="block27">“Doğal fılamentten beş metre alayım, lütfen.”</p>

  <p class="block27">Hızla ve titreyen parmaklarla beş metreyi sabit cetvelle ölçerken, sıcak gri bakışlarını üzerimde hissediyordum. Ona bakmaya cesaretim yoktu. Tanrım, bundan daha fazla utanabilir miydim? Stanley bıçağımı kot pantolonumun arka cebimden çıkardım, ipi kestim ve ilmekle bağlamadan önce özenle sardım. Mucize eseri, bıçakla parmaklarımdan birini yerinden etmemeyi başarmıştım.</p>

  <p class="block27">“Kız izci falan mıydın?” derken, biçimli ve şehvetli dudakları bir gülümsemeyle bükülmüştü.</p>

  <p class="block27">Sakın ağzına bakma!</p>

  <p class="block27">“Organize grup aktiviteleri hiç bana göre değil, Bay Grey.” Tek kaşını kaldırdı.</p>

  <p class="block27">“Ne sana göre, Anastasia?” diye sorarken sesi yumuşamış, gizli gülümsemesi geri gelmişti. Ona kendimi ifade etmekten aciz halde bakıyordum. Kayan tektonik tabakaların üstündeydim, işkence altındaki bilinçaltım dizlerinin üstünde yalvarıyordu: Serinkanlı olmaya çalış, Ana.</p>

  <p class="block27">“Kitaplar, ” diye fısıldadım, ama içimde, bilinçaltım çığlık çığlığaydı: Sen! Bana göre olan sensin! Ruhumun boyunu aşan fikirlere kapılması karşısında dehşete düşerek, onu derhal susturdum.</p>

  <p class="block27">“Ne tür kitaplar?” Kafasını yana yatırdı. Neden <i class="calibre4">bu</i> kadar ilgili'?</p>

  <p class="block27">“Ah, bilirsiniz işte. Her zamanki şeyler. Klasikler. Ağırlıklı olarak İngiliz edebiyatı.”</p>

  <p class="block27">Cevabımı değerlendirirken, uzun işaret parmağı ve başparmağıyla çenesini sıvazlıyordu. Ya da belki de çok sıkılmıştı ve gizlemeye çalışıyordu.</p>

  <p class="block27">“Başka bir ihtiyacınız var mı?” Konudan uzaklaşmalıydım; yüzündeki o parmaklar ayartıcıydı.</p>

  <p class="block27">“Bilmiyorum. Başka ne önerirsiniz?”</p>

  <p class="block27">Ne mi önerirdim? Ne yaptığım bile bilmiyordum ki. “Kendin Yap işi için mi?”</p>

  <p class="block27">Başıyla onaylarken gözleri fena bir muziplikle parlıyordu. Kızardım ve bakışlarım daracık kot pantolonuna kaydı.</p>

  <p class="block27">“Tulum, ” diye yanıtlarken ağzımdan çıkan sözleri artık elekten geçirmediğimin farkındaydım. Tek kaşını kaldırdı; yine eğlenir gibiydi.</p>

  <p class="block27">“Kıyafetlerinizi mahvetmek istemezsiniz.” Elimi kot pantolonuna doğru salladım. “Her zaman çıkarabilirim.” Sırıtıyordu.</p>

  <p class="block27">“Hmm.” Yanaklarımın yeniden renklendiğini hissettim. Komünist Manifesto rengi olmalıydılar. <i class="calibre4">Kapa</i> çeneni. Çeneni HEMEN ŞİMDİ kapa.</p>

  <p class="block27">Kuru bir sesle, “Birkaç da tulum alayım, ” dedi. “Tanrı beni kıyafetlerimin herhangi birini mahvetmekten korusun.”</p>

  <p class="block27">Gözümde istem dışı canlanan kot pantolonsuz görüntüsünü kovmaya çalıştım. Mavi iş tulumlarını uzatırken, “Başka bir şeye ihtiyacınız var mı?” diye gıcırdadım.</p>

  <p class="block27">Sorumu duymazdan geldi. “Makale nasıl gidiyor?”</p>

  <p class="block27">Nihayet imalar ve kafa karıştırıcı çift anlamdan uzak, kolay bir soru sormuştu. Cevaplayabileceğim bir soru. Soruyu bir cankurtaran salına tutunur gibi iki elimle sıkıca kavradım ve tercihimi dürüstlükten yana kullandım.</p>

  <p class="block27">“Ben yazmıyorum, Katherine yazıyor. Bayan Kavanagh. Ev arkadaşım. Yazar olan o. Çok memnun. Gazetenin editörü o ve röportajı bizzat kendisi yapamadığı için yıkılmıştı.” Kendimi sonunda sudan kafamı çıkarabilmiş gibi hissedebiliyordum; nihayet normal bir sohbet konusuna ulaşmıştık. “Tek endişesi, elinde sizin orijinal bir fotoğrafınızın olmaması.”</p>

  <p class="block27">“Ne tür fotoğraflar istiyor?”</p>

  <p class="block27">Pekâlâ. Bu cevabı hesaba katmamıştım. Kafamı salladım; çünkü bilmiyordum işte. “Pekâlâ, ben buralardayım. Yarın, belki...”</p>

  <p class="block27">“Fotoğraf çekimine razı olur musunuz?” Sesim yine cırtlak çıkmıştı. Bu işi kıvırabilirsem Kate sevinçten havalara uçardı. Ve beynimin dibindeki o karanlık yer baştan çıkarıcı bir fısıltıyla, Onu yarın yine görebilirsin, dedi. Bu düşünceyi kafamdan derhal sildim, saçmalığın bu kadarı da...</p>

  <p class="block27">“Kate çok sevinir... bir fotoğrafçı bulabilirsek.” O kadar sevinmiştim ki ona kocaman bir gülümsemeyle baktım. Dudakları, derin bir nefes alır gibi aralandı ve gözlerini kırpıştırdı. Saniyenin onda birlik bir diliminde bir şekilde kaybolmuş gibi baktı, Dünya ekseninde kaydı ve tektonik düzemler yeni bir konum aldılar.</p>

  <p class="block27">Ah Tanrım. Christian Grey’in kaybolmuş hali.</p>

  <p class="block27">“Bana yarın için haber verin.” Arka cebine uzanıp cüzdanını çıkardı. “Kartım. Üzerinde cep telefonu numaram var. Sabah ondan önce aramanız gerekecek.”</p>

  <p class="block27">“Tamam.” Ona sırıtarak baktım. Kate havalara uçacaktı. “Ana!”</p>

  <p class="block27">Paul koridorun sonunda belirmişti. Bay Clayton’ın en küçük kardeşiydi. Princeton’dan döndüğünü duymuştum, ama onu bugün görmeyi beklemiyordum.</p>

  <p class="block27">“Şey, bir dakika izin verirseniz, Bay Grey.” Ben dönüp uzaklaşırken, Grey’in kaşları çatıldı.</p>

  <p class="block27">Paul her zaman sıkı dostum olmuştu ve zengin, güçlü ve müthiş bir cazibeye sahip kontrol manyağı Grey’le yaşadığım bu tuhaf anda, normal biriyle konuşmak harika bir şeydi. Paul beni sımsıkı kucaklayarak şaşırttı.</p>

  <p class="block27">Coşkuyla, “Ana, merhaba, seni görmek ne güzel!” diye haykırdı. “Merhaba, Paul, nasılsın? Ağabeyinin doğum günü için mi geldin?’</p>

  <p class="block27">“Evet. İyi görünüyorsun, Ana; gerçekten iyi.” Beni bir kol boyu mesafeden incelerken sırıtıyordu. Sonra bıraktı, ama sahiplenici kolunu omzumda tutmayı sürdürdü. Utanarak ağırlığımı bir ayağımdan diğerine verdim. Paul’ü görmek harikaydı, ama her zaman fazla yakın davranırdı.</p>

  <p class="block27">Bakışlarımı Christian Grey’e çevirdiğimde, yarı örtülü, şüpheli gözler ve sert, duygularını ele vermeyen bir çizgi halini almış ağzıyla, bir şahin gibi bizi izliyordu. Tuhaf biçimde ilgili müşteriden başka birine, soğuk ve mesafeli birine dönüşmüştü.</p>

  <p class="block27">Grey’in ifadesinde gördüğüm düşmanlığı dağıtmak için, “Paul, bir müşteriyle birlikteyim. Tanışman gereken biri, ” dedim. Paul’ü onunla tanışmaya sürükledim ve ikisi de birbirlerini süzdüler. Ortam birdenbire buz kesmişti.</p>

  <p class="block27">“Şey, Paul; bu bey, Christian Grey. Bay Grey, sizi Paul Clayton’la tanıştırayım. Ağabeyi buranın sahibidir.” Ve saçma sapan bir akıl yürütmeyle daha fazlasını açıklamam gerekiyormuş gibi hissettim.</p>

  <p class="block27">“O kadar sık görüşemesek de Paul’ü buraya çalışmaya başladığım zamandan beri tanıyorum. İş idaresi okuduğu Princeton’dan dönmüş.” Saçmalıyordum... Hemen sus!</p>

  <p class="block27">“Bay Clayton.” Grey yüzünde okunması imkânsız bir ifadeyle elini uzattı.</p>

  <p class="block27">“Bay Grey.” Paul ona uzatılan eli sıktı. “Bir dakika. <i class="calibre4">Şu</i> Christian Grey değil, değil mi? Grey Şirketler Topluluğu’ndan?” Paul’ün somurtkan ifadesi, bir nanosaniyeden daha kısa bir sürede, meraka dönmüştü. Grey ona gözlerine kadar ulaşamayan nazik bir gülümsemeyle baktı.</p>

  <p class="block27">‘Vay canına, sizin için yapabileceğim herhangi bir şey var mı?”</p>

  <p class="block27">“Anastasia hepsini halletti, Bay Clayton. Çok ilgiliydi.” İfadesi duygularını ele vermiyordu, ama sözcükler... Tamamen başka bir şey söyler gibiydi. Kafa karıştırıcıydı.</p>

  <p class="block27">Paul, “Harika, ” diye yanıtladı. “Sonra konuşuruz, Ana.”</p>

  <p class="block27">“Elbette, Paul.” Depoda gözden kaybolmasını izledim. “Başka bir şey var mı, Bay Grey?”</p>

  <p class="block27">“Sadece bunlar.” Sesi tutuk ve sakindi. Lanet olsun... Onu gücendirmiş miydim yoksa? Derin bir nefes alıp döndüm ve kasaya yöneldim. Derdi <i class="calibre4">ne</i> <i class="calibre4">bu</i> adamın?</p>

  <p class="block27">İpi, iş tulumlarını, maskeleme bandım ve kablo bağlarını kasadan geçirdim.</p>

  <p class="block27">“Kırk üç dolar ediyor, lütfen.” Bakışlarımı Grey’e çevirdim ve çevirmemiş olmayı diledim. Bana yakından ve dikkatle bakıyordu. Sinir bozucuydu.</p>

  <p class="block27">Kredi kartını alırken, “Torba ister misiniz?” diye sordum.</p>

  <p class="block27">“Lütfen, Anastasia.” Sesi adımı okşadı ve kalbim bir kez daha deli gibi çarpmaya başladı. Güçlükle nefes alıyordum. Aldıklarını aceleyle plastik bir torbaya yerleştirdim.</p>

  <p class="block27">“Fotoğraf çekimini yapmamı istersen beni arar mısın?” Yine resmî havasına bürünmüştü. Bir kez daha nutkum tutularak başımı salladım ve kredi kartını iade ettim.</p>

  <p class="block27">“İyi. Yarın görüşmek üzere sanırım.” Çıkmak üzere döndü, sonra duraksadı. “Ah, Anastasia, Bayan Kavanagh’ın röportaja gelememesine sevindim.” Gülümsedi ve ardından, naylon çantayı omzuna atarak ve beni titreyen, köpüren bir dişilik hormonları kütlesi halinde bırakarak, yenilenmiş bir kararlılıkla dükkândan dışarı çıktı. Dünya gezegenine dönmeden önce, dakikalarca, az önce çıkıp gittiği kapalı kapıya baktım.</p>

  <p class="block27">Pekâlâ, <i class="calibre4">ondan</i> hoşlanıyordum. İşte, kendime itiraf etmiştim. Duygularımdan daha fazla saklanamazdım. Daha önce hiç böyle hissetmemiştim. Onu çekici buluyordum, çok çekici. Ama bunun baştan kaybedilmiş bir savaş olduğunu biliyordum ve buruk bir özlemle iç geçirdim. Buraya gelmesi tesadüften başka bir şey değildi. Yine de, ona uzaktan hayranlık duyabilirim. Bundan hiçbir zarar gelmezdi. Ve bir fotoğrafçı bulabilirsem yarın onu ciddi bir hayranlıkla izleme fırsatı yakalayabilirdim. Heyecan içinde dudağımı ısırdım ve kendimi liseli bir kız gibi sırıtırken buldum. Kate’i aramam ve bir fotoğraf çekimi organize etmem gerekiyordu.</p>

  <p class="block29" id="calibre_pb_7">&nbsp;</p>
</body>
</html>
