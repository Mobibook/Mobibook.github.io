<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Grinin Elli Tonu</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block25" id="toc_id_2">BÖLÜM BİR</h1>

  <p class="block26">Aynaya yüzümü sıkıntıyla buruşturarak baktım. Bir türlü söz dinlemeyen lanet olası saçlarım ve hastalanıp beni bu angaryaya mecbur eden lanet olası Katherine Kanavagh. Gelecek haftaki final sınavlarım için çalışıyor olmam gerekirken, burada durmuş, saçlarıma fırçayla söz geçirmeye çalışıyordum. Islak saçla uyumamalıyım. Islak saçla uyumamalıyım. Bu mantrayı arka arkaya tekrarlarken, saçlarımı fırçayla kontrol altına sokmayı bir kez daha denedim. Çileden çıkarak gözlerimi devirdim ve aynadaki, yüzüne fazla iri gelen mavi gözlerini bana dikmiş soluk tenli ve kahverengi saçlı kıza bakıp pes ettim. Tek seçeneğim, inatçı saçlarımı atkuyruğu yapmak ve az da olsa prezantabl görünmeyi ummaktı.</p>

  <p class="block27">Kate oda arkadaşımdı ve gribe yenilmek için bula bula bugünü bulmuştu. Bu yüzden, adını daha önce hiç duymadığım mega-sanayici zengin iş adamıyla okul gazetesi için sözleştiği röportaja gidemeyecekti. Böylece ben gönüllü edilmiştim, ineklemem gereken final sınavlarım, bitirmem gereken bir denemem vardı ve bu öğleden sonra çalışıyor olmam gerekiyordu; ama hayır, bugün Grey Şirketler Topluluğu’nun gizemli CEO’suyla bir araya gelmek için, Seattle şehir merkezine 165 mil direksiyon sallayacaktım. Sıra dışı bir girişimci ve üniversitemizin önemli bağışçısı olan Grey’in vakti olağanüstü kıymetliydi benimkinden çok daha kıymetli ama Kate’e bir röportaj bahşetmişti. Kate, gerçek bir başarı, demişti. Kate’in lanet olası ders dışı aktiviteleri. Kate oturma odasındaki kanepeye kıvrılmıştı.</p>

  <p class="block27">Kulak tırmalayan kısık sesiyle, “Ana, üzgünüm. Bu röportajı kapmam dokuz ayımı aldı. Tarihi değiştirmek bir altı ayımı daha alır ve o zamana kadar ikimiz de mezun olmuş olacağız. Editör olarak bu işi mahvedemem. Lütfen, ” diye yalvarıyordu. Bunu nasıl başarıyordu? Hastayken bile çocuksu ve muhteşem görünüyordu; çilek sarısı saçları yerli yerinde, yeşil gözleri şu anda kırmızı ve sulu olsa da hâlâ parlaktı. Aniden beliren sempati dalgasını görmezden geldim.</p>

  <p class="block27">“Tabii ki giderim, Kate. Sen yatağına dönmelisin. NyQuil ya da Tylenol ister misin?”</p>

  <p class="block27">“NyQuil, lütfen. Sorular ve dijital kayıt cihazım burada. Şu kayıt tuşuna basman yeterli. Not al, ben hepsini yazıya dökerim.” içimde yükselen panik duygusunu boş yere bastırmaya çalışarak, “Hakkında hiçbir şey bilmiyorum, ” diye mırıldandım.</p>

  <p class="block27">“Sorular işini görür. Haydi git. Yolun uzun. Geç kalmanı istemem.” “Tamam, gidiyorum. Yatağına dön. Daha sonra ısıtman için çorba yaptım.” Ona sevgiyle baktım. Kate, <i class="calibre4">bunu</i> sadece senin için yaparım.</p>

  <p class="block27">“Isıtırım. Bol şans. Ve teşekkürler, Ana; her zamanki gibi hayatımı kurtardın.”</p>

  <p class="block27">Sırt çantamı alırken ona buruk bir gülümsemeyle baktım ve kapıdan çıkıp arabaya yürüdüm. Kate’in beni bunu yapmaya ikna etmesine izin verdiğime inanamıyordum. Ama Kate beni neye olsa ikna ederdi. Olağanüstü bir gazeteci olacaktı. Kendini çok iyi ifade edebilen, güçlü, ikna edici, tartışmaya açık ve güzeldi; benim canım, canım arkadaşımdı.</p>

  <p class="block27">Washington, Vancouver’dan Interstate 5’e doğru ilerlerken yollar açıktı. Henüz erkendi ve saat ikiden önce Seattle’da olmam gerekmiyordu. Neyse ki Kate bana spor Mercedes SLK’sını ödünç vermişti. Eski VW Kaplumbağa’m Wanda’nın bu yolculuğu vaktinde tamamlayacağından emin değildim. Ah, Mercedes’le yolculuk eğlenceliydi ve pedalı köklerken kilometreler hızla akıp gidiyordu.</p>

  <p class="block27">Varış noktam Bay Grey’in küresel şirketinin ana merkeziydi. Her mimarın faydacılık hayalini süsleyen, yirmi katlı, her yeri kavisli cam ve metalden ibaret iş merkezinin cam ön kapısının üzerindeki çelikte, dikkat çekmeyen harflerle GREY EVİ yazıyordu. Oraya vardığımda saat ikiye çeyrek vardı; devasa ve samimi olmam gerekirse sinir bozucu cam, çelik ve beyaz kum taşı lobiye adım atarken geç kalmadığım için derin bir oh çektim.</p>

  <p class="block27">Sağlam kum taşı masanın arkasından çok çekici, bakımlı, sarışın bir kadın bana gülümsedi. Üzerinde gördüğüm en şık kömür rengi ceket ve beyaz gömlek vardı. Kusursuz görünüyordu.</p>

  <p class="block27">“Bay Grey’i görmeye geldim. Katherine Kavanagh adına Anastasia Steele.”</p>

  <p class="block27">“Bir saniye lütfen, Bayan Steele.” Ben sıkılgan bir tavırla karşısında dikilirken kaşım kaldırdı. Lacivert ceketim yerine Kate’in spor ceketlerinden birini ödünç almadığıma pişman olmaya başlıyordum. Çaba göstermiş ve sahip olduğum tek eteği, diz hizası, derli toplu çizmelerimi ve mavi bir kazak giymiştim. Bana göre şıktı. Kadın sinirimi bozmuyormuş gibi görünmeye çalışarak, saçımın firari tutamlarından birini kulağımın arkasına ittim.</p>

  <p class="block27">“Bayan Kavanagh’ı bekliyorlarmış. Lütfen şuraya imza atın, Bayan Steele. Sağ taraftaki son asansöre binip yirminci katın düğmesine basın.” Ben imzamı atarken, hiç şüphesiz halimle eğlenerek kibarca gülümsedi.</p>

  <p class="block27">Ön yüzeyine çok kararlı harflerle “ziyaretçi” kelimesinin yazılı olduğu güvenlik kartını verdi. Kendimi sırıtmaktan alamadım. Sadece ziyaretçi olduğum her halimden belliydi. Buraya hiç mi hiç uymuyordum. Kendi kendime iç geçirdim. Değişen bir şey yok. Kadına teşekkür ettikten sonra, asansörlere doğru ilerlerken, iyi kesimli siyah takım elbiseleri içinde benden kat kat şık görünen iki güvenlik görevlisinin önünden geçtim.</p>

  <p class="block27">Asansör beni son hızla yirminci kata çıkardı. Kapılar kayarak açıldı ve kendimi bir kez daha cam, çelik ve beyaz kum taşından ibaret bir lobide buldum. Yeni bir kum taşı masa ve beni selamlamak için ayağa kalkan yine sarışın, ama bu kez siyah ve beyaz kusursuz bir kılık içindeki bir kadın tarafından karşılandım.</p>

  <p class="block27">“Bayan Steele, burada bekler misiniz lütfen?” Beyaz deri koltukların durduğu bir bekleme alanını işaret ediyordu.</p>

  <p class="block27">Deri koltukların arkasındaki cam duvarlı, geniş toplantı odasında yine bir o kadar geniş ve etrafında en az yirmi sandalye olan, koyu ahşap bir masa vardı. Masanın diğer tarafında şehirden güneye doğru bakan bir Seattle manzarasına hâkim boydan boya bir cam yükseliyordu. Göz alıcı manzara beni bir an için dondurmuştu. “Vay canına.”</p>

  <p class="block27">Oturdum, çantamdan çıkardığım sorulan, içimden bana kısa bir biyografi vermediği için Kate’e söverek, gözden geçirdim. Röportaj yapmak üzere olduğum bu adam hakkında en ufak bir bilgim yoktu. Doksan yaşında da olabilirdi, otuz da. Belirsizlik sinir bozucuydu, yeniden yüzeye çıkan heyecanım huzursuzluk içinde kıpırdanmama neden oluyordu. Birebir röportajlar konusunda hiçbir zaman rahat olmamıştım; odanın arka tarafında dikkat çekmeden oturacağım bir grup tartışmasının anonimliğini her zaman tercih ederdim. Dürüst olmam gerekirse, kampüs kütüphanesinde bir koltuğa kıvrılıp klasik bir Ingiliz romanıyla baş başa kalmayı, cam ve taştan yapılma devasa bir yapıda sinir içinde kıpırdanıp durmaya yeğlerdim.</p>

  <p class="block27">Kendi kendime gözlerimi devirdim. Topla kendini, Steele. Fazla soğuk ve modem olan binaya bakılırsa, Grey kırk yaşlarında, formda, yanık tenli ve çalışanlarıyla uyum içinde olacak şekilde açık renk saçlı olmalıydı.</p>

  <p class="block27">Sağ taraftaki büyük kapıdan yine zarif ve kusursuz giyimli bir sarışın çıktı. Bu kusursuz sarışın olayı da neyin nesiydi böyle? Burası Stepford’dan farksızdı. Derin bir nefes alıp ayağa kalktım.</p>

  <p class="block27">Son sarışın, “Bayan Steele?” diye sordu.</p>

  <p class="block27">Hırıltılı bir sesle, “Evet, ” dedim ve gırtlağımı temizledim. “Evet.” Bu evet daha kendinden emin çıkmıştı.</p>

  <p class="block27">“Bay Grey sizi bir iki dakikaya kadar örecek. Ceketinizi alabilir miyim?” “Ah, lütfen.” Debelenerek ceketimden sıyrıldım.</p>

  <p class="block28">“içecek bir şeyler ikram eden oldu mu?”</p>

  <p class="block28">“Hmm, hayır.” Ah, Tanrım. Yoksa Bir Numaralı Sarışın’ın başı belada mıydı? İki Numaralı Sarışın kaşlarını çatarak masadaki genç kadını süzdü.</p>

  <p class="block28">Dikkatini tekrar bana çevirerek, “Çay, kahve, su, ne alırdınız?” “Bir bardak su, lütfen. Teşekkürler, ” diye mırıldandım.</p>

  <p class="block28">“Olivia, lütfen Bayan Steele’e bir bardak su getir.” Sesi sertti. Olivia ayağa fırladı ve hızlı hareketlerle, holün diğer tarafında kalan kapıya yöneldi.</p>

  <p class="block28">“Özür dilerim, Bayan Steele. Olivia yeni stajyerimiz. Lütfen oturun. Bay Grey beş dakika sonra sizinle olacak.”</p>

  <p class="block28">Olivia bir bardak buzlu suyla geri geldi. “Buyurun, Bayan Steele.” “Teşekkürler.”</p>

  <p class="block28">İki Numaralı Sarışın, topuklarını kum taşı zeminde tıkırdatarak büyük masaya yürüdü. Oturdu ve her ikisi de işlerine devam ettiler.</p>

  <p class="block27">Belki de Bay Grey bütün çalışanların sarışın olmasında ısrar ediyordu. Ben kendi kendime bunun yasal olup olmadığını sorgularken, ofisin kapısı açıldı ve uzun boylu, zarif giyimli, kısacık rasta saçh Afrikalı-Amerikalı bir adam dışarı çıktı. Kesinlikle yanlış giyinmiştim.</p>

  <p class="block27">Döndü ve kapıdan içeri, “Bu hafta golf, Grey?” dedi.</p>

  <p class="block27">Cevabı duymadım. Adam döndü, beni gördü ve koyu renk gözlerini kırıştırarak gülümsedi. Olivia ayağa fırlayıp asansörü çağırmıştı. Koltuğundan fırlamak konusunda ustalaşmış görünüyordu. Benden daha gergindi!</p>

  <p class="block27">Adam kayan kapıların arkasında kaybolmadan önce, “İyi öğleden sonralar, bayanlar, ” dedi.</p>

  <p class="block27">İki Numaralı Sarışın, “Bay Grey şimdi sizi kabul edecek, Bayan Steele. İçeri girebilirsiniz, ” dedi. Sinirlerimi yatıştırmaya çalışarak, biraz titrek hareketlerle kalktım. Sırt çantamı aldım, su bardağımı bıraktım ve kısmen açık duran kapıya doğru yürüdüm.</p>

  <p class="block27">“Çalmanıza gerek yok, doğrudan girin.” İki Numaralı Sarışın gülümsüyordu.</p>

  <p class="block27">Kapıyı itip tökezleyerek içeri daldım ve kendi ayağıma takılıp boylu boyunca ofisin içine düştüm.</p>

  <p class="block27">Lanet olsun! Ben ve iki sol ayağım! Bay Grey’in ofisinin kapısında ellerimin ve dizlerimin üstünde duruyordum ve nazik eller beni tutmuş kalkmama yardım ediyordu. O kadar utanmıştım ki. Lanet olası sarsaklığını. Başımı kaldırıp bakmak için kendimi zorlamam gerekti. Aman Tanrım... o kadar gençti ki.</p>

  <p class="block27">“Bayan Kavanagh.” Ben iyice doğrulunca, uzun parmaklı elini bana uzattı. “Adım Christian Grey. İyi misiniz? Oturmak ister misiniz?”</p>

  <p class="block27">Çok genç... ve çekiciydi, hem de çok çekici. Uzun boyluydu; üzerindeki şık gri takım elbise, beyaz gömlek ve siyah kravatı, koyu bakır rengi saçlar ve bana kurnazlıkla bakan, yoğun, parlak gri gözler tamamlıyordu. Sesimi bulmam birkaç saniyemi aldım.</p>

  <p class="block27">“Şey... Aslında...” diye geveledim. Eğer bu adam otuzun üstündeyse, ben de bir maymunun amcasıydım. Sersemlemiş halde elimi uzattım ve el sıkıştık. Parmaklarımız temas edince, iç gıdıklayıcı bir ürperti duydum. Utanarak, hızla elimi geri çektim. Statik olsa gerekti. Gözlerimi hızlı hızlı kırpıştırırken, göz kapaklarım kalp atışlarıma ayak uydurmuştu.</p>

  <p class="block27">“Bayan Kavanagh rahatsızlandığı için beni gönderdi. Umarım sizin için sakıncası yoktur, Bay Grey.”</p>

  <p class="block27">“Ve sizin adınız?” Sesi sıcak, belki eğlenir gibiydi, ama duygusuz ifadesinden tam olarak kestirmek güçtü. İlgili gibiydi, ama her şeyden öte, kibardı.</p>

  <p class="block27">“Anastasia Steele, Kate’lebirlikte... hmm... Katherinele, Bayan Kavanagh’la birlikte, WSY Vancouver’da İngiliz Edebiyatı okuyorum.”</p>

  <p class="block27">“Anlıyorum, ” demekle yetindi. İfadesinde bir gülümseme görür gibi oldum, ama emin olamadım.</p>

  <p class="block27">“Oturmak ister misiniz?” Eliyle L biçiminde beyaz deri kanepeyi işaret etti.</p>

  <p class="block27">Ofisi bir kişi için fazla büyüktü. Boydan boya camların önünde, altı kişinin rahatça yemek yiyebileceği büyüklükte, koyu renk ahşap bir masa duruyordu. Masa ve kanepenin önündeki sehpa takımdı. Geri kalan her şey tavan, yer ve kapımn yanındaki, bir kare oluşturacak şekilde düzenlenmiş otuz altı küçük resimden oluşan bir mozaiğin kapladığı duvann dışında kalan bütün duvarlar beyazdı. Bunlar enfes resimlerdi, bir dizi dünyevi, unutulmuş nesne öylesine detaylı resmedilmişti ki fotoğraftan farksızdılar. Bir arada sergilenirken nefes kesiyorlardı.</p>

  <p class="block27">Bakışımı yakalayan Grey, “Yerel bir ressam, ” dedi. “Truton.” Dikkatim o ve resimler sayesinde dağılmış halde, “Çok hoşlar, ” dedim. “Sıradanı sıra dışılığa yüceltmişler.” Başını yana eğerek bana dikkatle baktı.</p>

  <p class="block27">Yumuşak bir sesle, “Size daha fazla katılamazdım, Bayan Steele, ” diye yanıtladı ve nedense kızardığımı hissettim.</p>

  <p class="block27">Resimler dışında, ofis soğuk, temiz ve kliniğimsiydi. Karşımdaki beyaz deri koltuklardan birine çöken Adonis’in kişiliğini yansıtıp yansıtmadığını merak etim.. Düşüncelerimin saptığı istikametten rahatsız olarak başımı salladım ve sırt çantamdan Kate’in sorularım çıkardım. Sonra, dijital kayıt cihazını kurdum ve parmaklarım birbirine dolandığı için, cihazı iki kez önümdeki sehpaya düşürdüm. Ben gittikçe daha fazla utanıp kıpkırmızı kesilirken Bay Grey hiçbir şey demeden sabırla umarım bekliyordu. Sonunda ona bakacak cesareti topladığımda, bir eli gevşek bir halde kucağında, uzun işaret parmağını dudaklarının üstünde dolaştırdığı diğeriyse çenesinde, beni izliyordu. Gülümsemesini bastırmaya çalıştığını düşündüm. “Öözür dilerim, ” diye geveledim. “Buna alışık değilim.” “Acele etmeyin, Bayan Steele, ” dedi.</p>

  <p class="block27">“Cevaplarınızı kaydetmemin bir sakıncası olur mu?”</p>

  <p class="block27">“Kayıt cihazını kurmak için girdiğiniz onca zahmetten sonra, şimdi mi soruyorsunuz?”</p>

  <p class="block27">Kıpkırmızı oldum. Benimle alay mı ediyordu? Öyle olmasını umuyordum. Ne diyeceğimi bilemeyerek gözlerimi kırpıştırdım ve sanırım bana acımış olacak ki, yumuşadı. “Hayır, sakıncası olmaz.”</p>

  <p class="block27">“Kate, yani Bayan Kavanagh, röportajın ne için olduğunu açıkladı mı?”</p>

  <p class="block27">“Evet. Bu yılın mezuniyet töreninde diplomaları ben vereceğim için, okul gazetesinin mezuniyet sayısında yayımlanacak.”</p>

  <p class="block27">Ah! Bu benim için yeni bir haberdi ve geçici bir süre, diplomamı benden çok da büyük olmayan tamam belki altı yaş falan büyüktü ve tamam mega başarılıydı, ama yine de birinden alacak olmanın endişesini duydum. Kaşlarımı çatarak, yoldan çıkan dikkatimi yeniden elimdeki işe çevirdim.</p>

  <p class="block27">“Pekâlâ...” Gergin bir tavırla yutkundum. “Bazı sorularım olacak, Bay Grey.” Bir saç tutamım kulağımın arkasına attım.</p>

  <p class="block27">Ruhsuz bir ifadeyle, “Ben de öyle olacağım düşünmüştüm, ” dedi. Bana gülüyordu. Bunu fark edince yanaklarım ısındı, daha uzun boylu ve tehditkâr görünme çabasıyla sırtımı dikleştirdim. Cihazın kayıt tuşuna basarken profesyonel görünmeye çalışıyordum.</p>

  <p class="block27">“Böyle bir imparatorluk kurmak için çok gençsiniz. Başarınızı neye borçlusunuz?” Ona baktım. Gülümsemesi hüzünlüydü ve sanki biraz rahatsız olmuş gibiydi.</p>

  <p class="block27">“İş demek insan demektir, Bayan Steele ve ben insanları yargılamak konusunda çok iyiyimdir. Nasıl motive olduklarını, onları neyin verimli kıldığını, neyin teşvik ettiğini ve onlara neyin ilham verdiğini bilirim. Sıra dışı bir ekip çalıştırıyorum ve karşılığını veriyorum.” Duraksadı ve gri bakışlarını bana sabitledi. “Herhangi bir planda başarı elde etmek için, insanın o planın ustası olması, içini dışını en ince detayına kadar bilmesi gerektiğine inanırım. Bunu yapmak için çok çalışırım. Mantık ve gerçeklere dayalı kararlar alırım, iyi, sağlam bir fikri ve iyi insanları göze kestirebilen ve besleyebilen Tanrı vergisi bir iç sese sahibim. İşin özü, her şeyin iyi insanlara dayanmasıdır.”</p>

  <p class="block27">“Belki de sadece şanslısınızdır.” Bu yorum, Kate’in listesinde yoktu, ama o kadar küstahtı ki. Gözleri kısa bir an hayretle parladı.</p>

  <p class="block27">“Ben işi şansa bırakmam, Bayan Steele. Bana ne kadar çok çalışırsam şansım o kadar artıyor gibi geliyor. İşin sırrı, takımınızda doğru insanları bulundurmakta ve enerjilerini uygun şekilde yönlendirmekte. Sanırım Harvey Firestone’un sözüdür: “İnsanların büyümesi ve gelişmesi, liderliğin en büyük görevidir.”</p>

  <p class="block27">“Kulağa kontrol manyağı gibi geliyorsunuz.” Kelimeler ağzımdan kendime engel olamadan dökülüvermişti.</p>

  <p class="block27">“Ah, her şeye kontrol uygularım, Bayan Steele, ” derken sesinde mizahtan eser yoktu. Ona baktım; hissiz bakışlarını gözlerime dikmişti. Kalp atışlarım hızlandı ve yüzüm bir kez daha kızardı.</p>

  <p class="block27">Neden üzerimde böyle sinir bozucu bir etki bırakıyordu? Sebep baş döndürücü yakışıklılığı mıydı? Gözlerinin beni delip geçmesi? İşaret parmağını alt dudağının üstünde dolaştırma şekli? Keşke bunu yapmaya bir son verseydi.</p>

  <p class="block27">Sözlerini, “Ayrıca, muazzam güç, gizli hayallerinizde, kendi kendinizi dünyaya her şeyi kontrol etmek üzere geldiğinize inandırmaktan geçer, ” diye sürdürürken sesi yumuşacıktı.</p>

  <p class="block27">“Muazzam bir gücünüz olduğunu mu hissediyorsunuz?” Kontrol manyağı.</p>

  <p class="block27">‘Yanımda kırk binden fazla insan çalıştırıyorum, Bayan Steele. Bu bana belli bir sorumluluk hissi ve, siz öyle demek isterseniz, güç veriyor. Telekomünikasyon işine artık ilgi</p>

  <p class="block27">duymadığıma karar verip işin o kısmını satsam, bir ayın sonunda yirmi bin kişi ev kredisi ödemelerini yapamayacak hale gelir.”</p>

  <p class="block27">Ağzım açık kalmıştı. Tevazu yoksunluğu karşısında afallamıştım.</p>

  <p class="block27">Tiksinerek, “Rapor vermeniz gereken bir yönetim kurulu yok mu?” diye sordum.</p>

  <p class="block27">“Şirketin sahibi benim. Bir yönetim kuruluna rapor vermem gerekmiyor.” Tek kaşını kaldırdı. Elbette, biraz araştırma yapmış olsam bunu bilirdim. Ama lanet olsun, çok küstahtı. Tavrımı değiştirdim.</p>

  <p class="block27">“İş dışında ilgi alanlarınız var mı?”</p>

  <p class="block27">“Çok çeşitli ilgi alanlarım var, Bayan Steele.” Dudaklarından belli belirsiz bir gülümseme geçti. “Çok çeşitli.” Ve nedense, bakışları karşısında kafam karıştı ve heyecanlandığımı hissettim. Gözleri ahlaksız bir düşünceyle parlamıştı.</p>

  <p class="block27">“Ama bu kadar çok çalışıyorsanız, gevşemek için ne yapıyorsunuz?”</p>

  <p class="block27">“Gevşemek?” Kusursuz beyaz dişlerini ortaya sererek gülümsedi. Nefesim kesilmişti. Gerçekten güzeldi. Hiç kimse bu kadar yakışıklı olmamalıydı.</p>

  <p class="block27">“Pekâlâ, sizin deyiminizle, gevşemek için yelken yapıyorum, uçuyorum, çeşitli fiziksel zevklerin tadını çıkarıyorum.” Koltuğunda kıpırdandı. “Çok varlıklı bir adamım, Bayan Steele, pahalı ve insanı içine çeken hobilerim var.”</p>

  <p class="block27">Bu konudan bir an önce çıkma isteğiyle, Kate’in sorularına baktım.</p>

  <p class="block27">“Üretime yatırım yapıyorsunuz. Neden özellikle bu alan?” diye sordum. Beni neden bu kadar huzursuz ediyordu?</p>

  <p class="block27">“Bir şeyler inşa etmeyi severim. Bir şeylerin nasıl işlediğini bilmeyi severim, olayları neyin harekete geçirdiğini, nasıl kurulduklarım ve parçalandıklarını öğrenmeyi. Ve gemilere büyük sevgim var. Ne diyebilirim ki?”</p>

  <p class="block27">“Mantığınız ve gerçeklerden çok kalbinizle konuşur gibisiniz?” Dudakları yukarı doğru kıvrıldı ve beni inceler gibi baktı. “Mümkündür. Gerçi bir kalbimin olmadığını söyleyecek insanlar çok.” “Bunu neden söylesinler?”</p>

  <p class="block27">“Çünkü beni iyi tanıyorlar.” Dudakları buruk bir gülümsemeyle bükülmüştü.</p>

  <p class="block27">“Arkadaşlarınız tanınması kolay biri olduğunuzu söylerler mi?” Ve soruyu sorduğum anda pişman oldum. Kate’in listesinde bu soru yoktu.</p>

  <p class="block27">“Ben çok ketum bir insanimdir, Bayan Steele. Mahremiyetimi korumak için ne gerekiyorsa yaparım. Kolay kolay röportaj vermem.” “Bu röportajı neden kabul ettiniz?”</p>

  <p class="block27">“Çünkü üniversitenin bağışçılarından biriyim ve Bayan Kavanagh’dan bir türlü kurtulamadım. Halkla İlişkiler ekibimin yakasına yapıştı ve bu tür kararlılıklara hayranlık duyarım.”</p>

  <p class="block27">Kate’in ne kadar ısrarcı olabileceğini iyi biliyordum. Sınavlarıma çalışıyor olmam gerekirken, burada, Grey’in içe işleyen bakışları altında kıvranarak oturuyor olmam bu yüzdendi.</p>

  <p class="block27">“Ayrıca çiftçilik teknolojilerine de yatırım yapıyorsunuz. O alana ilginiz neden?”</p>

  <p class="block27">“Parayı yiyemeyiz, Bayan Steele, dahası bu gezegende yeterince yiyeceği olmayan çok insan var.”</p>

  <p class="block27">“Kulağa hayli insancıl geliyor. Bu, özellikle tutkunu olduğunuz bir konu mu? Dünyadaki fakirleri doyurmak?”</p>

  <p class="block27">İfadesiz bir tavırla omuz silkti.</p>

  <p class="block27">“Zorlu bir iş, ” diye mırıldandı; oysa ben samimi olmadığını düşünüyordum. Bence hiç mantıklı değildi. Dünyadaki fakirleri doyurmak, ha? Finansal getirisini göremiyordum; sadece ideal olanın erdemi söz konusuydu. Tavrı karşısında kafam karışmış halde, bir sonraki soruya baktım.</p>

  <p class="block27">“Bir felsefeniz var mı? Varsa nedir?”</p>

  <p class="block27">“Bir felsefem olduğu söylenemez. Belki rehberlik eden bir prensibim olduğu söylenebilir. Carnegie’ninki: ‘Kendi zihnine tamamen hâkim olan bir adam, hak ederek kazandığı her şeye hâkim olabilir.’ Bireyci ve amaç odaklıyımdır. Hem kendimi hem etrafımdakileri kontrolü severim.”</p>

  <p class="block27">“Yani bir şeylere hâkim olmak istiyorsunuz?” Sen bir kontrol manyağısın. “Onlara hâkim olmayı hak etmek isterim, ama evet, sonuçta istiyorum.” “Tam bir tüketici gibi konuşuyorsunuz?”</p>

  <p class="block27">“Öyleyimdir.” Gülümsedi. Ama gülümsemesi gözlerine kadar ulaşamadı. Bir kez daha, dünyayı doyurmak isteyen bir adam imajına ters düşüyordu; bu yüzden kendimi başka bir şeyden bahsediyor olduğumuzu düşünmekten alamadım ama ne olduğu konusunda şaşkındım. Güçlükle yutkundum. Odanın ısısı gittikçe artıyordu ya da sadece bana öyle geliyordu. Tek isteğim, bu röportajın bir an önce bitmesiydi. Kate’in yeterince malzemesi olmuştu. Bir sonraki soruya baktım.</p>

  <p class="block27">“Evlat edinilmişsiniz. Bunun şu anda olduğunuz kişiyi nereye kadar yönlendirdiğini düşünüyorsunuz?” Ah, bu kişisel bir soruydu. Ona alınmadığını umarak baktım. Kaşları çatıldı.</p>

  <p class="block27">“Bilmem mümkün değil.”</p>

  <p class="block27">Dikkatim uyanmıştı. “Evlat edinildiğinizde kaç yaşındaydınız?”</p>

  <p class="block27">“Bu bilgi kamu kayıtlarında mevcut, Bayan Steele.” Sesi sertti. Lanet olsun. Tabii ki, bu röportajı yapacağımı bilseydim biraz araştırma yapardım. Kızararak aceleyle bir sonraki soruya geçtim.</p>

  <p class="block27">“İşiniz için, aile hayatınızdan fedakârlık yapmak zorunda kalmışsınız.” “Bu bir soru değil.” Sesi aksiydi.</p>

  <p class="block27">“Özür dilerim.” Yüzümü buruşturdum; kendimi beceriksiz bir çocuk gibi hissetmeme neden olmuştu. Tekrar denedim. “İşiniz için aile hayatınızdan fedakârlık etmek zorunda kaldınız mı?”</p>

  <p class="block27">“Bir ailem var. Bir erkek kardeşim, bir kız kardeşim ve sevgi dolu ebeveynlerim var. Ailemi bunun ötesinde genişletmek gibi bir niyetim yok.”</p>

  <p class="block27">“Gey misiniz, Bay Grey?”</p>

  <p class="block27">Gürültülü bir şekilde nefes aldı ve dehşete kapılarak yüzümü buruşturdum. Lanet olsun. Neden yazanları yüksek sesle okumadan önce bir tür filtreden geçirmiyordum ki? Ona tek yaptığım şeyin soruları okumak olduğunu nasıl söyleyebilirdim? Lanet olası Kate ve lanet olası merakı!</p>

  <p class="block27">“Hayır, Anastasia, gey değilim. Gözlerinde serinkanlı bir ışıltıyla kaşlarını kaldırdı. Pek hoşnut görünmüyordu.</p>

  <p class="block27">“Özür dilerim. Burada... yazıyordu.” Adımı ilk kez söylüyordu. Kalp atışlarım hızlanmıştı ve yanaklarım yine ısınmaya başlamıştı. Gergin bir tavırla, önüme düşen bir saç tutamını kulağımın arkasına attım.”</p>

  <p class="block27">Başını yana eğdi. “Bunlar kendi sorularınız değil mi?” Bütün kanım çekildi.</p>

  <p class="block27">“Şey, hayır... Kate... Bayan Kavanagh, sorulan o derledi.”</p>

  <p class="block27">“Okul gazetesinde birlikte mi çalışıyorsunuz?” Ah, hayır. Okul gazetesiyle hiçbir alakam yoktu. Bu, Kate’in ders dışı aktivitesiydi, benim değil. Yüzüm alev alev yanıyordu.</p>

  <p class="block27">“Hayır. Kate ev arkadaşımdır.”</p>

  <p class="block27">Sessizlik içinde, düşünür gibi çenesini sıvazlarken, gri gözleriyle beni süzüyordu. “Bu röportaj için gönüllü mü oldunuz?” derken sesine ölümcül bir sükûnet hâkimdi.</p>

  <p class="block27">Bir dakika, kimin kiminle röportaj yapıyor olması gerekiyordu? Gözleri benimkileri delip geçerken, kendimi doğruyu söylemek zorunda hissettim.</p>

  <p class="block27">“Görevlendirildim. Kate iyi değil.” Sesim cılız ve özür diler gibiydi. “Bu çok şeyi açıklıyor.”</p>

  <p class="block27">Kapı vuruldu ve İki Numaralı Sarışın içeri girdi.</p>

  <p class="block27">“Bay Grey, araya girdiğim için özür dilerim, ama bir sonraki toplantınıza iki dakika var.” ‘İşimiz henüz bitmedi, Andrea. Lütfen sonraki toplantımı iptal et.”</p>

  <p class="block27">Andrea tereddüt içinde ağzı bir karış açık bakıyordu. Kafası karışmış gibiydi. Bay Grey yüzünü ağır hareketlerle ona çevirip kaşlarını kaldırdı. Andrea pespembe kesildi. Ah, iyi. Demek yalnız değildim.</p>

  <p class="block27">“Tabii ki, Bay Grey, ” diye mırıldanıp çıktı. Bay Grey kaşlarını çattı ve dikkatini tekrar bana çevirdi.</p>

  <p class="block27">“Nerede kalmıştık, Bayan Steele?</p>

  <p class="block27">Ah, demek Bayan Steele’e geri döndük.</p>

  <p class="block27">“Lütfen, ben sizi işinizden alıkoymayayım.”</p>

  <p class="block27">“Ben de sizin hakkınızda bir şeyler öğrenmek istiyorum. Ve bunun âdil olduğunu düşünüyorum.” Gözleri merakla aydınlanmıştı. Çifte lanet olası. Nereye varmaya çalışıyordu acaba? Dirseklerini koltuğunun yan kısımlarına dayadı ve parmaklarını ağzının önünde birleştirdi. Ağzı çok... dikkat dağıtıcıydı. Yutkundum.</p>

  <p class="block27">“Öğrenilecek pek bir şey yok.” “Mezuniyet sonrası için planlarınız ne?”</p>

  <p class="block27">Omuz silktim. İlgisine hazırlıksız yakalanmıştım. Kateîe birlikte Seattle’a taşınıp iş bulmak.</p>

  <p class="block27">Finallerden ötesini gerçekten düşünmemiştim.</p>

  <p class="block27">“Hiç plan yapmadım, Bay Grey. Önce finallerimi aşmam gerekiyor.” <i class="calibre4">Ki</i> şu <i class="calibre4">anda</i> <i class="calibre4">da,</i> bir sarayı andıran, gösterişli ve steril ofisinizde, delici bakışlarınızın altında kıvranıyor olmak yerine ders çalışıyor olmam gerekiyordu.</p>

  <p class="block27">“Burada mükemmel bir staj programımız var, ” dedi sakin bir sesle. Şaşkınlık içinde kaşlarımı kaldırdım. Bana iş mi teklif ediyordu.</p>

  <p class="block27">“Ah, aklımda olsun, ” diye mırıldanırken tamamen altüst olmuştum. “Gerçi buraya uyacağımdan çok emin değilim.” Ah hayır. Yine yüksek sesle düşünüyordum.</p>

  <p class="block27">“Neden böyle söylediniz?” Dikkat kesilerek başım yana eğerken, dudaklarında bir gülümseme iması belirmişti.</p>

  <p class="block27">“Çok bariz değil mi?’ Koordinasyondan yoksundum, kılıksızdım, üstelik sarışın değildim.</p>

  <p class="block27">“Bana<span class="tab">&nbsp;&nbsp;&nbsp;&nbsp;&nbsp;&nbsp;</span>göre<span class="tab">&nbsp;&nbsp;&nbsp;&nbsp;&nbsp;&nbsp;</span>değil.”<span class="tab">&nbsp;&nbsp;&nbsp;&nbsp;&nbsp;&nbsp;Anlamlı</span><span class="tab">&nbsp;&nbsp;&nbsp;&nbsp;&nbsp;&nbsp;bakışlarında</span><span class="tab">&nbsp;&nbsp;&nbsp;&nbsp;&nbsp;&nbsp;mizahtan</span><span class="tab">&nbsp;&nbsp;&nbsp;&nbsp;&nbsp;&nbsp;eser</span><span class="tab">&nbsp;&nbsp;&nbsp;&nbsp;&nbsp;&nbsp;kalmamıştı</span><span class="tab">&nbsp;&nbsp;&nbsp;&nbsp;&nbsp;&nbsp;</span>ve<span class="tab">&nbsp;&nbsp;&nbsp;&nbsp;&nbsp;&nbsp;</span>karnımın derinliklerindeki kaslar aniden gerildi. Gözlerimi inceleyici bakışlarından koparıp kör gözlerle, düğüm düğüm olmuş parmaklanma baktım. Neler oluyordu? Artık gitsem iyi olacaktı. Kayıt cihazım almak için öne eğildim.</p>

  <p class="block27">“Size etrafı gezdirmemi ister misiniz?” diye sordu.</p>

  <p class="block27">“Çok meşgul olduğunuzdan eminim, Bay Grey, benim de gidecek uzun bir yolum var.”</p>

  <p class="block27">“Vancouver’a mı döneceksiniz?” Şaşırmış, hatta kaygılanmış gibiydi. Pencereden dışarı baktı. Yağmur başlamıştı. “Şey, arabayı dikkatli kullansanız iyi olur.” Sesi sert ve otoriterdi. Neden umurunda olsundu ki sanki? “Size gereken her şeyi aldınız mı?” diye ekledi.</p>

  <p class="block27">Kayıt cihazını sırt çantama yerleştirirken, “Evet, efendim, ” dedim. Gözleri kuşkuyla kısıldı. “Röportaj için teşekkürler, Bay Grey.”</p>

  <p class="block27">Her zamanki kibarlığıyla, “Benim için zevkti, ” dedi. Ben kalkarken o da ayaklandı ve elini uzattı.</p>

  <p class="block27">“Tekrar görüşene kadar, Bayan Steele, ” dedi. Bu bir meydan okuma mıydı, yoksa bir tehdit mi emin olamadım. Bir daha ne zaman karşılaşırdık ki? Bir kez daha elini sıkarken o tuhaf elektriği hâlâ hissediyor olmama şaşırdım. Heyecanım yüzünden olsa gerekti.</p>

  <p class="block27">“Bay Grey.” Onu başımla selamladım. Atletik zarafetiyle kapıya yürüdü ve açtı.</p>

  <p class="block27">“Kapıdan sağ salim çıktığınızdan emin olmak için, Bayan Steele.” Bana küçük bir gülümsemeyle baktı. Belli ki bir süre önceki zarafetten uzak girişimi kastediyordu. Kızardım.</p>

  <p class="block27">“Çok düşünceli bir davranış, Bay Grey, ” dedim. Gülümsemesi yüzüne yayıldı. İçimden, Beni eğlenceli bulmanıza sevindim, diye homurdanarak lobiye yürüdüm. Peşimden çıktığını fark edince şaşırdım. Andrea ve Olivia da, en az benim kadar şaşkın halde, bize bakıyorlardı.</p>

  <p class="block27">Grey, “Paltonuz var mıydı?” diye sordu. “Ceketim var, ” dedim.</p>

  <p class="block27">Olivia ayağa fırlayıp ceketimi getirdi. Grey ceketi bana uzatmasına izin vermeden, Olivia’nın elinden aldı. Giymem için tuttu ve ben utanarak ceketi komik bir şekilde üzerime geçirdim. Grey ellerini bir an için omuzlarıma koydu. Temas karşısında iç geçirdim. Tepkimi fark ettiyse bile belli etmedi. Uzun işaret parmağıyla asansörü çağıran düğmeye bastı ve benim açımdan sakillik, onun açısından serinkanlı bir özgüven içinde bekledik. Kapılar açıldı ve ben</p>

  <p class="block27">bir an önce kaçma telaşıyla kabine girdim. Buradan bir an önce çıkmam gerekiyordu. Dönüp ona baktığımda, bir eli duvarda, asansör girişine yaslanmış halde duruyordu. Gerçekten çok ama çok yakışıklıydı. Sinir bozucuydu.</p>

  <p class="block27">Veda olarak, “Anastasia, ” dedi.</p>

  <p class="block27">“Christian, ” dedim. Ve kapılar halime acıyarak kapandı.</p>

  <p class="block29" id="calibre_pb_6">&nbsp;</p>
</body>
</html>
