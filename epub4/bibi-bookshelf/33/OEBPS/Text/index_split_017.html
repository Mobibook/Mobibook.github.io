<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Grinin Elli Tonu</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block27">‘Yani üniversitede kimseyle çıkmadın?” “Hayır.” Vurgulamak için kafasını salladı.</p>

  <p class="block27">Kâselerimizi almaya gelen garson, konuşmamızı kısa bir kesintiye uğrattı. O uzaklaşınca, “Neden?” diye sordum.</p>

  <p class="block27">Küçümseyici bir gülümsemeyle baktı. “Gerçekten bilmek istiyor musun?” “Evet.”</p>

  <p class="block27">“İstemedim. Tek istediğim ve ihtiyaç duyduğum oydu. Hem ayrıca, canıma okurdu.” Sevgiyle gülümsedi.</p>

  <p class="block27">Ah, <i class="calibre4">bu</i> kadar bilgi çok fazla... Ama daha fazlasını istiyordum. “Annenin arkadaşı olduğuna göre, kaç yaşındaydı?”</p>

  <p class="block27">Sırıtarak, “Bunu yapmamayı akıl edecek kadar büyüktü, ” dedi. “Onu hâlâ görüyor musun?” “Evet.”</p>

  <p class="block27">“Peki hâlâ... şey...” Kızardım.</p>

  <p class="block27">“Hayır.” Kafasını salladı ve bana anlayışlı bir ifadeyle gülümsedi. “Çok iyi bir arkadaş.” “Ah, annen biliyor mu?”</p>

  <p class="block27">Bana bir aptalolma bakışı attı. “Elbette hayır.”</p>

  <p class="block27">Garson geyik etiyle döndü, ama iştahım kaçmıştı. Ne itiraftı ama. İtaatkâr Christian... Lanet olsun. Pinot Grigio’dan büyük bir yudum aldım. Elbette haklıydı, çok lezzetliydi. Tanrım, bütün bu açıklamalar, düşünecek ne çok şeyim olmuştu. Bunları kafamda işlemek için zamana ihtiyacım vardı; yalnız kalmca, dikkatim varlığıyla dağılmazken. O kadar baskın, öylesine alfa erkeğiydi ki. Üstelik şimdi denkleme bu bombayı atmıştı. Nasıl bir şey olduğunu biliyor.</p>

  <p class="block27">“Ama tam zamanlı değildi?” Kafam karışmıştı.</p>

  <p class="block27">“Şey, her ne kadar onu sürekli görmesem de öyleydi. Zordu. Sonuçta önce lisede, sonra üniversiteydim. Yemeğini ye, Anastasia.”</p>

  <p class="block27">“Gerçekten aç değilim, Christian.” Açıkladığın sır başımı döndürmeye devam ediyor.</p>

  <p class="block27">İfadesi sertleşti. “Ye, ” dedi sessizce. Fazla sessizce.</p>

  <p class="block27">Gözlerimi ona diktim. Ergenliğinde cinsel istismara uğramış bu adamın sesi fazla tehditkârdı. Usulca, “Bana bir dakika verir misin?” diye mırıldandım. Gözlerini kırpıştırdı.</p>

  <p class="block27">“Tamam, ” dedi ve yemeğini yemeğe devam etti.</p>

  <p class="block27">İmzayı atarsam böyle olacaktı demek. Bana emir verip duracaktı. Kaşlarımı çattım. Bunu istiyor muyum? Çatal bıçağıma uzandım ve geyik etinden bir deneme lokması kestim. Çok lezzetliydi.</p>

  <p class="block27">“Şeyimiz... ilişkimiz böyle mi olacak?” diye fısıldadım. “Senin bana emirler yağdıracağın bir ilişki?” Ondan tarafa bakamıyordum.</p>

  <p class="block27">“Evet, ” diye mırıldandı. “Anladım.”</p>

  <p class="block27">“Ve dahası, bunu yapmamı isteyeceksin, ” diye eklerken sesi alçaktı.</p>

  <p class="block27">Bundan samimiyetle şüpheliyim. Geyik etinden bir dilim daha kesip ağzıma götürdüm. “Büyük bir adım, ” diye mırıldandım ve lokmamı yedim.</p>

  <p class="block27">“Öyle.” Gözlerini yumdu ve kısa bir süre öyle kaldı. Tekrar açtığında, gözleri iri ve ciddiydi. “Anastasia, iç sesini dinlemelisin.</p>

  <p class="block27">Araştırmam yap, kontratı oku. Her yönünü tartışmaya açığım. Öncesinde konuşmak istersen, cumaya kadar Portland’da olacağım.” Kelimeler ağzından hızla dökülüyordu. “Beni ara. Belki</p>

  <p class="block27">de bir akşam yemeği yeriz. Mesela çarşamba? Bu işin yürümesini gerçekten istiyorum. Aslında hiçbir şeyi bu işin yürümesini istediğim kadar istemedim.”</p>

  <p class="block27">Yakıcı samimiyeti, arzusu gözlerine yansıyordu. Anlamadığım, temel olarak buydu. Neden ben? Neden o on beş kişiden herhangi biri değil? Ah, hayır. Yoksa ben de bu mu olacaktım? Bir sayı? On altı kişiden biri?</p>

  <p class="block27">“On beşinciye ne oldu?” deyiverdim.</p>

  <p class="block27">Şaşkınlık içinde kaşlarını kaldırdı, sonra kaderine boyun eğmiş gibi kafasını salladı.</p>

  <p class="block27">“Pek çok şey. Ama işin özü...” Duraksadı. Doğru sözcükleri bulmak için debelendiğini düşündüm. “Uyumsuzluk.” Omuz silkti.</p>

  <p class="block27">“Ve benim seninle uyumlu olabileceğimi düşünüyorsun?” “Evet.”</p>

  <p class="block27">“Artık hiçbiriyle görüşmüyor musun?”</p>

  <p class="block27">“Hayır, Anastasia, görüşmüyorum. İlişkilerimde tek eşliyimdir.”</p>

  <p class="block27">Ah, işte <i class="calibre4">bu</i> önemli bir haber.</p>

  <p class="block28">“Anlıyorum.”</p>

  <p class="block27">“Araştırmanı yap, Anastasia.”</p>

  <p class="block27">Çatal bıçağımı bıraktım. Daha fazla yiyemeyecektim. “Hepsi bu mu? Bu kadar mı yiyeceksin?”</p>

  <p class="block27">Onaylayarak başımı salladım. Yüzünü buruşturdu, ama hiçbir şey söylememeyi seçti. Rahat bir nefes aldım. Bu yeni bilgi yüzünden midem yanıyor, şarap yüzünden biraz başım dönüyordu. Tabağındaki her şeyi silip süpürmesini seyrettim. Kurt gibi yiyordu. Böyle müthiş bir fiziği korumak için egzersiz yapıyor olmalıydı. Pijamalarının kalçalarından sarkışının davetsiz görüntüsü zihnimde canlandı. Görüntü büsbütün dikkat dağıtıcıydı. Rahatsız bir şekilde kıvrandım. Kafasını kaldırıp bana bakınca kızardım.</p>

  <p class="block27">“Şu anda ne düşündüğünü öğrenmek için her şeyi verirdim, ” diye mırıldandı. İyice kızardım. Bana muzip bir gülümsemeyle baktı.</p>

  <p class="block27">“Tahmin edebiliyorum, ” diye takıldı. “Aklımı okuyamadığına seviniyorum.”</p>

  <p class="block27">“Aklını hayır, Anastasia, ama vücudunu dünden beri gayet iyi tamr oldum.” Sesi manidardı. Bir ruh halinden diğerine nasıl böyle hızla geçebiliyordu? O kadar değişkendi ki. Ona ayak uydurması güçtü.</p>

  <p class="block27">Garsona işaret ederek hesabı istedi. Ödedikten sonra ayağa kalktı ve elini uzattı.</p>

  <p class="block27">“Gel.” Elimi tutup beni tekrar arabaya götürdü. Bu ten tene temas, normalliği ve mahremliğiyle, ondan o kadar beklenmeyecek bir şeydi ki. Bu sıradan ve şefkatli jesti, o odada, Kırmızı Acı Odası’nda yapmak istedikleriyle bağdaştıramıyordum.</p>

  <p class="block27">Olympia ile Vancouver arasındaki yol boyunca sessizdik; her ikimiz de kendi düşüncelerimize dalmıştık. Dairemin önüne park ettiğimizde saat beşti. Işıklar yanıyordu. Kate evdeydi demek. Hiç şüphesiz toplanmakla meşguldü; tabii eğer Elliot hâlâ orada değilse. Christian motoru kapattı ve ondan ayrılmam gerektiğim fark ettim.</p>

  <p class="block27">‘İçeri gelmek ister misin?” diye sordum. Gitmesini istemiyordum. Birlikte geçireceğimiz zamanı uzatmak istiyordum.</p>

  <p class="block27">“Hayır, yapmam gereken işler var, ” demekle yetindi. Bana bakarken, ifadesini anlamak güçtü.</p>

  <p class="block27">Ellerime baktım ve parmaklarımı birbirine kenetledim. Birden duygusallaşmıştım. Gidiyordu. Uzanıp ellerimden birini tuttu ve usulca ağzına götürerek elimin üst kısmını öptü. Ne eski moda ve tatlı bir jestti. Yüreğim ağzıma gelmişti.</p>

  <p class="block27">“Bu hafta sonu için teşekkürler, Anastasia. Gerçekten... en iyisiydi. Çarşamba? Seni işten ya da başka bir yerden alırım.”</p>

  <p class="block27">“Çarşamba, ” diye fısıldadım.</p>

  <p class="block27">Elimi biî kez daha öptü ve kucağıma geri bıraktı. Arabadan indi. Benim tarafıma dolaşıp yolcu kapışım açtı. Neden böyle birden terk edilmiş gibi hissetmiştim kendimi? Gırtlağıma bir yumru oturdu. Beni böyle görmesine izin vermemeliydim. Yüzüme bir gülümseme yerleştirerek arabadan indim. Kate’le yüzleşmem gerektiğini bilerek ve Kate’le yüzleşmekten nefret ederek yoldan yukarı yürüdüm. Yolun yarısında durup ona baktım. Kendimi, Çene yukarı, Steele, diye azarladım.</p>

  <p class="block27">“Ah, bu arada, üzerimde senin iç çamaşırın var.” Ona küçük bir gülümseme gönderirken, görebilsin diye, üzerimdeki baksınn lastiğini yukarı çektim. Christian’ın ağzı şokla açılmıştı. Ne harika bir tepkiydi. Ruh halim o anda değişti ve için için, zıplayıp havayı yumruklama isteği duyarak eve girdim. EVET! içimdeki tanrıça heyecan içindeydi.</p>

  <p class="block27">Kate oturma odasında kitaplarını sandıklara yerleştirmekle meşguldü.</p>

  <p class="block27">“Döndün demek. Christian nerede? Nasılsın?” Sesi hararetli, kaygılıydı ve daha ben merhaba diyemeden, yanıma sıçrayıp omuzlarımı kavrayarak dikkatle yüzümü incelemeye koyuldu.</p>

  <p class="block27">Lanet olsun... Kate’in ısrarıyla baş etmem gerekecekti ve konuşamayacağımı söyleyen, imzalı, yasal bir evrak elimi kolumu bağlıyordu. Bu sağlıklı bir karışım değildi.</p>

  <p class="block27">“Ee, nasıldı? Aklımı senden alamadım. Tabii Elliot gittikten sonra.” Muzip bir ifadeyle sırıttı.</p>

  <p class="block27">Endişesi ve yakıcı merakı karşısında gülümsemeden duramadım, ama birden utanmıştım. Kızardım. Çok özeldi. Her şeyiyle. Christian’ın sakladıklarım görmek ve bilmek. Ama ona bazı detaylar vermek zorundaydım; yoksa beni rahat bırakmayacaktı.</p>

  <p class="block27">Kendimi ele veren mahcup gülümsememi gizlemeye çalışarak, usulca, “İyiydi, Kate. Çok iyiydi, sanırım, ” dedim</p>

  <p class="block27">“Sanırım mı?”</p>

  <p class="block27">Özür diler gibi omuz silktim. “Karşılaştıracak bir verim yok, değil mi?” “Seni boşalttı mı?”</p>

  <p class="block27">Lanet olsun. O kadar dobraydı ki. Kıpkırmızı kesildim. “Evet, ” diye geveledim.</p>

  <p class="block27">Kate beni kanepeye çekti, oturduk. Ellerimi sıkıca tuttu.</p>

  <p class="block27">“Bu iyi.” Bana hayretle bakıyordu. “İlk defandı. Vay canına, Christian ne yaptığım gerçekten biliyor olmalı.”</p>

  <p class="block27">Ah, Kate, bir bilsen.</p>

  <p class="block27">“Benim ilk defam korkunçtu, ” diye devam ederek, üzgün bir komik surat yaptı. “Ah?” İşte bu ilgimi çekmişti. Daha önce hiç açığa vurmadığı bir şeydi.</p>

  <p class="block27">“Evet. Steve Patrone. Lise, penissiz sporcu.” Ürperdi. “Çok sertti. Hazır değildim. İkimiz de sarhoştuk. Bilirsin, tipik mezuniyet sonrası ergen felaketi. Iykkk. Bir deneme daha yapmaya karar vermem aylarımı aldı. Ve onunla, yüreksiz bay harikayla değil. Çok gençtim. Beklemekle doğru olanı yaptın.”</p>

  <p class="block27">“Kate, kulağa berbat geliyor.” Kate hüzünlü görünüyordu.</p>

  <p class="block27">“Evet. Birleşmeyle ilk orgazmımı yaşamam neredeyse bir yılımı aldı ve sen... ilk defada yaşadın, öyle mi?”</p>

  <p class="block27">Utangaç bir tavırla başımı salladım. İçimdeki tanrıça yüzündeki sinsi ve kendi kendini tebrik eden gülümseme dışında, son derece ağırbaşlı bir tavırla bağdaş kurmuş oturuyordu.</p>

  <p class="block27">“Bekâretini kıçıyla dirseğini birbirinden ayırt edebilen birine vermene sevindim.” Göz kırptı. Onu bir daha ne zaman göreceksin?’ “Çarşamba. Akşam yemeği yiyeceğiz.”</p>

  <p class="block27">“Ondan hâlâ hoşlanıyor musun, peki?”</p>

  <p class="block27">“Evet. Ama şeyden emin değilim... gelecekten.” “Neden?”</p>

  <p class="block27">“O karmaşık biri, Kate. Bilirsin işte. Benimkinden çok farklı bir dünyada yaşıyor.” Büyük bahane. İnandırıcıydı da. Kırmızı Acı <i class="calibre4">Odası</i> var ve beni seks kölesi yapmak istiyoı’dan çok daha iyiydi.</p>

  <p class="block27">“Ah, lütfen. Parayı karıştırma, Ana. Elliot, Christian’ın biriyle çıkmasının sıra dışı olduğunu söyledi.”</p>

  <p class="block27">“Öyle mi?” Sesim birkaç oktav yükselmişti.</p>

  <p class="block27">Kendini fazla ele veriyorsun, Steele! Bilinçaltını uzun, sıska parmağım sallayarak bana baktı, sonra çok fazla şey anlatırsam Christian’ın beni dava edebileceğini hatırlatmak için adaletin terazisine dönüştü. <i class="calibre4">Ha...</i> <i class="calibre4">Ne</i> yapacaktı? Bütün <i class="calibre4">paramı</i> <i class="calibre4">mı</i> alacaktı? “Araştırmamın” geri kalan kısmını yaparken, Google’da gizlilik anlaşması ihlalinin yaptırımlarını taratmayı unutmamalıydım. Okul ödevi almış gibiydim. Belki not bile alırdım. Bu sabahki banyo deneyinden aldığım A’yı hatırlayıp kızardım.</p>

  <p class="block27">“Ana, ne oldu?”</p>

  <p class="block27">“Christian’ın söylediği bir şeyi hatırladım, o kadar.” Kate sevecen bir sesle, “Farklı görünüyorsun, ” dedi. “Farklı hissediyorum. Biraz sızlıyor, ” diye itiraf ettim. “Sızlıyor mu?”</p>

  <p class="block27">“Biraz.” Kızardım.</p>

  <p class="block27">Alaycı bir tiksintiyle, “Benimki de öyle. Şu erkekler, ” dedi. “Hayvanlar.” ikimiz de güldük. “Senin de mi sızlıyor?” dedim.</p>

  <p class="block27">“Evet... Aşırı kullanımdan” Kıkırdadım.</p>

  <p class="block27">Kıkırdamam geçince, “Haydi bana aşırı kullanıma Elliot’tan bahset, ” dedim. Barda sırada beklediğim zamandan bu yana ilk kez gevşediğimi hissediyordum. Bütün bunları başlatan telefon konuşmasından, Bay Grey’e uzaktan uzağa hayranlık beslediğim zamandan bu yana. Mutlu, karmaşıklıktan uzak günler.</p>

  <p class="block27">Kate kızardı. Aman Tanrım... Katherine Agnes Kavanagh karşımda Anastasia Rose Steele’e dönmüştü. Bana bir ceylan bakışı attı. Daha önce bir erkekle ilgili böyle bir tepki verdiğini görmemiştim. Ağzım bir karış açık kalmıştı. Kate nerede? <i class="calibre4">Ona</i> <i class="calibre4">ne</i> yaptın?</p>

  <p class="block27">“Ah, Ana, ” diye ağzından kaçırdı. “O, o kadar... her şey ki. Ve biz şeyde... ah... gerçekten iyi.” İki kelimeyi bir araya getirmekte zorlanıyordu. Çok kötü çarpılmıştı.</p>

  <p class="block27">“Bence bana ondan hoşlandığım söylemeye çalışıyorsun.” Deli gibi sırıtarak başını salladı.</p>

  <p class="block27">“Ve cumartesi onu göreceğim. Taşınmamıza yardım edecek.” Ellerim kavuşturdu, kanepeden fırlayıp parmak uçlarında pencereye gitti. Taşınma. Lanet olsun. Ben, etrafımızdaki paketleme kolilerine rağmen, o işi tamamen unutmuştum.</p>

  <p class="block27">Takdirle, “Çok yardımsever bir davranış, ” dedim. Onu da tanıyabilecektim. Belki de garip, rahatsız edici ağabeyi konusunda daha fazla ipucu sağlayabilirdi.</p>

  <p class="block27">“Dün gece ne yaptın?” diye sordum. Kafasını yana eğdi ve kaşlarını seniaptalneyaptık sanıyorsun der gibi kaldırdı.</p>

  <p class="block27">“Üç aşağı beş yukarı sizi yaptığınızı. Gerçi biz önce akşam yemeği yedik.” Sırıttı. “Sen gerçekten iyi misin? Biraz sersemlemiş görünüyorsun.”</p>

  <p class="block27">“Sersemlemiş hissediyorum. Christian çok yoğun biri.”</p>

  <p class="block27">“Evet, nasıl olabildiğini gördüm. Ama sana karşı iyi miydi?” Onu temin etmek için, “Evet, ” dedim. “Gerçekten çok acıktım. Bir şeyler pişireyim mi?”</p>

  <p class="block27">Kafasını salladı ve sandığa koymak için iki kitap daha aldı. “On dört bin dolarlık kitaplarınla ne yapmak istiyorsun?” diye sordu.</p>

  <p class="block27">“Ona iade edeceğim.” “Gerçekten mi?”</p>

  <p class="block27">“Gerçekten fazla büyük bir hediye. Kabul edemem, hele şimdi.” Kate’e sırıttım, başını sallayarak onayladı.</p>

  <p class="block27">“Atılıyorum. Sana birkaç mektup geldi ve José saat başı arıyor. Sesi çok mutsuz geliyordu.”</p>

  <p class="block27">“Ararım, ” diye geçiştirdim. Kate’e José’den bahsedersem onu çiğ çiğ yerdi. Mektupları yemek masasının üstünden toplayıp açmaya başladım.</p>

  <p class="block27">“Hey, mülakatlarım var. Önümüzdeki haftadan sonraki hafta, Seattle’da, stajyer yerleştirmeleri için.”</p>

  <p class="block27">“Hangi yayıneviyle?”</p>

  <p class="block27">“İkisiyle de!”</p>

  <p class="block27">“Not ortalamanın kapıları açacağını söylemiştim, Ana.”</p>

  <p class="block27">Elbette Kate’in <i class="calibre4">The</i> Seattle Times’ta ayarlanmış bir stajyerliği vardı. Babası birilerini tanıyan bililerini tanıyordu.</p>

  <p class="block27">“Elliot gitmen konusunda ne hissediyor?” diye sordum. Kate mutfağa girdi ve bu akşam ilk kez kederli görünüyordu.</p>

  <p class="block27">“Arılıyor. Bir yanım gitmek istemiyor, ama birkaç hafta güneşin altında yatma fikri çok cazip. Ayrıca, annem ısrar ediyor. Bu, Ethan ve ben ücretli çalışma dünyasına doğru yola çıkmadan önce, son gerçek aile tatilimiz olacak.”</p>

  <p class="block27">Ben Amerika Birleşik Devletleri’nden hiç ayrılmamıştım ve Kate, anne babası ve kardeşi Ethan’la birlikte, iki koca hafta için Barbados’a gidiyordu. Yeni dairemizde Kate’siz kalacaktım. Tuhaf olacaktı. Ethan geçen yıl mezun olmasından bu yana dünyayı dolaşıyordu. Kısa bir an, tatile çıkmadan önce onu görür müyüm acaba diye merak ettim. Öyle tatlı biriydi ki. Telefonun çalmasıyla düşüncelerimden sıyrıldım.</p>

  <p class="block27">“José olmalı.”</p>

  <p class="block27">İç geçirdim. Onunla konuşmam gerektiğini biliyordum. Telefonu kaptım. “Selam.”</p>

  <p class="block27">“Ana, dönmüşsün!” José büyük bir rahatlamayla haykırdı.</p>

  <p class="block27">“Belli ki.” Sesimden alaycılık akıyordu ve telefona gözlerimi çevirdim. Kısa bir an sessiz kaldı.</p>

  <p class="block27">“Seni görebilir miyim? Cuma gecesi için özür dilerim. Sarhoştum. Ve sen... şey, Ana, affet beni.”</p>

  <p class="block27">“Tabii ki. Seni affediyorum, José. Bir daha yapma, yeter. Sana karşı o tür duygularım olmadığını biliyorsun.”</p>

  <p class="block27">Hüzünlü, ağır bir iç geçirdi.</p>

  <p class="block27">“Biliyorum, Ana. Ben sadece, seni öpersem, duygularını değiştirebilirim sandım.”</p>

  <p class="block27">“José seni kalpten seviyorum ve benim için çok önemlisin. Hiç sahip olmadığım ağabey gibisin. Bu değişmeyecek. Bunu biliyorsun.” Onu hayal kırıklığına uğratmaktan nefret ediyordum, ama gerçek buydu.</p>

  <p class="block27">“Yani artık onunla birlikte misin?” Sesi küçümseme doluydu.</p>

  <p class="block27">“José, ben kimseyle birlikte değilim.” “Ama geceyi onunla geçirdin.”</p>

  <p class="block27">“Bu seni ilgilendirmez!” “Mesele para mı?”</p>

  <p class="block27">Cüreti karşısında afallayarak, “José! Bu ne cüret!” diye bağırdım.</p>

  <p class="block27">“Ana, ” diye sızlandı ve aynı anda özür diledi. Şu anda dar kafalı kıskançlığıyla uğraşacak durumda değildim. İncindiğini biliyordum, ama tabağım Christian Grey’le dolup taşıyordu zaten.</p>

  <p class="block27">“Belki yarın bir kahve falan içebiliriz. Seni ararım.” Uzlaşmacı davranıyordum. O benim arkadaşımdı ve onu çok severdim. Ama şu anda buna ihtiyacım yoktu.</p>

  <p class="block27">“O zaman yarın. Ararsın değil mi?” Sesindeki umut kalbimi burktu. “Evet... iyi geceler, José.” Cevabım beklemeden telefonu kapattım.</p>

  <p class="block27">Katherine elleri kalçalarında, “Bu da neyin nesiydi böyle?” dedi. Dürüstlük politikasını benimsemeye karar verdim. Her zamankinden daha zorlu görünüyordu.</p>

  <p class="block27">“Cuma günü bana asıldı.”</p>

  <p class="block27">“José mi? Ve Christian Grey? Ana feromonların fazla mesai yapıyor olmalı. O aptalın aklı neredeydi acaba?” Tiksintiyle başım salladı ve sandık toplama işine geri döndü.</p>

  <p class="block27">Kırk beş dakika sonra, ev yapımı spesiyalitem lazanya için toplanma işine ara verdik. Kate bir şişe şarap açtı; kutuların arasında yemek yiyerek, ucuz şarabı kafamıza dikerek ve TVdeki saçmalıkları izleyerek oturduk. Normallik buydu. Son kırk sekiz saatlik deliliğin üstüne, o kadar hoş ve yere indiriciydi ki. O zaman diliminin ilk telaşsız, azarlamasız ve huzurlu yemeğini yiyordum. Christianın yemekle sorunu ne? Kate tabakları kaldırırken ben de oturma odasını toplama işini bitirdim. Geriye kanepe, televizyon ve yemek masası kalmıştı. Başka neye ihtiyacımız olabilirdi ki? Sadece mutfak ve yatak odalarımızın toplanması kalmıştı ve önümüzde koca bir hafta vardı.</p>

  <p class="block27">Telefon bir kez daha çaldı. Elliot arıyordu. Kate bana göz kırptı ve on dört yaşındaymış gibi yatak odasına kaçtı. Tören konuşmasını yazması gerektiğini biliyordum, ama görünüşe bakılırsa Elliot daha önemliydi. Bu Grey erkeklerinde ne vardı? Onları böyle dikkat dağıtıcı, tamamen zapt edici ve dayanılmaz kılan neydi? Şarabımdan büyük bir yudum daha aldım.</p>

  <p class="block27">TV kanallarını dolaştım, ama için için, işi ertelemeye çalıştığımın farkındaydım. O kontrat, çantamın yan tarafında parlak kırmızı bir delik açmak üzereydi. Bu akşam okuyacak gücüm ve donanımım var mıydı?</p>

  <p class="block27">Başımı ellerimin arasına aldım. José ve Christian, her ikisi de benden bir şeyler istiyorlardı. José’yle baş etmesi kolaydı. Ama Christian... Christian’ı ele almak ve anlamak, beni aşan, bambaşka bir olaydı. Bir yanım kaçıp saklanmak istiyordu. Ne yapacaktım? Yakıcı gri gözleri ve dumanı tüten yoğun bakışları gözümde canlanırken vücudum kasıldı, inledim. Burada bile değildi ve ben tahrik olmuştum. Konu sadece seks olamazdı, değil mi? Bu sabah kahvaltıdaki nazik şakalaşmasını, helikopter gezisine sevinmemin onu neşelendirmesini, piyano çalışını, tatlı, içli ve ahçokhüzünlü müziği hatırladım.</p>

  <p class="block27">Çok karmaşık bir insandı. Ve şimdi nedeni konusunda bir fikre sahiptim. Ergenliğinden mahrum edilmiş, kötü kalpli Bayan Robinson figürünün cinsel tacizine uğramış genç bir adamdı. Vaktinden çok önce büyümesine şaşmamalıydı. Başından geçenleri düşününce kalbim hüzünle doldu. Tam olarak ne olduğunu bilmek için fazla naiftim, ama araştırma biraz ışık tutmalıydı. Gerçekten bilmek istiyor muydum? Hakkında hiçbir bilgi sahibi olmadığım bu dünyayı keşfetmek istiyor muydum? O kadar büyük bir adımdı ki.</p>

  <p class="block27">Onunla tanışmasaydım hâlâ tatlı, mutlu bihaber halimde olacaktım. Aklım dün geceye ve bu sabaha ve yaşadığım inanılmaz, şehvetli cinselliğe kaydı. Buna veda etmek istiyordum. Bilinçaltım, Hayır! diye haykırdı, içimdeki tanrıça, onunla sessiz, Zen’e özgü bir fikir birliği içinde, kafasını sallıyordu.</p>

  <p class="block27">Kate, ağzı kulaklarında, oturma odasına geri döndü. Belki de âşık olmuştu. Ona ağzım açık bakakalmıştım. Daha önce hiç böyle davranmamıştı.</p>

  <p class="block27">“Ana, ben yatıyorum. Çok yorgunum.” “Ben de, Kate.”</p>

  <p class="block27">Beni kucakladı.</p>

  <p class="block27">“Tek parça halinde dönmene sevindim.” Özür diler gibi, usulca ekledi. “Christian’da bir şey var.” Ona küçük, güven veren bir gülümsemeyle bakarken, içimden, Nereden biliyor, diye geçiriyordum. İşte bu yüzden, şaşmaz önsezisi sayesinde harika bir gazeteci olacaktı.</p>

  <p class="block27">Çantamı alıp kayıtsız adımlarla yatak odama yürüdüm. Son günün cinsel içerikli gayretinden ve karşı karşıya olduğum uç noktada ikilemden bitkin düşmüştüm. Yatağıma oturdum ve kahverengi zarfı çantamdan dikkatle çıkarıp elimde defalarca çevirdim. Christian’ın ahlaksızlığının boyutunu öğrenmeyi gerçekten istiyor muydum? Öylesine göz korkutucuydu ki. Derin bir nefes aldım ve yüreğim ağzımda, zarfı yırtıp açtım.</p>

  <p class="block29" id="calibre_pb_17">&nbsp;</p>
</body>
</html>
