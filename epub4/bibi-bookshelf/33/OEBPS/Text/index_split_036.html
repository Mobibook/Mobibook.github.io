<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Grinin Elli Tonu</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block30" id="toc_id_61">BÖLÜM YİRMİ DÖRT</h1>

  <p class="block26">Christian çelik parmaklıklı bir kafeste duruyordu. Üzerinde yumuşak ve yıpranmış kot pantolonu vardı ve ağız sulandıran çıplak göğsüyle bana bakıyordu. Güzel yüzüne, kimsenin bilmediği bir espriye gülen gülümsemesi kazınmıştı ve gözleri eriyik bir griydi. Elinde bir kâse çilek tutuyordu. Dikkatle bana bakarak atletik bir zarafetle kafesin önüne yürüdü. İrice, olgun bir çileği havaya kaldırdı ve elini parmaklıkların arasından uzattı.</p>

  <p class="block27">‘Ye, ” dedi. ‘T’ harfini telaffuz ederken, dili damağının ön kısmını okşamıştı.</p>

  <p class="block27">Ona doğru hareket etmeyi denedim, ama bağlıydım ve bileğimin etrafım saran görünmeyen bir güç beni alıkoyuyordu. Bırakın beni...</p>

  <p class="block27"><i class="calibre4">O</i> enfes çarpık gülümsemesiyle, “Gel, ye, ” dedi.</p>

  <p class="block27">Çektim, çektim... Bırak gideyim... Haykırmak, çığlık atmak istiyordum ama hiç ses çıkmadı. Dilsizdim. Christian biraz daha uzandı ve çilek dudaklarımdaydı.</p>

  <p class="block27">‘Ye, Anastasia.” Ağzı her hecede şehvetle duraksayarak adımı biçimlendirdi.</p>

  <p class="block27">Ağzımı açıp ısırdım; kafes kayboldu ve ellerim özgürdü. Ona dokunmak, parmaklarımı göğüs tüylerinin arasında dolaştırmak için uzandım.</p>

  <p class="block27">“Anastasia.” Hayır. İnledim. “Haydi, bebeğim.”</p>

  <p class="block27">Hayır, sana dokunmak istiyorum.</p>

  <p class="block28">“Uyan.”</p>

  <p class="block27">Hayır. Lütfen. Gözlerim kısacık bir an için, istemeden aralandı. Yataktaydım ve biri burnunu kulağıma sürtüyordu.</p>

  <p class="block27">“Uyan, bebeğim, ” diye fısıldadı ve tatlı sesinin etkisi erimiş, sıcak karamel misali damarlarıma yayıldı.</p>

  <p class="block27">Christian’dı. Tanrım. Hâlâ karanlıktı ve rüyamdan kalma görüntüleri bütün şaşırtıcılığı ve baştan çıkarıcıhğıyla, ısrarla aklımdaydı.</p>

  <p class="block27">“Ah... hayır, ” diye inledim. Göğsüne ve rüyama geri dönmek istiyordum. Beni neden uyandırıyordu ki? Gecenin bir yarısıydı, bana öyle geliyordu. Lanet olsun... Şimdi seks mi istiyordu yoksa?</p>

  <p class="block27">“Kalkma zamanı, bebek, başucu lambasını yakacağım.” Sesi alçaktı. “Hayır, ” diye inledim.</p>

  <p class="block27">Yüzümü, göz kapaklarımı burnumun ucunu ve ağzımı öperek, “Şafağı seninle izlemek istiyorum, ” dedi. Gözlerimi açtım. Başucu lambasını yakmıştı. “Günaydın, güzellik, ” diye mırıldandı.</p>

  <p class="block27">inledim, gülümsedi. “Hiç sabah inşam değilsin, ” diye mırıldandı.</p>

  <p class="block27">Işığın pusunda gözlerimi kıstım ve Christian’ın gülümseyen bir yüzle üzerime eğildiğini gördüm. Eğleniyordu. Benimle eğleniyordu! Ve giyinikti. Siyahlar içinde.</p>

  <p class="block27">“Seks istediğini sandım, ” diye homurdandım.</p>

  <p class="block27">“Anastasia, ben seninle seks yapmayı her zaman isterim. Senin de aynı hisleri taşıdığım bilmek içimi ısıtıyor, ” dedi kuru bir sesle.</p>

  <p class="block27">Gözlerim ışığa uyum sağlarken ona baktım, ama hâlâ keyifliydi. Tann’ya şükür.</p>

  <p class="block27">“Elbette istiyorum, ama bu kadar geç saatte değil.”</p>

  <p class="block27">“Geç değil, erken. Haydi, kalk bakalım. Dışarı çıkıyoruz. Seks hakkımı daha sonraya saklıyorum.”</p>

  <p class="block27">“Öyle güzel bir rüya görüyordum ki, ” diye sızlandım. Sabırla, “Ne hakkında?” diye sordu.</p>

  <p class="block27">“Sen.” Kızardım.</p>

  <p class="block27">“Bu kez ne yapıyordum.”</p>

  <p class="block27">“Bana çilek yedirmeye çalışıyordun.”</p>

  <p class="block27">Dudakları belli belirsiz bir gülümsemeyle büküldü, “Dr. Flynn bununla psikolojide yeni bir alan yaratabilir. Kalk, giyin. Duşa zahmet etme, daha sonra da yapabiliriz.”</p>

  <p class="block28">Yapabiliriz</p>

  <p class="block27">Kalkıp oturunca, çarşaf belime inip vücudumu gözler önüne serdi. Christian bana yer açmak için ayağa kalkarken, gözleri kararmıştı. “Saat kaç?”</p>

  <p class="block27">“Sabahın beş buçuğu.” “Bana üç gibi geliyor.”</p>

  <p class="block27">“Çok fazla zamanımız yok. Olabildiğince uzun uyumana izin verdim. Gel.” “Duş alamaz mıyım?”</p>

  <p class="block27">İç geçirdi.</p>

  <p class="block27">“Duş alırsan, ben de seninle duşa girmek isteyeceğim ve sen de ben de o zaman neler olacağını çok iyi biliyoruz. Gün kaçacak. Haydi.”</p>

  <p class="block27">Heyecanlıydı. Küçük bir çocuk gibi, beklenti ve heyecanla parlıyordu. Bu hali beni gülümsetti.</p>

  <p class="block27">“Ne yapıyoruz?” “Sürpriz. Söylemiştim.”</p>

  <p class="block27">Kendimi ona sırıtmaktan alamadım. “Tamam.” Yataktan kalkıp kıyafetlerimi aradım. Elbette düzgünce katlanmış halde, yatağımın başucundaki sandalyenin üstünde duruyorlardı. Jarse baksır çamaşırlarından birini de yanma bırakmıştı... Ralph Lauren. Aşağısı kurtarmazdı. Çamaşırı üzerime geçirince bana sırıttı. Hımm... Bir Christian Grey çamaşırı daha... Araba, BlackBerry, Mac, siyah ceket ve bir dizi kıymetli birinci baskı kitapla birlikte, koleksiyonuma eklenecek yeni bir parça. Cömertliği karşısında başımı salladım ve Tess’ten bir sahne aklıma süzülünce kaşlarımı çattım. Çilek sahnesi. Rüyamı çağrıştırmıştı. Dr. Flynn’in cam cehenneme, Freud için bile sıkı saha çalışması olurdu, sonra da zaten büyük olasılıkla Elli Ton’la baş etmeye çalışırken ölürdü.</p>

  <p class="block27">“Artık uyandığın için seni biraz rahat bırakacağım.” Christian oturma alanına geçerken ben de banyoya yürüdüm. İcabına bakmam gereken ihtiyaçlarım vardı ve hızh bir duş istiyordum. Yedi dakika sonra, ovulmuş, fırçalanmış halde, üzerimde kot pantolonum, askılı bluzum ve Christian’ın çamaşırıyla oturma alanmdaydım. Christian kahvaltı ettiği küçük yemek masasından bana baktı. Kahvaltı! Tanrım, <i class="calibre4">bu</i> saatte.</p>

  <p class="block27">‘Te, ” dedi.</p>

  <p class="block27">Lanet olsun... Rüyam. Damağındaki dilini düşünerek ona ağzım açık bakakaldım. Hımmm... Uzman dili.</p>

  <p class="block27">Sert bir sesle, “Anastasia, ” diyerek beni daldığım düşüncelerden uyandırdı. Benim için gerçekten çok erkendi. Bunu nasıl halledebilirdim?</p>

  <p class="block27">“Biraz çay içeceğim. Daha sonra yemek üzere bir kruvasan alabilir miyim?” Beni şüpheyle süzerken ona tatlı tatlı gülümsedim.</p>

  <p class="block27">Bütün yumuşaklığıyla, “Planlarımı mahvetme, Anastasia, ” diye uyardı. “Daha sonra, midem uyanınca yiyeceğim. Saat yedi otuz gibi, olur mu?” “Olur.” Bana bakıyordu.</p>

  <p class="block27">Dürüst olmam gerekirse, ona suratımı buruşturmamak için kendimi çok zorluyordum. “Sana gözlerimi devirmek istiyorum.”</p>

  <p class="block27">“Çekinme, devir ve günümü güzelleştir, ” dedi ciddi bir sesle. Tavana baktım.</p>

  <p class="block27">“Şey, sanırım biraz şamar beni uyandırırdı.” Sessiz bir derin düşünce halinde dudaklarımı büzdüm.</p>

  <p class="block27">Christian’ın ağzı açık kalmıştı.</p>

  <p class="block27">“Diğer yandan, senin sıcaklayıp zahmete girmeni istemem. Burada iklim yeterince sıcak.” Umursamaz bir tavırla omuz silktim.</p>

  <p class="block27">Christian ağzını kapattı ve rahatsız görünmek için büyük çaba harcasa da umutsuzca başarısız oldu. Gözlerinin gerisinde bekleyen muzipliği görebiliyordum.</p>

  <p class="block27">“Her zamanki gibi, kafa tutuyorsunuz, Bayan Steele. Çayını iç.”</p>

  <p class="block27">Twinings etiketini fark ettim ve kalbim şakımaya başladı. Bilinçaltım dudaklarını oynatarak, Gördün mü, önemsiyor, dedi. Karşısına oturup güzelliğini içime çektim. Bu adama bir gün doyabilecek miydim?</p>

  <p class="block27">Odadan çıkarken, Christian bana bir sweatshirt attı. “Buna ihtiyacın olacak.”</p>

  <p class="block27">Ona şaşkın şaşkın baktım.</p>

  <p class="block27">“Bana güven.” Sırıttı ve eğilip dudaklarıma hızlı bir öpücük kondurdu. Elimi tuttu ve dışarı çıktık.</p>

  <p class="block27">Dışarıda, şafak öncesinin yan aydınlığının göreceli serildiğinde, vale Christian’a üstü açılan bir spor arabanın anahtarlarını uzattı. Christian’a kaşımı kaldırdım; o da bana sırıttı.</p>

  <p class="block27">imrenmemenin elimde olmadığı komplocu ama kibirli bir sıntış eşliğinde, “Biliyorsun, bazen ben olmak harika bir şey oluyor, ” dedi. Oyunbaz ve umursamaz olduğu zamanlarda öylesine sevilesiydi ki. Arabamın kapısını abartılı bir reveransla açtı; bindim. Keyfi gayet yerindeydi.</p>

  <p class="block27">“Nereye gidiyoruz?”</p>

  <p class="block27">Arabayı araç girişine saptmrken, “Göreceksin, ” dedi. Ardından Savannah Park Yolu’na doğru yola koyulduk. GPS’i programlayıp direksiyondaki bir düğmeye bastı ve araba klasik bir orkestra parçasıyla doldu.</p>

  <p class="block27">Yüzlerce kemanın tatlı mı tatlı sesi etrafımızı sararken, “Bu da ne?” diye sordum.</p>

  <p class="block27">“La ÎVauiaia’dan. Verdi’nin bir operası.”</p>

  <p class="block27">Ah, Tanrım... Çok hoştu.</p>

  <p class="block27">“La Traviata? Duymuştum. Ama nerede olduğunu hatırlamıyorum. Ne demek?” Christian bana yan gözle bakıp sırıttı.</p>

  <p class="block27">“Şey, kelime anlamı olarak baştan çıkarılmış kadın. Alexandre Dumas’nın Kamelyalı Kadirimdan uyarlanmıştır.”</p>

  <p class="block28">“Ah, okumuştum.”</p>

  <p class="block27">“Okumuş olabileceğini tahmin ettim.”</p>

  <p class="block27">“Zengin fahişesi.” Rahat deri koltukta huzursuzca kıpırdandım. Bana bir şey söylemeye <i class="calibre4">mi</i> çalışıyor? “Hımm, tatsız bir hikâye, ” diye mırıldandım.</p>

  <p class="block27">“Çok mu? Başka bir müzik seçmek ister misin? Benim iPod’umdan.” Christian’ın yüzünde yine gizemli gülümsemesi belirmişti.</p>

  <p class="block27">iPod’unu ortalıkta göremiyordum. Aramızdaki konsolun üstündeki ekrana vurdu ve dikkatle bakınca, orada bir şarkı listesi olduğunu gördüm.</p>

  <p class="block27">“Sen seç.” Dudakları bir gülümsemeyle bükülmüştü; bunun bir meydan okuma olduğunu anladım.</p>

  <p class="block27">Christian Grey’in iPod’u ilginç olsa gerekti. Dokunmatik ekranda aşağı kaydım ve mükemmel şarkıyı buldum. “Çal”a tıkladım. Onu bir Britney hayranı olarak düşünmezdim. Clubmix tekno ritmi üzerimize çullanınca, Christian sesi kıstı. Belki de bunun için fazla erkendi; Britney en şehvetli kıvamındaydı.</p>

  <p class="block27">“Toxic, hımm?” Christian sırıtıyordu.</p>

  <p class="block27">Masum ayağına yatarak “Ne demek istediğini anlamadım, ” dedim.</p>

  <p class="block27">Müziği biraz daha kıstı ve içimden kendimi kucakladım, içimdeki tanrıça kürsüde altın madalyasını bekliyordu. Christian müziğin sesini kısmıştı. Zafer!</p>

  <p class="block27">Rahat bir tavırla, “O şarkıyı iPod’uma ben koymadım, ” dedi ve gazı kökleyip otobanda hızlanarak koltuğa yapışmama neden oldu.</p>

  <p class="block27">Ne? Piç kurusu ne yaptığım çok iyi biliyordu. <i class="calibre4">O</i> zaman kim koydu! Britne/nin sonu gelmeyen şarkısını dinlemek zorunda kalmıştım. Kim... kim?</p>

  <p class="block27">Şarkı sona erdi ve iPod yas tutan Damien Rice’a geçti. Kim? Kim? Pencereden dışarı bakarken, midem kaynıyordu. Kim?</p>

  <p class="block27">Dile getirmediğim düşüncelerimi, “Leila’ydı, ” diye yanıtladı. Bunu nasıl başarıyor?</p>

  <p class="block28">“Leila?”</p>

  <p class="block27">“Şarkıyı iPod’a koyan, eskilerden biriydi.”</p>

  <p class="block27">Ben afallamış bir halde otururken, Damien fonda şakıyordu. Eskilerden biri mi? Eski itaatkârlardan biri mi? Eski bir...</p>

  <p class="block27">“On beşten biri mi?” diye sordum. “Evet.”</p>

  <p class="block27">“Ona ne oldu.” “Bitirdik.” “Neden?”</p>

  <p class="block27">Ah, Tanrım, bu tür bir konuşma için çok erkendi. Ama gevşemiş hatta mutlu ve dahası konuşkan bir hali vardı.</p>

  <p class="block27">“Daha fazlasını istedi.” Christian’ın sesi alçak, hatta kendi kendisiyle konuşur gibiydi ve yine o güçlü iki küçük kelimeyle başladığı cümleyi aramızda asılı bırakmıştı.</p>

  <p class="block27">Beyin ağız arası filtremi devreye sokamadan, ‘Ve sen istemedin, öyle mi?” deyiverdim. Lanet olsun, bilmek istiyor muydum ki?</p>

  <p class="block27">Başını salladı. “Ben hiçbir zaman daha fazlasını istemedim. Seninle tanışana kadar.”</p>

  <p class="block27">Nefesim kesilmişti, başım dönüyordu. İstediğim bu değil miydi? Daha fazlasını istiyordu. Daha fazlasını <i class="calibre4">o</i> <i class="calibre4">da</i> istiyordu! İçimdeki tanrıçam kürsüden geri perendeyle atlamıştı ve stadyumun etrafını perende atarak dönüyordu. Yalnız değildim.</p>

  <p class="block27">“Diğer on dördüne ne oldu?” diye sordum.</p>

  <p class="block27">Tanrım, hazır konuşurken fırsattan istifade et. “Liste mi istiyorsun? Boşandı, kellesi uçtu ve öldü?” “Sen VIII. Henry değilsin.”</p>

  <p class="block27">“Pekâlâ, belli bir sıraya bağlıkalmadan, Elena dışında sadece dört kadınla uzun süreli ilişkim oldu.”</p>

  <p class="block28">“Elena?”</p>

  <p class="block27">“Senin Bayan Robinson.” Gizli ve kişiye özel espri gülümsemesiyle sırıtıyordu.</p>

  <p class="block27">Elena! Siktir! Şeytanın bir adı ve o adın yabancı bir tınısı vardı. Zihnime kuzguni saçlı, yakut kırmızısı dudaklı, açık tenli, muhteşem, vamp bir kadının görüntüsü doldu ve güzel olduğunu anladım. Kurcalamamalıyım. Kurcalamamalıyım.</p>

  <p class="block27">Dikkatimi dağıtmak için, “Diğer dörde ne oldu?” diye sordum. Beni oyunbaz bir tavırla azarladı. “Çok araştırmacı ve bilgiye fazlasıyla heveslisiniz, Bayan Steele.”</p>

  <p class="block27">“Öyle mi, Bay Âdetin Ne Zaman?”</p>

  <p class="block27">“Anastasia, bir erkeğin bu tür şeyleri bilmesi gerekir.” “Öyle mi?”</p>

  <p class="block27">“Benim gerekir.” “Neden?”</p>

  <p class="block27">“Çünkü seni hamile bırakmak istemiyorum.”</p>

  <p class="block27">“Ben de hamile kalmak istemiyorum. En azından birkaç sene daha.”</p>

  <p class="block27">Christian şaşkınlık içinde gözlerini kırpıştırdı ve sonra gözle görülür biçimde gevşedi. Pekâlâ. Christian çocuk istemiyordu. Şimdi mi yoksa hiçbir zaman mı? Ani ve öngörülmemiş açık sözlülük saldırısı başımı döndürmüştü. Belki sabahın körü olduğu içindi. Ya da Georgia suyundaki bir şey yüzünden. Georgia havası ya da. Başka ne bilmek istiyordum? Günü yakala.</p>

  <p class="block27">“Pekâlâ, diğer dördüne ne oldu?” diye sordum.</p>

  <p class="block27">“Biri bir başkasıyla tanıştı. Diğer üçü daha fazlasını istedi. O zaman, daha fazlasına açık değildim.”</p>

  <p class="block27">‘Ta diğerleri?”</p>

  <p class="block27">Bana şöyle bir baktı ve başını salladı. ‘Türümedi, o kadar.”</p>

  <p class="block27">Vay canına, sindirilecek bir dolu bilgi. Arabanın yan aynasına baktım ve gökyüzünde pembe ve camgöbeği karışımı yumuşacık bir rengin belirdiğini gördüm. Şafak peşimizdeydi.</p>

  <p class="block27">“Nereye gidiyoruz?’ Interstate 95’e bakarak, şaşkınlıkla sordum. Güneye gidiyorduk, tek bildiğim buydu.</p>

  <p class="block27">“Bir havaalanına.”</p>

  <p class="block27">Telaşa kapılarak “Seattle’a dönmüyoruz, değil mi?” dedim. Annemle vedalaşmamıştım. Tanrı aşkına, bizi akşam yemeğine bekliyordu.</p>

  <p class="block27">Güldü. “Hayır, Anastasia en sevdiğim ikinci boş vakit uğraşımın tadını çıkaracağız?” “ikinci?” Kaşlarımı çattım.</p>

  <p class="block27">“Evet. İlkini bu sabah söyledim.”</p>

  <p class="block27">Beynimi zorlarken, muhteşem profiline kaşlarımı çatarak baktım.</p>

  <p class="block27">“Sizin tadınızı çıkarmak, Bayan Steele. Listemde en üst sırada o var. Yapabildiğim her şekilde.”</p>

  <p class="block31">Ah.</p>

  <p class="block27">Kızararak, “Bu benim de dikkat dağıtıcı ve acayip öncelikler üstemde üst sıralarda yer alıyor, ” diye mırıldandım.</p>

  <p class="block27">Kuru bir sesle, “Bunu duyduğuma sevindim, ” diye mırıldandı. “Havaalanı derken?”</p>

  <p class="block27">Sırıttı. “Uçuş”</p>

  <p class="block27">Terim zihnimde belli belirsiz bir zil çalmıştı. Daha önce de bahsetmişti.</p>

  <p class="block27">“Şafağın peşine düşeceğiz, Anastasia.” GPS bir sanayi sitesini andıran bir yere doğru, sağa sapmasını işaret ederken dönüp bana sırıttı. Üzerinde BRUNSWICK UÇUŞ BİRLİĞİ yazılı bir tabelanın asılı durduğu büyük beyaz bir binanın önüne çekti.</p>

  <p class="block27">Planör! Planörle uçmaya <i class="calibre4">mı</i> gidiyoruz?</p>

  <p class="block27">Motoru durdurdu.</p>

  <p class="block27">“Var mısın?” diye sordu. “Sen mi uçuracaksın?” “Evet.”</p>

  <p class="block27">“Evet, lütfen!” Tereddüt etmemiştim. Sırıtarak öne eğildi ve beni öptü. Arabadan inerken, “Bir ilk daha, Bayan Steele, ” dedi.</p>

  <p class="block27">İlk mi? Ne tür bir ilk? Bir planörü ilk uçuruşu mu? Lanet olsun! Hayır, bunu daha önce yaptığını söylemişti. Gevşedim. Arabanın etrafım dolaşıp kapımı açtı. Gökyüzü çok hoş bir opal rengini almıştı ve tek tük çocuksu bulutların arasından usulca parlıyordu. Şafak sökmek üzereydi.</p>

  <p class="block27">Christian beni elimden tuttu ve birkaç uçağın park halinde beklediği bir hangara götürdü. Uçakların yanında kafası tıraşlı ve vahşi bakışlı bir adam duruyordu. Taylor da yanı başındaydı.</p>

  <p class="block27">Taylor! Christian bu adam olmadan herhangi bir yere gidiyor muydu acaba? Ben sırıtınca o da nazik bir gülümsemeyle karşılık verdi.</p>

  <p class="block27">“Bay Grey, yedek pilotunuz Bay Mark Benson, ” dedi Taylor. Christian ve Benson el sıkıştılar ve rüzgâr hızı, istikametler ve ona benzer şeyler hakkında kulağa çok teknik gelen bir konuşmaya girdiler.</p>

  <p class="block27">Utangaç bir tavırla, “Merhaba, Taylor, ” dedim.</p>

  <p class="block27">“Bayan Steele.” Beni başıyla selamladı. Kaşlarımı çatınca, “Ana, ” diye düzeltti. Sır verir gibi, “Son birkaç gündür ayaklı kasırga gibiydi. Burada olmamıza çok memnunum, ” dedi.</p>

  <p class="block27">Ah, işte <i class="calibre4">bu</i> ilginç bir haber. Neden acaba? Herhalde benim yüzümden değildi. Açılma perşembesi! Savannah’nın suyunda bu adamları biraz olsun gevşeten bir şey olmalıydı.</p>

  <p class="block27">“Anastasia.” Christian beni çağırıyordu. “Gel.” Elini uzattı.</p>

  <p class="block27">Taylor’a gülümsedim. “Sonra görüşürüz.” Bana kısa bir selam verdikten sonra park alanına doğru yürüdü.</p>

  <p class="block27">“Bay Benson, kız arkadaşım Anastasia Steele.”</p>

  <p class="block27">El sıkışırken, “Tanıştığımıza memnun oldum, ” dedim. Benson bana göz kamaştıran bir gülümsemeyle bakıyordu.</p>

  <p class="block27">“Ben de öyle, ” dedi. Aksamndan Ingiliz kökenli olduğunu çıkardım.</p>

  <p class="block27">Christian’ın elini tutarken, kamımda bir heyecan dalgası kıpırdıyordu. Vay canına! Planörle uçmak ha! Marc Benson’ın peşi sıra hangardan çıkıp kalkış pistine yöneldik. O ve Christian konuşmayı sürdürüyorlardı. İşin özünü kapmıştım. Tartışmaya açık olsa da, görünüşe göre, L 13’ten daha iyi olan bir Blanik23’te olacaktık. Benson ise bir Piper Pawnee kullanıyor olacaktı. Yaklaşık beş senedir kuyruktan çekerli uçaklarla uçuyordu. Bütün bunlar bana hiçbir şey ifade etmiyordu, ama Christian’a baktığımda çok canlı ve tam havasında olduğunu gördüm. Onu izlemek zevkti.</p>

  <p class="block27">Uçağın kendisi, beyaz üzerine turuncu çizgili, uzun ve gösterişliydi. İki koltuğunun önlü arkalı yerleştirildiği küçük bir kokpiti vardı. Uzun beyaz bir kabloyla küçük, geleneksel tek pervaneli bir uçağa bağlıydı. Benson kokpiti çevreleyen büyük, şeffaf Perspex kubbeyi açarak binmemize yardım etti.</p>

  <p class="block27">“Önce paraşütünüzü bağlamalıyız.”</p>

  <p class="block27">Paraşüt mü!</p>

  <p class="block27">Christian, “Ben hallederim, ” diyerek araya girdi ve kemeri uysal bir ifadeyle gülümseyen Benson’dan aldı.</p>

  <p class="block27">Benson, “Ben biraz balast getireyim, ” dedi ve uçağa yöneldi. Kuru bir sesle, “Beni bir şeylere bağlamaya bayılıyorsun, ” dedim. “Bayan Steele, bilemezsiniz. Haydi, kolunu kayışlara geçir.” Kolumu omzuna yerleştirerek söyleneni yaptım. Christian hafifçe gerilse de kıpırdamadım. Ayaklarım ilmiklerden geçince, paraşütü yukarı çekti, kollarımı omuz kayışlarından geçirdim. Kemeri maharetle bağlayıp bütün kayışları sıktı.</p>

  <p class="block27">“İşte, tamamdır, ” dedi, ama gözleri parlıyordu. “Dünkü tokan yanında mı?” Başımı evet der gibi salladım.</p>

  <p class="block27">“Saçımı toplamamı mı istiyorsun?” “Evet.”</p>

  <p class="block27">Hızlı hareketlerle isteğini yerine getirdim.</p>

  <p class="block27">“Önden bin, ” diye talimat verdi. Hâlâ fazla patronluk taslıyordu. Arka tarafa tırmanacak oldum.</p>

  <p class="block27">“Hayır, öne. Pilot arkada oturur.” “Ama göremeyeceksin.”</p>

  <p class="block27">“Çok şey göreceğim.” Sırıttı.</p>

  <p class="block27">Onu hiç bu kadar mutlu görmemiştim. Tırmanıp deri koltuğa yerleştim. Şaşırtıcı derecede rahattı. Christian uzandı, kemeri omuzlarımdan geçirdi, aşağıdaki kemer için bacaklarıma uzandı ve göbeğimin üstündeki tokaya tutturdu. Bütün kemerleri iyice sıktı.</p>

  <p class="block27">“Hımm... Aynı sabah içinde iki defa. Şanslı bir adamım, ” diye fısıldadı ve beni çabucak öptü. “Fazla uzun sürmeyecek, en çok yirmi, otuz dakika. Sabahın bu saatinde termaller çok iyi olmaz, ama bu saatte yukarısı nefes kesicidir. Umarım gergin değilsindir.”</p>

  <p class="block27">“Heyecanlıyım.” Gülümsedim.</p>

  <p class="block27">Bu saçma sapan sırıtış da nereden çıkmıştı? Aslında bir yanım dehşete kapılmıştı, içimdeki tanrıça kanepenin arkasında, bir battaniyenin altındaydı.</p>

  <p class="block28">“İyi”</p>

  <p class="block27">Christian da sırıttı ve yüzümü okşadıktan sonra, görüş alanımdan kayboldu.</p>

  <p class="block27">Arkama tırmanırken hareketlerini duyuyor ve hissediyordum. Elbette beni fazla sıkı bağladığı için dönüp ona bakamıyordum. Tipik Christian! Çok alçaktaydık. Önümde kadranlar, levyeler ve büyük bir sopanın durduğu bir panel vardı. Hiçbir şeye dokunmadım.</p>

  <p class="block27">Mark Benson neşeli bir sırıtışla geri geldi, kemerlerimi kontrol ettikten sonra eğilip kokpit zeminine bir şey baktı. Sanırım balasttı.</p>

  <p class="block27">“Evet, sağlam. İlk defa mı?” diye sordu. “Evet.”</p>

  <p class="block27">“Bayılacaksınız.” “Teşekkürler, Bay Benson.”</p>

  <p class="block27">“Bana Mark deyin.” Christian’a döndü. “Tamam mı?” “Evet. Haydi gidelim.”</p>

  <p class="block27">Hiçbir şey yemediğim için çok memnundum. Çok heyecanlıydım ve midemin yiyecek, heyecan ve yerden ayrılmayı bir anda kaldırabileceğinden emin değildim. Bir kez daha</p>

  <p class="block27">kendimi bu güzel adamm becerikli ellerine teslim ediyordum. Mark kokpit kapağını kapattı, öndeki uçağa yürüyüp tırmandı.</p>

  <p class="block27">Piper’m tek pervanesi dönmeye başladı ve gergin midem kendine gırtlağımda yeni bir yer edindi. Tanrım... Bunu gerçekten yapıyordum. Mark kalkış pistinde ağır ağır ilerlemeye başladı ve kablonun gerilmesiyle, öne doğru sarsıldık. Harekete geçmiştik. Arkamdaki telsizden konuşmalar duyuyordum. Sanırım Mark kuleyle konuşuyordu, ama ne dediğini çıkaramıyordum. Piper hızlandıkça biz de hızlandık. Zemin çok engebeliydi ve önümüzde, tek pervaneli uçak hâlâ yerdeydi. Tanrım, hiç kalkacak mıydık acaba? Ve birden, midem gırtlağımdan kaydı ve bedenimden zemine doğru serbest düşüşe geçti. Havalanmıştık.</p>

  <p class="block27">Christian arkamda, “İşte gidiyoruz, bebek!” diye bağırdı. Ve kendi baloncuğumuzun içinde, yalnız ikimizdik. Tek duyabildiğim yanımızdan geçip giden rüzgâr ve Piper’ın motorunun uzak homurtusuydu.</p>

  <p class="block27">Koltuğumun kenarına iki elimle o kadar sıkı tutunmuştum ki, parmak boğumlarım bembeyaz kesilmişti. Karaya doğru, batıya, yükselmekten olan güneşten ters istikamete yönelerek yükseklik kazandık. Tarlaların, ormanların, evlerin ve Interstate 95’in üstünden uçuyorduk.</p>

  <p class="block27">Ah, Tanrım. Bu müthiş bir şeydi. Üstümüzde sadece gökyüzü vardı. Göğün her yerine nüfuz eden ışık, sıra dışı ve sıcak bir tondaydı. José’nin “sihirli saatten”, günün, fotoğrafçıların bayıldıkları “sihirli saat”inden bahsedişini hatırladım. Buydu demek. Tam şafaktan sonra... ve ben Christian’la birlikte oradaydım.</p>

  <p class="block27">Birden aklıma José’nin sergisi geldi. Hımm. Bundan Christian’a bahsetmem gerekecekti. Kısa bir an nasıl tepki vereceğini merak ettim. Ama bu konuda endişelenmeyecektim. Şimdi değil, şimdi uçuşun keyfini çıkarıyordum. Yükseklik kazanırken kulaklarım doldu ve yer gittikçe uzaklaştı. O kadar huzurluydu ki. Christian’ın burada olmayı neden sevdiğini tamamen anlıyordum. BlackBerry’sinden ve işinin bütün baskılarından uzakta.</p>

  <p class="block27">Telsiz cazırdayarak çalışmaya başladı ve Mark üç bin fitten bahsetti. Tanrım, kulağa çok yüksek geliyordu. Yere baktım; artık aşağıdaki hiçbir şeyi net olarak ayırt edemiyordum.</p>

  <p class="block27">Christian telsize, “Bırak, ” deyince Piper birden gözden kayboldu ve küçük uçağın sağladığı çekilme duygusu kesildi. Georgia’nm üzerinde süzülüyor, süzülüyorduk.</p>

  <p class="block27">Aman Tanrım, <i class="calibre4">bu</i> heyecan vericiydi. Kanat eğilirken, uçak yan yatarak döndü ve güneşe doğru helezonlar çizmeye başladık. Ikarus. Buydu işte. Güneşe yakın uçuyordum, ama Christian yanımdaydı, beni yönlendiriyordu. Bunu fark etmek nefesimi kesmişti. Döndük, döndük, sabah ışığında manzara görülmeye değerdi.</p>

  <p class="block27">“Sıkı tutun!” diye bağırdı ve bir kez daha daldık; ancak bu kez durmadı. Birden, baş aşağı döndüm, yere kokpitin tepesinden bakıyordum.</p>

  <p class="block27">Yüksek sesle haykırdım, kollarım otomatik olarak açılmış, ellerim beni düşmekten durdurması için Perspex yüzeye tutunmuştu. Christian’ın güldüğünü duyabiliyordum. Piç! Ama neşesi bulaşıcıydı ve o uçağı düzeltirken, ben de gülüyordum.</p>

  <p class="block27">Ona, “Kahvaltı etmediğime memnunum!” diye seslendim. “Evet, etmemiş olman iyi, çünkü bunu tekrar yapacağım.”</p>

  <p class="block27">Uçağı, tekrar tepetaklak gelene kadar eğdi. Bu defa hazırlıklı olduğum için, kemere tutundum, ama aptal gibi sırıtıyor, kıkırdıyordum. Uçağı bir kez daha düzeltti.</p>

  <p class="block27">“Güzel, değil mi?” diye seslendi. “Evet.”</p>

  <p class="block27">Havada ihtişamla süzülerek, sabahın ilk ışıklarında rüzgârı ve sessizliği dinleyerek uçtuk. Daha fazlasını kim isteyebilirdi ki?</p>

  <p class="block27">“Önündeki kolu görüyor musun?” diye bağırdı.</p>

  <p class="block27">Bacaklarımın arasındaki çubuğa baktım. Ah, hayır, bununla nereye varmaya çalışıyor? “Sıkıca tut.”</p>

  <p class="block27">Ah, lanet olsun. Uçağı bana uçurtacaktı. Hayır!</p>

  <p class="block27">Daha büyük bir hararetle, “Haydi, Anastasia, tut şunu, ” diye bastırdı.</p>

  <p class="block27">Çekinerek tuttum ve dümen, kürek ya da bu şeyi havada tutan her neyse onun fırladığını ve yalpaladığım hissettim.</p>

  <p class="block27">“Sıkı tut ve olduğu yerde kalmasını sağla. Önünde, ortadaki kadranı görüyor musun? iğneyi tam merkezde tut.”</p>

  <p class="block27">Yüreğim ağzımdaydı. Lanet olsun. Bir planörü uçuruyordum. “Aferin kızıma!” Christian çok neşeli görünüyordu. “Kontrolü almama izin vermene şaşırdım, ” diye bağırdım.</p>

  <p class="block27">“Neler yapmana izin vereceğimi bilsem şaşırırdın, Bayan Steele. Şimdi tekrar bende.”</p>

  <p class="block27">Kolun aniden hareket ettiğini hissettim ve birkaç fiti helezon çizerek inerken, elimden bıraktım. Kulaklarım yine dolmaya başlamıştı. Yer yaklaşıyordu ve birazdan çarpacakmışız gibi geliyordu. Tanrım, korkutucuydu.</p>

  <p class="block27">“BMA, BGN Papa Üç Alfa konuşuyor, rüzgâr yönünde yediden çime giriş yapıyoruz, BMA.” Christian her zamanki otoriter haline dönmüştü. Kule telsizden bir şeyler söyledi, ama ne dediklerini anlayamadım. Geniş bir daire çizip bir kez daha süzülerek, ağır ağır yere yaklaştık. Havaalanını, iniş pistlerini görebiliyordum ve tekrar Interstate 95’ün üstünde uçuyorduk.</p>

  <p class="block27">“Sıkı dur, bebek. Biraz sarsılabiliriz.”</p>

  <p class="block27">Bir daire daha çizdikten sonra dalışa geçtik, aniden kısa bir çarpmayla indik ve çimlerin üstünde hızla ilerledik. Lanet olsun. Telaş uyandırıcı bir hızla yerde zıplarken, dişlerim birbirine çarpıyordu. Nihayet durdu. Uçak iki yana sallandı ve sağa yattı. Christian uzanıp kokpit kapağını açarken, ciğerlerimi dolduran derin bir nefes aldım. Planörden çıkıp gerindi.</p>

  <p class="block27">Göz alıcı bir griyle parlayan gözleriyle, “Nasıldı?” diye sordu. Beni çözmek için üzerime eğildi.</p>

  <p class="block27">“Olağanüstüydü. Teşekkürler, ” diye fısıldadım.</p>

  <p class="block27">Sesinde bir umut tınısıyla, “Daha fazlası var mıydı?” diye sordu. Ben, “Çok daha fazlası, ” diye soluyunca, sırıttı.</p>

  <p class="block27">“Gel.” Bana elini uzatıp kokpitten çıkmama yardım etti.</p>

  <p class="block27">Dışarı çıktığım anda beni yakaladı ve sımsıkı sarılarak bedenine bastırdı. Elini saçlarımın arasına uzatıp başım arkaya yatana kadar çekerken, diğer elini bel kemiğimin köküne kaydırdı. Beni uzun uzun ve tutkuyla, dilinin de karıştığı bir sertlikle öptü. Nefesi gittikçe hızlanıyordu. Tanrı aşkına, ereksiyonu... burada, bir hava alanmdaydık. Ama umurumda değildi. Ellerim saçlarının arasına kıvrılıp onu bana sabitledi. Onu istiyordum, burada, hemen şimdi, yerde. Geri çekildi ve sabahın ilk ışıklarıyla aydınlanan, ham ve küstah bir şehvetle dolu koyulaşmış gözleriyle gözlerime baktı. Vay canına. Nefesimi kesiyordu.</p>

  <p class="block27">“Kahvaltı.” Kelimeyi enfes, erotik bir kelime gibi fısıldamıştı.</p>

  <p class="block27">Jambon ve yumurtanın kulağa yasak meyve gibi gelmesini nasıl sağlıyordu? Bu olağan üstü bir beceriydi. Döndü, elimi sıkıca tuttu ve birlikte arabaya yürüdük.</p>

  <p class="block27">“Planör ne olacak?”</p>

  <p class="block27">“Birileri icabına bakar, ” diye geçiştirdi. “Şimdi bir şeyler yiyeceğiz.” Ses tonu gayet açıktı.</p>

  <p class="block27">Yemek! Asıl istediğim oyken yemekten bahsediyordu. “Gel.” Gülümsedi.</p>
</body>
</html>
