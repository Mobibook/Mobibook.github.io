<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Grinin Elli Tonu</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block32" id="toc_id_18">SINIRLAR</h1>

  <p class="block27">Ateşle oyun içeren eylem olmayacak.</p>

  <p class="block27">İdrar yapma ya da dışkılamayı ya da bu eylemlerin ürünlerini içeren hiçbir hareket olmayacak.</p>

  <p class="block27">İğne, bıçak, delme ya da kan içeren hiçbir eylem olmayacak. Jinekolojik tıbbi aletleri içeren hiçbir eylem olmayacak. Çocuk ya da hayvan içeren hiçbir eylem olmayacak.</p>

  <p class="block27">Ciltte kalıcı iz bırakacak hiçbir eylem olmayacak. Nefes kontrolünü içeren hiçbir eylem olmayacak.</p>

  <p class="block27">Bedenle elektrik akımı (dalgalı ya da direkt), ateş ya da alevin direkt temasını içeren hiçbir aktivite olmayacak.</p>

  <p class="block27">Iykk. Bunları yazmış! Elbette, hepsi çok mantıklı ve dürüst olmak gerekirse gerekli görünüyordu... Aklı başında kimse, bu tür bir şeye dahil olmak istemezdi tabii ki. Kendimi kusacak gibi hissediyordum.</p>

  <p class="block27">Kibarca, “Eklemek istediğin bir şey var mı?” diye sordu.</p>

  <p class="block27">Lanet olsun. Hiçbir fikrim yoktu. Tamamen afallamıştım. Bana baktı ve alnını kırıştırarak, “Yapmayacağın herhangi bir şey var mı?” diye sordu.</p>

  <p class="block28">“Bilmiyorum.”</p>

  <p class="block27">“Ne demek bilmiyorum?”</p>

  <p class="block27">Huzursuzluk içinde kıpırdanarak dudağımı ısırdım. “Hiç böyle bir şey yapmadım.”</p>

  <p class="block27">“Pekâlâ, seks yaptığında, yapmaktan hoşlanmadığın herhangi bir şey var mıydı?” Asırlar kadar uzun gelen bir sürenin sonunda, kızardım.</p>

  <p class="block27">“Bana söyleyebilirsin, Anastasia. Birbirimize karşı dürüst olmak zorundayız. Yoksa bu iş yürümez.”</p>

  <p class="block27">Bir kez daha kıpırdandım ve kenetlenen parmaklanma baktım. “Anlat, ” diye emretti.</p>

  <p class="block27">“Şey... Daha önce seks yapmadım. Bu yüzden bilmiyorum.” Sesim çok cılızdı. Ona bir bakış attım; ağzı açık, donakalmış halde bana bakıyordu.</p>

  <p class="block27">“Hiç mi?” diye fısıldadı. Başımı salladım.</p>

  <p class="block27">“Bakire misin?” diye soludu. Tekrar kızararak kafamı salladım. Gözlerini yumdu, ona kadar sayar gibiydi. Gözlerini yeniden açtığında kızgındı ve bana dik dik baktı.</p>

  <p class="block27">“Ne halt etmeye bana söylemedin?” diye homurdandı.</p>

  <p class="block29" id="calibre_pb_14">&nbsp;</p>
</body>
</html>
