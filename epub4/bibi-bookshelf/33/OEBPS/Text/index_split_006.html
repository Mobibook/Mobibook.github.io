<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Grinin Elli Tonu</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block30" id="toc_id_4">BÖLÜM <b class="calibre5">ÜÇ</b></h1>

  <p class="block26">Kate deliye dönmüştü.</p>

  <p class="block27">“İyi de Clayton’s’ta ne arıyordu?” Merakı ahizeden taşıyordu. Depo odasının derinliklerinde, sesimin normal çıkması için çaba harcıyordum.</p>

  <p class="block28">“Buralardaymış.”</p>

  <p class="block27">“Bence bu acayip bir tesadüf olurdu, Ana. Sence seni görmeye gelmiş olamaz mı?” Kalbim bu düşünceyle yerinden oynadı, ama benimki kısa süreli bir sevinçti. Can sıkıcı ve keyif kaçırıcı gerçek, buraya iş için gelmiş olduğuydu.</p>

  <p class="block27">“WSU’nun çiftçilik bölümünü ziyaret ediyormuş. Bir araştırmaya kaynak sağlıyormuş, ” diye mırıldandım.</p>

  <p class="block27">“Ah, evet. Bölüme 2.5 milyon dolarlık bağış yaptı.”</p>

  <p class="block27">Vay carıma.</p>

  <p class="block27">“Bunu nereden biliyorsun?”</p>

  <p class="block27">“Ben gazeteciyim ve adam hakkında bir makale yazdım. Bunu bilmek benim işim.” “Tamam, Carla Bernstein, sakin ol. Yani fotoğrafları istiyor musun?”</p>

  <p class="block27">“Elbette istiyorum. Soru şu: Kim, nerede çekecek?”</p>

  <p class="block27">“Nerede olacağını ona sorarız. Buralarda kaldığını söyledi.” “Onunla temas kurabilir misin?” “Elimde cep telefonu numarası var.”</p>

  <p class="block27">Kate iç geçirdi.</p>

  <p class="block27">“Washington Eyaleti’nin en zengin, en zor yakalanan ve en esrarengiz bekârı sana cep telefonu numarasını mı verdi?”</p>

  <p class="block27">“Şey... evet.”</p>

  <p class="block27">“Ana! Adam senden hoşlanıyor. Buna hiç şüphe yok.” Ses tonu ısrarcıydı.</p>

  <p class="block27">“Kate, o sadece kibar olmaya çalışıyor.” Ama daha kelimeleri telaffuz ederken, doğru olmadıklarını biliyordum. Christian Grey’in kibarlıkla işi yoktu. Belki nazik olabilirdi, evet. Ve cılız bir ses usul usul, belki <i class="calibre4">de</i> Kate haklıdır, diye fısıldadı. Kafa derim, belki, sadece belki, benden hoşlanıyor olabileceği düşüncesiyle karıncalanıyordu. Ne de olsa, röportajı Kate’in yapmadığına sevindiğini söylemişti. Kendimi sessiz bir coşkuyla kucakladım ve benden hoşlanabileceği olasılığıyla eğlenerek, bir o yana bir bu yana sallandım. Kate beni dünyaya döndürdü.</p>

  <p class="block27">“Çekimi yapması için kimi bulabiliriz bilmiyorum. Her zamanki fotoğrafçımız Levi yapamaz. Hafta sonu için evine, Idaho Falls’a gitti. Amerika’nın önde gelen girişimcilerinden birini fotoğraflama fırsatını kaçırdığını duyunca küplere binecek.”</p>

  <p class="block27">“Hımm... José’ye ne dersin?”</p>

  <p class="block27">“Harika bir fikir. Sen rica edebilirsin, senin için her şeyi yapar. Sonra Grey’i ara ve nereye gelmemizi istediğini öğren.” Kate, José konusunda sinir bozacak kadar patavatsızdı.</p>

  <p class="block27">“Bence onu sen aramalısın.”</p>

  <p class="block27">Kate, “Kimi, José’yi mi?” diye homurdandı. “Hayır, Grey’i.”</p>

  <p class="block27">“Ana, ilişkisi olan sensin.”</p>

  <p class="block27">“İlişki mi?” Birkaç oktav yükselen sesimle adeta cırlamıştım. “Adamı doğru dürüst tanımıyorum bile.”</p>

  <p class="block27">“En azından tanıştınız, ” dedi buruk bir sesle. “Hem seni daha yakından tanımak istiyor gibi görünüyor. Ana, ara adamı, ” diye çıkıştı ve telefonu suratıma kapattı. Bazen fazla üstünlük taslayabiliyordu. Cep telefonuma kaşlarımı çatarak ve dilimi çıkararak baktım.</p>

  <p class="block27">Tam José’ye mesaj bırakırken, Paul zımpara kâğıdı aramak üzere depo odasına girdi. Hırçınlıktan uzak bir tavırla, “Dışarıda bayağı yoğunuz, Ana, ” dedi.</p>

  <p class="block27">“Şey, hımm, özür dilerim, ” diye mırıldanarak çıkmak için döndüm.</p>

  <p class="block27">“Eee, Christian Grey’i nereden tanıyorsun?” Paul’ün sesi şüphe uyandıracak kadar umursamazdı.</p>

  <p class="block27">“Okul gazetesi için onunla röportaj yapmam gerekti. Kate iyi değildi.” Rahat görünmeye çalışarak ve bu konuda Paul’den daha iyi iş çıkaramayarak omuz silktim.</p>

  <p class="block27">Paul hayret içinde, “Christian Grey, Clayton’s’ta. Gör de inanma, ” diye homurdandı. Zihnini açmak ister gibi, başım salladı. “Her neyse, bu akşam bir şeyler içmek falan ister misin?”</p>

  <p class="block27">Ne zaman eve dönse, bana çıkma teklif ediyordu ve ben de hayır diyordum. Bu bir ritüeldi. Patronun kardeşiyle çıkmayı hiçbir zaman iyi bir fikir olarak düşünmemiştim ve ayrıca, Paul tipik Amerikalı kapı komşusu tadında şirindi, ama hayal gücü denen şey ne kadar zorlansa da edebi bir kahraman değildi. Bilinçaltım kaşlarını mecazi anlamda kaldırarak, Ya Grey? diye sordu. Onu azarlayarak susturdum.</p>

  <p class="block27">“Ağabeyin için düzenlediğiniz aile yemeği gibi bir şey yok mu?” “O yarın.”</p>

  <p class="block27">“Belki bir başka sefere, Paul. Bu akşam ders çalışmam gerek. Haftaya finallerim var.” “Ana, bir gün evet diyeceksin.” Ben dükkânın içine kaçarken, Paul gülümsüyordu.</p>

  <p class="block27">José, “Ama ben mekân çekerim, Ana; insan değil, ” diye inledi.</p>

  <p class="block27">“José, lütfen!” diye yalvardım. Cep telefonuma sıkı sıkıya yapışmış halde, dairemizin oturma odasında bir ileri bir geri gidip geliyor ve pencereden dışarıya, akşamın gittikçe azalan ışığına bakıyordum.</p>

  <p class="block27">“Şu telefonu bana ver.” Kate telefonu elimden kaptı ve ipeksi kızıl sarı saçlarını omzunun arkasına attı.</p>

  <p class="block27">“Beni dinle, José Rodriguez. Gazetemizin serginin açılışım haber yapmasını istiyorsan yarın bizim için bu çekimi yaparsın, capiche?’ Kate tam bir çetin ceviz olabiliyordu. “İyi. Ana yer</p>

  <p class="block27">ve zamanı bildirmek için tekrar arayacak. Yarın görüşürüz.” Cep telefonunun kapağını sertçe kapattı.</p>

  <p class="block27">“Halloldu. Şimdi tek yapmamız gereken, nerede ve ne zaman olacağına karar vermek. Ara onu.” Telefonu bana uzattı. Midem buruldu. “Grey’i ara, hemen!”</p>

  <p class="block27">Yüzümü buruşturdum ve kartvizitini çıkarmak için arka cebime uzandım. Derin, yatıştırıcı bir nefes aldım ve titreyen parmaklarla numarasını tuşladım.</p>

  <p class="block27">İkinci çalışta açtı. Sesi net, sakin ve soğuktu. “Grey.”</p>

  <p class="block27">“Şey... Bay Grey? Benim, Anastasia Steele.” Kendi sesimi tanıyamıyordum. O kadar gergindim ki. Kısa bir duraksama oldu. Titriyordum.</p>

  <p class="block27">“Bayan Steele. Sizden haber almak ne güzel.” Sesi değişmişti. Şaşırmıştı sanırım, sesi hayli sıcak... hatta baştan çıkarıcıydı. Nefesim kesildi ve kızardım. Birden Katherine Kavanagh’ın ağzı açık halde bana bakmakta olduğunun bilincine vardım ve istenmeyen süzüşünden kaçmak için son hızla mutfağa koştum.</p>

  <p class="block27">“Şey... makale için fotoğraf çekimini yapmak istiyoruz.” Nefes al, Ana, nefes al. Ciğerlerim hızlı bir soluk aldı. ‘Yarın, eğer uygunsa. Sizin için neresi uygun olur, efendim?”</p>

  <p class="block27">İfadesiz gülümsemesini telefondan duyar gibiydim.</p>

  <p class="block27">“Portland’da Heathman’da kalıyorum. Yarın sabah dokuz otuz diyelim mi?”</p>

  <p class="block27">“Tamam, orada görüşürüz.” Washington Eyaleti’nde oy kullanabilen ve yasal olarak içki içebilen yetişkin bir kadın gibi değil, bir çocuk gibi hızlı hızlı konuşuyordum ve nefes nefese kalmıştım.</p>

  <p class="block27">“Sabırsızlıkla bekliyorum, Bayan Steele.” Gözlerindeki hınzır pırıltıyı görür gibiydim. <i class="calibre4">Dört</i> küçük kelimeye böylesi heyecan verici bir vaat katmayı nasıl başarıyordu? Telefonu kapattım. Kate mutfaktaydı ve bana yüzünde tam bir şaşkınlıkla bakıyordu.</p>

  <p class="block27">“Anastasia Rose Steele! Ondan hoşlanıyorsun! Daha önce hiç kimseden böyle... bu kadar... etkilendiğini görmedim. Ciddi ciddi kızardın.”</p>

  <p class="block27">“Ah, Kate, hep kızardığımı sen de biliyorsun. Bu benim işim. Saçmalama, ” diye çıkıştım. Şaşkın şaşkın gözlerini kırpıştırdı. Kontrolsüz öfke patlamalarını çok nadir yaşardım ve bir an için yumuşadım. “Ben onu sadece... sinir bozucu buluyorum, o kadar.”</p>

  <p class="block27">“Heathman, anlaşıldı, ” dedi Kate. “Müdürü arayıp çekim için bir yer isteyeyim.”</p>

  <p class="block27">“Ben de akşam yemeğini hazırlayayım. Sonra da çalışmam gerek.” Akşam yemeğini hazırlamak için dolaplardan birini açarken, Kate’e olan öfkemi gizleyemiyordum.</p>

  <p class="block27">Huzursuz bir gece geçirdim; yatakta bir o yana bir bu yana dönüyor, rüyamda puslu gri gözler, iş tulumları, uzun bacaklar, uzun parmaklar ve karanlık, çok karanlık, keşfedilmemiş yerler görüyordum. Gece iki kez kalbim gümbür gümbür atarak uyandım. Kendi kendimi, Ah, <i class="calibre4">bu</i> kadar az uykuyla yarın harika görüneceğim, diye azarladım. Yastığımı yumrukladım ve yerleşmeye çalıştım.</p>

  <p class="block27">Heathman, Portland şehir merkezinin göbeğindeydi. Etkileyici kahverengi taş binası, 1920’lerin sonundaki ekonomik bunalımdan hemen önce tamamlanmıştı. José, Travis ve ben, benim kaplumbağayla yol alıyorduk; hepimiz benim arabaya sığamayacağımız için, Kate kendi CLK’smdaydı. Travis, José’nin arkadaşı ve ayak işlerine koşan kişiydi; ışık konusunda yardım etmek için bizimleydi. Kate, makalede isminin geçmesine karşılık, Heathman’ın bir odasını ücretsiz kullanabilmemizi sağlamıştı. Resepsiyondakilere CEO Christian Grey’i fotoğraflamak üzere orada olduğumuzu söyleyince odamız derhal süite çevrildi. Gerçi, Bay Grey binadaki en büyük süiti işgal ettiği için, bizimki sadece sıradan Kir süitti. Gereğinden fazla hevesli bir pazarlama yöneticisi bize daireye kadar eşlik etti; fena halde genç ve nedense bir o kadar gergindi. Kate’in güzelliği ve hükmedici tavrının onu etkisiz hale getirdiğinden şüpheleniyordum, çünkü Kate’in elinde oyuncağa dönmüştü. Oda zarif, abartısız ama gösterişli bir şekilde döşenmişti.</p>

  <p class="block27">Saat dokuzdu. Yerleşmek için yarım saatimiz vardı. Kate fırtına gibi esiyordu.</p>

  <p class="block27">“José, bence fon olarak şu duvarı kullanırız, sen ne dersin?” Cevabım beklemedi. “Travis, sandalyeleri çek. Ana, oda servisini arayıp soğuk içecek ister misin? Ye Grey’e geldiğimizi haber ver.”</p>

  <p class="block27">Evet, efendim. Fazlasıyla hükmediciydi. Gözlerimi devirsem de söyleneni yaptım. Yarım saat sonra, Christian Grey dairemize girdi.</p>

  <p class="block27">Lanet olsun! Yakası açık beyaz bir gömlek ve kalçalarından sarkan flanel bir pantolon giymişti. Dağınık saçları, duş sonrası hâlâ ıslaktı. Ona bakarken dilim damağım kurudu... Fena halde seksiydi. Grey’in peşinden süite giren koyu renk takım ve kravatlı, saçları kısacık tıraşlı, kirli sakallı, otuzlu yaşlarının ortasında görünen adam sessizce bir köşeye dikildi. Duygusuz, kahverengi gözleriyle bizi izliyordu.</p>

  <p class="block27">“Bayan Steele, işte yine karşılaştık.” Grey’in uzattığı eli gözlerimi kırpıştırarak sıktım. Ah Tanrım... gerçekten de... Eline dokununca içimi delip geçen, beni çarpan, kızarmama neden olan o muhteşem akımı hissettim. Düzensiz nefesimin duyulabildiğinden emindim.</p>

  <p class="block27">Elimi, dosdoğru Grey’in gözlerinin içine bakarak bize doğru gelen Kate’e doğru salladım ve, “Bay Grey, bu Bayan Katherine Kavanagh, ” dedim.</p>

  <p class="block27">“Israrcı Bayan Kavanagh. Nasılsınız?” Katherine’e hafifçe gülümserken, gerçekten eğlenir gibiydi. “Umarım kendinizi daha iyi hissediyorsunuzdur? Anastasia geçen hafta kötü olduğunuzu söylemişti.”</p>

  <p class="block27">“İyiyim, teşekkür ederim, Bay Grey.” Kate, Grey’in elini sertçe ve gözünü bile kırpmadan sıktı. Kendime onun Washington’daki en iyi okullara gittiğini hatırlattım. Ailesinin parası</p>

  <p class="block27">vardı; kendinden ve dünyadaki yerinden emin büyümüştü. Kimsenin ona kötü davranmasına izin vermezdi. Ona hayrandım.</p>

  <p class="block27">“Bunu yapmaya vakit ayırdığınız için teşekkür ederim, ” derken Grey’e nazik, profesyonel bir gülümseme gönderdi.</p>

  <p class="block27">Grey bakışlarım bana çevirirken, “Benim için zevk, ” dedi ve ben yine kızardım. Lanet olsun.</p>

  <p class="block27">“Bu, José Rodriguez; fotoğrafçımız, ” derken sırıttığım José, bana şefkatli bir gülümsemeyle karşılık verdi. Benden Grey’e yönelttiği bakışları soğuktu.</p>

  <p class="block27">“Bay Grey.” Onu başını hafifçe eğerek selamladı.</p>

  <p class="block27">“Bay Rodriguez.” José’yi süzerken Grey’in ifadesi de değişmişti.</p>

  <p class="block27">Ona, “Nerede durmamı istersiniz?” diye sordu. Sesinde tehditkâr bir ton seziliyordu. Ama Katherine’in gösterinin yönetimini José’ye bırakmak gibi bir niyeti yoktu.</p>

  <p class="block27">“Bay Grey, şöyle oturabilirseniz, buyurun? Işıklandırma kablolarına dikkat edin. Sonra da ayakta birkaç poz alırız.” Onu duvarın önüne yerleştirilmiş bir koltuğa yönlendirdi.</p>

  <p class="block27">Travis ışıkları açarak Grey’in anlık bir körlük yaşamasına neden oldu ve bir özür mırıldandı. Sonra Travis ve ben arka tarafta durup José’nin çekim yapmasını izledik. José makinesini elinde tutarak ve Grey’den bir o tarafa, bir bu tarafa dönmesini, kolunu kıpırdatmasını, sonra tekrar indirmesini isteyerek sayısız poz çekti. Ardından üçayağın başına geçti; Grey oturup sabırla ve doğallıkla poz verirken yirmi dakika kadar daha çekim yaptı. Dileğim gerçek olmuştu: Grey’i çok da uzak sayılmayacak bir mesafeden hayranlıkla izleyebiliyordum. Gözlerimiz iki defa buluştu ve bulutlu bakışlarından kendimi güçlükle ayırdım.</p>

  <p class="block27">“Bu kadar oturmak yeter.” Katherine yine devreye girmişti. “Ayağa kalkar mısınız, Bay Grey?” diye sordu.</p>

  <p class="block27">Grey ayağa kalkınca Travis koltuğu çekmek için hızla harekete geçti. José Nikon’unun deklanşörüne tekrar basmaya başladı.</p>

  <p class="block27">Beş dakika sonra José, “Sanırım yeterince poz aldık, ” dedi.</p>

  <p class="block27">“Harika, ” dedi Kate. “Tekrar teşekkürler, Bay Grey.” Önce o, ardından José, Grey’in elini sıktılar.</p>

  <p class="block27">Grey, “Makaleyi okumak için sabırsızlanıyorum, Bayan Kavanagh, ” diye mırıldandı ve kapının yanında durduğum sırada bana döndü. “Benimle yürür müsünüz, Bayan Steele?” diye sordu.</p>

  <p class="block27">“Elbette, ” derken tam bir şaşkınlık içindeydim. Kaygıyla Kate’e baktım, omuz silkti. Arkasında duran José’nin yüzünün asıldığını fark ettim.</p>

  <p class="block27">Grey kapıyı açarken, “Hepinize iyi günler, ” dedi ve önce benim çıkmam için kenarda durdu.</p>

  <p class="block27">Tanrı aşkına... Bu <i class="calibre4">da</i> neyin nesi böyle? <i class="calibre4">Ne</i> istiyor ki? Grey, peşinde takım elbisesi jilet gibi ütülü Bay Asker Tıraşı’yla odadan çıkarken koridorda gerginlik içinde bekledim.</p>

  <p class="block27">Bay Asker Tıraşı’na, “Seni ararım, Taylor, ” diye mırıldandı. Taylor koridorda uzaklaşırken, Grey yakıcı gri bakışlarını bana çevirdi. Lanet olsun... Yanlış bir şey <i class="calibre4">mi</i> yapmıştım?</p>

  <p class="block27">“Bu sabah benimle bir kahve içer misiniz diye merak ediyordum.”</p>

  <p class="block27">Yüreğim ağzıma geldi. Bir randevu mu? Christian Grey bana bir randevu mu teklif ediyordu? Bilinçaltım yine küçümseyici bir tavırla, Kahve ister misin diye soruyor. Belki <i class="calibre4">de</i> henüz uyanamadığmı düşünüyordur, diye mızıldandı. Heyecanımı kontrol altına almaya çalışarak gırtlağımı temizledim.</p>

  <p class="block27">Özür dilercesine, “Herkesi eve benim götürmem gerek, ” derken önümde parmaklarımı ve ellerimi büküyordum.</p>

  <p class="block27">“Taylor, ” diye seslenerek beni yerimden sıçrattı. Koridorda uzaklaşmakta olan Taylor dönüp yeniden bize doğru yürüdü.</p>

  <p class="block27">Grey yumuşak ve merak dolu bir sesle, “Üniversite’de mi yaşıyorlar?” diye sordu. Konuşamayacak kadar sersemlediğim için başımı salladım.</p>

  <p class="block27">“Onları Taylor götürebilir. Şoförümdür. Burada büyük bir 4X4’ümüz var. Yani ekipmanları da alabilir.”</p>

  <p class="block27">Taylor bize ulaşınca, hiç renk vermeden, “Bay Grey?” dedi. “Fotoğrafçıyı, asistanım ve Bayan Kavanagh’ı evlerine götürebilir misin?” “Elbette, efendim, ” dedi Taylor.</p>

  <p class="block27">“Tamamdır. Şimdi bana kahvede eşlik eder misiniz?” Grey her şey hallolmuş gibi gülümsüyordu.</p>

  <p class="block27">Kaşlarımı çattım.</p>

  <p class="block27">“Şey, Bay Grey, bu gerçekten... Bakın, Taylor’ın onları eve bırakmasına gerek yok.” Soğukkanlı ifadesizliğini koruyan Taylor’a kısa bir bakış attım. “Bana bir iki dakika verirseniz, Kate’le arabalarımızı değiş tokuş edebiliriz.”</p>

  <p class="block27">Grey göz kamaştırıcı, tedbirsiz, doğal ve bütün dişlerim gösteren bir gülümsemeyle bakıyordu. Ah, Tanrım... İçeri girebilmem için süitin kapısını açtı. Tekrar içeri adım atınca, Katherine! José’yle derin bir tartışmanın içinde buldum.</p>

  <p class="block27">Girişe gerek duymadan, “Ana, bence senden kesinlikle hoşlanıyor, ” dedi. José bana onaylamayan gözlerle bakıyordu. Kate, “Ama ona güvenmiyorum, ” dedi. Konuşmayı kesmesi umuduyla elimi kaldırdım. Mucize eseri, sustu.</p>

  <p class="block27">“Kate, sen Wanda’yi alsan ve ben de senin arabam alsam olur mu?” “Neden?”</p>

  <p class="block27">“Christian Grey onunla kahve içmemi istiyor.”</p>

  <p class="block27">Ağzı açık kalmıştı. Nutku tutulmuş bir Kate! Anın tadını çıkardım. Beni kolumdan yakalayıp süitin oturma alanından uzakta kalan yatak odasına çekti.</p>

  <p class="block27">“Ana, o adamda bir şeyler var.” Sesi uyarı yüklüydü. “Muhteşem olduğuna katılıyorum, ama tehlikeli olduğunu düşünüyorum. Özellikle de senin gibi biri için.”</p>

  <p class="block27">Gücenerek, “Özellikle senin gibi biri derken ne demeye çalışıyorsun?” diye sordum.</p>

  <p class="block27">Biraz sinirli bir sesle, “Senin gibi masum biri, Ana. Ne demek istediğimi biliyorsun, ” dedi. Kızardım.</p>

  <p class="block27">“Kate, sadece kahve. Bu hafta sınavlarım başlıyor, ders çalışmam gerek, fazla kalmam.”</p>

  <p class="block27">Talebimi değerlendirir gibi dudaklarını büzdü. Sonunda, cebinden arabasının anahtarlarım çıkarıp bana uzattı. Ben de ona benimkileri verdim.</p>

  <p class="block27">“Sonra görüşürüz. Fazla geç kalma yoksa arama kurtarma ekibini gönderirim.” “Teşekkürler.” Onu kucakladım.</p>

  <p class="block27">Süitten çıktınca, Christian Grey’i kuşe kâğıda basılmış üst düzey bir dergi için poz veren bir erkek model görüntüsüyle duvara yaslanmış, beni beklerken buldum.</p>

  <p class="block27">“Tamam, haydi kahve içelim, ” diye mırıldanırken pancar gibi kıpkırmızı kesilmiştim. Sırıttı.</p>

  <p class="block27">“Önden buyurun, Bayan Steele.” Doğruldu ve önden yürümem için elini uzattı. Koridorda ilerlerken, dizlerim titriyor, midemde kelebekler uçuşuyor ve ağzıma gelen yüreğim dramatik ve düzensiz bir ritimle çarpıyordu. Christian Greyîe kahve içeceğim... ve kahveden nefret ederim.</p>

  <p class="block27">Geniş otel koridorundan otel kapısına kadar yürüdük. <i class="calibre4">Ona</i> <i class="calibre4">ne</i> demeliyim? Zihnim birden kaygıdan felç olmuştu. Neden bahsedecektik? Onunla ne ortak noktam vardı? Yumuşak, ılık sesi beni dalgınlığımdan uyandırdı.</p>

  <p class="block27">“Katherine Kavanagh’ı ne zamandır tanıyorsunuz?” Ah, başlangıç için kolay bir soruydu.</p>

  <p class="block27">“Okuldaki ilk yılımızdan beri. İyi arkadaşımdır.”</p>

  <p class="block27">Ne düşündüğünü ele vermeyerek, “Hımm, ” dedi. Aklından neler geçiyordu?</p>

  <p class="block27">Asansörlere varınca düğmeye bastı ve zil neredeyse aynı anda çaldı. Kapılar açılınca içeride tutkuyla öpüşen genç bir çiftle karşı karşıya kaldık. Şaşkın ve mahcup bir halde birbirlerinden hızla ayrıldılar ve suçlulukla bizden başka her yöne bakmaya başladılar. Grey ve ben asansöre adım attık.</p>

  <p class="block27">Gülmemek için mücadele veriyordum; bu yüzden, yanaklarımın pembeye çaldığını hissederek bakışlarımı yere indirdim. Kafamı kaldırıp kirpiklerimin arasından Grey’e baktığımda, dudaklarında belli belirsiz bir gülümseme gördüm. Genç çift hiç konuşmuyordu; birinci kata kadar mahcup bir sessizlik içinde indik. Fonda dikkatimizi dağıtacak hafif bir asansör müziği bile yoktu.</p>

  <p class="block27">Kapılar açılınca, Grey beni şaşırtarak uzun, soğuk parmaklarıyla elimi tuttu. Akımın içimden geçip gittiğini hissettim ve zaten hızlı olan kalp atışlarım daha da hızlandı. Beni asansörden çıkarırken, çiftin arkamızdan patlayan takırtılarım duyabiliyorduk. Grey sırıttı.</p>

  <p class="block27">“Bu asansörlerin olayı ne?” diye mırıldandı.</p>

  <p class="block27">Otelin geniş ve hareketli lobisini aşıp girişe doğru yürüdük, ama Grey dönerli kapıdan kaçındı. Bunu elimi bırakmak zorunda kalacağı için yapmış olup olmadığını merak ettim.</p>

  <p class="block27">Dışarıda bizi, yumuşacık bir mayıs pazarı bekliyordu. Güneş parlıyordu ve trafik açıktı. Grey sola dönüp köşeye yürüdü. Orada ışığın değişmesini bekledik. Hâlâ elimi tutuyordu. Sokaktayım, ve Christian Grey elimi tutuyor. Daha önce elimi tutan kimse olmamıştı. Başımın döndüğünü hissettim ve baştan ayağa ürperdim. Yüzümü ortadan ikiye ayırmakla tehdit eden saçma sapan sırıtışı boğmak için çaba harcıyordum. Bilinçaltım, Serinkanlı davranmaya çalış, Ana, diye yakarıyordu. Yeşil adam göründü ve tekrar harekete geçtik.</p>

  <p class="block27">Portland Kahve Evi’ne varana dek dört blok yol kat ettik. Grey içeri girebilmem için kapıyı açmak üzere elimi bıraktı.</p>

  <p class="block27">“Ben içeceklerimizi alırken masa seçmeye ne dersiniz? Ne istersiniz?” diye sorarken her zamanki gibi kibardı.</p>

  <p class="block27">“Ben... şey... Ingiliz kahvaltı çayı içerim, poşeti yanında olsun.” Kaşlarını kaldırdı.</p>

  <p class="block27">“Kahve içmez misiniz?” “Kahve düşkünü değilim.” Gülümsedi.</p>

  <p class="block27">“Tamam, çay, poşeti yanında. Şeker?”</p>

  <p class="block27">Bir an bu son kelimeyi bir sevgi sözcüğü sanarak donakaldım, ama neyse ki bilinçaltım bükülü dudaklarla devreye girdi. Hayır, seni aptal, şeker alır mısın?</p>

  <p class="block27">“Hayır, teşekkürler.” Birbirine kenetlediğim parmaklarıma baktım. “Yiyecek bir şey?”</p>

  <p class="block27">“Hayır, teşekkürler.” Kafamı salladım; tezgâha yöneldi.</p>

  <p class="block27">O, sırada kendisiyle ilgilenilmesi için beklerken, ben kirpiklerimin arasından çaktırmadan onu süzüyordum. Onu bütün gün izleyebilirdim. Uzun boylu, geniş omuzlu, inceydi. Hele o pantolonunun kalçalarından düşecek gibi duruşu... Ah, Tanrım... Parmaklarını bir ya da iki kez artık kurumuş, ama hâlâ dağınık olan saçlarının arasından geçirdi. <i class="calibre4">Mmm...</i> Bunu ben de yapmak isterdim. Düşünce kendiliğinden zihnime süzülüvermişti; yüzüm alev aldı. Dudağımı ısırarak bir kez daha ellerime bakarken, asi düşüncelerimin gidişatından hiç hoşnut değildim.</p>

  <p class="block27">“Akimdan neler geçiyor?” Grey geri dönmüş ve beni yerimden sıçratmıştı.</p>

  <p class="block27">Kıpkırmızı kesildim. Parmaklarımı saçlarının arasından geçirmeyi düşünüyor ve acaba saçların çok yumuşak mıdır diye merak ediyordum. Kafamı salladım. Elinde tuttuğu tepsiyi huş ağacı görüntüsü verilmiş küçük, yuvarlak masaya bıraktı. Önüme bir fincan, küçük bir demlik ve yanında üzerinde TWININGS İNGİLİZ KAHVALTI ÇAYI en sevdiğimyazan tek bir çay poşetinin durduğu bir tabak koydu. Onun da üstüne sütle kusursuz bir yaprak deseninin kondurulduğu bir kahvesi vardı. Bunu nasıl yapıyorlar acaba, diye merak ettim. Ayrıca kendine yabanmersinli bir kek almıştı. Tepsiyi bir yana bırakarak karşıma oturdu ve uzun bacaklarım üst üste attı. O kadar rahat, bedeniyle o kadar barışık görünüyordu ki ona gıpta ettim. Bense baştan ayağa sakar ve koordinasyonsuz, A noktasından B noktasına yüzüstü kapaklanmadan gitmekten neredeyse acizdim.</p>

  <p class="block27">“Düşüncelerin?” diye bastırdı.</p>

  <p class="block27">“En sevdiğim çay bu.” Sesim sakin ve fısıldar gibi çıkmıştı. Portland’da bir kafede Christian Grey’in karşısında oturduğuma inanamıyordum. Kaşlarını çattı. Bir şeyler sakladığımı biliyordu. Çay poşetini demliğin içine atmamla kaşığıma sararak geri çıkarmam bir oldu. Çay poşetini tabağımın yanma bırakırken kafasını eğdi ve soran gözlerini bana dikti.</p>

  <p class="block27">“Çayımı sade ve açık severim, ” diye açıkladım. “Anlıyorum. O, erkek arkadaşın mı?”</p>

  <p class="block27">Vay canına... Ne?</p>

  <p class="block28">“Kim?”</p>

  <p class="block27">“Fotoğrafçı. José Rodriguez.”</p>

  <p class="block27">Güldüm, gergin ama meraklıydım. Bu hisse kapılmasına ne neden olmuştu?</p>

  <p class="block27">“Hayır. José iyi arkadaşımdır, hepsi bu. Erkek arkadaşım olduğunu nereden çıkardınız?”</p>

  <p class="block27">“Ona gülümseyişinden ve onun da sana..Gözlerini gözlerimden ayırmıyordu. O kadar sinir bozucuydu ki. Bakışlarımı kaçırmak istiyordum, ama büyülenmiş gibiydim.</p>

  <p class="block27">“Daha çok aileden biri gibidir, ” diye fısıldadım.</p>

  <p class="block27">Grey, cevabımdan hoşnut kalmış gibi başım salladı ve gözlerim yabanmersinh kekine çevirdi. Kâğıdı uzun parmaklarıyla, maharetle açışını büyülenmiş gibi izledim.</p>

  <p class="block27">“İster misin?” diye sorarken o eğlenir gibi, gizemli gülümseme geri dönmüştü. “Hayır, teşekkürler.” Kaşlarımı çatarak yeniden önüme baktım.</p>

  <p class="block27">‘Ta dün mağazada tanıştığım delikanlı? O da mı erkek arkadaşın değil?”</p>

  <p class="block27">“Hayır. Paul sadece bir arkadaş. Dün de söylemiştim.” Ah, bu iş saçma bir hal alıyordu. “Neden sordunuz?”</p>

  <p class="block27">“Erkekler konusunda biraz gergin görünüyorsun.”</p>

  <p class="block27">Lanet olsun, iyice özelime giriyordu. Ben sadece senin yanında gerginim, Grey.</p>

  <p class="block27">“Sizi sinir bozucu buluyorum.” Kızarsam da bu açık sözlülüğümden ötürü, aklımdan sırtımı sıvazlayarak tekrar ellerime baktım. Derin bir iç çektiğini duydum.</p>

  <p class="block27">“Beni sinir bozucu bulmalısınız zaten.” Başını salladı. “Çok dürüstsünüz. Lütfen önünüze bakmayın. Yüzünüzü görmeyi seviyorum.”</p>

  <p class="block27">Ah. Ona baktım. Yüzünde teşvik edici ama alaycı bir gülümseme vardı.</p>

  <p class="block27">“Ne düşünüyor olabileceğine dair ipucu veriyor, ” diyerek soludu. “Çok gizemlisiniz, Bayan Steele.”</p>

  <p class="block27">Gizemli mi? Ben mi?</p>

  <p class="block27">“Bende gizemden eser yok.”</p>

  <p class="block27">“Kendi kendine yeten biri olduğunuzu düşünüyorum, ” diye mırıldandı.</p>

  <p class="block27">Öyle miydim? Vay canına... Bunu nasıl başarıyordum ki? Şaşırtıcıydı. Ben, kendine yetmek? İmkânsız.</p>

  <p class="block27">“Tabii kızarmadığınız zamanlarda... ki sık sık kızarıyorsunuz. Keşke neden kızardığınızı bilseydim.” Ağzına küçük bir kek parçası attı ve gözlerini benden ayırmadan, ağır ağır çiğnemeye koyuldu. Ve işaret bekliyormuş gibi kızardım. Lanet olsun!</p>

  <p class="block27">“Her zaman böyle kişisel gözlemlerde bulunur musunuz?”</p>

  <p class="block27">“Kişisel bir gözlemde bulunduğumun farkında değildim. Yoksa sizi gücendirdim mi?” Şaşırmışa benziyordu.</p>

  <p class="block27">Dürüstçe, “Hayır, ” dedim. “İyi.”</p>

  <p class="block27">“Ama çok despotsunuz.”</p>

  <p class="block27">Kaşlarını kaldırdı ve eğer yanılmadıysam, o da hafifçe kızardı.</p>

  <p class="block27">“Sözümü dinletmeye alışığım, Anastasia, ” diye mırıldandı. “Her konuda.”</p>

  <p class="block27">“Buna hiç şüphem yok. Neden benim de size ilk adınızla hitap etmemi istemediniz?” Cüretime kendim de şaşırmıştım. Bu sohbet neden bu kadar ciddileşmişti? İşler sandığım gibi gitmiyordu. Ona karşı böyle muhalif hissettiğime inanamıyordum. Sanki onu kendimden uzaklaştırmak istiyordum.</p>

  <p class="block27">“ilk adımı sadece ailem ve birkaç yakın dostum kullanır. Ben böyle olmasını istiyorum.”</p>

  <p class="block27">Ah. Hâlâ, “Bana Christian de, ” dememişti. Kontrol manyağının tekiydi; başka izahı yoktu ve için için, belki de röportajı Kate’in yapmış olması daha iyi olurdu diye düşünüyordum. İki kontrol manyağı bir arada. Ayrıca, elbette, Kate, ofisindeki bütün kadınlar gibi neredeyse sarışındı; pekâlâ, kızıl san. Bilinçaltım, üstelik güzel de, diye hatırlattı. Christian ve Kate fikrinden hoşlanmamıştım. Çayımdan bir yudum aldım, Grey kekinden küçük bir lokma daha ısırdı.</p>

  <p class="block27">“Tek çocuk musun?” diye sordu.</p>

  <p class="block27">Vay canına... Sürekli yön değiştiriyordu. “Evet.”</p>

  <p class="block27">“Bana annen ve babandan bahset.”</p>

  <p class="block27">Bunu neden bilmek istiyordu ki? Çok sıkıcıydı.</p>

  <p class="block27">“Annem yeni kocası Bob’la birlikte Georgia’da yaşıyor. Üvey babam da Montesano’da.” ‘Ya baban?”</p>

  <p class="block27">“Babam ben bebekken ölmüş.”</p>

  <p class="block27">“Üzüldüm, ” diye mırıldanırken yüzünden anlık, sıkkın bir ifade geçti. “Onu hatırlamıyorum.”</p>

  <p class="block27">‘Ve annen tekrar evlendi.”</p>

  <p class="block27">Bir homurtu çıkardım. “Öyle de denebilir.</p>

  <p class="block27">Kaşları çatılmıştı.</p>

  <p class="block27">Derin bir düşünceye dalmış gibi çenesini sıvazlayarak kuru bir sesle, “Pek fazla bir şey ele vermiyorsun demek?” dedi.</p>

  <p class="block27">“Siz de öyle.”</p>

  <p class="block27">“Sen benimle bir röportaj yaptın ve o röportajdan birkaç zorlayıcı soru hatırlıyorum.” Bana sırıtarak bakıyordu.</p>

  <p class="block27">Lanet olsun. “Gey” sorusunu hatırlıyordu. Bir kez daha yerin dibine geçtim. Gelecek yıllarda, o anı her hatırlayışımda utanca kapılmamak için yoğun terapiye ihtiyaç duyacaktım sanırım. Annem hakkında bir şeyler zırvalamaya başladım; o anıyı bloke etmek için her şeyi yapardım.</p>

  <p class="block27">“Annem harikadır. İflah olmaz bir romantiktir. Şu anda dördüncü kocasıyla birlikte.” Christian şaşkınlıkla kaşlarım kaldırdı.</p>

  <p class="block27">“Onu özlüyorum, ” diye devam ettim. “Artık Bob var. Ona göz kulak olabileceğini, kuş beyinli planları istediği gibi gitmeyince ona destek olabileceğini umuyorum.” Sevgiyle gülümsedim. Annemi görmeyeli o kadar uzun zaman olmuştu ki. Christian beni dikkatle izlerken, arada sırada kahvesinden yudumlar alıyordu. Ağzına gerçekten bakmamalıydım. Huzursuz ediciydi.</p>

  <p class="block27">“Üvey babanla anlaşabiliyor musun?”</p>

  <p class="block27">“Elbette. Onunla büyüdüm. Onu babamın yerine koydum.” “Nasıl biridir?” “Ray mi? O... sessiz, suskun biridir.”</p>

  <p class="block27">Grey şaşırarak, “Hepsi bu mu?” diye sordu.</p>

  <p class="block27">Omuz silktim. Bu adam ne bekliyordu ki? Hayat hikâyemi mi? “Üvey kızı gibi suskun, ” diye bastırdı.</p>

  <p class="block27">Kendimi gözlerimi devirmekten alıkoydum.</p>

  <p class="block27">“Futbolu sever. Özellikle Avrupa futbolunu; bowlingi, yapay sinekle balık avını ve mobilya yapmayı sever. Marangozdur. Eski ordu mensubu.”</p>

  <p class="block27">İç geçirdim.</p>

  <p class="block27">“Onunla mı yaşıyordun?”</p>

  <p class="block27">“Evet. Ben on beş yaşındayken, annem Üç Numaralı Koca’yla tanıştı. Ben Ray’le kaldım.”</p>

  <p class="block27">Anlamamış gibi kaşlarım çattı.</p>

  <p class="block27">“Annenle birlikte yaşamak istemedin mi?” diye sordu.</p>

  <p class="block27">Bu gerçekten üzerine vazife değil.</p>

  <p class="block27">“Üç Numaralı Koca, Teksas’ta yaşıyordu. Evim Montesano’daydı. Ve... bilirsiniz annem yeni evliydi.” Durdum. Annem Üç Numaralı Koca’dan hiç bahsetmezdi. Grey bununla nereye varmaya çalışıyordu? Bu onu hiç ilgilendirmezdi. Madem öyle, ben <i class="calibre4">de</i> aynı oyunu oynayabilirim.</p>

  <p class="block27">“Siz de sizinkileri anlatın, ” dedim. Omuz silkti.</p>

  <p class="block27">“Babam avukattır, annemse çocuk doktoru. Seattle’da oturuyorlar.”</p>

  <p class="block27">Ah... demek varlıklı bir ailede yetişmişti. Üç çocuk evlat edinen ve çocuklarından biri iş dünyasına meydan okuyup onu tek eliyle fetheden güzel bir adama dönüşen başarılı çifti merak etmiştim. Onu böyle olmaya iten neydi? Ailesi onunla gurur duyuyor olmalıydı.</p>

  <p class="block27">“Kardeşleriniz neler yapıyor?”</p>

  <p class="block27">“Elliot inşaat işinde ve kız kardeşim de Paris’te, ünlü bir Fransız şefin yanında aşçılık eğitimi alıyor.” Bakışları hoşnutsuzlukla buğulanmıştı. Ailesinden ya da kendinden bahsetmek istemiyordu.</p>

  <p class="block27">“Paris’in çok güzel olduğunu duydum, ” diye mırıldandım. Ailesinden neden bahsetmek istemiyordu? Evlat edinildiği için mi?</p>

  <p class="block27">“Güzeldir. Gittin mi?’ diye sorarken hoşnutsuzluğunu unutmuştu.</p>

  <p class="block27">“ABD’den hiç ayrılmadım.” işte yine sıradan mevzulara dönmüştük. Sakladığı neydi? “Gitmek ister miydin?”</p>

  <p class="block27">“Paris’e mi?” diye haykırdım. Beni hazırlıksız yakalamıştı, Paris’e gitmeyi kim istemezdi? “Elbette, ” dedim. “Ama asıl ziyaret etmek istediğim yer İngiltere.”</p>

  <p class="block27">Başını yana eğerek işaret parmağını dudağının üstünde dolaştırdı... Ah, Tanrım.</p>

  <p class="block28">“Çünkü?”</p>

  <p class="block27">Gözlerimi hızlı hızlı kırpıştırdım. Konsantre ol, Steele.</p>

  <p class="block27">“Orası Shakespeare, Austen, Bronte kardeşler ve Thomas Hardy’nin vatanı. O insanlara o kadar harika kitaplar yazma ilhamını veren o yerleri görmek isterdim.”</p>

  <p class="block27">Edebiyatın bu büyük isimlerini anmak, bana ders çalışıyor olmam gerektiğini hatırlatmıştı. Saatime göz attım. “Gitsem iyi olur. Ders çalışmalıyım.”</p>

  <p class="block27">“Sınavların için mi?”</p>

  <p class="block27">“Evet. Salı günü başlıyorlar.”</p>

  <p class="block27">“Bayan Kavanagh’ın arabası nerede?” “Otelin park alanında.”</p>

  <p class="block27">“Sana eşlik edeyim.”</p>

  <p class="block27">“Çay için teşekkürler, Bay Grey.”</p>

  <p class="block27">O tuhaf kocamanbirsırrımvar gülümsemesini takındı.</p>

  <p class="block27">“Rica ederim, Anastasia. Benim için zevkti. Gel, ” diye emrederek elini uzattı. Şaşkınlık içinde elini tuttum ve peşi sıra kafeden çıktım.</p>

  <p class="block27">Otele kadar yürüdük; cana yakın bir sessizlik olduğunu söylemek isterim. En azından o, her zamanki sükûnetini korur ve kendine hâkim halindeydi. Bana gelince, küçük kahve sabahımızın nasıl gittiğini tartmaya çalışıyordum. Kendimi iş görüşmesi yapmış gibi hissediyordum, ama ne için olduğundan emin değildim</p>

  <p class="block27">Ansızın, “Her zaman kot pantolon mu giyersin?” diye sordu. “Genellikle.”</p>

  <p class="block27">Başını salladı. Otelin karşı tarafında kalan kavşağa varmıştık. Zihnim hızla işliyordu. Ne tuhaf bir soruydu... Ve birlikte geçireceğimiz zamanın kısıtlı olduğunun farkındaydım. Buraya kadardı ve ben yüzüme gözüme bulaştırmıştım, biliyordum. Belki de biri vardı.</p>

  <p class="block27">“Kız arkadaşınız var mı?” diye yumurtlayıverdim. Lanet olsun... Bunu yüksek sesle <i class="calibre4">mi</i> söyledim?</p>

  <p class="block27">Dudakları yarım bir gülümsemeyle kıvrıldı ve bana tepeden baktı.</p>

  <p class="block27">“Hayır, Anastasia, kız arkadaşlar bana göre değil, ” dedi yumuşak bir sesle.</p>

  <p class="block27">Ah... Bu <i class="calibre4">da</i> <i class="calibre4">ne</i> demek? Gay değildi. Ya da belki de öyleydi. Röportajda bana yalan söylemiş olmalıydı. Bir an için arkasından bir açıklama, bu şifreli beyanla ilgili bir ipucu getireceğini sandım, ama öyle olmadı. Gitmem gerekiyordu. Düşüncelerimi toparlamayı denemeliydim. Ondan uzaklaşmalıydım. İleri doğru hamle yaptım, ayağım takıldı ve yola doğru tökezledim.</p>

  <p class="block27">“Kahretsin, Ana!” diye haykırdı. Tuttuğu elimi o kadar sert çekti ki, bu tek yönlü yolda ters yönde giden bir bisikletli hızla ve beni kıl payı sıyırarak geçerken, geriye, üstüne düştüm.</p>

  <p class="block27">Her şey o kadar hızlı olup bitmişti ki bir an düşerken bir sonrakinde kollarının arasmdaydım ve beni sımsıkı göğsünde tutuyordu. Temiz, sağlıklı kokusunu içime çektim. Yeni yıkanmış çarşaf ve pahalı vücut şampuanı kokuyordu. Baş döndürücüydü. Derin bir nefes aldım.</p>

  <p class="block27">“İyi misin?’ diye fısıldadı. Tek koluyla beni sıkıca sarıp göğsüne bastırırken, diğer elinin parmaklarını usulca yüzümde dolaştırıyor, beni nazik bakışlarla süzerek inceliyordu. Başparmağı alt dudağıma sürtününce nefesi duraksadı. Gözlerimin içine bakıyordu. Bense bir an ya da belki de sonsuza dek, kaygılı, yakıcı bakışlarına tutundum, ama bir süre sonra, dikkatim güzel ağzına çevrildi. Ve yirmi bir yıldır ilk kez, öpülmek istedim. Ağzını ağzımın üstünde hissetmek.</p>

  <p class="block29" id="calibre_pb_8">&nbsp;</p>
</body>
</html>
