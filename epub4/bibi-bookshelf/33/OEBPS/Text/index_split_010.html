<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Grinin Elli Tonu</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block30" id="toc_id_8">BÖLÜM YEDİ</h1>

  <p class="block26">Fark ettiğim ilk şey koku oldu: deri, ahşap, hafif bir limon esintisi içeren cila. Çok hoştu ve ışıklandırma yumuşak; belli belirsizdi. Kaynağı göremiyordum, ama odadaki kartonpiyerlerden etrafı çevreleyen bir parlaklık yayıyordu. Duvarlar ve tavanın koyu şarap rengi, geniş odada bir ana rahmi etkisi yaratıyordu ve yer kaplaması eskiydi; verniklenmiş eski ahşap kaplamaydı. Kapının karşısında kalan duvarda X biçiminde monte edilmiş, büyük ahşap bir haç vardı. Cilalı akajudan yapılmaydı ve her köşesinde, sabitleyici kelepçeler vardı. Hemen üzerinde, tavana en az iki buçuk metreye iki buçuk metre büyüklüğünde demir bir ızgara asılıydı ve ızgaradan her tür ip, zincir ve ışıldayan prangalar sarkıyordu. Kapının yanındaki duvara, perde çubukları misali, korkuluk millerini andıran ama daha uzun, cilalı ve süslü oymalı iki sırık asılmıştı. Üzerlerinde insanı şaşkına çeviren çeşitlilikte çark, kırbaç, kamçı ve komik görünüşlü tüylü gereçler sallanıyordu.</p>

  <p class="block27">Kapının yanında akaju ağacından yapılma, çekmeceleri incecik ve tozlu, eski bir müzede numune saklamak için tasarlanmış gibi görünen, heybetli bir şifonyer duruyordu. Kısa bir an, o çekmecelerin içinde ne olduğunu merak ettim. Bilmek istiyor muyum? Uzak köşede koyu kırmızı deri bir sıra vardı ve hemen yanındaki duvara, bilardo istekası askısını andıran ama daha dikkatli bir incelemeyle farklı uzunluk ve genişliklerde bastonların durduğu görülen cilalı, ahşap bir raf sabitlenmişti. Karşı köşeye, yaklaşık bir metre seksen santimlik, cilalı ahşaptan yapılma, oymalı bacaklı bir masa ve altına masayla uyumlu iki tabure yerleştirilmişti.</p>

  <p class="block27">Ancak odanın asd hâkimi bir yataktı. Battal boydan daha genişti ve rokoko tarzında, tepesi düz, oymalı bir sayvanla tamamlanıyordu. On dokuzuncu yüzyıldan kalma gibi görünüyordu. Sayvanın altında yine ışık saçan zincir ve kelepçeler gördüm. Yatak takımı yoktu; sadece kırmızı deriyle kaplı bir döşek ve bir uçta üst üste istiflenmiş kırmızı saten yastıklar vardı.</p>

  <p class="block27">Yatağın ayak ucuna, bir metrelik bir mesafeye koyu kırmızı, büyük bir kanepe yerleştirilmişti. Kanepe yüzü yatağa dönük halde, odanın tam ortasında duruyordu. Yatağa bakan bir kanepe... Eski usul bir düzenlemeydi. Kendi kendime gülümsedim: Odadaki en dünyevi mobilya olmasına rağmen bana en tuhaf gelen parça bu kanepe olmuştu. Kafamı kaldırıp tavana baktım. Tavanda, düzensiz aralıklarla yerleştirilmiş yaylı tutturma bilezikleri vardı. Neye yaradıklarını merak etmiştim. İçin tuhaf yanı, ahşap, koyu renk duvarlar, kasvetli ışıklandırma ve koyu kırmızı deri, odaya yumuşak ve romantik bir hava veriyordu. Hiç alakası olmadığını biliyordum, ama bu Christian’ın yumuşak ve romantik anlayışıydı.</p>

  <p class="block27">Döndüğümde, tahmin ettiğim gibi, tamamen anlaşılmaz bir ifade ve dikkatle bana bakıyordu. Odanın içinde ilerledim; arkamdan geldi. Tüylü şey ilgimi uyandırmıştı. Çekinerek dokundum. Süetten yapılmaydı ve dokuz kamçılı bir kırbacı andırıyordu, ama daha tüylüydü ve ucunda küçük plastik boncuklar vardı.</p>

  <p class="block27">“Buna kırbaç deniyor.” Christian’ın sesi sakin ve yumuşacıktı.</p>

  <p class="block27">Bir kırbaç... Hımmm. Sanırım şoktaydım. Bilinçaltım ya göç etmişti ya nutku tutulmuştu ya da sadece yere devrilip yok olmuştu. Uyuşmuştum. Bütün bunlar hakkındaki duygularımı gözlemleyebiliyor, özümseyebiliyor, ama kelimelerle dile getiremiyordum, çünkü şoka girmiştim. Potansiyel bir âşığın tam anlamıyla acayip bir sadist ya da mazoşist olduğunu öğrenmeye verilecek uygun tepki neydi? Korku... evet... baskın çıkan duygu bu gibiydi. Korkuyu artık tanıyordum. Ama tuhaftır ki korkum ona karşı değildi. Canımı yakmayacağım, en azından rızam olmadan yakmayacağını biliyordum. Zihnimi bulutlandıran o kadar çok soru vardı ki. Neden? Nasıl? Ne zaman? Hangi sıklıkla? Kim? Yatağa doğru yürüdüm ve ellerimi özenle oyulmuş direklerden birinin üstünde dolaştırdım. Direk bayağı sağlamdı ve işçiliği dikkat çekiciydi.</p>

  <p class="block27">Christian sesinde aldatıcı bir yumuşaklıkla, “Bir şey söyle, ” diye emretti. “Bunu sen mi insanlara yapıyorsun, onlar mı sana yapıyorlar?”</p>

  <p class="block27">Ağzı yukarı doğru büküldü. Ya eğleniyordu ya da rahatlamıştı.</p>

  <p class="block27">“insanlar mı?” Cevabını düşünürken gözlerini birkaç kez kırptı. “Bunu, yapmamı isteyen kadınlara yapıyorum.”</p>

  <p class="block28">Anlamıyordum.</p>

  <p class="block27">“İstekli gönüllülerin varsa benim burada ne işim var?” “Çünkü bunu seninle yapmayı çok istiyorum.”</p>

  <p class="block27">“Ah.” İç geçirdim. Neden?</p>

  <p class="block27">Ağır adımlarla odanın uzak ucuna yürüdüm ve elimle bel hizasındaki minderli sıraya vurup parmaklarımı derinin üzerinde dolaştırdım. Kadınların canını yakmayı seviyor. Bu düşünce canımı sıkmıştı.</p>

  <p class="block27">“Sen bir sadist misin?”</p>

  <p class="block27">“Ben Hâkimim, ” Gözleri, yoğun, yakıcı bir griydi. “Bu ne demek?” diye fısıldadım.</p>

  <p class="block27">“Her şeyde, bana kendi rızanla teslim olmanı istiyorum demek.” Bu düşünceyi sindirmeye çalışırken kaşlarımı çattım.</p>

  <p class="block27">“Bunu neden yapayım?”</p>

  <p class="block27">Kafasını yana eğerek, “Bana zevk vermek için, ” diye fısıldadı. Belli belirsiz bir gülümseme görür gibi oldum.</p>

  <p class="block27">Ona zevk vermek mi? <i class="calibre4">Ona</i> zevk vermemi istiyor! Sanırım ağzım açık kalmıştı. Christian Grey’e zevk ver. Ve o anda, yapmak istediğim şeyin tam olarak bu olduğunu fark ettim. Benden sonuna kadar keyif almasını istiyordum. Bu bir vahiy gibiydi.</p>

  <p class="block27">Yumuşak bir sesle, “Çok basit bir ifadeyle, beni memnun etmek istemeni istiyorum, ” dedi. Sesi hipnotize ediciydi.</p>

  <p class="block27">“Bunu nasıl yapacağım?” Ağzım kurumuştu. Keşke biraz daha şarabım olsaydı. Tamam, memnun etme kısmını anlıyordum, ama yumuşak Elizabeth dönemi işkence odası olayı kafamı karıştırmıştı. Cevabı bilmek istiyor muydum?</p>

  <p class="block27">“Kurallarım var. Ve onlara uymanı istiyorum. Senin çıkarın, benim zevkim için kurallar. Beni tatmin edecek bu kurallara itaat edersen seni ödüllendiririm. Uymazsan seni cezalandırırım ve öğrenirsin, ” diye fısıldadı. O bunu söylerken baston rafına bakıyordum.</p>

  <p class="block27">Odanın geneline doğru elimi sallayarak, ‘Ve bütün bunlar nerede devreye giriyor?” diye sordum.</p>

  <p class="block27">“Hepsi özendirici paketin parçalan. Hem ödül hem ceza.” “Yani bana iradeni dayatarak zevk alacaksın.”</p>

  <p class="block27">“Mesele güvenini ve saygını kazanmak; bu yüzden irademi sana dayatmama sen izin vereceksin. Senin boyun eğmenden çok büyük bir zevk, hatta mutluluk duyacağım. Sen itaat ettikçe benim mutluluğum da artacak. Çok basit bir denklem.</p>

  <p class="block27">“Tamam, peki ya ben bundan ne elde edeceğim?” Omuz silkti; neredeyse özür diler gibiydi.</p>

  <p class="block27">Basitçe, “Beni, ” dedi.</p>

  <p class="block27">Ah, Tanrım. Christian bana bakarken elini saçlarının arasından geçirdi.</p>

  <p class="block27">Bitkin bir tavırla, “Hiçbir şey ele vermiyorsun, Anastasia, ” diye mırıldandı. “Haydi, daha iyi konsantre olabilmem için aşağı inelim. Burada olman dikkatimi dağıtıyor.” Elini bana uzattı; elini tutmak konusunda tedirgindim.</p>

  <p class="block27">Kate tehlikeli olduğunu söylemişti. Haklıydı. Nereden biliyordu? Sağlığım için tehlikeliydi, çünkü evet diyeceğimi biliyordum. Ve bir yanım bunu istemiyordu. Bir yanım odadan ve temsil ettiği her şeyden çığlıklar atarak kaçmak istiyordu. Kesinlikle boyumu aşan bir şeyin içindeydim.</p>

  <p class="block27">“Canını yakmayacağım, Anastasia.”</p>

  <p class="block27">Gerçeği söylediğini biliyordum. Elini tuttum ve beni kapıdan dışarı çekti.</p>

  <p class="block27">“Bunu yapacak olursan, dur, sana göstereyim.” Alt kata dönmek yerine, oyun odası adını verdiği yerden çıkıp koridor boyunca ilerledi. Uçtaki bir tanesine ulaşana kadar sayısız kapıdan geçtik. Arkasında, büyük, çift kişilik bir yatağın durduğu, baştan ayağa her şeyiyle</p>

  <p class="block27">mobilyalar, duvarlar, yatak takımları bembeyaz bir yatak odası vardı. Steril ve soğuktu, ama cam duvardan Seattle’m en harikulâde manzarasına sahipti.</p>

  <p class="block27">“Burası senin odan olacak. İstediğin şekilde dekore edebilir, buraya her ne istiyorsan getirebilirsin.”</p>

  <p class="block27">“Odam mı? Evine taşınmamı mı bekliyorsun?” Sesimdeki dehşeti gizleyemiyordum.</p>

  <p class="block27">“Tam zamanlı olarak değil. Sadece, diyelim cuma akşamından pazara kadar. Bütün bunları konuşup tartışmalıyız.” Sakin ve tereddütlü bir sesle, “Bunu yapmak istiyorsan, ” diye ekledi.</p>

  <p class="block27">“Burada mı uyuyacağım.” “Evet.”</p>

  <p class="block27">“Seninle değil.”</p>

  <p class="block27">“Hayır. Sana söyledim. Ben kimseyle uyumam, senin içkiden sersemlediğin gece dışında.” Sesi azarlar gibiydi.</p>

  <p class="block27">Ağzım düz bir çizgi gibi gerildi. İşte bağdaştıramadığım buydu. Beni sarhoşluğumdan kurtaran ve açelyaların arasına kusarken nazikçe kollarının arasında tutan iyi, sevgi dolu Christian ve özel bir odada kırbaçlar ve zincirleri olan canavar.</p>

  <p class="block27">“Nerede uyuyorsun?”</p>

  <p class="block27">“Odam alt katta. Gel, aç olmalısın.”</p>

  <p class="block27">Huysuz bir tavırla, “Tuhaf ama sanırım iştahım kaçtı, ” diye mırıldandım. ‘Temelisin, Anastasia, ” diye azarladı ve beni elimden tutup tekrar alt kata götürdü.</p>

  <p class="block27">Akıl almayacak kadar büyük odaya döndüğümüzde, derin bir korkuyla doluydum. Bir uçurumun kenarındaydım ve atlayıp atlamamaya karar vermem gerekiyordu.</p>

  <p class="block27">“Seni karanlık bir patikaya yönlendirdiğimin fazlasıyla farkındayım, Anastasia. İşte bu yüzden, bunu gerçekten düşünmeni istiyorum.” Mutfaktan içeri girerken, “Birtakım soruların olmalı, ” diyerek elimi bıraktı.</p>

  <p class="block27">Var. Ama nereden başlamalı?</p>

  <p class="block27">Kahvaltı barının yanında durup buzdolabını açmasını, çeşit çeşit peynir ile yeşil ve kırmızı, iki büyük üzüm salkımından oluşan tabağı çıkarmasını izledim. Tabağı tezgâhın üzerine bıraktı ve bir Fransız bagetini kesmeye koyuldu.</p>

  <p class="block27">“Otur.” Kahvaltı barındaki taburelerden birini işaret etti; emrine itaat ettim. Bunu yapacaksam, alışmam gerekecekti. Onunla tanıştığım andan beri patronluk tasladığım fark ettim.</p>

  <p class="block27">“Evrak işinden bahsetmiştin.” “Evet.”</p>

  <p class="block27">“Ne tür bir evrak işi?”</p>

  <p class="block27">“Şey, gizlilik sözleşmesinin haricinde, ne yapıp ne yapmayacağımızı söyleyen bir kontrat. Sınırlarını bilmem gerek. Sen de benimkileri bilmelisin. Bu karşılıklı rızaya dayanan bir şey, Anastasia.”</p>

  <p class="block27">“Ya yapmak istemezsem?” “Sorun değil, ” dedi dikkatle.</p>

  <p class="block27">“Ama hiçbir ilişkimiz olmayacak?” diye sordum. “Hayır.”</p>

  <p class="block28">“Neden?”</p>

  <p class="block27">“Benim ilgilendiğim tek ilişki türü bu.” “Neden?”</p>

  <p class="block27">Omuz silkti. “Ben böyleyim.” “Nasıl böyle oldun?”</p>

  <p class="block27">“İnsanlar neden oldukları gibidir? Bunu cevaplamak zor. Neden bazı insanlar peyniri severken, diğerleri nefret eder. Sen peynir sever misin? Kâhyam Bayan Jones, bunu bu akşam yemeği için bıraktı.” Bir dolaptan büyük beyaz tabaklar çıkarıp içlerinden birini önüme bıraktı.</p>

  <p class="block27">Peynirden bahsediyoruz... Lanet olsun.</p>

  <p class="block27">“Uymamı istediğin kurallar neler?”</p>

  <p class="block27">“Yazılı olarak elimde var. Yemeğimizi yiyince üstünden geçeriz.”</p>

  <p class="block27">Yemek. Artık nasıl yiyebilirim ki?</p>

  <p class="block27">“Gerçekten aç değilim, ” diye fısıldadım.</p>

  <p class="block27">“Yiyeceksin, ” dedi basitçe. Hükmedici Christian, her şey netlik kazanıyor. “Bir kadeh şarap daha ister misin?”</p>

  <p class="block28">“Evet, lütfen.”</p>

  <p class="block27">Kadehime şarap doldurdu ve gelip yanıma oturdu. Şarabımdan hızlı bir yudum aldım. “Kendine yiyecek bir şeyler al, Anastasia.”</p>

  <p class="block27">Küçük bir üzüm salkımı aldım. Ancak bu kadarını yapabilirdim. Gözlerini kıstı. “Uzun süredir mi böylesin?” diye sordum.</p>

  <p class="block28">“Evet.”</p>

  <p class="block27">“Bunu yapmak isteyecek kadın bulmak kolay mı?” Bana tek kaşım kaldırdı.</p>

  <p class="block27">Kuru bir sesle, “Şaşırırsın, ” dedi.</p>

  <p class="block27">“O zaman neden ben? Gerçekten anlamıyorum.”</p>

  <p class="block27">“Anastasia, sana söyledim. Sende bir şey var. Seni kendi haline bırakamıyorum.” Alaycı bir gülümsemeyle, “Aleve uçan pervane gibiyim, ” dedi. Sesi boğuklaşmıştı. “Seni çok fena istiyorum, özellikle şu anda, yine dudağını ısırırken.” Derin bir nefes alıp yutkundu.</p>

  <p class="block27">Midem bir takla attı. Beni istiyordu... Tuhaf bir şekilde olduğu doğruydu, ama bu güzel, tuhaf ve normal dışı adam beni istiyordu.</p>

  <p class="block27">“Sanırım şu klişeyi yanlış anlamışsın, ” diye homurdandım. Pervane bendim, alev oydu ve yanacaktım. Biliyordum.</p>

  <p class="block28">“Ye!”</p>

  <p class="block27">“Hayır. Henüz bir şey imzalamadım; bu yüzden senin için de uygunsa, sanırım bir süre daha özgür irademe bağlı kalacağım.”</p>

  <p class="block27">Gözleri yumuşadı, dudakları bir gülümsemeyle kıvrıldı. “Nasıl isterseniz, Bayan Steele.”</p>

  <p class="block27">“Kaç kadın?” Soru ağzımdan kaçıvermişti, ama merak etmiştim. “On beş.”</p>

  <p class="block27">Ah... sandığım kadar çok değildi. “Uzun süreli mi?”</p>

  <p class="block28">“Bazıları, evet.”</p>

  <p class="block27">“Kimsenin canını yaktın mı?” “Evet.”</p>

  <p class="block27">Tanrı aşkına.</p>

  <p class="block27">“Çok mu?”</p>

  <p class="block28">“Hayır.”</p>

  <p class="block27">“Benim canımı yakacak mısın?” “Ne demek istiyorsun?</p>

  <p class="block27">“Fiziksel olarak, benim canımı yakacak mısın?”</p>

  <p class="block27">“İstediğin zaman seni cezalandıracağım ve acı verici olacak.” Sanırım biraz başım dönmüştü. Şarabımdan bir yudum daha aldım. Alkol, bana cesaret verecekti.</p>

  <p class="block27">“Hiç dövüldün mü?” diye sordum. “Evet.”</p>

  <p class="block27">Ah... işte bu beni şaşırtmıştı. Ona bu açıklaması hakkında daha fazla soru sormama fırsat bırakmadan, düşünce zincirimin arasına girdi.</p>

  <p class="block27">“Bu konuyu çalışma odamda tartışalım. Sana bir şey göstermek istiyorum.”</p>

  <p class="block27">Benim için sindirmesi güçtü. Aptal gibi, bu adamın yatağında benzersiz bir tutku gecesi geçireceğimi düşünmüştüm. Oysa şimdi, bu tuhaf ayarlamanın pazarlığını yapıyorduk.</p>

  <p class="block27">Peşinden çalışma odasına, yerden tavana uzanan penceresi yine balkona açılan geniş bir odaya girdim. Masanın üstüne oturdu, bana karşısındaki deri koltuğa oturmamı işaret etti ve bir kâğıt parçası uzattı.</p>

  <p class="block27">“Kurallar bunlar. Değiştirilebilirler. Sende de kalabilecek kontratın bir parçasını oluşturuyorlar. Bu kuralları oku, sonra tartışalım.”</p>

  <p class="block29" id="calibre_pb_12">&nbsp;</p>
</body>
</html>
