<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Grinin Elli Tonu</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block32" id="toc_id_9">KURALLAR</h1>

  <h2 class="block33" id="toc_id_10">İtaat</h2>

  <p class="block27">İtaatkâr, Hâkim’in vereceği her tür talimata derhal, tereddüt ya da çekincesiz ve süratle itaat edecektir. İtaatkâr, sert sınırlarla ana hatları belirtilmiş aktiviteler istisna olmak üzere (ek 2), Hâkim tarafından uygun ya da zevk verici kabul edilen her tür cinsel faaliyeti kabul edecektir. Bunu hevesle ve tereddütsüz yapacaktır.</p>

  <h2 class="block33" id="toc_id_11">Uyku</h2>

  <p class="block27">İtaatkâr, Hâkimle birlikte olmadığı zamanlarda minimum yedi saatlik bir uyku uyuduğundan emin olacaktır.</p>

  <h2 class="block33" id="toc_id_12">Yemek</h2>

  <p class="block27">İtaatkâr sağlığım ve iyiliğini korumak için önceden belirlenmiş yiyecek listesinden (Ek 4) düzenli olarak beslenecektir. İtaatkâr meyve istisnası dışında, yemek aralarında atıştırmayacaktır.</p>

  <h2 class="block33" id="toc_id_13">Giysiler</h2>

  <p class="block27">Dönem boyunca, İtaatkâr sadece Hâkim’in onayladığı giysileri giyecektir. Hâkim, İtaatkâr’a, kullanması gereken bir giysi bütçesi tahsis edecektir. Hâkim, İtaatkâr’m kıyafet alışverişine talep üzerine eşlik edecektir. Hâkim’in talep etmesi durumunda, İtaatkâr, Dönem sırasında, Hâkim’in varlığında ya da uygun göreceği zamanlarda, Hâkim’in talep edeceği her tür süsü takmakla mükelleftir.</p>

  <h2 class="block33" id="toc_id_14">Egzersiz</h2>

  <p class="block27">Hâkim, İtaatkâr’a, zamanları özel antrenör ve İtaatkâr arasında karşılıklı kararlaştırılmak üzere, haftada dört kez, özel antrenör eşliğinde birer saatlik seanslar sağlayacaktır. Özel antrenör, Hâkim’i, İtaatkâr’ın ilerlemesi hakkında bilgilendirecektir.</p>

  <h2 class="block30" id="toc_id_15">Kisisel Hiiven/Güzellik</h2>

  <p class="block27">İtaatkâr her zaman temiz, tıraşlı ya da ağdalı olmaya özen gösterecektir. İtaatkâr, Hâkim’in seçtiği bir güzellik salonunu Hâkim’in karar verdiği zamanlarda ziyaret edecek ve Hâkim’in uygun gördüğü her tür bakımı yaptıracaktır.</p>

  <h2 class="block30" id="toc_id_16">Kisisel Güvenlik</h2>

  <p class="block27">itaatkâr aşırı alkol kullanmayacak, sigara içmeyecek ya da keyif verici ilaçlar almayacak veya kendini herhangi bir gereksiz tehlikeye atmayacaktır.</p>

  <h2 class="block30" id="toc_id_17">Kisisel Özellikler</h2>

  <p class="block27">İtaatkâr, Hâkim dışında kimseyle cinsel ilişkiye girmeyecektir. itaatkâr her zaman saygılı ve mütevazı bir tutum içinde olacaktır. Davranışının Hâkim üzerinde direkt bir yansıması olacağının farkında olmalıdır. Hâkim’in yokluğu sırasında işlenen her tür yanlış eylem, hatalı davranış ve kötü halden sorumlu tutulacaktır.</p>

  <p class="block27">Yukarıdaki maddelerin herhangi birine uymadaki eksiklik derhal cezalandırılacak, cezanın içeriği Hâkim tarafından belirlenecektir.</p>

  <p class="block27">Lanet olsun.</p>

  <p class="block27">“Sınırlar?” diye sordum.</p>

  <p class="block27">“Evet. Sen neleri yapmazsın, ben neleri yapmam, anlaşmamızda bunları belirginleştirmemiz gerek.”</p>

  <p class="block27">“Kıyafetler için para kabul etme konusunda emin değilim. Bana yanlış geliyor.” Kafamın içinde çınlayan “fahişe” kelimesiyle huzursuz bir tavırla kıpırdandım.</p>

  <p class="block27">“Senin için para saçmak istiyorum. İzin ver sana kıyafetler alayım. Bazı ortamlarda bana eşlik etmene ihtiyaç duyabilirim ve iyi giyinmeni isterim. Bir iş edindiğin zaman, maaşının benim giymeni isteyeceğim türde kıyafetlere yetmeyeceğinden eminim.”</p>

  <p class="block27">“Yani senin yanında olmadığım zamanlarda onları giymem gerekmeyecek, öyle mi?” “Hayır.”</p>

  <p class="block27">“Tamam.” Onları üniforma olarak <i class="calibre4">düşün.</i></p>

  <p class="block27">“Haftada dört kez egzersiz yapmak istemiyorum.”</p>

  <p class="block27">“Anastasia, esnek, güçlü ve dinç olmana ihtiyacım var. Bana güven, egzersize ihtiyacın olacak.”</p>

  <p class="block27">“Ama herhalde haftada dört kez değil. Üç nasıl?”</p>

  <p class="block27">“Dört kez yapmam istiyorum.”</p>

  <p class="block27">“Bunun bir pazarlık olduğunu sanıyordum.”</p>

  <p class="block27">Dudaklarını büzdü. ‘Pekâlâ, Bayan Steele. Yine doğru bir noktaya parmak bastınız. Üç gün bir saat, bir gün yarım saate ne dersin?” “Üç gün, üç saat. Burada olduğum süre boyunca senin sıkı egzersiz yapmamı sağlayacağın hissine kapıldım.”</p>

  <p class="block27">Muzip bir tavırla gülümserken, gözleri rahatlamış gibi parlıyordu. “Evet, sağlayacağım. Tamam anlaştık. Şirketimde staj yapmak istemediğinden emin misin? Sıkı pazarlıkçısın.”</p>

  <p class="block27">“Hayır, bunun iyi bir fikir olduğunu sanmıyorum.” Kurallarına baktım. Ağda? Nereye? Her yere mi? Iyyk.</p>

  <p class="block27">“Ve sınırlar. İşte benimkiler.” Bana ikinci bir kâğıt uzattı.</p>

  <p class="block29" id="calibre_pb_13">&nbsp;</p>
</body>
</html>
