<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Grinin Elli Tonu</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block30" id="toc_id_49">BÖLÜM ON <b class="calibre5">ÜÇ</b></h1>

  <p class="block27">Ertesi gün, işten eve dönünce annemi aradım. Clayton’s’ta göreceli olarak huzurlu ve düşünmem için gereğinden fazla zaman bırakan bir gün geçirmiştim. Huzursuz ve Bay Kontrol Manyağı’yla ertesi günkü hesaplaşmamdan ötürü gergindim; zihnimin gerisinde, kontrata cevabımın fazla olumsuz olduğundan endişeliydim. Belki de tamamen vazgeçerdi.</p>

  <p class="block27">Annem pişmanlık saçıyordu; mezuniyetime gelemeyeceği için son derece üzgündü. Bob bir bağını koparmıştı ve bu ortalıkta sekerek dolaşması anlamına geliyordu. Dürüst olmak gerekirse, Bob da benim gibi kazalara yatkındı. Tam anlamıyla iyileşebileceğini umuyordu, ama bu istirahat etmesini, annemin emrine amade olmasını gerektiriyordu.</p>

  <p class="block27">Annem telefonda, “Ana, Tatlım, çok üzgünüm, ” diye sızlandı. “Anne, sorun değil. Ray orada olacak.”</p>

  <p class="block27">“Ana, aklın başka yerde gibisin... İyi misin, bebeğim...” “Evet, anne.” Ah bir bilseydin. Korkunç zengin bir adamla tanıştım ve benden içinde çok fazla söz hakkımın olmadığı, tuhaf, sapkın bir cinsel ilişki istiyor.</p>

  <p class="block27">“Biriyle falan mı tanıştın?”</p>

  <p class="block27">“Hayır, anne.” Şu anda bu konuya girmeye hiç niyetim yoktu. “Şey, hayatım, perşembe günü hep akhmda olacaksın. Seni seviyorum... bunu biliyorsun, değil mi hayatım?”</p>

  <p class="block27">Gözlerimi yumdum, kıymetli sözleri içimin ılık bir ışıkla aydınlanmasını sağlamıştı. “Ben de seni seviyorum, anne. Bob’a selam söyle. Umarım çabucak iyileşir.” “Söyleyeceğim, tatlım. Hoşça kal.”</p>

  <p class="block27">“Hoşça kal.”</p>

  <p class="block27">Elimde telefonla yatak odama girmiştim. Ağır hareketlerle kötülük makinesini ve eposta programını açtım. Christian’dan dün geceden ya da bakış açınıza bağlı olarak bu sabahın erken saatlerinden bir eposta vardı. Kalp atışım derhal hızlandı ve kulaklarımda pompalanan kanı duyar gibi oldum. Lanet olsun... belki de hayır demişti. Buraya kadardı, belki de akşam yemeğini iptal etmişti. Düşüncesi bile o kadar acı vericiydi ki. Bunu hemen zihnimden kovalayıp epostayı açtım.</p>

  <p class="block27">Kimden: Christian Grey Konu: Kafanıza Takılanlar Tarih: 24 Mayıs 2011 01:27 Kime: Anastasia Steele Sevgili Bayan Steele, Sorularınızı enine boyuna incelememin ardından, izninizle, dikkatinizi itaatkâr kelimesinin anlamına çekmek isterim.</p>

  <p class="block27">İtaatkâr sıfat</p>

  <div class="calibre6">
    <div class="block35">
      <span class="bullet">1&nbsp;</span><span class="calibre7">İtaat etmeye eğilimli ya da hazır; direnç göstermeden ve tevazuuyla söz dinleyen:</span>
    </div>
  </div>

  <p class="block27">itaatkâr hizmetkârlar.</p>
</body>
</html>
