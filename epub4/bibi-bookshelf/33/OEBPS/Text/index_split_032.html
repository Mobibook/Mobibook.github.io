<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Grinin Elli Tonu</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block30" id="toc_id_59">BÖLÜM YİRMİ İKİ</h1>

  <p class="block26">Manikürüm ve masajım yapılmıştı ve iki kadeh şampanya içmiştim. Birinci sınıf bekleme salonunun bekleme durumunu telafi edecek sayısız özelliği vardı. Moet’den her yudum alışımda, Christian’ı ve müdahalesini affetmeye biraz daha meylediyordum. Gezegen üzerinde her yerde çalışacağı teorisini test etmeyi umarak, MacBook’umu açtım.</p>

  <p class="block27">Kimden: Anastasia Steele Konu: Aşırı Müsrif Jestler Tarih: 30 Mayıs 2011 21:53</p>

  <p class="block27">Kime: Christian Grey Sevgili Bay Grey, Hangi uçuşta olduğum bilmeniz beni gerçekten telaşlandırdı.</p>

  <p class="block27">Sapık takipçiliğiniz sınır tanımıyor. Dr. Flynn'in seyahatten döndüğünü umalım.</p>

  <p class="block27">Manikür ve sırt masajı yaptırdım, iki kadeh şampanyayı mideye indirdim. Tatilim için çok hoş bir başlangıç oldu.</p>

  <p class="block27">Teşekkürler. Ana</p>

  <p class="block27">Kimden: Christian Grey</p>

  <p class="block27">Konu: Rica Ederim</p>

  <p class="block27">Tarih: 30 Mayıs 2011 21:59 Kime: Anastasia Steele Sevgili Bayan Steele, Dr. Flynn döndü ve bu hafta bir randevum var. Sırtınıza kim masaj yaptı?</p>

  <p class="block27">Christian Grey</p>

  <p class="block27">Doğru Yerlerde Dostları Olan CEO, Grey Şirketler Topluluğu</p>

  <p class="block27">Aha! Ödeşme zamanı. Uçuş anonsumuz yapıldığı için ona uçaktan eposta atmam gerekecekti. Böylesi daha güvenli olacaktı. Muzip bir neşeyle kendime sarılmamak için zor duruyordum.</p>

  <p class="block27">Birinci sınıfta oturma alan çok genişti. Kabin yavaş yavaş dolarken, elimde şampanya kokteylimle, pencere kenarındaki gösterişli koltuğuma yerleştim. Nerede olduğumu haber vermek için Ray’i aradım. Onun için geç bir saat olduğu için, insaflı sayılacak kadar kısa bir konuşmaydı.</p>

  <p class="block27">“Seni seviyorum, baba, ” diye mırıldandım.</p>

  <p class="block27">“Ben de seni, Annie. Annene selam söyle. İyi geceler.” “İyi geceler.” Telefonu kapattım.</p>

  <p class="block27">Ray formdaydı. Mac’ime baktım ve içimde aynı çocuksu coşkuyla dizüstü bilgisayarımı ve e postamı açtım.</p>

  <p class="block27">Kimden: Anastasia Steele Konu: Güçlü, Becerikli Eller Tarih: 30 Mayıs 2011 22:22 Kime: Christian Grey Sevgili Efendim, Sırtıma çok hoş bir genç adam masaj yaptı. Evet. Aslında çok keyifliydi. Standart bekleme salonunda JeanPaul'le karşılaşamazdım.</p>

  <p class="block27">Bu yüzden bu ikramınız için bir kez daha teşekkürler. Uçak kalkınca eposta göndermeme izin olacağından emin değilim ve son zamanlarda çok iyi uyuyamadığım için güzellik uykusuna ihtiyacım olacak.</p>

  <p class="block27">Güzel rüyalar, Bay Grey... Aklımdasınız. Ana</p>

  <p class="block27">Ah, delirecekti ve ben havada, ulaşamayacağı mesafede olacaktım. Bunu hak etmişti. Standart bekleme salonunda olsaydım, Jean Paul bana elini süremezdi. Sarışın, daimi yanık teniyle çok hoş bir genç adamdı. Yani, Seattle’da kim yanık tenle dolaşırdı ki? Yanlıştı işte. Bence geydi, ama bu detayı kendime saklayacaktım. Gözlerimi epostama sabitlemiştim. Kate haklıydı. Christian’ı kızdırmak çocuk oyuncağıydı. Bilinçaltım bana dudaklarını çirkin bir şekilde çarpıtarak bakıyordu. Onu kızdırmayı gerçekten istiyor musun? Yaptığının çok şeker bir şey olduğunu sen de biliyorsun! Seni önemsiyor ve senin şık bir şekilde seyahat etmeni istiyor. Evet, ama bana sorabilir ya da söyleyebilirdi. Checkin’de tam bir salak gibi görünmeme neden olmuştu. “Gönder” tuşuna basıp beklerken kendimi çok yaramaz bir kız gibi hissediyordum.</p>

  <p class="block27">Aşın makyajlı hostes, kibarca, “Bayan Steele, kalkış için bilgisayarınızı kapatmanız gerekecek, ” dedi. Beni yerimden sıçratmıştı. Suçluluk duygum iş başındaydı.</p>

  <p class="block27">“Ah, özür dilerim.”</p>

  <p class="block27">Lanet okun. Şimdi cevap verip vermediğini görmek için beklemem gerekecekti. Hostes bana kusursuz dişlerim göstererek, yumuşacık bir battaniye ve yastık uzattı. Battaniyeyi dizlerime serdim. Arada bir şımartılmak iyi geliyordu.</p>

  <p class="block27">Birinci sınıf, yanımdaki koltuk dışında dolmuştu. Ah... hayır... Aklımdan rahatsız edici bir düşünce geçti. Belki de bu koltuk Christian’a ayrılmıştı. Ah, lanet olsun... Hayır. Bunu yapmazdı. Yapar mıydı? Benimle gelmesini istemediğimi söylemiştim. Kaygıyla saatime baktım ve o sırada kokpitten anons yükseldi: “Kabin ekibi, kapılar otomatikte, kabin ekibi yerine.”</p>

  <p class="block27">Ne demekti bu? Kapılan mı kapatıyorlardı? İçimi pır pır ettiren bir heyecanla otururken, kafa derim karıncalanıyordu. Yanımdaki koltuk on altı koltuklu kabindeki tek boş koltuktu. Uçak kapıdan sarsılarak ayrıldı ve derin bir oh çektim, ama aynı anda biraz hayal kırıklığı da yaşıyordum. Dört gün boyunca, Christian’sızdım. BlackBerry’me kaçamak bir bakış attım.</p>

  <p class="block27">Kimden: Christian Grey</p>

  <p class="block27">Konu: Hazır Yapabiliyorken Keyfini Çıkar</p>

  <p class="block27">Tarih: 30 Mayıs 2011 22:25 Kime: Anastasia Steele Sevgili Bayan Steele, Ne yapmaya çalıştığınızı biliyorum ve bana güvenin, amacınıza ulaştınız. Bir dahaki sefere elleriniz, ayaklarınız ve ağzınız bağlı halde, bir sandığın içinde, kargo bölümünde olacaksınız. O haldeyken size eşlik etmenin biletinizin sınıfını yükseltmekten daha çok zevk vereceğini söylediğimde bana inanın.</p>

  <p class="block27">Dönüşünüzü sabırsızlıkla bekliyorum.</p>

  <p class="block27">Christian Grey Avucu Karıncalanan CEO, Grey Şirketler Topluluğu</p>

  <p class="block27">Lanet olsun. Christian’ın mizah anlayışının sorunu buydu. Şaka mı yapıyordu, cidden kızgın mıydı asla emin olamıyordum. Bu durumda cidden kızdığından şüphelendim. Hostesin görememesi için gizlice, battaniyenin altından bir cevap yazdım.</p>

  <p class="block27">Kimden: Anastasia Steele Konu: Şaka Mı Yapıyorsunuz? Tarih: 30 Mayıs 2011 22:30 Kime: Christian G rey</p>

  <p class="block27">Görüyorsunuz ya şaka yapıp yapmadığınız konusunda hiçbir fikrim yok ve eğer yapmıyorsanız, sanırım ben Georgia'da kalacağım. Sandıklar benim için sert sınırdır. Sizi delirttiğim için özür dilerim. Affettiğinizi söyleyin.</p>

  <p class="block27">A</p>

  <p class="block27">Kimden: Christian Grey</p>

  <p class="block27">Konu: Şaka</p>

  <p class="block27">Tarih: 30 Mayıs 2011 22:31</p>

  <p class="block27">Kime: Anastasia Steele</p>

  <p class="block27">Nasıl oluyor da eposta gönderebiliyorsun? BlackBerry'ni kullanarak, kendin de dâhil, uçaktaki herkesin hayatını riske mi atıyorsun? Sanırım bu kural ihlali demek.</p>

  <p class="block27">Christian Grey</p>

  <p class="block27">İki Avucu Birden Karıncalanan CEO, Grey Şirketler Topluluğu</p>

  <p class="block27">İki avuç <i class="calibre4">mu?</i> BlackBerry’mi kaldırdım ve uçak pistte ağır ağı ilerlerken arkama yaslanıp harap haldeki Tess nüshamı çıkardım. Yolculuk için hafif bir okuma. Havalanınca, koltuğumu arkaya yatırdım ve kısa süre sonra uykuya daldım.</p>

  <p class="block27">Hostes beni Atlanta’ya inişe geçerken uyandırdı. Yerel saat 05:45’ti, ama sadece dört saat kadar uyumuştum. Bana uzattığı portakal suyu bardağını uyku mahmuru, ama minnettar bir tavırla aldım, BlackBerry’me gergin bir bakış attım. Christian’dan başka eposta yoktu. Şey, Seattle’da neredeyse sabahın üçüydü ve büyük olasılıkla beni uçağın elektronik sistemini ya da uçakları cep telefonu açıkken uçmaktan alıkoyan her neyse onu tamamen mahvetmekten caydırmak istiyordu.</p>

  <p class="block27">Atlanta’daki bekleme sadece bir saat sürecekti. Bir kez daha birinci sınıfın şatafatına bıraktım kendimi. Ağırlığımın altında ezilen kabarık ve davetkâr kanepelerden birine kıvrılıp uyumak çok cazip geliyordu. Ama yeterince zaman yoktu. Kendimi uyanık tutmak için bilgisayarımda Christian’a uzun bir bilinçakışı epostası yazmaya koyuldum.</p>

  <p class="block27">Kimden: Anastasia Steele</p>

  <p class="block27">Konu: Beni korkutmaktan hoşlanıyor musun?</p>

  <p class="block27">Tarih: 31 Mayıs 2011 06:52</p>

  <p class="block27">Kime: Christian Grey</p>

  <p class="block27">Benim için para harcamandan ne kadar nefret ettiğimi biliyorsun. Evet, çok zenginsin, ama bu beni yine de rahatsız ediyor. Bana seks için para ödüyormuşsun gibi. Bununla birlikte birinci sınıfta seyahat etmek hoşuma gitti, ekonomi sınıfından çok daha medeni. Bu yüzden teşekkürler. Ciddiyim... ve Jean Paul'ün masajından gerçekten keyif aldım. Fazla geydi. Seni kızdırmak için epostamda o kısmı atladım, çünkü sana sinir olmuştum ve bunun için özür dilerim.</p>

  <p class="block27">Ama her zamanki gibi, aşırı tepki veriyorsun. Bana bir sandıkta eli, ayağı ve ağzı bağlı gibi şeyler yazamazsın. (Ciddi miydin yoksa şaka mıydı?) Bu beni korkutuyor. Sen beni</p>

  <p class="block27">korktuyorsun... Sihrine tamamen kapılmış durumdayım. Varlığından geçen haftaya kadar haberdar bile olmadığım hayat tarzını kabullenmeyi göze alacak kadar sihrine kapılmış durumdayım, ama sen böyle bir şey yazıyorsun ve ben arkama bile bakmadan kaçmak istiyorum. Elbette, kaçmam, çünkü seni özlerim. Gerçekten özlerim. Bu işin yürümesini istiyorum, ama sana olan duygularımın derinliği ve senin beni saptırdığın karanlık yol, beni dehşete düşürüyor. Bana sunduğun şey erotik ve seksi; merakla doluyum, ama diğer yandan, beni fiziksel ve duygusal olarak incitmenden de korkuyorum. Üç ayın sonunda bana güle güle dersen, nasıl bir durumda kalırım? Ama sanırım bu risk her ilişkide var. Bu, sahip olmayı hayal ettiğim bir ilişki değil, hele ilk ilişki olarak. Benim için büyük bir risk.</p>

  <p class="block27">Vücudumda tek bir itaatkâr kemik bulunmadığını söylerken haklıydın... Şimdi sana ben de katılıyorum. Yeri gelmişken, seninle birlikte olmak istiyorum ve yapmam gereken buysa, denemek isterim, ama sanırım yüzüme gözüme bulaştıracağım, her yerim mosmor olacak ve bu düşünceden hiç hoşlanmıyorum.</p>

  <p class="block27">Daha fazlasını deneyeceğini söylediğin için seviniyorum. Benim "daha fazlasının" bana ne ifade ettiğini düşünmek için biraz zamana ihtiyacım var; araya mesafe koymak isteme nedenlerimden biri buydu. Gözümü öylesine kamaştırıyorsun ki birlikte olduğumuz zamanlarda net düşünmekte zorlanıyorum.</p>

  <p class="block27">Uçuş için anons yapıyorlar. Gitmem gerek. Daha fazlası için görüşmek üzere.</p>

  <p class="block28">Ana'n</p>

  <p class="block27">“Gönder” tuşuna bastım ve farklı bir uçağa binmek için, uyku sersemliği içinde çıkış kapısına yöneldim. Bu uçakta birinci sınıfta</p>

  <p class="block27">sadece altı koltuk vardı ve uçak havalanınca, yumuşacık battaniyemin altına kıvrılıp uyuyakaldım.</p>

  <p class="block27">Çok geçmeden, Savannah Uluslararası Havaalanı’na inişimize başlarken, portakal suyu ikram eden hostes tarafından uyandırıldım. Portakal suyumu yudumlarken, yorgun olmanın ötesine geçmiştim ve kendime bir miktar heyecan duyma izni verdim. Altı ay sonra annemi ilk kez görecektim. BlackBerry’me kaçamak bir bakış daha atarken, Christian’a uzun ve derme çatma bir eposta gönderdiğimi hayal meyal hatırladım, ama cevap yoktu. Seattle’da saat beşti ve umarım, hüzünlü ağıtlar çaldığı piyanosunun başında değil, derin uykudaydı.</p>

  <p class="block27">Sırt çantalarının en güzel yanı havaalanından çabucak çıkabilmek ve bagaj bandının başında sonsuz bir bekleyişe mecbur olmamaktı. Birinci sınıfta seyahat etmenin güzelliğiyse, uçaktan herkesten önce inmekti.</p>

  <p class="block27">Annem, Bob’la birlikte bekliyordu ve onları görmek harikaydı. Nedeni bitkinlik miydi, uzun yolculuk mu, yoksa Christian mı bilmiyordum, ama kendimi annemin kollarına atmamla gözyaşlarına boğulmam bir oldu.</p>

  <p class="block27">“Ah, Ana, tatlım. Çok yorgun olmalısın.” Bob’a kaygılı bir bakış attı.</p>

  <p class="block27">“Hayır, anne, sadece... Sizi gördüğüme çok sevindim.” Ona sıkıca sarıldım.</p>

  <p class="block27">O kadar iyi ve sıcacık gelmişti ki... Yuva gibi. İstemeyerek de olsa annemi bıraktım ve Bob bana tek koluyla, beceriksizce sarıldı. Ayağının üstünde sağlam duramıyor gibi bir hah vardı ve o zaman bacağını incitmiş olduğunu hatırladım.</p>

  <p class="block27">“Hoş geldin, Ana. Neden ağlıyorsun?” diye sordu.</p>

  <p class="block27">“Ah, Bob, seni de gördüğüme çok sevindim.” Yakışıklı, çenesi köşeli suratına ve bana sevgiyle bakan ışıltılı, mavi gözlerine baktım. <i class="calibre4">ßu</i> kocayı seviyorum, Anne. <i class="calibre4">Onu</i> tutabilirsin. Bob sırt çantamı aldı.</p>

  <p class="block27">“Tanrım, Ana, bu çantada neler var?”</p>

  <p class="block27">Mac’ten bahsediyor olmalıydı. Park alanına doğru yürürken, ikisi dekollarım bana sardılar.</p>

  <p class="block27">Savannah’ta havanın katlanılmayacak kadar sıcak olduğunu hep unutuyordum. Varış terminalinin serin, klimalı sınırlarından çıkınca, kendimizi Georgia sıcağının içinde bulduk. Vay canına! Sıcak her şeyi yutmuştu. Üstümdeki kapüşonlu montu çıkarabilmek için annemle Bob’un kollarından sıyrılmak zorunda kaldım. Yanıma şort aldığıma o kadar memnun olmuştum ki. Bazen on yedi yaşındayken annem ve Bob’la birlikte yaşadığım Las Vegas’ın kuru sıcağını özlüyordum. Bu nemli sıcağa alışmak, sabahın 08:30’unda bile zaman alıyordu. Bob’un mükemmel klimalı Tahoe SUV’nin arka koltuğuna yerleştiğimde elim ayağım boşalmış ve saçlarım sıcağa karşı kıvırcık bir protestoya başlamıştı. SUV’nin arka kol tuğundada, Ray, Kate ve Christian’a gönderilmek üzere hızlı bir kısa mesaj yazdım.</p>

  <p class="block27">*Savannah’a sapasağlam vardım. A.*</p>

  <p class="block27">“Gönder” tuşuna basarken, düşüncelerim kısa bir an José’ye kaydı ve yorgunluğumun pusunun arasında, sergisinin bu hafta olduğunu hatırladım. José konusundaki hislerini bile bile, Christian’ı da davet etmeli miydim? O epostadan sonra, Christian beni görmek isteyecek miydi acaba? Bu düşünce içimi titretmişti; zihnimden derhal uzaklaştırdım. Daha sonra uğraşırdım. Şu anda annemin varlığının tadını çıkaracaktım.</p>

  <p class="block27">“Tatlım, yorgun olmalısın. Eve gidince uyumak ister misin?” “Hayır, anne, kumsala gitmek istiyorum.”</p>

  <p class="block27">Atlantik okyanusuna bakan bir deniz yatağının üstünde uzanır ve mavi, boyundan bağlı tankinimin içinde diyet kolamı yudumlarken, daha dün Pasifik’e doğru baktığımı düşündüm. Annem komik denecek kadar geniş, kenarları düşük güneş şapkası ve Jackie O. gözlükleriyle yanıma uzanmış, kendi kolasını yudumluyordu. Eve sadece üç blok mesafedeki Tybee Island kumsalındaydık. Elimi tuttu.</p>

  <p class="block27">Yorgunluğum dinmişti ve güneşle yıkanırken kendimi rahat, güvenli ve sıcacık hissediyordum. Hayatımda ilk defa gevşemeye haşladım. “Haydi, Ana... Bana başım bu denli döndüren adamı anlatsana.” Döndürmek mi? Nasıl anlamıştı? Ne diyebilirdim. Gizlilik anlaşması yüzünden Christian’dan detaylı olarak bahsedemezdim, ama öyle olmasa bile,</p>

  <p class="block27">anneme olanlardan bahsetmeyi seçer miydim acaba? Düşüncesi bile betimin benzimin atmasına yetmişti.</p>

  <p class="block27">Elimi sıkarak, “Eee?” diye bastırdı.</p>

  <p class="block27">“Adı Christian. Yakışıklı ötesi. Varlıklı... fazla varlıklı. Karmaşık ve değişken biri.”</p>

  <p class="block27">Evet, kısa ve doğru özetimden fazlasıyla memnundum. Yüzümü ona çevirmek için yan döndüm, annem de aynı hareketi yaptı. Bana kristal berraklığında mavi gözlerle baktı.</p>

  <p class="block27">“Karmaşık ve değişken, konsantre olmak istediğim iki özellik, Ana.”</p>

  <p class="block31">Ah, hayır.</p>

  <p class="block27">“Ah, anne, ruh halinin değişimleri beni sersemletiyor. Zorlu bir çocukluk yaşamış, çok kapalı ve anlaşılması zor biri.”</p>

  <p class="block27">“Ondan hoşlanıyor musun?” “Hoşlanmanın ötesine geçtim.”</p>

  <p class="block27">“Gerçekten mi?” Annem bana bakakalmıştı. “Evet, anne.”</p>

  <p class="block27">“Erkekler aslında karmaşık değildirler, Ana tatlım. Çok basit, yalın yaratıklardır. Genelde söylediklerini kastederler. Ve ne söyledikleri barizken bizler analiz etmeye çalışarak saatler geçiririz. Senin yerinde olsam, onu olduğu gibi ele alırdım. Faydası olabilir.” Anneme bakakaldım. Kulağa iyi bir tavsiye gibi geliyordu. Christian’ı olduğu gibi ele almak. Daha o anda, söylediği birkaç şey aklımda belirdi.</p>

  <p class="block27">Seni kaybetmek istemiyorum. Beni büyüledin.</p>

  <p class="block27">Beni tamamen büyüledin.</p>

  <p class="block27">Ben <i class="calibre4">de</i> seni özleyeceğim. Tahmin edeceğinden fazla...</p>

  <p class="block27">Anneme baktım. Dördüncü evliliğini sürdürüyordu. Belki de sonuçta erkekler konusunda bir bildiği vardı.</p>

  <p class="block27">“Pek çok erkek dengesizdir, hayatım, bazıları diğerlerinden de çok. Örneğin babanı ele alalım...” Babamı düşününce gözleri yumuşadı ve hüzünlendi. Gerçek babam, hiç tanımadığım efsanevi adam bizden, bir muharebe eğitiminde acımasız bir şekilde koparılmış bir denizciydi. Bir yanım annemin bunca zamandır babam gibi birine ihtiyaç duyduğunu düşünüyordu... Belki de sonunda, aradığını Bob’da bulmuştu. Ray’de bulamamış olması çok yazıktı.</p>

  <p class="block27">“Babanın dengesiz olduğu düşünürdüm, ama şimdi geriye dönüp bakınca, kendini işine fazla kaptırdığını ve bizlere bir hayat sağlamak için çok uğraştığım görüyorum.” İç geçirdi. “Çok gençti, ikimiz de öyleydik, belki de sorun buydu.”</p>

  <p class="block27">Hımm... Christian da yaşlı sayılmazdı. Anneme sevgiyle gülümsedim. Babamı düşünürken hassaslaşabiliyordu, ama babamın Christiania hiçbir benzerliği olmadığından emindim.</p>

  <p class="block27">“Bob bu akşam bizi yemeğe çıkarmak istiyor. Golf kulübüne.” “Ah, hayır! Bob golfe mi başladı?” Hayretle dudak büktüm. Annem gözlerini devirerek “Ne demezsin, ” diye homurdandı.</p>

  <p class="block27">Evde hafif bir öğle yemeğinin ardından eşyalarımı boşaltmaya başladım. Kendime bir siesta ziyafeti çekecektim. Annem mum dökmeye ya da mumlarla her ne yapıyorsa onu yapmaya çekilmişti ve Bob işteydi; bu yüzden biraz uyku takviyesi yapacak zamanım vardı. Mac’i açtım. Georgia’da öğleden sonra ikiydi; Seattle’da ise sabahın on biri. Christian’dan cevap var mı diye merak ediyordum. Epostamı açtım.</p>

  <p class="block27">Kimden: Christian Grey</p>

  <p class="block27">Konu: Nihayet!</p>

  <p class="block27">Tarih: 31 Mayıs 2011 07:30 Kime: Anastasia Steele Anastasia, Aramıza biraz mesafe koyar koymaz benimle açıkça ve dürüstçe iletişim kurabilmen canımı sıkıyor. Bunu neden biz birlikteyken yapamıyorsun?</p>

  <p class="block27">Evet, zenginim. Buna alış. Sana neden para harcamayacak mışım? Babana erkek arkadaşın olduğumu söyledik, Tanrı aşkına. Erkek arkadaşlar bunu yapmaz mı? Hâkim'in olarak sana ne harcarsam harcayayım tartışmasız kabul etmeni bekliyorum. Bu arada, annene de anlat.</p>

  <p class="block27">Kendini fahişe gibi hissetme yorumuna nasıl karşılık vereceğimi bilemiyorum. Yazdığının bu olmadığı biliyorum, ama ima ettiğin bu. Bu duyguları yok etmek için ne yapabilirim ya da ne diyebilirim bilmiyorum. Her şeyin en iyisine sahip olmanı isterim. Paramı canımın çektiği şekilde harcayabilmek için olağanüstü çalışıyorum. Sana canın ne isterse alabilirim, Anastasia ve almak istiyorum, istersen, bunu bir varlık paylaşımı olarak düşün. Ya da basitçe, seni asla tarif ettiğin biçimde düşünmeyeceğimi ve düşünemeyeceğimi bil yeter. Ve kendini bu şekilde algılamana kızdım. Senin gibi zeki, hazırcevap ve güzel bir kadına yakışmayacak özgüven sorunların var ve sana Dr. Flynn'le bir randevu ayarlamayı ciddi ciddi düşünüyorum. Seni korkuttuğum için özür dilerim. İçine korku salma düşüncesini tiksindirici buldum. Elin kolun bağlı halde seyahat etmene izin vereceğimi gerçekten düşündün mü? Tanrı aşkına, sana özel jetimi kullanmanı teklif ettim. Diğer yandan, elin, ayağın ve ağzın bağlı halini düşünmenin beni tahrik ettiği gerçek. (Ve bu bir şaka değil.) Sandıktan vazgeçebilirim, sandıkların bende bir etkisi yok. Ağzının bağlanmasıyla sorunun olduğunu biliyordum bunu konuşmuştuk ve ağzını bağladığımda/bağlarsam bunu konuşacağız. Anlamayı beceremediğin şu:</p>

  <p class="block27">Hâkim/İtaatkâr ilişkilerinde bütün güç îtaatkâr'ın elindedir. Bu sensin. Tekrar ediyorum, bütün güç senin elinde. Benim değil. Kayıkhanede hayır dedin. Bana hayır dersen sana elimi bile süremem; bu yüzden ne yapıp yapmayacağımıza dair bir anlaşmamız var ya zaten. Bazı şeyleri denersek ve seni hoşuna gitmezse anlaşmayı elden geçirebiliriz. Sana kalmış, Ana, bana değil. Ve bağlanıp bir sandığa tıkılmak istemiyorsan öyle bir şey olmayacak.</p>

  <p class="block27">Hayat tarzımı seninle paylaşmak istiyorum. Böyle bir şeyi hiç istememiştim. Samimi olmam gerekirse, sana, bu kadar masum birinin denemeye istekli olmasına hayret ve hayranlıkla bakıyorum. Bu bana tahmin edebileceğinden çok daha fazlasını anlatıyor. Bunu sana defalarca söylememe rağmen, benim de senin sihrine kapıldığımı anlayamıyorsun. Seni kaybetmek istemiyorum. Yakınımdayken net düşünemediğin için benden birkaç gün uzak kalmak için üç bin mil yol kat ettiğini düşünmek beni geriyor. Aynı şey benim için de geçerli, Anastasia. Birlikteyken, mantığım kayboluyor. Sana olan duygularımın derinliği budur.</p>

  <p class="block27">İnadını anlıyorum. Senden uzak kalmayı denedim.Tecrübesiz olduğunu biliyordum ve ne kadar masum olduğunu tam olarak bilseydim asla peşine düşmezdim, ama bir şekilde, beni daha önce hiç kimsenin çözemediği şekilde çözmeyi başarıyorsun. Mesela epostan, bakış açını anlayabilmek için defalarca okudum, okudum. Üç ay keyfî bir zaman. Bunu altı ay ya da bir yıl da yapabiliriz. Ne kadar olsun istersin? Seni ne rahat ettirir? Söyle bana.</p>

  <p class="block27">Bunun senin için çok büyük bir adım olduğunun farkındayım. Güvenini kazanmam gerek, ama aynı şekilde, bunu yapmakta başarısız olduğum zamanlarda senin de benimle iletişim kurman gerek. Çok güçlü ve kendi kendine yeten biri gibi görünüyorsun, ama buraya yazdıklarını okuyunca bambaşka bir yönünü görüyorum. Birbirimize rehberlik etmek zorundayız, Anastasia, ben ipuçlarımı sadece senden yakalayabilirim. Bana karşı dürüst olmalısın ve ikimizin de bu anlaşmanın sürmesi için bir yol bulmamız şart.</p>

  <p class="block27">İtaatkâr olmamaktan endişelisin. Pekâlâ, bu belki de doğrudur. Yeri gelmişken, bir itaatkâr için doğru tavrı takındığın tek yer oyun odası. Üzerinde adam gibi kontrol kurmama izin verdiğin ve sana söyleneni yaptığın tek yer. Aklıma "ibret" kelimesi geliyor. Ve asla her yerini morartmayacağım, ben pembeyi hedefliyorum. Oyun odasının dışında bana kafa tutmanı seviyorum. Bu çok yeni ve</p>

  <p class="block27">tazeleyici bir tecrübe ve bunu değiştirmek istemem. Bu yüzden, evet, daha fazlası derken benden ne istediğini söyle. Zihnimi açık tutmaya çalışacak ve sana ihtiyaç duyduğun mesafeyi sağlamak için Georgia'da olduğun sürece senden uzak durmaya çabalayacağım.</p>

  <p class="block27">Bir sonraki epostanı sabırsızlıkla bekliyorum. Bu arada, keyfine bak. Ama çok fazla değil.</p>

  <p class="block27">Christian Grey</p>

  <p class="block27">CEO, Grey Şirketler Topluluğu</p>

  <p class="block27">Lanet olsun. Okuldaymışız gibi, bir deneme yazmıştı ve büyük kısmı iyiydi. Mektubunu tekrar okurken, yüreğim ağzımdaydı ve geniş yatağa Mac’imi neredeyse kucaklayarak kıvrıldım. Anlaşmayı bir yıllık yapmak mı? Güç bendeydi! Tannm, bunu düşünmem gerekecekti.</p>

  <p class="block27">Annem, <i class="calibre4">onu</i> olduğu gibi ele al, demişti. Beni kaybetmek istemiyordu. Bunu iki kez söylemişti. 0 da bu işin yürümesini istiyordu. Ah, Christian, ben de! Uzak durmak için çabalayacaktı. Bu uzak durmayı başaramayabileceği anlamına mı gelirdi? Birden öyle olduğunu umdum. Onu görmek istiyordum. Ayrılalı yirmi dört saatten az olmuştu ve onu dört gün daha göremeyeceğimi hatırlayarak onu ne kadar özlediğimi fark ettim. Ne kadar sevdiğimi.</p>

  <p class="block27">“Ana, tatlım.” Ses yumuşak ve sıcacıktı, sevgi ve geçmişte kalan günlerimin anılarıyla doluydu.</p>

  <p class="block27">Nazik bir el yüzümü okşadı. Annem beni uyandırırken, göğsüme bastırdığım bilgisayarıma sıkıca sarılmıştım.</p>

  <p class="block27">Alacakaranlığın açık pembe ışığında, uykumdan yüzeye çıkarken, yumuşak ve müzikli sesiyle, “Ana, tatlım, ” dedi.</p>

  <p class="block27">“Merhaba, anne.” Gülümseyerek gerindim.</p>

  <p class="block27">“Otuz dakika sonra yemek için çıkıyoruz. Hâlâ gelmek istiyor musun?” “Ah, evet, anne, elbette.” Ne kadar uğraşsam da esnememi bastıramadım. “Etkileyici bir teknoloji.” Bilgisayarımı işaret ediyordu.</p>

  <p class="block27">Ah, lanet olsun.</p>

  <p class="block27">“Ah... bu mu?” Rahat ve şaşırmış gibi umursamaz bir tavır takınmaya çahştım.</p>

  <p class="block27">Annem fark edecek miydi acaba? Bir “erkek arkadaş” edinmemden bu yana daha kurnaz bir kadına dönüşmüştü sanki.</p>

  <p class="block27">“Christian ödünç verdi. Sanırım bununla bir uzay aracına pilotluk yapabilirim, ama ben sadece eposta ve internet için kullanıyorum.”</p>

  <p class="block27">Gerçekten, önemli değil. Annem beni şüpheyle süzerek yatağıma oturdu ve saçımı kulağımın arkasına itti.</p>

  <p class="block27">“Sana eposta göndermiş mi?”</p>

  <p class="block27">Ah, çifte lanet olsun.</p>

  <p class="block27">“Evet.” Umursamazlığım etkisini gittikçe kaybederken kızardım. “Belki de seni özlüyordur, hımm?”</p>

  <p class="block27">“Umarım öyledir, anne.” “Ne diyor?”</p>

  <p class="block27">Âh <i class="calibre4">üç</i> kere lanet olsun. Çılgın gibi, epostada anneme söyleyebileceğim, kabul edilebilir bir şey bulmaya çalışıyordum. Hâkimler, el ayak bağlamalar ve ağız tıkama hakkında bir şey duymak istemediğinden emindim, ama zaten anlatamazdım da, çünkü gizlilik anlaşması vardı.</p>

  <p class="block27">“Keyfime bakmamı, ama çok da abartmamamı söylemiş.”</p>

  <p class="block27">“Kulağa mantıklı geliyor. Seni bırakayım, hazırlan.” Öne eğilip alnımı öptü. “Burada olmana çok seviniyorum, Ana. Seni görmek harika.” Ve bu sevgi ilanının ardından odadan çıktı.</p>

  <p class="block27">Hımm, Christian ve mantıklı... Birbirini dışladıklarını düşündüğüm iki kavramdı ama bu e postadan sonra, belki de her şey mümkündü. Kafamı salladım. Sözlerini sindirmek için zamana ihtiyacım olacaktı. Büyük olasılıkla akşam yemeğinden sonra ona cevap yazabilirdim. Yataktan inip tişörtümü ve şortumu üzerimden sıyırarak duşa yöneldim.</p>

  <p class="block27">Kate’in, mezuniyetimde de giydiğim gri, boyundan bağlı, sırtı açık elbisesini yanımda getirmiştim. Yanımdaki tek şık parça oydu. Sıcaklığın iyi yanı, kırışıkların açılmış olmasıydı; sanırım golf kulübünde idare edebilirdi. Giyinirken bilgisayarı açtım. Chrisian’dan yeni bir şey yoktu. Bozulmuştum. Çok hızlı bir eposta yazdım.</p>

  <p class="block27">Kimden: Anastasia Steele</p>

  <p class="block27">Konu: Laf ebesi?</p>

  <p class="block27">Tarih: 31 Mayıs 2011 19:08 Yerel Saat</p>

  <p class="block27">Kime: Christian Grey</p>

  <p class="block27">Efendim, ne geveze bir yazarsınız! Bob'un golf kulübüne akşam yemeğine gitmeliyim ve sırf bilin diye söylüyorum, düşüncesi bile gözlerimi devirmem için yeterli. Ama siz ve kaşınan avucunuz benden çok uzakta olduğunuz için popom güvende. Şimdilik. Epostanıza bayıldım, ilk fırsatta cevaplayacağım. Sizi şimdiden özledim, öğleden sonranın tadını çıkarın.</p>

  <p class="block28">Ana'nız</p>

  <p class="block27">Kimden: Christian Grey</p>

  <p class="block27">Konu: Popon</p>

  <p class="block27">Tarih: 31 Mayıs 2011 16:10 Kime: Anastasia Steele Sevgili Bayan Steele, Bu epostanın konusu dikkatimi dağıttı. Güvende olduğunu şimdilik söylemeye gerek yok. Akşam yemeğinin tadını çıkar; ben de seni özledim. Özellikle poponu ve çok bilmişliğini.</p>

  <p class="block27">Öğleden sonram sıkıcı olacak, sadece senin ve gözlerini devirmenin düşüncesiyle aydınlanacak. Sanırım, makul bir şekilde, benim de aynı kötü alışkanlıktan muzdarip olduğumu sen söylemiştin.</p>

  <p class="block27">Christian Grey CEO &amp; Göz Devirici, Grey Şirketler Topluluğu</p>

  <p class="block27">Kimden: Anastasia Steele</p>

  <p class="block27">Konu: Göz Devirme</p>
</body>
</html>
