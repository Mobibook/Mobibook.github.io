<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>disci</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_8">BİRİNCİ PERDE</h2>

  <p class="normal">Taparnigos’un evinde bir salon, ortada bir masa, üzerinde kitaplar, irili ufaklı şişeler, ipler, bir dürbün, bir tabanca, yazı gereçleri. Duvarda bir ayna. Koltuk ve sandalyeler. Sağda bir girinti. Ortada bir kapı.</p>

  <p class="ortayazi">1. SAHNE<br class="chapter" />
  &nbsp;(Marta üzerinde gecelikle kızgın bir şekilde girer, uşağı çağırır)&nbsp;</p>

  <p class="normal">MARTA: Nigo... Nigo... Dayanılacak gibi değil, artık sabrım kalmadı. Her gece bekle, bekle, sonra tek başına uyu. Haftada bir gece evde yatıyor... Peki ya diğer geceler? Bilmem ki nerede? Ona soracağım, bakalım beni bu evde esir mi almış? Paramla esir olmak istemiyorum. Hayır, hayır, beni neden yapayalnız bıraktığını biliyorum. Çünkü artık yaşlandım. On altı yaşında genç bir kız olsaydım, tabii ki öyle yapmazdı. “Kadınlar gençken sevilir, yaşlandıklarında hor görülür” diyen, bilmediğim bir kural mı var acaba? Eğer öyleyse söyleyecek sözüm yok. Ama bunun hangi kanun olduğunu bilmek istiyorum. Acaba Nizamname<sup class="calibre3"><a href="../Text/disci_split_022.html#footnote-200-5" id="footnote-200-5-backlink">[*5]</a></sup> mi böyle buyuruyor? Hangi maddesinde? Gelin, görün de, şaşın bakalım, milletimiz ne kadar da ilerlemiş... Ama yalınayak... Ey zaman, Ermeni milletini kuyruğuna takmış böyle koşa koşa nereye gidiyorsun, bu acelen ne? Aman, aman, bu kadar hızlı koşma; çünkü yükün ağır, yorulur, yolda kalırsın ve Ermeni milleti de sırtüstü düşüverir... Hele bir bakın; kocalar, karıları yaşlandığında onları yüzüstü bırakıp, güzel ve genç kadınlarla birlikte olmaya gidiyorlar. Ahhh... ahh... Her tarafım titriyor. (Sandalyeye oturur. Nigo elinde fırça, boyamakta olduğu bir ayakkabıyla kapınn önünde görünür) On altı yaşındayken o kadar güzeldim ki herkes beni görmek için yolumu beklerdi. O zamanlar isteseydim ben de birine sevdalanmaz mıydım? Ama ben kafamı kaldırıp kimsenin yüzüne bile bakmadım. Çünkü annem bana böyle öğretmişti, çünkü terbiyeye böylesi münasipti. Hiç unutmam, kiliseden çıkarken bütün cemaat kapının önüne dizilip beni göstererek aralarında konuşurlardı. Kaç kere oradan geçerken duymuşumdur: “Arkadaş, şuna bak, ne kadar güzel bir kadın; böylesine sahip olabilmek için bin lira verirdim. Şu gözlere bak, ne kadar büyüleyici... Ya yanakları, ne kadar kırmızı!” Bunlar doğruydu, çünkü o zaman hakikaten yanaklarım gül gibi kırmızıydı. Derken bir başkası sözü alırdı: “Birader, hele şu saçları ne kadar siyah, elleri ne kadar beyaz, ayakları ne kadar da minik!” Bunların hepsi doğruydu, ama ben asla konuşulanlara aldırmaz, yoluma devam ederdim. Amma ve lakin şimdi o beni yapayalnız bırakıyor. Tamam, ondan on beş yaş büyüğüm, ama yakasından çekip zorla “Benimle evlen!” demedim ya! Kendi arzusuyla, hatta yalvararak benimle evlenmek istedi. Çünkü güzeldim. Çünkü zengindim. Çünkü tahsilliydim. Çünkü... Çünkü... Ne bileyim, bir sürü güzel şeyim vardı. Ve şimdi her gece başını alıp, “diş çekmeye” diyor ve gidiyor. (Şarkı söyler.)</p>

  <p class="normal">Hayır istemem</p>

  <p class="normal">Her gece kocam</p>

  <p class="normal">Çıkıp gitmesin</p>

  <p class="normal">Diş miş çekmeye</p>

  <p class="normal">Evet gelince</p>

  <p class="normal">Söyleyeceğim</p>

  <p class="normal">Bilsin ot değil</p>

  <p class="normal">İnsanım ben de.</p>

  <p class="normal">(Nigo’yu görür) Şimdi mi geliyorsun?</p>

  <p class="normal">NİGO: Ben buradaydım hanımım.</p>

  <p class="normal">MARTA: Burada mıydın? Ne zaman geldin?</p>

  <p class="normal">NİGO: Hani on altı yaşındayken kilisedekiler sizi görebilmek için yola dizilirlermiş ya, o zamandan beri burada sizi bekliyorum.</p>

  <p class="normal">MARTA: Kahvemi getir.</p>

  <p class="normal">NİGO: Emredersiniz. (Gider)</p>

  <p class="normal">MARTA: Her şey bir yana... Ondan daha erken yaşlanacağımı bilmiyor muydu? Kabahat benim mi, yoksa, fatura mı, natura mı diye bir şeyler deyip durduğu tabiatın mı? Naturasıyla beraber yerin dibine girsin. Karısının parasıyla zenginleşen bir koca nasıl olur da böyle bir şey yapar... Bu ne umursamazlık... Bu ne barbarlık. Şükür ki kör değilim, kambur değilim, vücudumda bir eksiklik yok... (Aynaya bakar) Neden beni beğenmiyor? Saçlarım biraz beyazlaşmış. Ne zararı var? Nasıl ki her mevsiminin ayrı bir güzelliği ve değeri var, insan yaşı da öyle değil mi? Misal, ilkbaharda yemyeşil bir dağ ne kadar göz okşar? Aynı dağ kışın karla örtüldüğünde de güzel olmaz mı? Ama erkekler hep baharı ister. Her yaşın kendi güzelliği ve değeri olduğunu bilmek gerek. Yaşlı kadınlardan alkış almak için söylemiyorum bunları, ben dalkavuk değilim... Doğruyu söylüyorum... Ahh, erkekler, her yerde kadınları küçük düşürür, onları çekiştirirsiniz. Ama bekleyin, kadınların sizin ipliğinizi pazara çıkaracağı günler geldi. Ahh, Taparnigos, intikam alacağım senden, intikam...</p>

  <p class="normal">(Masanın üzerinden bir şişe alır ve yere fırlatıp kırar)</p>

  <p class="normal">NİGO: (Kahveyi getirir) Buyur hanımım.</p>

  <p class="normal">MARTA: Taparnigos geldi mi?</p>

  <p class="normal">NİGO: Hanımım, tam yatağa girmiştim ki, kapının sesini duydum: “Paaat!” Hemen ayağa kalktım, kandili bulmaya çalışıyordum ki, “Gümbüüür!” Sanki gök gürültüsü... Aklım başımdan gitti. Ne yapayım? Gece vakti kandil yok, odanın kapısı da kayıp... Diz çöktüm, tam, “Allahım sen bana merhamet et!” diyecektim ki, bir daha “Şangıııır!” Ev yıkılıyor sandım. Yavaş yavaş kapıyı buldum. Kafama bir don geçirdim, sokak kapısını açtığım gibi, “Bu ne kılık! (Yüksek sesle) Eşşek!” (alçak sesle) dedi.</p>

  <p class="normal">MARTA: (Korkarak) Defol, adi!</p>

  <p class="normal">NİGO: (Giderken) Sonra bir tokat patlattı, ben de gittim yattım.</p>

  <p class="ortayazi">2. SAHNE<br class="chapter" />
  &nbsp;(Marta ve Yeranyag)&nbsp;</p>

  <p class="normal">YERANYAG: Günaydın anne! Neyin var bu sabah, sinirli gibisin?</p>

  <p class="normal">MARTA: Sinirli ne demek, aklımı kaçırdım! Yeranyag, baban yakışıksız tutumuyla ailemizi sefil bir hale düşürüyor. Sabah uyandığımda onu odada göremeyince ev başıma yıkıldı. Yine nereye gitmiştir gece?</p>

  <p class="normal">YERANYAG: Tabii ki hasta bakmaya gitmiştir.</p>

  <p class="normal">MARTA: Ne biçim hastalar var ki sadece geceleri gidiyor bakmaya.</p>

  <p class="normal">YERANYAG: Babam diş ağrısı çoğu zaman gece bastırır ve hemen müdahale edilmesi gerekir der.</p>

  <p class="normal">MARTA: Bunların hepsi boş laf. İnanmıyorum. Bugün onunla konuşacağım. Ya bu gidişatı düzeltir, ya da... Ben biliyorum yapacağımı. Böyle evlilik olmaz. (Yeranyag iç çeker) Ne oldu kızım, neden iç çekiyorsun.</p>

  <p class="normal">YERANYAG: Ahh anne, nasıl iç çekmeyeyim. Anlaşılıyor ki benim evliliğim de sizinki gibi... Sizinki gibi...</p>

  <p class="normal">MARTA: Neler söylüyorsun Yeranyag? Markar asil tabiatlı bir...</p>

  <p class="normal">YERANYAG: Asil tabiatlıymış... Ne yapayım, alt tarafı taşralı. Ben İstanbullu biriyle evlenmeyi tercih ederim.</p>

  <p class="normal">MARTA: Beni daha fazla sinirlendirmek için böyle konuşuyorsun. Tam bir yıldır nişanlıydın. Mutluydun. Bugün birdenbire soğumak da ne oluyor? Nesi var çocuğun? İyi huylu biri o.</p>

  <p class="normal">YERANYAG: Aman, iyi huyluymuş... Hep eski elbiseler giyiyor. Bir gün bile üzerinde yeni bir şey görmedim. Nişanlı biri öyle yırtık pırtık kıyafetlerle dolaşır mı? Hayır anne, hayır. Onun gibi geri kafalı biriyle evleneceğime evde kalırım daha iyi. (Kendi kendine) Ah Levon... Levon...</p>

  <p class="normal">MARTA: Artık sesimi yükselteceğim ama, isyankâr kız, sen de mi baş kaldırdın! Nesini beğenmiyorsun nişanlının. Onun milletine olan sevgisi...</p>

  <p class="normal">YERANYAG: Hıhh... Milletine olan sevgisiymiş... Hep eski elbiseler giyiyor. Kocaman bir burnu var, alnı dışarı fırlamış, boyu bücür... Öbür taraftaysa güneş gibi parlak bir delikanlı...</p>

  <p class="normal">MARTA: (Öfkeyle) Ne dedin? Tekrarla bakayım, çabuk!</p>

  <p class="normal">DIŞARDAN BİR SES: La la la....</p>

  <p class="normal">MARTA: Yüzsüz kız, çabuk odana git, sonra konuşacağım seninle... (Yeranyag gider)</p>

  <p class="normal">DIŞARDAN BİR SES: La la la....</p>

  <p class="normal">MARTA: Çabuk gel de sana la la la’yı göstereyim.</p>

  <p class="normal">DIŞARDAN BİR SES: Lay la lay la la lay...</p>

  <p class="normal">MARTA: Gel de hesaplaşalım...</p>

  <p class="normal">DIŞARDAN BİR SES: La la lay lay la...</p>

  <p class="normal">MARTA: Allah belanı versin!</p>

  <p class="ortayazi">3. SAHNE<br class="chapter" />
  &nbsp;(Marta ve Taparnigos [sabahlıklı])&nbsp;</p>

  <p class="normal">TAPARNİGOS: Lay lay laaay lay. Günaydın tatlım.</p>

  <p class="normal">MARTA: (Kendi kendine) Tatlısı!</p>

  <p class="normal">TAPARNİGOS: Neden yalnız oturuyorsun nonoşum?</p>

  <p class="normal">MARTA: (Sinirli) Bilmiyorum.</p>

  <p class="normal">TAPARNİGOS: Hanım bugün sinirli, ha ha ha... İhtiyar, ne olacak!</p>

  <p class="normal">MARTA: (Kızgın) İhtiyar mı? Sen hangi cesaretle...?</p>

  <p class="normal">TAPARNİGOS: Ne var, ne olmuş?</p>

  <p class="normal">MARTA: Ağzımı açayım mı?</p>

  <p class="normal">TAPARNİGOS: Aç aç, hava alırsın biraz.</p>

  <p class="normal">MARTA: Pazartesi gecesi neredeydin?</p>

  <p class="normal">TAPARNİGOS: Hasta bakmaya gitmiştim.</p>

  <p class="normal">MARTA: Salı?</p>

  <p class="normal">TAPARNİGOS: Birinin dişini çekmeye...</p>

  <p class="normal">MARTA: Çarşamba?</p>

  <p class="normal">TAPARNİGOS: Diş doldurmaya...</p>

  <p class="normal">MARTA: Perşembe?</p>

  <p class="normal">TAPARNİGOS: Diş boşaltmaya... Ha ha ha, bizim hanım takvim gibidir. Haftanın bütün günlerini hatasız gösterir.</p>

  <p class="normal">MARTA: Evet beyefendi, ben bir takvimim. Hem de öyle bir takvim ki, ömrünün sonuna kadar değiştiremeyeceksin. Söyle bakalım, dün gece neredeydin? Nereye kaybolmuştun? Hangi deliğe girmiştin?</p>

  <p class="normal">TAPARNİGOS: Dün gece kayıp değildim, tiyatroya gittim. Bir milli temsil vardı. Bence her Ermeni bu tip temsillere mutlaka gitmeli.</p>

  <p class="normal">MARTA: Bensiz tiyatroya mı gittin?</p>

  <p class="normal">TAPARNİGOS: Tiyatro ihtiyarlar için değil.</p>

  <p class="normal">MARTA: Ya, sizler için! Gidip orada ustalıklar öğrenip sonra karılarınızı aldatıyorsunuz. Sizler oyunun sadece aldatmak ve gülmekle ilgili sahnelerine dikkat kesiliyorsunuz, ahlakla ilgili olan bütününe değil.</p>

  <p class="normal">TAPARNİGOS: Sen ne satıyorsun yahu!</p>

  <p class="normal">MARTA: Ne mi satıyorum? Serseri! Sen benim paramla zengin oldun, şöhret sahibi oldun. Şimdi beni yapayalnız bırakıp başını alıyor, tiyatroya gidiyorsun.</p>

  <p class="normal">TAPARNİGOS: Gelecek sefer başımı sana bırakıp giderim.</p>

  <p class="normal">MARTA: Bir de alay ediyor, rezil! Benim paramla adam oldun...</p>

  <p class="normal">TAPARNİGOS: Geçen gün güzel bir şarkı duydum. Hele bir bak, nasıl seveceksin. (Şarkı söyler)</p>

  <p class="normal">Paralı kadın alma</p>

  <p class="normal">Çıkmak ister tepene</p>

  <p class="normal">Sabah öğle ve akşam</p>

  <p class="normal">Şamar iner yüzüne</p>

  <p class="normal">Ah kötü zaman</p>

  <p class="normal">Yok ki hiç paran</p>

  <p class="normal">Ne yana dönsen</p>

  <p class="normal">İşin pek yaman.</p>

  <p class="normal">MARTA: Dinle, ikinci kıtayı da ben söyleyeyim, bak nasıl da güzel. (Şarkı söyler)</p>

  <p class="normal">Tutup alacak olsan</p>

  <p class="normal">Eğer parasız kadın</p>

  <p class="normal">Doyurmak için onu</p>

  <p class="normal">Donunu da satarsın</p>

  <p class="normal">Ah kötü zaman</p>

  <p class="normal">Yok ki hiç paran</p>

  <p class="normal">Ne yana dönsen</p>

  <p class="normal">İşin pek yaman.</p>

  <p class="normal">Demek bensiz tiyatroya gittin öyle mi?</p>

  <p class="normal">TAPARNİGOS: Aynen öyle.</p>

  <p class="normal">MARTA: Bak beyefendi, sana bir soru soracağım. Sen bir kadının ne demek olduğunu biliyor musun?</p>

  <p class="normal">TAPARNİGOS: Biliyorum. Kadın, kocasının başının belasıdır.</p>

  <p class="normal">MARTA: Çenen tutulsun. Yüzün kızarmadan bunu nasıl söyleyebiliyorsun? Benim paramla adam olduğunu bütün dünya biliyor. Cevap ver bana!</p>

  <p class="normal">TAPARNİGOS: Vereyim...</p>

  <p class="normal">MARTA: Dilin kurusun!</p>

  <p class="normal">TAPARNİGOS: Kurusun...</p>

  <p class="normal">MARTA: Sesin çıkmasın! Söyle, sen beni bu eve köle diye mi aldın?</p>

  <p class="normal">TAPARNİGOS: Niçin köle olasın? Kadın dediğin evin eşyası gibidir.</p>

  <p class="normal">MARTA: Eşya mı? Bakın nasıl da soğukkanlılıkla alay ediyor benimle.</p>

  <p class="normal">TAPARNİGOS: Erkekler soğukkanlıdır, kadınlar da sıcakkanlı. (Kendi kendine) Yazları...</p>

  <p class="normal">MARTA: Ahlaksız! Yaptığını beğeniyor musun? Böyle hep kavgayla, hep huzursuzlukla evlilik olur mu?</p>

  <p class="normal">TAPARNİGOS: Kavgasız evlilik, tuzsuz yemeğe benzer.</p>

  <p class="normal">MARTA: Kız evladın var. Ona biraz ilgi göstermen, akıl vermen gerekmez mi?</p>

  <p class="normal">TAPARNİGOS: Tanrı insanı özgür ve kendi kendini idare edebilecek şekilde yaratmış. Kızım da kendine sahip çıkabilir. Ben Tanrı’ya karşı gelmem.</p>

  <p class="normal">MARTA: Bil ki beni bu sözlerin öldürecek. Sen buna hayat mı diyorsun? Ben yaşamak istiyorum, anladın mı? Hem de çok yaşamak.</p>

  <p class="normal">TAPARNİGOS: Bana ne söylüyorsun, “Uzun Yaşama Sanatı” kitabını oku.</p>

  <p class="normal">MARTA: Sus, hain! Terbiyesiz! Benim gibi şerefli bir kadın senin neyine?</p>

  <p class="normal">TAPARNİGOS: Senin yaşındaki kadınların şerefli olması gerekir.</p>

  <p class="normal">MARTA: Yeter! Susacak mısın sen?</p>

  <p class="normal">TAPARNİGOS: Sen de sus...</p>

  <p class="normal">MARTA: Evlilik bağı yavaş yavaş gevşemeye başladı.</p>

  <p class="normal">TAPARNİGOS: Sıcakta öyle olur...</p>

  <p class="normal">MARTA: Tamamen çözülecek, bilmiş ol.</p>

  <p class="normal">TAPARNİGOS: Bağlayan sıkı bağlamış, kolayına çözülmez. Din adamlarının bağladığını siviller çözemez.</p>

  <p class="normal">MARTA: Ben çözerim.</p>

  <p class="normal">TAPARNİGOS: Fena olmaz.</p>

  <p class="normal">MARTA: Bütün gazetelerde haber olmasını sağlayacağım: (Yüksek sesle) “Taparnigos karısını boşadı!”</p>

  <p class="normal">TAPARNİGOS: İyi düşünmüşsün. Böylece bir iyilik de yapmış oluruz. Geçinemeyen başka karı kocalar da vardır. Onlara örnek oluruz. Onlar da boşansınlar. Bu, gazete sahiplerine de yarar. Kazansınlar. Çünkü onlar milletimizin ve bütün insanlığın ilerlemesi için çalışıyor. Yazdır. İlanın bir satırı 3 kuruş!</p>

  <p class="normal">MARTA: Anlaşılan hiç utanmıyorsun.</p>

  <p class="normal">TAPARNİGOS: Tövbe tövbe, utanacak ne var ki?</p>

  <p class="normal">MARTA: Taparnigos karısından boşanmış dediklerinde...</p>

  <p class="normal">TAPARNİGOS: Savaştan sağ kurtulmuş diyecekler.</p>

  <p class="normal">MARTA: Anlaşıldı, hoşça kal.</p>

  <p class="normal">TAPARNİGOS: Güle güle...</p>

  <p class="normal">MARTA: Bravo!</p>

  <p class="normal">TAPARNİGOS: Sana da bravo.</p>

  <p class="normal">MARTA: Madem öyle, hoşça kal...</p>

  <p class="normal">TAPARNİGOS: Güle güle...</p>

  <p class="normal">MARTA: Son kez söylüyorum, iyice düşün, sonra cevap ver. Hoş... ça... kaaaal...</p>

  <p class="normal">TAPARNİGOS: Gü... le... güüü... leee...</p>

  <p class="normal">MARTA: Sana dava açacağın.</p>

  <p class="normal">TAPARNİGOS: Aç...</p>

  <p class="normal">MARTA: Evinin kapılarını yüzüne kapatacağım.</p>

  <p class="normal">TAPARNİGOS: Kapat.</p>

  <p class="normal">MARTA: Umumi Meclis’e<sup class="calibre3"><a href="../Text/disci_split_023.html#footnote-200-6" id="footnote-200-6-backlink">[*6]</a></sup> çıkacağım.</p>

  <p class="normal">TAPARNİGOS: Çık.</p>

  <p class="normal">MARTA: Sonra Kilise Mütevelli Heyeti’ne<sup class="calibre3"><a href="../Text/disci_split_024.html#footnote-200-7" id="footnote-200-7-backlink">[*7]</a></sup> ineceğim.</p>

  <p class="normal">TAPARNİGOS: İn.</p>

  <p class="normal">MARTA: Sonra görüşürüz. (Gider)</p>

  <p class="ortayazi">4. SAHNE<br class="chapter" />
  &nbsp;(Taparnigos yalnız, sonra Margos)&nbsp;</p>

  <p class="normal">TAPARNİGOS: Defoldu gitti sefil kadın... Sabah sabah kavga etmek için sebep arıyor. Sorduğu sorulara bak: Pazartesi neredeydin? Salı neredeydin? Çarşamba neredeydin? Neredeydin... neredeydin? Hangi deliğe girmiştin? Nereye kaybolmuştun? Sanki okulda sınav veriyoruz. Aaah, paralı kadın almakla çok büyük bir hata yaptım. Zengin kadın alırsan böyle olur tabii, kendisine köle olmanı ister. Fakir birini alırsan da onun uşağı olman gerekir. Sürekli onun için çalışacaksın ki yesin, içsin, giyinsin, süslensin. Belki o zaman mutlu ve huzurlu bir hayatın olur, böyle her gün kavga etmezsin. Bence herkes kendi boyuna, varlığına, tabiatına, gönlüne uygun bir arkadaş bulmalı ki, şu üç günlük dünyada mutlu bir evlilik yaşayabilsin. Altmış yaşına gelmiş hâlâ sevilmek istiyor. Aşk... aşk... aşk... Nereye gidiyorsun? Sen de basbayağı körmüşsün. Ama ben de iyi cevap verdim, ne isterse söylesin, bana ne. İyi bir tarafı varsa, o da çabuk barışması; hiç kin tutmaz. (Yerdeki kırık şişeyi görür) Hay şeytan, şişeyi kırmış. (Yerden alır, koklar ve burnunu tutarak oraya buraya koşmaya başlar) Ah, burnum... ağzım... başım! Nişadır ruhunu, en yararlı ilacı yere dökmüş...</p>

  <p class="normal">MARGOS: (Kapıdan girer) Taparnigos Bey bu adam olmalı.</p>

  <p class="normal">TAPARNİGOS: (Onu duymaz, kızgınlıkla) Aaah, kadınlar kadınlar... Evdeki tüm huzursuzlukların sebebi sizsiniz.</p>

  <p class="normal">MARGOS: (Kendi kendine) Kızmış galiba.</p>

  <p class="normal">TAPARNİGOS: Hele bir eve dönsün, onu lime lime edeceğim.</p>

  <p class="normal">MARGOS: İyi günler Tap...</p>

  <p class="normal">TAPARNİGOS: Her gün, her saat onun parasıyla adam olmuşum diye bağırıp duruyor.</p>

  <p class="normal">MARGOS: İyi günler Tapar...</p>

  <p class="normal">TAPARNİGOS: İnkâr etmiyorum, evet, onunla parası için evlendim. Ama nikâh töreninde bunu her gün yüzüme vuracağını söylemedi ki. (Karısının sesiyle) Benim paramla adam oldun!</p>

  <p class="normal">MARGOS: İyi günler Bay...</p>

  <p class="normal">TAPARNİGOS: Eğer bir koca ipleri karısına vermişse, o evlilikten hayır gelmez.</p>

  <p class="normal">MARGOS: İyi günler Tapa...</p>

  <p class="normal">TAPARNİGOS: Dizlerim titriyor, ayakta duramıyorum, öyle kızgınım ki... Filozofun biri, çok sinirlendiğinizde alfabeyi sonuna kadar sayarsanız kızgınlığınız geçer demiş. Deneyelim...</p>

  <p class="normal">MARGOS: İyi günler Tap...</p>

  <p class="normal">TAPARNİGOS: A, b, c, ç, d, e, f, g, h, ı, i, j, k, n, p... Ah yanıldım. (Daha çok sinirlenir, baştan başlar, tekrar yanılır) Duyan da alfabeyi bilmiyorum zannedecek. İşte, zengin kadın alan kocalar böyle oluyor... A, b, c, ç, d, e... (Alfabeyi sonuna kadar sayar) Sakinleşeceğime, sinirim daha çok artıyor. Bir de şöyle deneyelim: a a, b b, c c, ç ç, d d, e e, f f... (Sonuna kadar söyler) Bu kızgınlık bana pahalıya patlayacak.</p>

  <p class="normal">MARGOS: (Kendi kendine) Üşütük müdür nedir?</p>

  <p class="normal">TAPARNİGOS: A-h-ç, p-b-z, k-g-s...</p>

  <p class="normal">MARGOS: (Yüksek sesle) İ-t-f-z-ş-v...</p>

  <p class="normal">TAPARNİGOS: (Öfkeyle üzerine yürür) Alay mı ediyorsun benimle, adi herif!</p>

  <p class="normal">MARGOS: Hayır efendim, iki saattir sizi bekliyorum. Dişim ağrıyor.</p>

  <p class="normal">TAPARNİGOS: Otur biraz!</p>

  <p class="normal">MARGOS: Peki efendim. Oturayım. (Oturur)</p>

  <p class="normal">TAPARNİGOS: Gözlerinden belli zaten dişinin ağrıdığı...</p>

  <p class="normal">MARGOS: Yalvarırım doktor bey, beni iyileştirmek için elinizden geleni ardınıza koymayın. Şöhretiniz bütün İstanbul’a yayılmış. Adınızı duyar duymaz koştum. Çünkü...</p>

  <p class="normal">TAPARNİGOS: Çünkü mesleğimi iyi yaparım. Ben Avrupa’da eğitim alan doktorlardan değilim. Doktorluk benim tabiatımda var. Bana gelen hastalar daima memnun kalırlar. Senin de onlar gibi müteşekkir olacağına eminim.</p>

  <p class="normal">MARGOS: Mükemmel!</p>

  <p class="normal">TAPARNİGOS: Sadece biri mi ağrıyor, yoksa hepsi mi?</p>

  <p class="normal">MARGOS: Biri doktor, sadece biri.</p>

  <p class="normal">TAPARNİGOS: Biri veya otuz iki... Dert değil, benim için fark etmez.</p>

  <p class="normal">MARGOS: (Kendi kendine) Usta birine benziyor.</p>

  <p class="normal">TAPARNİGOS: Dişin uzun zamandır mı ağrıyor?</p>

  <p class="normal">MARGOS: İki hafta oluyor.</p>

  <p class="normal">TAPARNİGOS: Mesleğin nedir?</p>

  <p class="normal">MARGOS: Tüccarım...</p>

  <p class="normal">TAPARNİGOS: (Koltuktan fırlar) Özür dilerim, tanıyamadım sizi. Buyrun, buyrun, koltuğa buyrun, ayağınızı öpeyim, koltuğa geçin.</p>

  <p class="normal">MARGOS: Önemli değil efendim, lütfen rahatsız olmayın.</p>

  <p class="normal">TAPARNİGOS: Rica ederim. (Margos koltuğa oturur) Devam edin lütfen. (Hürmetkârdır)</p>

  <p class="normal">MARGOS: (Kendi kendine) Ne alçakgönüllü bir adam.</p>

  <p class="normal">TAPARNİGOS: (Kendi kendine) Ne açgözlü bir adam.</p>

  <p class="normal">MARGOS: Bir zamanlar tüccardım. Ama şimdi değirmende çalışan bir işçiyim. İnsan değil miyiz? Bugün zengin, yarın fakir. Bugün sağlam, yarın hasta. Bugün dünya, yarın öte taraf... Ama ben hiçbir zaman ümidimi kesmem. Yakında tekrar ünlü bir tüccar olmaya kararlıyım...</p>

  <p class="normal">TAPARNİGOS: Ne hoş bir karar. (Kendi kendine) Şu edepsiz kadın yüzünden bugün işlerim ters gidiyor.</p>

  <p class="ortayazi">5. SAHNE<br class="chapter" />
  &nbsp;(Aynı kişiler ve Nigo)&nbsp;</p>

  <p class="normal">NİGO: (Kahve getirir) Beyim...</p>

  <p class="normal">TAPARNİGOS: (Margos’a) Geceyi nasıl geçirdin?</p>

  <p class="normal">MARGOS: Hiç gözümü kırpmadım.</p>

  <p class="normal">NİGO: Belli ki beyefendinin gözü ağrıyor.</p>

  <p class="normal">TAPARNİGOS: Kahvemi içene kadar sen ön hazırlıkları yap Nigo, beyefendinin dişini çekeceğiz.</p>

  <p class="normal">NİGO: Tabii efendim.</p>

  <p class="normal">TAPARNİGOS: Dikkat et, sakın korkutma.</p>

  <p class="normal">NİGO: Baş üstüne efendim.</p>

  <p class="normal">TAPARNİGOS: Şiddete başvurmayalım.</p>

  <p class="normal">NİGO: Tamam.</p>

  <p class="normal">TAPARNİGOS: Tatlılıkla bitir.</p>

  <p class="normal">NİGO: Elbette. (Gider, masanın üzerinden bir ip alır, Margos’a) Kardeş, yanıma gel.</p>

  <p class="normal">TAPARNİGOS: Yanına git.</p>

  <p class="normal">NİGO: (Margos’un ellerini bağlamaya çalışır, Margos izin vermez) Bırak da bağlayayım.</p>

  <p class="normal">MARGOS: Neden, ben deli miyim? Allah’a şükür, aklım başımda, sadece dişim ağrıyor.</p>

  <p class="normal">TAPARNİGOS: İtaat edin beyefendi. Benim yöntemlerim hastalarıma başta nahoş gelir. Ama sonunda buradan hoş bir şekilde çıkarlar. İzin ver, izin ver...</p>

  <p class="normal">MARGOS: Neye izin vereceğim? Ben hırsız mıyım, haydut muyum...</p>

  <p class="normal">TAPARNİGOS: Ben senin bildiğin doktorlardan değilim. Sanatım neyi gerektiriyorsa uygulamak zorundayım. Duydun mu? Boşuna beni sinirlendirme de izin ver bağlasın.</p>

  <p class="normal">NİGO: Sonra pişman olursun.</p>

  <p class="normal">MARGOS: Ama...</p>

  <p class="normal">TAPARNİGOS: (Masanın üzerinden tabancayı alıp Margos’a doğrultur) İtaat!</p>

  <p class="normal">MARGOS: Tamam. Ta-ta-ta... Tamam.</p>

  <p class="normal">NİGO: Niçin söz dinlemiyorsunuz, anlamıyorum ki.</p>

  <p class="normal">TAPARNİGOS: Korkma, benim çalışma tarzım bu. Birinin dişini çekeceksem, ellerini bağlarım. Merak etme sen. Dişini çekilmiş bil. Şimdi sorularıma cevap ver. Şark tarafı mı, yoksa garp tarafı mı ağrıyor?</p>

  <p class="normal">MARGOS: Değirmeni mi soruyorsunuz? Şurada, yakındaki bahçenin içinde.</p>

  <p class="normal">TAPARNİGOS: Sorumun cevabı bu değil.</p>

  <p class="normal">MARGOS: (Nigo’ya) Ne demek istiyor?</p>

  <p class="normal">NİGO: Hep böyle sorar. Cevap ver.</p>

  <p class="normal">TAPARNİGOS: Alt katta mı, yoksa üst katta mı?</p>

  <p class="normal">MARGOS: Üst katta efendim, üst katta. Elli kuruşa kiraladım. Küçük bir oda, kışın çok sıcak olur, çünkü duvarları kâğıt kaplı. Bir de kadıncağız var, yatağımı toplar, bana ufak tefek yardım eder. İsterseniz size de kiralık bir oda bulabilirim. Sokağımız fena değildir.</p>

  <p class="normal">TAPARNİGOS: Anlamadın... Ağrıyan dişin, ağzının hangi tarafında?</p>

  <p class="normal">MARGOS: (Parmağıyla sağ tarafı gösterir) İşte efendim, bu tarafta.</p>

  <p class="normal">TAPARNİGOS: Ben sana bunu sordum, sen değirmenin bahçe içinde olduğunu söyledin. Alt sırada mı ağrıyan dişin?</p>

  <p class="normal">MARGOS: Evet, evet, işte...(Gösterir) Alt sırada.</p>

  <p class="normal">TAPARNİGOS: Sen, gittin, yaşadığın odanın üst katta, duvar kâğıdı kaplı ve sıcak olduğunu söyledin. Ağız içindeki kısımlara ve kullanılan aletlere taktığım özel isimler var, hastalarımın da bunları öğrenmesini isterim.</p>

  <p class="normal">NİGO: (Alçak sesle, Margos’a) Öğrenmeye çalış, bir dahaki sefere lazım olur.</p>

  <p class="normal">MARGOS: (Kendi kendine) Usta birine benziyor, neler de soruyor.</p>

  <p class="normal">TAPARNİGOS: Eh! İş bitti, ağrıyan dişinin nerede olduğunu öğrendik, şimdi de çekmeye çalışalım. Nigo! Şu tabancayı al ve beyefendinin ağzına doğrult.</p>

  <p class="normal">MARGOS: (Korkuyla) Ne diyorsunuz efendim?</p>

  <p class="normal">TAPARNİGOS: En küçük hareketinde sık.</p>

  <p class="normal">MARGOS: (Kekeleyerek) Kalsın! İstemiyorum!</p>

  <p class="normal">TAPARNİGOS: Sus! Sıkar bak!</p>

  <p class="normal">MARGOS: (Şaşkın, heykel gibi kalır) Allah’ım sen bana yardım et!</p>

  <p class="normal">TAPARNİGOS: Ne kadar korkaksın be!</p>

  <p class="normal">MARGOS: Yok... yok... kor... kak... de...ği...lim.</p>

  <p class="normal">TAPARNİGOS: Ağzını aç! Biraz daha aç ki içeri ışık girsin. Açabildiğin kadar aç, şu tahta parçasını yerleştireyim ki kapanmasın. (Yerleştirir) Hah, böyle dur. Ben de kolay çalışabilmek için hazırlanayım. (Sabahlığını, şapkasını çıkarır, gömleğinin kollarını sıvar) Artık korkmana gerek yok, dişini çekilmiş bil.</p>

  <p class="normal">MARGOS: Aaahh, ıııh, ooof...</p>

  <p class="normal">TAPARNİGOS: (Dürbünle Margos’un ağzına bakar) Göremiyorum Nigo, şu lambayı yak. Ne tuhaf diş, bakalım lambayla bulabilecek miyiz? (Lambayı Margos’un ağzına yaklaştırır)</p>

  <p class="normal">MARGOS: (Geri geri çekilir) Aaah! Aaah!</p>

  <p class="normal">TAPARNİGOS: Nigo, ayaklarını bağla!</p>

  <p class="normal">NİGO: Emredersiniz efendim. (Bağlar)</p>

  <p class="normal">TAPARNİGOS: (Sandalyenin üzerine çıkar) Diz çök! Çabuk, vakit kaybetmeyelim! (Kerpeteni ağzına sokar ve çekmeye başlar) Ah, tahta düştü!</p>

  <p class="normal">MARGOS: Ne yapıyorsunuz doktor, dilimi koparacaktınız!</p>

  <p class="normal">TAPARNİGOS: İnsanoğlu bazen hata yapar.</p>

  <p class="normal">MARGOS: Yalvarırım, lütfen kerpeteni bırakın, başka türlü çekebilecekseniz çekin, yoksa ben gidiyorum.</p>

  <p class="normal">TAPARNİGOS: Ben sanatımı türlü türlü aletlerle icra edebilirim. Sakin ol! Dişini çekilmiş bil. Ustalığım Avrupalı doktorları şaşkına çevirip onları komik duruma düşürür. Bana bak arkadaş, bir insanın doktor olabilmesi için çok zeki olması gerekir. Nasıl ki cahil biri sırf siyah cübbe giydi diye rahip olamazsa, diş hekimliği de sadece diplomayla olmaz. Ayrıca, dişçinin öyle tecrübeli olması gerekir ki...</p>

  <p class="normal">NİGO: Kendisi çok tecrübelidir.</p>

  <p class="normal">TAPARNİGOS: Endişelenme, seninle biraz sert konuştum ama sanatım öyle gerektiriyor. Tatlılıkla olmaz. Sertlikle başlayan iş tatlılıkla, tatlılıkla başlayan iş de sertlikle biter. Fırtınadan sonra dinginlik, üzüntüden sonra sevinç, fakirlikten sonra...</p>

  <p class="normal">MARGOS: Dilencilik...</p>

  <p class="normal">TAPARNİGOS: Hayır, zenginlik gelir. Sırtüstü yat evladım, ben aslında şimdiye kadar senin bütün dişlerini çekerdim ama gel gör ki bugün biraz sinirliyim. Yat oğlum yat, dişini çekilmiş bil. (Margos yatar, Taparnigos masanın üzerinden iplik alır) Şu ipliği dişine bağlayacağım, bağladığım gibi iş bitti, aç ağzını. Hah! Gördüm... veee... bağladım... tamaaam, bitti bu iş. Yerinden kımıldama. Nigo tabancayı düzelt! (Margos’un önünde oturur, ayaklarını onun ayaklarına dayayarak çekmeye başlar) Ağrıyor mu? Sabret... Ne yapalım, şimdi çıkacak. Zavallı çocuk, ceviz mi kırdın, ne yaptın ki böyle... Hay Allah, ne biçim diş bu, yerinden kımıldamıyor.</p>

  <p class="normal">MARGOS: (Bağırır) Aaah, ooof!</p>

  <p class="normal">TAPARNİGOS: Nigo, tabancayı bırakma! Sabret oğlum, dişini çekilmiş bil. (İpliği biraz sert çeker, iplik kopar, sırtüstü yuvarlanır)</p>

  <p class="normal">NİGO: (Efendisinin üstünü temizler) Üzeriniz tozlandı.</p>

  <p class="normal">MARGOS: Aaah, ooof!</p>

  <p class="normal">TAPARNİGOS: Biliyorum, bütün kabahat karımın. Beni öyle bir sinirlendirdi ki... (Ayaklarını yere vurarak)</p>

  <p class="normal">MARGOS: Aaah, ooof! (Ayağa kalkmaya çalışır)</p>

  <p class="normal">TAPARNİGOS: Neden kalkıyorsun, yat, yerinden kımıldama, acele etme, diz çök, dişini çekilmiş bil. (Başka bir iplik alıp ağrıyan dişi bağlar) Bu sefer de olmazsa... (Çekmeye başlar) İşte, bir ses geldi, çıkacak...</p>

  <p class="normal">MARGOS: Ah, ne olur bırakın gideyim...</p>

  <p class="normal">TAPARNİGOS: Patla! Kes sesini. İşte çıktı, çıktı, işte, hah! Biraz daha sabret! (Kuvvetlice çeker) Hah... Başardım... (Dişi Margos’a verir) Al dişini... Bana Taparnigos derler. Kendimi övmeyi sevmem ama bu meslekte benden iyisi yok. Avrupa’da okuyan doktorlar istedikleri kadar biz bu işin ustasıyız desinler, hıh!</p>

  <p class="normal">MARGOS: Diş ağrısı çekmenin ne kadar zor olduğunu bir bilseniz...</p>

  <p class="normal">TAPARNİGOS: Diş çekmenin ne kadar zor olduğunu bir bilseniz...</p>

  <p class="normal">MARGOS: Sağ olun... Ama ağrı hafifleyeceğine daha da şiddetlendi...</p>

  <p class="normal">TAPARNİGOS: İlk başta öyle olur.</p>

  <p class="normal">NİGO: Herkese öyle olur.</p>

  <p class="normal">MARGOS: (Dişlerini eliyle yoklayarak) Ağrıyan diş burada, siz yanlışlıkla yanındaki dişi çekmişsiniz!</p>

  <p class="normal">TAPARNİGOS: Hadi canım, kör müyüm ben?</p>

  <p class="normal">MARGOS: Yanılmışsınız. Dişçi bey, bu oyun daha sürecek mi?</p>

  <p class="normal">TAPARNİGOS: Dur bakayım... (Eliyle dişleri yoklar) Hakkınız var... Ama ben yanındaki dişi kasten çektim.</p>

  <p class="normal">MARGOS: Kasten mi... Kasten mi... Peki benim sağlam dişime yazık değil mi...</p>

  <p class="normal">TAPARNİGOS: Ne diyebilirim çocuk, sen aptalsın. Eğer bu dişi çekmeseydim, diğerini çekebilmek için çok uğraşmam gerekirdi. Bu söylediğime inanmayacak kadar salak olduğunu sanmıyorum. Soruyorum sana... Kökünü iyice açmadan bir ağacı sökebilir misin? Cevap ver...</p>

  <p class="normal">NİGO: Doğru söylüyor.</p>

  <p class="normal">MARGOS: Benim ağzım orman mı?</p>

  <p class="normal">TAPARNİGOS: Teşbihte hata olmaz. Ben senin kadar düşünmüyor muyum? Ağrıyan dişi birdenbire çekmek! Ha ha ha...</p>

  <p class="normal">NİGO: Çok iyi düşünür.</p>

  <p class="normal">TAPARNİGOS: Ben yapacağım işi önce iyice düşünür, sonra uygulamaya geçerim, anladın mı? Artık korkmana gerek yok, bunun kökü iyice ortaya çıktı.</p>

  <p class="normal">NİGO: Herkese de böyle yaparız.</p>

  <p class="normal">MARGOS: Daha konuşacak mısınız? Ne yapmanız gerekiyorsa yapın, acele edin, tamam mı? Çabuk bitirin şu işi...</p>

  <p class="normal">TAPARNİGOS: “Yavaş yürüyen yorulmaz” der atasözü.</p>

  <p class="normal">NİGO: Doğru söylüyor, o hiç yorulmaz.</p>

  <p class="normal">MARGOS: (Kendi kendine) Ayağımı şu kapıdan dışarıya bir atabilsem... (Yüksek sesle) Haydi çabuk, acele ettim, ben sizin oyuncağınız mıyım?</p>

  <p class="normal">TAPARNİGOS: (Masanın üzerindeki şişeleri karıştırmakta, güya bir şeyler aramaktadır) Tahta... Tahtayı koy ağzına, nankör! Ben canla başla sana bir hizmette bulunmak için uğraşıyorum, sen bana neler söylüyorsun. Utanmıyorsun değil mi? Senden para mı alacağımı zannediyorsun. Biraz daha sabret, sonra al dişini git.</p>

  <p class="ortayazi">6. SAHNE<br class="chapter" />
  &nbsp;(Aynı kişiler ve Markar)&nbsp;</p>

  <p class="normal">MARKAR: (Girer) İyi günler.</p>

  <p class="normal">TAPARNİGOS: (Masanın önünde, meşgul) İyi günler.</p>

  <p class="normal">MARKAR: Dün gece geç kaldım.</p>

  <p class="normal">TAPARNİGOS: Kaldın.</p>

  <p class="normal">MARKAR: Buraya gelemedim.</p>

  <p class="normal">TAPARNİGOS: Gelemediniz.</p>

  <p class="normal">MARKAR: Size söyleyeceklerim var.</p>

  <p class="normal">TAPARNİGOS: (Hep meşgul) Söyleyebilirsiniz.</p>

  <p class="normal">MARKAR: Hanımefendiyi gördüm, sinirli bir şekilde gidiyordu.</p>

  <p class="normal">TAPARNİGOS: Gidebilir.</p>

  <p class="normal">MARKAR: Kavga etmişsiniz.</p>

  <p class="normal">TAPARNİGOS: Kavga etmişiz.</p>

  <p class="normal">MARKAR: Ama yakışmaz ki.</p>

  <p class="normal">TAPARNİGOS: Yakışmaz.</p>

  <p class="normal">MARKAR: Bir kocanın karısını sevmesi lazım.</p>

  <p class="normal">TAPARNİGOS: Sevmesi lazım.</p>

  <p class="normal">MARKAR: Demek ki siz sevmiyorsunuz.</p>

  <p class="normal">TAPARNİGOS: Demek ki.</p>

  <p class="normal">MARKAR: Ama bu yüzden ölümüne sebep olacaksınız.</p>

  <p class="normal">TAPARNİGOS: Olacağım.</p>

  <p class="normal">MARKAR: Peki, olmalı mısınız?</p>

  <p class="normal">TAPARNİGOS: Olmalıyım.</p>

  <p class="normal">MARKAR: Olmamalısınız.</p>

  <p class="normal">TAPARNİGOS: Olmamalıyım.</p>

  <p class="normal">MARKAR: Görüyorum ki işiniz var.</p>

  <p class="normal">TAPARNİGOS: İşim var.</p>

  <p class="normal">MARKAR: Sizinle konuşmak istiyordum.</p>

  <p class="normal">TAPARNİGOS: Konuşun.</p>

  <p class="normal">MARKAR: Herhalde meşgulsünüz.</p>

  <p class="normal">TAPARNİGOS: Meşgulüm.</p>

  <p class="normal">MARKAR: Nasıl yapalım, birkaç saat sonra geleyim mi?</p>

  <p class="normal">TAPARNİGOS: Gel.</p>

  <p class="normal">MARKAR: Sizi burada bulabilir miyim?</p>

  <p class="normal">TAPARNİGOS: Bulabilirsiniz.</p>

  <p class="normal">MARKAR: Bulamazsam?</p>

  <p class="normal">TAPARNİGOS: Bulamazsınız.</p>

  <p class="normal">MARKAR: (Kendi kendine) Herhalde çok üzgün, ne söylediğinin farkında değil. (Yüksek sesle) Birkaç saat sonra gelirim.</p>

  <p class="normal">TAPARNİGOS: Gel.</p>

  <p class="normal">MARKAR: Hoşça kalın...</p>

  <p class="normal">TAPARNİGOS: Güle güle. (Markar gider)</p>

  <p class="ortayazi">7. SAHNE<br class="chapter" />
  &nbsp;(Taparnigos, Margos ve Nigo)&nbsp;</p>

  <p class="normal">TAPARNİGOS: Gel! İki saatir senin için bir ilaç arıyordum, buldum. (Bir şişe verir) Al bunu, bir pamuğa birkaç damla damlat, ağrıyan dişinin üstüne günde sekiz kere koy. Birkaç gün aynısını yap, baktın ki ağrı artıyor, bana gel. Kendini iyileşmiş bil. (Margos anladığını belirtmek için başını sallar) Bekle, ağzından şu tahtayı çıkarayım. Nigo, ellerini ayaklarını çöz. (Nigo Margos’u çözer) Anladın mı oğlum? Zannederim ki ağrıyan dişi çekmemize gerek kalmadan tedavi edebileceğiz.</p>

  <p class="normal">MARGOS: (Masaya yaklaşıp tabancayı kapar) Sorularıma cevap ver: Doğuda mı, batıda mı?</p>

  <p class="normal">TAPARNİGOS: Ne oluyor yahu?</p>

  <p class="normal">MARGOS: En küçük harekette bulunursan ölürsün! Nigo, ellerini bağla şunun.</p>

  <p class="normal">NİGO: Beyefendi...</p>

  <p class="normal">MARGOS: Anında öldürürüm! Çabuk bağla! (Taparnigos’a) Üst katta mı, alt katta mı?</p>

  <p class="normal">TAPARNİGOS: Defol, ahlaksız, adi!</p>

  <p class="normal">MARGOS: Nankör, bana karşı mı geliyorsun? Nigo, tahtayı şunun ağzına koy.</p>

  <p class="normal">TAPARNİGOS: Ne tahtası, bir dakika...</p>

  <p class="normal">MARGOS: Sabırlı ol, benim tarzım bu... Bağlarım. Çünkü bir diş hekimi, sadece diplomayla mükemmel bir diş hekimi olamaz. Biraz da akıllı olması gerekir. Tıpkı eğitimsiz bir rahibin sadece siyah cübbeyle mükemmel rahip olamayacağı gibi. Benim metotlarım ilk başka rahatsız edici gibi görünse de, sonunda hastalarım mutlu olurlar. (Kerpeteni alır) Sabret, dişini çekildi bil.</p>

  <p class="normal">NİGO: (Kendi kendine) Şuradan yavaşça sıvışayım, yoksa bu benim de dişimi çekecek. (Çıkar)</p>

  <p class="normal">MARGOS: (Kerpeteni Taparnigos’un ağzına sokar) Ah zavallı çocuk, dişin uzun zamandan beri mi ağrıyor?</p>

  <p class="normal">TAPARNİGOS: Aaah! Aaah!</p>

  <p class="normal">MARGOS: Bana verdiğin yağdan birkaç damlayı ağrıyan dişine damlat. Hoşça kal. İşte böyle muhterem dişçi, buna “dişe diş” derler. (Gider)</p>

  <p class="normal">TAPARNİGOS: Aaaah, nereden karşıma çıktı bu adam... Ellerimi ayaklarımı bağladı. (Uşağa seslenir) Nigo, Nigooo...</p>

  <p class="ortayazi">8. SAHNE<br class="chapter" />
  &nbsp;(Aynı kişiler ve Marta)&nbsp;</p>

  <p class="normal">MARTA: (Kızgınlıkla girer) Ne Kilise Mütevelli Heyeti, ne Cismani Meclis, ne de Ruhani Meclis var... Hep Karma Meclis oluyor, karılmamışını hiç gördüğümüz yok. Kime gideyim de derdimi anlatayım? Ah, zavallı kadınlar... (Kocasını görür) O da ne? Ahlaksız herif, cezanı bulmuşsun. Elin ayağın bağlı öylece kal. Oh, şimdi biraz mutlu oldum. Yaptıklarını hatırlıyor musun? Kalpsiz! (Saçlarını göstererek) Sen beyazlattın bu saçlarn...</p>

  <p class="normal">TAPARNİGOS: Siyahın üstüne beyaz iyi gider.</p>

  <p class="normal">MARTA: Bu haldeyken bile benden nefret ediyorsun, sen benim paramla adam oldun.</p>

  <p class="normal">TAPARNİGOS: Ben seni tanımıyorum.</p>

  <p class="normal">MARTA: Tanımıyorsun ha, şimdi kendimi tanıtırım sana... Gidip zangoçları çağırayım da seni Pırgiç’e<sup class="calibre3"><a href="../Text/disci_split_025.html#footnote-200-8" id="footnote-200-8-backlink">[*8]</a></sup> götürsünler. (Koşarak çıkar)</p>

  <p class="ortayazi">9. SAHNE<br class="chapter" />
  &nbsp;(Taparnigos yalnız, sonra Levon)&nbsp;</p>

  <p class="normal">TAPARNİGOS: Şimdiye kadar içimde ona karşı az da olsa sevgi vardı, ama artık o da bitti. Bundan sonra onunla yaşamam mümkün değil. Bu kadar kıskanç bir kadınla yaşamak... kediyle oynamaya benziyor; sen ona peynir verirken o seni tırmalıyor. Bugün bütün işlerimin ters gitmesinin sebebi de bu kadın değil mi? Altmışına gelmiş hâlâ sevilmek istiyor. Başka bir kadının yüzüne baksam hemen kavga çıkarıyor. Kadınların bütün güzelliğini yok eden de şu kıskançlık değil mi zaten?</p>

  <p class="normal">LEVON: (Girer) Burada kimse yok...</p>

  <p class="normal">TAPARNİGOS: Buyrun...</p>

  <p class="normal">LEVON: (Dişi ağrıyormuş gibi birden çenesini tutar) Efendim?</p>

  <p class="normal">TAPARNİGOS: Ne istiyorsunuz?</p>

  <p class="normal">LEVON: Diş hekimini arıyorum. Dişimi göstermek istiyorum. Nereye gitmiş acaba?</p>

  <p class="normal">TAPARNİGOS: Burada, şimdi gelir.</p>

  <p class="normal">LEVON: (Kendi kendine) Şu adam şuradan gitse de Yeranyag gelse, onunla biraz konuşsak.</p>

  <p class="normal">TAPARNİGOS: (Kendi kendine) Sorsam acaba ellerimi çözer mi? Ne bilsin, beni hırsız ya da serseri zannedecek.</p>

  <p class="normal">LEVON: Siz neden burada böyle duruyorsunuz?</p>

  <p class="normal">TAPARNİGOS: Gideceğim... Şu ayaklarımı çözerseniz.</p>

  <p class="normal">LEVON: Peki, beyefendi. (Çözer)</p>

  <p class="normal">TAPARNİGOS: Biraz bekleyin. Doktor şimdi gelir (Kendi kendine). Gideyim şu sefil Nigo’yu bulayım. (Çıkar)</p>

  <p class="ortayazi">10. SAHNE<br class="chapter" />
  &nbsp;(Levon, sonra Yeranyag)&nbsp;</p>

  <p class="normal">LEVON: Az daha yakayı ele verecektim. İşler Yeranyag’ın mektubunda yazdıklarına hiç uymadı. (Mektubu çıkarıp okur) “Yarın saat üçte evde yalnız olacağım. Gel ve bana sarıl.” Nerede, yok ki sarılayım? Galiba anne babası evde. Uşak suratıma ters ters baktı. Sakın Yeranyag beni ele vermek için buraya çağırmış olmasın? Beklenir, çünkü Ermeniyiz. Ermeni demek muhbirlik demek. Zenginden fakirine, ilericisinden gericisine hepsinde var. İlk silahımız bu. Prusya’nın iğneli tüfeklerinden bile güçlü. Her durumda ona güvenir, onunla ileri gideriz. Gerçi sonra onunla yere batar, rezil rüsva oluruz, ama ne fayda! Acaba Yeranyag... (Yeranyag girer, üzgündür) Ah güzel sevgilim, tam senden şüphelenmeye başlamıştım ki geldin. Ama neden böyle üzgün süzgünsün?</p>

  <p class="normal">YERANYAG: Üzgün süzgün.</p>

  <p class="normal">LEVON: Suskun puskun.</p>

  <p class="normal">YERANYAG: Suskun puskun.</p>

  <p class="normal">LEVON: Acaba benim varlığım mı o al yanakları soldurdu? Beni görünce mi dilin tutuldu? Cevap ver masum bakirem. Neden o mütesebbim dudakların baygınmışsın gibi hareketsiz? Ah... Yeranyag, konuş. Senin bu sessizliğin aklıma feci düşünceler getiriyor.</p>

  <p class="normal">YERANYAG: Levon, kalbimi, hayatımı ve onurumu sana verdim. Ama gel gör ki ailem cehaletiyle bunları senden almak istiyor.</p>

  <p class="normal">LEVON: Ne? Ailen beni sevmene razı olmuyor mu?</p>

  <p class="normal">YERANYAG: Bu sabah anneme Markar’la evlenmeyeceğimi söyledim. Bunu duyunca bana çok kızdı, hatta köpürdü, kudurdu...</p>

  <p class="normal">LEVON: Yeranyag, bütün gece hiç uyumadım, sabırsızca bu saati bekledim. Bunları duymak için miydi? Bazen gözlerimi kapatıp o güzel yüzünü hayal ediyordum. Geçenlerde, o sevda kokulu dudaklarından dökülen o söz, gecenin kör karanlığında kulaklarımda yankılanıyordu. “Seni seviyorum!” deyişin kalbimde onulmaz bir yara açtı. Sabah yataktan kalktım ve... (Şarkı söyler)</p>

  <p class="normal">Dedim dur gideyim Yeranyag’ıma</p>

  <p class="normal">Sırrını kalbimin açayım ona</p>

  <p class="normal">Güzel yüzün senin diyeyim her an</p>

  <p class="normal">Aynadır tutulmuş mutluluğuma</p>

  <p class="normal">Bir öpücük derim n’olur Yeranyag</p>

  <p class="normal">Ver de alayım o gül yanağından</p>

  <p class="normal">Nazenin bakire, sen tatlı melek</p>

  <p class="normal">Seninle içeyim aşk şarabından</p>

  <p class="normal">Dinle beni Yeranyag, ailenin onay verip vermemesinin ne önemi var. Madem sen beni seviyorsun, ailenin çabaları faydasız kalacak. Kalbinden fışkıran aşkın pınarını kurutabilmeleri mümkün mü? Haydi, toparla kendini. Umutsuzluğa düşme...</p>

  <p class="normal">YERANYAG: Yetti artık, yetti! Senin için bütün hayatımı feda ederim. Ailemden ayrılıp, nereye istersen seninle geleceğim. Ne olursa olsun, açlıktan ölmem gerekse de öleceğim Levon. Büyük bir aşkla seviyorum seni. Beni zorla nişanladıkları Markar’la asla evlenmeyeceğim. Onun sevdasından nefret ediyorum; aşkımın karşılığını alabileceğim biriyle birlikte olmama izin vermedikleri için aileme de lanet olsun... Seninim Levon, senin. (Levon’un kollarına atılır)</p>

  <p class="ortayazi">11. SAHNE<br class="chapter" />
  &nbsp;(Aynı kişiler, Taparnigos ve Nigo)&nbsp;</p>

  <p class="normal">TAPARNİGOS: (Elinde sopa, Nigo’yu kovalayarak içeri girer) Nereye kaçıyorsun? Adi herif. Elimi ayağımı bağlarsın ha. Söyle bakalım, kimden emir aldın?</p>

  <p class="normal">NİGO: Ta... ta... ban... ca... daaan! (Yeranyag ve Levon şaşkın bakarlar)</p>

  <p class="normal">TAPARNİGOS: Ahlaksız! Bir daha böyle bir şey yaparsan kafanı darmadağın ederim.</p>

  <p class="normal">NİGO: Bana ne... Eeet...</p>

  <p class="normal">TAPARNİGOS: Defol! (Nigo gider) Yeranyag, ne işin var burada?</p>

  <p class="normal">YERANYAG: Ben mi?</p>

  <p class="normal">TAPARNİGOS: Sen!</p>

  <p class="normal">LEVON: O.</p>

  <p class="normal">TAPARNİGOS: Ta kendisi.</p>

  <p class="normal">YERANYAG: Ben mi?</p>

  <p class="normal">TAPARNİGOS: Odana git.</p>

  <p class="normal">YERANYAG: (Giderken) Benimsin Levon.</p>

  <p class="ortayazi">12. SAHNE<br class="chapter" />
  &nbsp;(Taparnigos, Levon, sonra Nigo)&nbsp;</p>

  <p class="normal">TAPARNİGOS: Gel şu dişi çekelim.</p>

  <p class="normal">LEVON: Dişimin ağrısı geçti.</p>

  <p class="normal">TAPARNİGOS: Beni ilgilendirmez. Gelmeseydin... Burası hastahane değil, dişini çektireceksin, emeğimin ücretini ödeyeceksin, sonra nereye istersen gidebilirsin. Duydun mu? Bak, sana dostça söylüyorum, izin ver de şu işi tatlılıkla bitirelim, yoksa fena olur ha! Nigo... Nigo... Nigooo...</p>

  <p class="normal">NİGO: (Girer) Buyrun efendim.</p>

  <p class="normal">TAPARNİGOS: Ön hazırlıkları yap.</p>

  <p class="normal">NİGO: Sonra diğeri gibi olmasın?</p>

  <p class="normal">TAPARNİGOS: Eşek! Sana ne emrediyorsam onu yap.</p>

  <p class="normal">NİGO: Beyefendi nereli? Batı mı, doğu mu?</p>

  <p class="normal">TAPARNİGOS: İşine bak!</p>

  <p class="normal">NİGO: (İp alıp Levon’a yaklaşır) Kalk!</p>

  <p class="normal">LEVON: (Kendi kendine) Ne yapmak istiyor? Ayağımı bağlayacak. Acele tüymem lazım.</p>

  <p class="normal">TAPARNİGOS: Çabuk ol!</p>

  <p class="normal">NİGO: Çabuk. (Nigo ayağını bağlayacağı sırada Levon ona bir tekme atıp kaçar. Nigo yuvarlanır.)</p>

  <p class="normal">TAPARNİGOS: (Koşarak) Yakalayın! Hırsız...</p>

  <p class="normal">NİGO: (Toparlanırken) Ben de koşup şu adamı yakalayayım. Yoksa patronum öfkelenir de ağzımda diş bırakmaz. Pek bir ustadır. (Koşarak çıkar)</p>

  <p class="h2baslik">BİRİNCİ PERDENİN SONU</p>
</body>
</html>
