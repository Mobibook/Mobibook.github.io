<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>disci</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_11">DÖRDÜNCÜ PERDE</h2>

  <p class="ortayazi">1. SAHNE</p>

  <p class="normal">Balo: Bir tarafta üç kişi oturmuş kâğıt oynuyor. Onların yanında dört kişi şarap içiyor. Bazı insanlar yüzlerinde maskeler, sandalyelerde oturuyor. Perde açıldığında müzik başlar. Şarap içenler şarkı söyler.</p>

  <p class="normal">İçelim dostlar gelin içelim</p>

  <p class="normal">Derde tasaya veda edelim</p>

  <p class="normal">Gülün eğlenin balo bu gece</p>

  <p class="normal">Her gün bulunmaz böyle eğlence</p>

  <p class="normal">Bir anlık bile olsa mutluluk</p>

  <p class="normal">Keder de biter kalmaz yorgunluk</p>

  <p class="normal">Ceddimiz böyle söyledi bize</p>

  <p class="normal">Mutlu yaşayıp döktüler söze</p>

  <p class="normal">1. ADAM: Delikanlı, şarap getir.</p>

  <p class="normal">2. ADAM: Rakı da getir.</p>

  <p class="normal">3. ADAM: Bir kahve getir.</p>

  <p class="normal">1. ADAM: Arkadaşımız hep kahve içer. Sabah kalkar kahve, öğleyin kahve, akşam kahve. Neden rakı içmiyorsun? Kahve kadınlar içindir.</p>

  <p class="normal">2. ADAM: Haklısın.</p>

  <p class="normal">1. ADAM: Kardeşim, şu rakı hassas kalpleri nasıl etkiler biliyor musun? Neşeli kalplere cennetin kapılarını açar, kederlileri de cehennemle tanıştırır. Bunun dışında, çok da yararlıdır. Bana sazın tellerindense rakı kadehi daha fazla zevk verir. Sabah, canlanabilmem için içerim. Öğleyin, iştahım açılsın diye, yemekten önce içerim. Yemekten sonra da hazmettirsin diye içerim. Akşam olunca gene içerim. Uykum gelsin diye yatarken de içerim. Ben, evler, arsalar alan zenginlerden değilim. Dünya malı dünyada kalır. Ben cebimdeki parayla rakı alırım. Dünya üzerinde hiçbir şey bırakmam. Neyim varsa beraber mezara götüreceğim. Mezarın ağzı büyüktür, her şeyi alır. Delikanlı, rakı getir! (Delikanlı doldurur) Sağlığa, iyiliğe... (İçer)</p>

  <p class="normal">MASKELİ: İyi akşamlar beyefendi.</p>

  <p class="normal">1. ADAM: Hoş geldiniz hanımefendi. Buyrun, oturun.</p>

  <p class="normal">MASKELİ: (Oturur) Kandırdın bizi, değil mi? Geçen akşam tiyatrodan çıkarken beni bulacağına söz vermiştin.</p>

  <p class="normal">1. ADAM: Affedersiniz. Başka zaman kandırmam. Ne arzu edersiniz? Ne içersiniz? Ne istiyorsunuz?</p>

  <p class="normal">MASKELİ: Sizi istiyorum. Sabaha kadar annemle sizi bekledik.</p>

  <p class="normal">1. ADAM: Ne içersiniz?</p>

  <p class="normal">MASKELİ: Rakı.</p>

  <p class="normal">1. ADAM: Çok yaşayın hanımefendi. (Doldurur) Buyrun.</p>

  <p class="normal">MASKELİ: Teşekkür ederim. (İçer)</p>

  <p class="normal">1. ADAM: Benimle dans eder misiniz?</p>

  <p class="normal">MASKELİ: Bütün kalbimle. (Dans ederler)</p>

  <p class="ortayazi">2. SAHNE<br class="chapter" />
  &nbsp;(Aynı kişiler ve Levon)&nbsp;</p>

  <p class="normal">LEVON: (Kendi kendine) Sabah erken gel!... Tamam, geleyim, ama annem kızacaktır gene. Yarın sabah bağıracaktır: “Levon, oğlum, sabah sabah nereye gidiyorsun?” Ne diyeceğim peki? (Oturur) Delikanlı, bir kahve getir. Gitmeden olmaz. Aşkın çağrısı bu. Aşkın buyruğu annemin buyruklarından önce gelir.</p>

  <p class="normal">1. ADAM: Yoruldunuz mu hanımefendi?</p>

  <p class="normal">MASKELİ: Evet, evet, oturalım.</p>

  <p class="ortayazi">3. SAHNE<br class="chapter" />
  &nbsp;(Aynı kişiler, Taparnigos ve Sofi [maskeli])&nbsp;</p>

  <p class="normal">SOFİ: Biraz daha iyisin, değil mi?</p>

  <p class="normal">TAPARNİGOS: Evet evet, yediklerimi çıkardım, içtiklerim de beraber. Biraz başım ağrıyor, bir de ayaklarım... Yürüyecek halim yok. Herhalde Tovmas Bey de aynı durumdadır. Şimdi uyanmış, bizi arıyordur.</p>

  <p class="normal">SOFİ: Hiç sanmıyorum. Sabaha kadar ölü gibi uyur. O bakımdan hiç merak etme. Ama...</p>

  <p class="normal">TAPARNİGOS: Neyse, biz eğlenmemize bakalım. Delikanlı!... Biraz tatlı getir.</p>

  <p class="normal">SOFİ: Ah, yolda neler çektirdin bana. Düştün, kalktın, yuvarlandın. Gidip bir kapıya çöktün. “Arkadaşını neden şarap fıçısından çıkardın!” diye biri bağırmaya başladı pencereden. Rezil oldum. Bereket, yüzümde maske var da kimse tanımadı. Böylesi hiç başıma gelmemişti.</p>

  <p class="normal">TAPARNİGOS: Boş ver! Şükret ki sağ salim gelebildik.</p>

  <p class="normal">SOFİ: Evet, geldik ama, içim hiç rahat değil. Evden çıkarken o kadar bağırdın çağırdın ki Giragos uyanıp yanımıza geldi. Ya Tovmas’ı da uyandırdıysa.</p>

  <p class="normal">TAPARNİGOS: Kocanı neden uyandırsın ki?</p>

  <p class="normal">SOFİ: Dans, dans diye bağırıyordun. Şüphelenmiştir mutlaka...</p>

  <p class="normal">TAPARNİGOS: Dansa gitmeni istemediğimi sanıp uyumuştur o. Bırak bu düşünceleri şimdi. Eğlenmemize bakalım. Sen tatlını ye tatlım.</p>

  <p class="normal">LEVON: Şu kadınlardan birini dansa kaldırayım. (Gider elini Sofi’ye uzatır. Taparnigos kalkar. O da onunla dans etmeye başlar.)</p>

  <p class="normal">1. ADAM: Ben de şu kadınla dans edeyim. (Sofi’yi kaldırır)</p>

  <p class="normal">TAPARNİGOS: (Dans ederken düşer) Ah ayağım!...</p>

  <p class="normal">LEVON: Özür dilerim hanımefendi, benim hatamdı.</p>

  <p class="normal">TAPARNİGOS: Önemli değil beyefendi. (Sofi’yi arar) Sofi nerede? Ne? Biriyle dans ediyor... Boynuna dolanmış, beline sarılmış, baş başa vermiş, olacak şey mi bu? Ben onun için ölüyorum, o ise başkasına sarılmış dans ediyor... Beni kıskançlığa davet ediyor. Kadınlar kıskandırır. Ben kıskanmam. Ama neden başkasıyla dans ediyor? Kıskanmak değil benimkisi, onun için kaygılanmaktır.</p>

  <p class="normal">SOFİ: Off... Yoruldum.</p>

  <p class="normal">TAPARNİGOS: Aferin Sofi. Beni bıraktın başkasıyla dans ediyorsun.</p>

  <p class="normal">SOFİ: Öyle kızgınlıkla konuşuyorsun ki duyan da dans etmek âşık olmak sanır!</p>

  <p class="normal">TAPARNİGOS: Başkasına sarılmanı hazmedemiyorum. Delikanlı, şarap getirir misin?</p>

  <p class="normal">(Tavla oynayanlar tartışmaya başlar)</p>

  <p class="normal">1. ADAM: Haydi beyim, söyle şarapları...</p>

  <p class="normal">2. ADAM: Sıra sendeydi ama...</p>

  <p class="normal">1. ADAM: Oyunda sıra olur mu? Kaybeden ısmarlar. Kural budur.</p>

  <p class="normal">2. ADAM: Paris’ten mi geldi bu kural?</p>

  <p class="normal">1. ADAM: Bana bak...</p>

  <p class="normal">2. ADAM: Çok konuşma!...</p>

  <p class="normal">(Tartışma kızışır)</p>

  <p class="normal">1. ADAM: Konuşursam ne olur?</p>

  <p class="normal">TAPARNİGOS: (Yaklaşır) Beyler, çok ayıp. Kavga etmeyin. Ermeniliğin şerefine halel getirmemeliyiz. Burası herkese açık bir yer, her milletten insan var, utanmıyor musunuz? Balo, her milletin şerefinin sergilendiği bir sahnedir. Haydi lütfen, barışın...</p>

  <p class="normal">1. ADAM: Sen kendi işine bak.</p>

  <p class="normal">2. ADAM: Git sevgilinin yanına, onu ikna etmeye bak, uşaklığın şerefini koru sen...</p>

  <p class="normal">1. ADAM: Baloda terbiye vermeye çalışıyor!</p>

  <p class="normal">2. ADAM: Git de sevgilini terbiye et sen!</p>

  <p class="normal">1. ADAM: Sen kendi şerefini koru!</p>

  <p class="normal">TAPARNİGOS: Ama ben...</p>

  <p class="normal">2. ADAM: Sevgilinin şerefini koru!</p>

  <p class="normal">TAPARNİGOS: Ama ben...</p>

  <p class="normal">1. ADAM: Yerine otur!</p>

  <p class="normal">2. ADAM: Geri zekâlı!</p>

  <p class="normal">TAPARNİGOS: Ama ben...</p>

  <p class="normal">1. ADAM: Münasebetsiz herif!</p>

  <p class="normal">2. ADAM: Aklını kendine sakla!</p>

  <p class="normal">1. ADAM: Sen sevgilinin şeyini...!</p>

  <p class="normal">2. ADAM: Utanmaz!</p>

  <p class="normal">1. ADAM: Serseri... Parayı ver beyim, sonu kötü olacak!</p>

  <p class="normal">TAPARNİGOS: Ben de sizi adam belledim.</p>

  <p class="normal">1. ADAM: Defol burdan münasebetsiz herif (Taparnigos’u iter, Taparnigos yuvarlanıp kıç üstü düşer) Parayı verecek misin?</p>

  <p class="normal">2. ADAM: Param yok dostum.</p>

  <p class="normal">(Koşarak baloyu terk ederler. Levon da çıkar)</p>

  <p class="ortayazi">4. SAHNE<br class="chapter" />
  &nbsp;(Aynı kişiler, Tovmas, Marta ve Nigo [maskeli])&nbsp;</p>

  <p class="normal">MARTA: Ah siz Bay Meliksetekyan’sınız, yaşlanmışsınız. Tanıyamadım sizi.</p>

  <p class="normal">TOVMAS: Ne diyorsunuz hanımefendi? Sizi sevdiğim zamandan bu güne on yıl geçti. Siz de değişmişsiniz. Yüzünüzde maske var ve erkek kılığındasınız. Ben de sizi tanıyamadım.</p>

  <p class="normal">MARTA: Rica ederim, dikkat edin, kimseye bir şey belli etmeyin, az önce damadımın önünde olduğu gibi. Şimdiki işimiz de sarpa sarar yoksa. Tamam mı? Nigo’yu gönderelim, etraf tarafı arasın.</p>

  <p class="normal">TOVMAS: Haklısın, öyle yapalım! Akıllı bir çocuğa benziyor. Ama dikkatli davranmalı. Bizim buraya geldiğimizi duyup sıvışmasınlar! Nigo, bana bak, ne yap yap, git Taparnigos’u bul. Ama sakın onu şüphelendirme. Birinin dişi ağrıyor de... Böyle ikna edici sözlerle onu yan odalardan birine al. Orada onu bir güzel döveriz.</p>

  <p class="normal">NİGO: Tamam, tamam.</p>

  <p class="normal">TAPARNİGOS: Neden sustun? Konuşsana...</p>

  <p class="normal">SOFİ: Ne konuşayım?</p>

  <p class="normal">NİGO: (Şarap içenlerin yanına gider, 1. Adam’ın kulağına) Beyefendi, dişçi Taparnigos buraya geldi mi? Birinin dişi ağrıyor da...</p>

  <p class="normal">1. ADAM: (Kendi kendine) Dur şuna bir oyun oynayayım. (Sesini değiştirerek) Kimin dişi ağrıyor?</p>

  <p class="normal">NİGO: Bir hanımın.</p>

  <p class="normal">1. ADAM: Aradığınız benim, ama şimdi gelemem. (Yanındaki kızı göstererek) Karımı burada yalnız bırakamam.</p>

  <p class="normal">NİGO: O da birlikte gelsin.</p>

  <p class="normal">1. ADAM: Ama ben iki lira alırım. Sonra itiraz etmesinler.</p>

  <p class="normal">2. ADAM: Ne oldu dostum? Nereye gidiyorsunuz?</p>

  <p class="normal">1. ADAM: Yok bir şey, şimdi dönerim.</p>

  <p class="normal">NİGO: (Alçak sesle, 1. Adam’a) Hasta baloda, yan odada. Lütfen doktor, acele edelim.</p>

  <p class="normal">1. ADAM: Tamam tamam, geliyorum.</p>

  <p class="normal">NİGO: (Tovmas’a gider) Buldum, buldum ses çıkarmayın.</p>

  <p class="normal">1. ADAM: (Kendi kendine) Bir iki lira alırım, iyi para...</p>

  <p class="normal">2. ADAM: Ne konuştunuz dostum?</p>

  <p class="normal">1. ADAM: Hiiiç...</p>

  <p class="normal">TOVMAS: Neredeler?</p>

  <p class="normal">NİGO: (Parmağı ile gösterir) İşte orada. Karın da yanında oturuyor.</p>

  <p class="normal">TAPARNİGOS: Kalk Sofi, gidelim. (Çıkarlar)</p>

  <p class="normal">1. ADAM: Kalk hanımefendi, gidelim... (Çıkarlar)</p>

  <p class="normal">2. ADAM: Dostumuz bizi yalnız bıraktı ve nereye gittiğini söylemedi...</p>

  <p class="normal">3. ADAM: Kim bilir, bir şeytanlık olmalı bu işte.</p>

  <p class="normal">(Müzik başlar, birkaç dakika herkes dans eder.)</p>

  <p class="ortayazi">5. SAHNE<br class="chapter" />
  &nbsp;(Aynı kişiler, 1. adam, Marta, Tovmas, Nigo)&nbsp;</p>

  <p class="normal">1. ADAM: (Bağırarak) Ne oluyor kardeşim? Ne hakla vuruyorsunuz bana? Ben ne yaptım size?</p>

  <p class="normal">TOVMAS: Bir yanlışlık oldu, ama sen yanılttın bizi. Biz dişçiyi arıyoruz.</p>

  <p class="normal">(Taparnigos ve Sofi duymazlar, dans etmektedirler.)</p>

  <p class="normal">1. ADAM: Durup dururken adam dövülür mü! Öldürecektiniz beni be!...</p>

  <p class="normal">TOVMAS: Yanlışlık oldu dedik ya.</p>

  <p class="normal">1. ADAM: Yanlışlık mı? Öldürecektiniz beni, hem de... yanlışlıkla... yanlışlıkla...</p>

  <p class="normal">TOVMAS: Zannettik ki...</p>

  <p class="normal">1. ADAM: Zannettiniz ha! Beni öldürecektiniz ve zannettiniz! Asıl ben ölüyorum zannettim. (Ağzı burnu kan içindedir) Bunu karşılıksız bırakmayacağım. Mahkemeye vereceğim sizi...</p>

  <p class="normal">TOVMAS: Özür dilerim.</p>

  <p class="normal">1. ADAM: Özürünü kendine sakla!</p>

  <p class="normal">MARTA: (Tovmas’a alçak sesle) Sarhoş bu, baksana. Bir rakı ısmarla, sesini keser.</p>

  <p class="normal">TOVMAS: Delikanlı! Dostumuza bir rakı getir.</p>

  <p class="normal">1. ADAM: Neyse! (Kendi kendine) Hiç olmazsa bir rakı kazandık. (Masasına gider)</p>

  <p class="normal">2. ADAM: Ne oldu yahu?</p>

  <p class="normal">1. ADAM: Ne olacak? Uyanıklık yapalım dedik, dayak yedik. Bilir miydim! Şu rakımı içeyim de gidelim. Bak, burnum kanıyor. (İçer, üçü de giderler)</p>

  <p class="normal">SOFİ: Haydi yeter, biraz oturup dinlenelim.</p>

  <p class="normal">TAPARNİGOS: Nasıl istersen. (Otururlar)</p>

  <p class="normal">TOVMAS: Nigo, ara bakalım, ama dikkat et yine yanlış birini dövmeyelim.</p>

  <p class="normal">NİGO: Merak etmeyin. Bu sefer bulacağım onu. (Taparnigos’un yanına gider) Taparnigos Bey’i gördünüz mü?</p>

  <p class="normal">TAPARNİGOS: (Kendi kendine) Nigo’nun sesi... (Sesini değiştirerek) Ne yapacaksınız Taparnigos’u?</p>

  <p class="normal">NİGO: Doğrusunu istersen, döveceğiz onu. Çünkü kendi karısını bırakmış, Tovmas adında bir tüccarın karısını seviyor. Mektuplarını yakaladık. Tovmas’ın cebindeler...</p>

  <p class="normal">TAPARNİGOS: (Ceplerini karıştırır, kendi kendine) Hay aksi, mektuplar yok! Demek bulmuşlar, yandık. (Yüksek sesle) Görmedim Taparnigos Bey’i.</p>

  <p class="normal">NİGO: Görürseniz döveceğimizden söz etmeyin. Kaçmasın.</p>

  <p class="normal">SOFİ: (Kendi kendine) Aman Allah’ım, duyulmuş!</p>

  <p class="normal">MARTA: Bakın, Nigo ne kadar ustalıkla arıyor onu...</p>

  <p class="normal">TOVMAS: Ben de ona bakıyorum.</p>

  <p class="normal">SOFİ: Yakalandık! İşte, dediğim çıktı. Giragos evden çıkışımızı duydu, kocama haber verdi. O da kalktı buraya geldi.</p>

  <p class="normal">TAPARNİGOS: Ben de salak gibi mektupları sizin evde unutmuşum. Onları mutlaka o cepten aşırmalı. Sonrasını bana bırak, vaziyeti kurtarırım.</p>

  <p class="normal">SOFİ: Nasıl yapacağız bunu?</p>

  <p class="normal">TAPARNİGOS: Sen yapacaksın. Yanına gider sırnaşırsın. Ona şarap verip lafa tutarsın. Aşk meşk deyip yavaşça aşırırsın.</p>

  <p class="normal">SOFİ: Ya beni tanırsa?</p>

  <p class="normal">TAPARNİGOS: Sesini değiştir.</p>

  <p class="normal">SOFİ: Ya maskemi çıkarırsa?</p>

  <p class="normal">TAPARNİGOS: Çıkaramaz, kabalık olur.</p>

  <p class="normal">SOFİ: Deneyelim bakalım.</p>

  <p class="normal">TAPARNİGOS: Haydi Sofi, göreyim seni. Eğer bu işi becerirsen büyük bir zafer kazanmış olacaksın. (Sofi, Tovmas’ın yanına gider) Bakalım bu işin sonu nasıl olacak?</p>

  <p class="normal">SOFİ: (Tovmas’a) Şarap arzu eder miydiniz?</p>

  <p class="normal">TOVMAS: (Marta’ya) Kim bu kadın..?</p>

  <p class="normal">MARTA: Balolarda böyle tipler çok bulunur. Bazı safları avlamaya çalışırlar.</p>

  <p class="normal">TOVMAS: Şarap mı dediniz hanımefendi?</p>

  <p class="normal">SOFİ: Evet Tov... beyefendi. (Kendi kendine) Az kalsın adını söyleyecektim.</p>

  <p class="normal">TOVMAS: Buyrun, için! (Doldurur)</p>

  <p class="normal">TAPARNİGOS: Bakalım becerebilecek mi?</p>

  <p class="normal">SOFİ: (Marta’ya) Siz içmiyor musunuz beyefendi?</p>

  <p class="normal">MARTA: Teşekkür ederim.</p>

  <p class="normal">NİGO: (Dolaşarak) Şu utanmaz serserileri yakalayamazsam?...</p>

  <p class="normal">TAPARNİGOS: (Kendi kendine) Bir yakalanırsak bütün dünyaya rezil oluruz.</p>

  <p class="normal">TOVMAS: (Marta’ya alçak sesle) Becerikli bir kadına benziyor. Bir şeyler öğrenebiliriz belki. Bir soralım, belki görmüştür. Hanımefendi, size bir şey sorabilir miyim? Belki bize yardımcı olabilirsiniz.</p>

  <p class="normal">SOFİ: (Kendi kendine) Konu neymiş öğrenelim. (Yüksek sesle) Sorun beyefendi. Size yardımcı olmak isterim. Neden olmasın?</p>

  <p class="normal">TOVMAS: Çok yaşa kızım, sağ olasın, ismin neydi?</p>

  <p class="normal">SOFİ: İsmim... ismim... ha, benim ismim, değil mi? Tereza... Ya tabii, Tereza...</p>

  <p class="normal">TOVMAS: Evli misiniz?</p>

  <p class="normal">SOFİ: Hayır!... Evlenip de köle mi olacağım? Böyle çok rahatım, huzurlu bir hayat yaşıyorum.</p>

  <p class="normal">TOVMAS: (Alçak sesle Marta’ya) Dediğim gibi, hayasızın biri. (Yüksek sesle) Size şeyi soracaktım, Taparnigos’u gördünüz mü?</p>

  <p class="normal">SOFİ: Taparnigos... Taparnigos... Kim bu adam?</p>

  <p class="normal">MARTA: Diş hekimi...</p>

  <p class="normal">SOFİ: Dişiniz mi ağrıyor?</p>

  <p class="normal">MARTA: Dişim mi?</p>

  <p class="normal">SOFİ: Anladım... Anladım kim olduğunu. Şark dişçisini soruyorsunuz.</p>

  <p class="normal">TOVMAS: Tamam, ta kendisi...</p>

  <p class="normal">SOFİ: Tanıyorum, evet dostumdur, yaşlı ve kıskanç bir karısı var.</p>

  <p class="normal">MARTA: (Kendi kendine) Başka sevdikleri de var.</p>

  <p class="normal">TOVMAS: Onu gördünüz mü burada?</p>

  <p class="normal">SOFİ: Görmedim. Ama burada değil herhalde. Olsaydı mutlaka beni bulurdu.</p>

  <p class="normal">TOVMAS: Bu civarda başka böyle dans edilecek yerler de var, değil mi?</p>

  <p class="normal">SOFİ: Evet, var. Ama bütün bunları neden soruyorsunuz? Neyin nesidir, anlatırsanız size yardımcı olabilirim belki.</p>

  <p class="normal">TOVMAS: Ah Tereza Hanım. Şu Taparnigos iyi birine benzemiyor. Serserinin biri...</p>

  <p class="normal">TAPARNİGOS: (Kendi kendine) Beni methediyorlar...</p>

  <p class="normal">SOFİ: Sakin olun. Her şeyi anlatın bana. Belki size yardımcı olabilirim. Yalnız, önce birer tane içelim. Delikanlı, delikanlı!... Şarap getir.</p>

  <p class="normal">MARTA: Anlatsın, anlatsın. Başımıza ne işler açtığını herkes duysun o rezilin; karısının da kıskanç olduğunu söylüyor.</p>

  <p class="normal">NİGO: Ahlaksız herif. Nasıl da karısını dövdü.</p>

  <p class="normal">TOVMAS: Karım, dişim ağrıyor diyerek onu eve çağırttı.</p>

  <p class="normal">SOFİ: Eh, şehrimizde öyle büyük ünü var ki. Dişçilik mesleğini yeni baştan yazmıştır neredeyse. Benim de iki üç kez dişime baktı. Ne yalan konuşayım? Nankörlük yapmış olurum. İki saatte beni tedavi etti. O kadar usta, eli o kadar hafif ki. Hiç acıtmaz. (Kendi kendine) Ne yapsam da şu mektubu aşırmayı becersem.</p>

  <p class="normal">TOVMAS: Dişçi geldiğinde karım dişinin ağrısından ölüyordu. Gebereydi namussuz kadın!...</p>

  <p class="normal">SOFİ: Neden gebersin? Yazık değil mi? Peki, siz kimsiniz?</p>

  <p class="normal">TOVMAS: Özür dilerim. Bunu söyleyemem, karşınızda küçük düşmekten korkarım. Çünkü bu dişçi beni sarhoş etti.</p>

  <p class="normal">SOFİ: Diş ağrısından korkmamanız için.</p>

  <p class="normal">TOVMAS: Beni yatağıma yatırdı.</p>

  <p class="normal">SOFİ: Rahat etmeniz için.</p>

  <p class="normal">TOVMAS: Bir iki saat uyuduktan sonra kulağıma bazı sesler geldi. Sanki biri beni çağırıyordu.</p>

  <p class="normal">MARTA: Bendim o...</p>

  <p class="normal">NİGO: Biz de dışarıda bekliyorduk.</p>

  <p class="normal">TOVMAS: Birden uyandım ve şu beyle tartışmaya başladım.</p>

  <p class="normal">SOFİ: Tartışmaya mı? Neden?</p>

  <p class="normal">TOVMAS: Çünkü Taparnigos’un karımı sevdiğini ve ikisi bir olup beni kandırarak baloya gittiklerini söyledi. Bir kadın düşünün ki başkasıyla birlik olup kocasını aldatıyor. (Sofi Tovmas’ın solunda oturmaktadır; cebinden mektubu aşırır) Böyle bir melaneti yapabiliyor. Ne taş kalpli bir kadın olduğunu anlayın artık.</p>

  <p class="normal">SOFİ: (Kendi kendine) Hah, becerdim!</p>

  <p class="normal">TOVMAS: Adamın söylediklerine önce inanmadım. Ama sonra karımın Taparnigos’a yazdığı mektubu görünce buna kanaat getirdim. Hemen kılık değiştirip bu yaşlı halimle yollara düştüm. Onları bulmalı, intikamımı mutlaka almalıydım. Taparnigos’un muhterem karısı bizzat evime geldi, iki gözü iki çeşme. Bir aile için ne büyük bir şerefsizlik! Zavallı Marta...</p>

  <p class="normal">SOFİ: Ama Taparnigos’un karısının da sevilecek bir yanı yok doğrusu. Yaşlı, bunak, buruşuk kadının biri.</p>

  <p class="normal">MARTA: (Kendi kendine) Ya sabır!</p>

  <p class="normal">(Kalabalık yavaş yavaş dağılır.)</p>

  <p class="normal">TAPARNİGOS: (Kendi kendine) Hâlâ konuşuyorlar.</p>

  <p class="normal">TOVMAS: Amma velakin gençliği güzeldi. Güzel bir kadındı. Tapılacak bir kadın.</p>

  <p class="normal">SOFİ: Sonunda mektubu...</p>

  <p class="normal">TOVMAS: Mektubu ben okudum. Titreyerek.</p>

  <p class="normal">SOFİ: Düşmanlık olmalı. Her kadının sözüne veya imzasını taşıyan mektupların muhtevasına inanmamalı. Çünkü çoğu kez böyle yalanlar ve iftiralar yüzünden insanlar haksız yere karılarını suçlayıp kavgaya sebebiyet verebilir. Onun için, iyi düşünün. Belki bir düşmanlık... veya...</p>

  <p class="normal">NİGO: Hem de ne düşmanlık... Kadını öyle bir dövdü ki, zavallının elini ayağını bağladı.</p>

  <p class="normal">SOFİ: Ve onu bulmak için buraya geldiniz.</p>

  <p class="normal">TOVMAS: Aynen öyle. Demek onu görmediniz.</p>

  <p class="normal">SOFİ: Ne yazık ki öyle. Eğer burada olsaydı mutlaka beni bulurdu. Üstelik de size bir şey itiraf edeyim mi? O yalnız beni sever. Sizi temin etmek için yeminle söyleyeyim ki onun sevgilisi benim. Öyle ki, bu sözleriniz, şüpheleriniz tamamen yersiz; benim karımı seviyor diyorsunuz ya...</p>

  <p class="normal">MARTA: (Kendi kendine) Daha da kötüsünü...</p>

  <p class="normal">SOFİ: Ama Taparnigos Bey beni sevmekte çok haklı; karısı yüz yaşına merdiven dayamış, kendisi daha kırkında bir genç, yaşlı maşlı değil! O kadınla nasıl birlikte yaşasın? Üstelik kadın lanetin biri, kıskanç mı kıskanç.</p>

  <p class="normal">MARTA: (Kendi kendine) Neler söylüyor bu adi kadın? (Yüksek sesle) Gidelim haydi. Nasıl olsa mektuplar yanımızda, bugün yarın onları mutlaka bulup intikamımızı alırız.</p>

  <p class="normal">TOVMAS: Tamam, gidelim.</p>

  <p class="normal">SOFİ: Size yardımcı olamadığım için üzgünüm. Ayrıca bu yaşınızda, bir düşmanın yalanlarına kanıp karınız hakkında böyle kötü düşüncelere kapılmanıza da üzüldüm. Gidin evinize, istirahat edin. Ama gitmeden son bir defa da içelim, tabii elimden bir kadeh şarap içmeyi kabul edersiniz. (Doldurur) Buyrun...</p>

  <p class="normal">TOVMAS: Sağlığınıza...</p>

  <p class="normal">SOFİ: Yarasın, güzelliğe...</p>

  <p class="normal">TOVMAS: Lütfen, eğer buraya gelecek olurlarsa onları aradığımızı söyleme, kaçmasınlar. İstersen para da veririm sana.</p>

  <p class="normal">SOFİ: Merak etmeyin, söylemem.</p>

  <p class="normal">TOVMAS: Allahaısmarladık.</p>

  <p class="normal">SOFİ: Güle güle.</p>

  <p class="normal">(Tovmas, Marta, Nigo giderler)</p>

  <p class="ortayazi">6. SAHNE<br class="chapter" />
  &nbsp;(Taparnigos, Sofi. Dışardan yağmur sesi duyulur)&nbsp;</p>

  <p class="normal">TAPARNİGOS: Yaşa Sofi...</p>

  <p class="normal">SOFİ: Gördün mü, nasıl becerdim? Bir de kadınları beğenmezsiniz.</p>

  <p class="normal">TAPARNİGOS: Ne dedin? Ne dediler?</p>

  <p class="normal">SOFİ: Sana yazdığım mektup bizim evde cebinden düşmüş. Onlar da bulmuşlar, açıp okumuşlar. Şimdi kendimizi bu işten kurtarmanın bir yolunu bulmalıyız.</p>

  <p class="normal">TAPARNİGOS: Mektupları cebinden aşırmadın mı?</p>

  <p class="normal">SOFİ: Bir tane vardı, onu aldım.</p>

  <p class="normal">TAPARNİGOS: Şunu ver de bakayım. İnşallah senin yazdığındır. Çünkü cebimde iki mektup vardı. Biri seninki, diğeri de başkasından...</p>

  <p class="normal">SOFİ: Başkasından mı! Başkasından ha! Kim bu başkası?</p>

  <p class="normal">TAPARNİGOS: İşle ilgili bir mektup...</p>

  <p class="normal">SOFİ: Yalan söylüyorsun. Doğru söyle kimin mektubu?</p>

  <p class="normal">TAPARNİGOS: Doğrusunu istersen, bu bir aile sırrı. Kalbime gömdüm...</p>

  <p class="normal">SOFİ: Salonda bizden başka kimse kalmadı. (Maskesini çıkarır) Maskemizi çıkarıp öyle konuşalım. (Taparnigos’un da maskesini çeker) Bugüne kadar senden hiç bir şeyimi gizlemedim. Sana sadık kalmamı ve seni sevmemi istiyorsan o kalbine gömdüğün sırrın ne olduğunu anlatacaksın. Yoksa başka bir kadının varlığından şüpheleneceğim. Aramızdaki her şey istersen şu anda bitsin. Bir erkeğin iki kadını birden sevmesi çok ayıp.</p>

  <p class="normal">TAPARNİGOS: Yok hayatım, yok güzelim, senden başka sevdiğim kimse yok ve de asla olmayacak. Sevgimi sana adadım, hep senin yanında olmak isterim. Nasıl da saçma sapan şeyler düşünüyorsun. O mektup kızıma yazılmış bir kere... Biliyorsun, kızım nişanlı, ama ortaya başka bir delikanlı çıktı, kızımı ayartmak istiyor. İşte mesele bu...</p>

  <p class="normal">SOFİ: Peki... Dur öyleyse, şimdi şu mektubu okuyayım da gidelim, yağmurun duracağı yok çünkü. (Okur) “Bay Tovmas Meliksetekyan’a...” Ah, yanlışlıkla başka bir mektup almışız. Yazıları okunmuyor. Çok eski bir mektup bu, kocama yazılmış...</p>

  <p class="normal">TAPARNİGOS: Oku bakalım...</p>

  <p class="normal">SOFİ: “Geçen gün... sen kiliseden çıkarken...” Okunmuyor ki...</p>

  <p class="ortayazi">7. SAHNE<br class="chapter" />
  &nbsp;(Aynı kişiler, Marta, Tovmas, Nigo)&nbsp;</p>

  <p class="normal">TOVMAS: (Koşarak) Bu yağmurda nereye gidebiliriz?</p>

  <p class="normal">TAPARNİGOS: Maskeler...</p>

  <p class="normal">MARTA: Ne yağmur!...</p>

  <p class="normal">TAPARNİGOS: (Eliyle yüzünü kapatır) Nereye kaçalım?</p>

  <p class="normal">SOFİ: Maskeler...</p>

  <p class="normal">MARTA: Koşun yetişin! Nigo!...</p>

  <p class="normal">TOVMAS: Vay köp’oğlular...</p>

  <p class="normal">NİGO: Nerede, tutun, döveyim...</p>

  <p class="normal">TAPARNİGOS: Kaçalım!</p>

  <p class="normal">(Taparnigos ve Sofi kapıdan dışarı çıkmaya çalışır.</p>

  <p class="normal">Marta, Taparnigos’un eteğine yapışır. Tovmas öteye beriye</p>

  <p class="normal">koşturarak Sofi’yi tutmak ister. Taparnigos’un ve Sofi’nin</p>

  <p class="normal">birer ayağı dışarıda, kaçmaya çalışırken, Tovmas ile Marta da</p>

  <p class="normal">onlara engel olur.)</p>

  <p class="h2baslik">DÖRDÜNCÜ PERDENİN SONU</p>
</body>
</html>
