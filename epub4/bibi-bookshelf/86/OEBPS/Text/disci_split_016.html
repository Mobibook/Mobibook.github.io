<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>disci</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_13">Gedikpaşa<sup class="calibre3"><a href="../Text/disci_split_027.html#footnote-200-10" id="footnote-200-10-backlink">[*10]</a></sup></h2>

  <p class="sagnormal">HAGOP BARONYAN</p>

  <p class="normal">Bu mahallenin ahalisi yekdiğerinin sözünden anlamaz; lisanlar birbirine karışmıştır. Zira son yangından sonra İstanbul’un bütün mahallelerinden ve taşradan gelen muhacirler buraya yerleştiler.</p>

  <p class="normal">Meşhur kuleyi inşa edenlerin birbirlerinin lisanlarını anlamadıkları için inşaatı nihayete erdirememeleri gibi, bunlar da mekteplerinin inşaatını bitirmeye muvaffak olamadılar.</p>

  <p class="normal">Yedi-sekiz ay var ki mektep inşaatına giriştiler, ama masrafları önceden hesap etmediler. Bunlar, işin başında, temeli atıldıktan sonra, mektebin bir fidan gibi yetişip boy atacağını, kendilerine de sabah akşam binanın köklerine biraz su vermekten gayrı iş kalmayacağını zannediyorlardı. Velhasıl, temel atılır atılmaz, mahalleli, mektep meselesi halloldu diye mesut olup mektebin kendi kendine boy vermesini bekledi. Hataya düştüğünü görünce de, para bulmak için sağa sola koşturmaya başladı. Bina çok ağır bir nizamla yükseldi: Yarım arşın boy attı mı iki ay mola veriyor, yeniden boy atmak için mahallelinin para bulmasını bekliyordu; eğer bir arşın boy atarsa dört ay bekliyordu. Şimdilerde epey yükseldi ve bu sefer de pencereler için cam bulunup getirilmesini bekliyor. Bu gidişle, mektebin bir-iki seneye kadar talebe kabul edebileceği ümit ediliyor.</p>

  <p class="normal">Kilisenin biraz yukarısında, mahalle kahvesinin karşısında bir kulübe var; mahalledeki yirmi beş yahut otuz kadar talebe orada tedrisat görüyor. Mektepte şu dersler tahsil ediliyor: Sabahtan öğlene kadar kilise ilahileri talimi. Öğleden sonra Elifba, Mezmur, Nareg<sup class="calibre3"><a href="../Text/disci_split_028.html#footnote-200-11" id="footnote-200-11-backlink">[*11]</a></sup> ve biraz da tahta üzerinde güzel yazı.</p>

  <p class="normal">Hal böyleyken, mektebin muallimi bir vefat haberi alır almaz, dersleri bırakır, merhumun yanına varır<sup class="calibre3"><a href="../Text/disci_split_029.html#footnote-200-12" id="footnote-200-12-backlink">[*12]</a></sup> ve oradan döndüğünde de talebeleri dövmeye koyulur. Dayak dersi haftada üç defa, akşamüstleridir.</p>

  <p class="normal">Burada, Surp Hovhannes Avedaraniç adında, birkaç ay içinde piskoposluğa nasıl terfi edebilirim diye düşünmekten başka derdi olmayan bir vaize sahip bir kilise vardır. Her pazar vaaz verir, her vaazında İncil’den bir mesel anlatır ve vaazı mutlaka Şark meselesiyle bitirir.</p>

  <p class="normal">Burada da mahalle mütevelli heyeti, tıpkı başka mahallelerin mütevellileri gibi, mektebe ehemmiyet vermez; zengin Ermenilerden biri ölsün de üç-dört yüz lira koparıp naaşını kilisenin içine defnedeyim diye bakar.</p>

  <p class="normal">Mütevellilerden biriyle zengin bir ahbabı arasında şöyle bir sohbet geçmesi pek de inanılmaz değildir.</p>

  <p class="normal">“Birader, senin için güzel bir yer var.”</p>

  <p class="normal">“Nerede? Boğaz’da mı?”</p>

  <p class="normal">“Yok. Gedikpaşa taraflarında... Denize nazır bir yer.”</p>

  <p class="normal">“İstemem.”</p>

  <p class="normal">“Mükemmel bir yer... Dün ahbaplar arasında konuşuyorduk, hepimiz oraya seni layık gördük. Eğer param olsaydı ben alırdım.”</p>

  <p class="normal">“Alıp da ne yapayım kardeşim?”</p>

  <p class="normal">“Eğer ölecek olursan bilelim de orayı sana verelim...”</p>

  <p class="normal">“Öldükten sonra o yeri ne yapayım?”</p>

  <p class="normal">“Gömülmek için birader.”</p>

  <p class="normal">“Şimdi anladım niyetini... Ama benim daha ölmeye niyetim yok.”</p>

  <p class="normal">“Ben de şimdi ölmeni istemem, Allah korusun. Şimdi pazarlığı bitirelim, sen ne vakit istersen o vakit öl, yalnız, parayı peşin ver ki mektebimizin inşaatını bitirelim.”</p>

  <p class="normal">Bu mahallede yüksek sesli zangoçlar büyük itibar ve nama sahiptir.</p>

  <p class="normal">Burada üç yüz Ermeni hanesi var. Kısm-ı küllisi Kayserilidir. Ahalinin bir kısmı sarraflıkla, küçük bir kısmı da zanaatle iştigal eder.</p>

  <p class="normal">Bu mahallede, çalışkan, işinde gücünde birini görürsen, muhakkak taşralı Ermenidir. Doğma büyüme buralı olan, elini işe sürmez.</p>

  <p class="normal">Mahalleli, bütün meselelere karşı gösterdiği lakaytlığıyla meşhurdur. Burada, birinin sırtından elbisesini alsan, “Neme lazım?” der, elbiseyi alıp götürmene ses çıkarmaz.</p>

  <p class="normal">Burada zengin ve az çok tok olan pek kimse yoktur; fakir ve sarhoş olanlar ise haddinden fazladır.</p>

  <p class="normal">Eğer burada bir uyanık bulunursa, bütün mahalleyi parmağına dolayıp aylar ve seneler boyunca oynatabilir.</p>

  <p class="normal">Mahalleli o kadar korkaktır ki, biraz yüksek ses çıkardığında hepsi dehşete kapılıp kaçar.</p>

  <p class="normal">Burada içtimai hayat yoktur. En büyük eğlenceleri bir kahveye girip iki yüz oynamaktır.</p>

  <p class="normal">Kadın cinsinin ne işi ne de zanaatı vardır; ömrünü uyuyarak ya da pencere önlerinde oturarak geçirir. Bazı hanımlar ve beyler geceleri sokaklarda gezerler ve masumane sevda oyunlarıyla vakit geçirirler.</p>

  <p class="normal">Manzume’nin [Manzume-i Efkâr’ın] sermuharriri [Garabed] Panosyan bu mahallede ikâmet eder; ancak mahallenin mektebine neden alaka göstermediği bilinmez. Burada birkaç hekim de oturur; içlerinden biri geçenlerde fukara bir hastaya gidince, para alana kadar evden çıkmadı. Burada zenginler de önce hekimin vizite ücretini göndermek, sonra da lütfedip hastalarının yanına gelmesi ve... onu öldürmesi için yalvarmak zorundadır. O zaman hekim koşarak gider.</p>

  <p class="normal">Kış aylarında temsiller vererek ahaliyi terbiye eden Vartovyan’ın [Hagop Vartovyan, “Güllü Agop”] tiyatrosu da buradadır. Bir vakittir Ermenice temsiller Babıâli tarafından yasaklanmış olduğundan<sup class="calibre3"><a href="../Text/disci_split_030.html#footnote-200-13" id="footnote-200-13-backlink">[*13]</a></sup> sadece Türkçe temsiller veriliyor; mahalleli de Babıâli’den bir ihtar almamak için Ermenice konuşmuyor.</p>

  <p class="normal">Bazı hilebazlar bu tiyatroyu fırsat bilir, dört arşın boyunda, bir buçuk arşın eninde ilanlar hazırlayıp “muhteşem temsil, harikulade temsil, çok cezbeli temsil, fevkalade temsil, alelade temsil” ve daha bir sürü laflarla zavallı milleti burnundan yakalar, abuk subuk temsiller vererek keseleri boşaltırlar. Burada, tiyatronun kapıcısı sabah kalkıp kesesinde para bulamazsa tragedya müellifi kesilir. Vartovyan’ın bitmek bilmez çabaları sayesinde tiyatro sahnesinde muhteşem temsiller verilir, ama sahnenin dışında, localarda da temsiller noksan olmaz. Tiyatroya, oynanan oyunu görmek için gidenler azdır; çoğu kimse, aradığı şahsı bulmak için localara bakar.</p>

  <p class="normal">Perde açıldığında, seyirciler oyuncuları kuvvetli alkışlarla selamlar ve sonrasında yüzlerini localara dönerler. Çoğu vakit, alkış vurmanın hiç uygun olmadığı bir anda alkış sesi duyulur. Seyredenlerden bazıları şöyle der:</p>

  <p class="normal">“Ne pespaye adam! Şimdi alkışlayacak ne var!”</p>

  <p class="normal">Bu zavallılar, alkışlayanın oyunu değil, sevdiceğinin verdiği bir tebessümü veya onun bir işmarını alkışladığını bilmezler.</p>

  <p class="normal">Tiyatroya genellikle başka mahallelerden gelirler. Gedikpaşalılar senede bir kere tiyatroya gitmeyi müsriflik sayar. Ve zaten bu muhitin sakinlerinin çoğu sırf paraya secde eder, başka şeye değil. Senede sadece bir kere tiyatroya gidebilen birkaç kişi de bulunur; onlar da, silik, aşınmış paraları biletçiye yutturabilirlerse. Eğer biletçi farkına varıp paranın silik, noksan olduğunu söylerse, şu cevabı alır:</p>

  <p class="normal">“Bizim paramız noksan da, sizin temsiliniz tam değil ya!”</p>

  <p class="normal">Bazıları da idareli olmak namına, ailelerini alıp sokakta, sahnenin arka tarafında dikilir, temsili oradan dinlerler. Kimileri de biletçiyle yahut başka bir memurla anlaşıp tiyatroya bedava girer ve Vartovyan da bu nizamsızlıkların önüne geçip para kazanacağını zanneder.</p>

  <p class="normal">Gedikpaşa yüksek bir mevkidedir ve havası da fena değildir. Yalnız, insan evden pazara gidene kadar bin bir renkte tozun içinde yüzer. Yüzme bilmiyorsa da boğulur.</p>

  <p class="sagnormal">Ermeniceden çeviren<br class="chapter" />
  Rober Koptaş</p>
</body>
</html>
