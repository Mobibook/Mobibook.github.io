<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>disci</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_14">Baronyan’ın Tiyatro’su<sup class="calibre3"><a href="../Text/disci_split_031.html#footnote-200-14" id="footnote-200-14-backlink">[*14]</a></sup></h2>

  <p class="sagnormal">KEVORK B. BARDAKJIAN</p>

  <p class="normal">Ermeni harfleriyle Türkçe yazılmış, ancak yeterli derecede araştırılmamış çok geniş bir literatür mevcuttur. Bu literatür, dergilerden, çevirilerden ve öncelikli olarak Türkçe konuşan Ermenilere ulaşmayı amaçlayan özgün nitelikli çalışmalardan oluşmaktadır. Bu türden eserlerin sayısı, sadece İstanbul’da Ermeni harfli Türkçe dergilerin sayısının 30 civarını bulduğu (ki bu sayı o dönemde İstanbul’da yayımlanan tüm Ermeni dergilerinin üçte biridir) 1850’li ve 1880’li yıllar arasında hızlı bir biçimde arttı.<sup class="calibre3"><a href="../Text/disci_split_032.html#footnote-100-1" id="footnote-100-1-backlink">[1]</a></sup> Geriye kalan elli civarındaki dergi ise, bazı zamanlarda Türkçe makaleler de içerecek biçimde Ermenice olarak yayımlandı. Birçok Ermeni editör Türkçe basına bizzat katkı sundular. Hagop Baronyan da, Osmanlı halkına dönük olarak Arapça harflerle ve Türkçe olarak Tiyatro adlı hiciv ağırlıklı bir mizah dergisi yayımladı. Bu yazıda söz konusu dergiyi kısaca tanıtmayı deneyeceğiz.</p>

  <p class="ortayazi">***</p>

  <p class="normal">Çok yakın zamanlara kadar Tiyatro hakkında çok az şey biliniyordu. Çağdaşlarının bu dergiden haberdar olmaması mümkün değildi, buna rağmen kendi döneminin Ermeni basınında ona ilişkin çok az referansa rastlanır.<sup class="calibre3"><a href="../Text/disci_split_033.html#footnote-100-2" id="footnote-100-2-backlink">[2]</a></sup> Baronyan’ın erken dönem biyografi yazarlarının hiçbiri, onun varlığının farkında olanlar dahil olmak üzere, Tiyatro’dan bahsetmez.<sup class="calibre3"><a href="../Text/disci_split_034.html#footnote-100-3" id="footnote-100-3-backlink">[3]</a></sup> Görünen odur ki, aynı dönemde Ermenice olarak yayımlanan Tadron’un birebir çevirisi olduğunu zannetmişlerdir. Aslında bunda şaşırtıcı bir yan yoktur. Ancak tam tersine, ek bazı kanıtların da gösterdiği gibi, Tiyatro, Türkçe konuşan Osmanlı halkı için yayımlanmakta ve bu kesim tarafından okunmaktaydı.</p>

  <p class="normal">Türkçe kaynaklarda Tiyatro’ya ilişkin birçok göndermeye rastlarız: Selim Nüzhet Gerçek,<sup class="calibre3"><a href="../Text/disci_split_035.html#footnote-100-4" id="footnote-100-4-backlink">[4]</a></sup> Refik Ahmet Sevengil,<sup class="calibre3"><a href="../Text/disci_split_036.html#footnote-100-5" id="footnote-100-5-backlink">[5]</a></sup> Metin And,<sup class="calibre3"><a href="../Text/disci_split_037.html#footnote-100-6" id="footnote-100-6-backlink">[6]</a></sup> Fuat Süreyya Oral,<sup class="calibre3"><a href="../Text/disci_split_038.html#footnote-100-7" id="footnote-100-7-backlink">[7]</a></sup> Enver Behnan Şapolyo<sup class="calibre3"><a href="../Text/disci_split_039.html#footnote-100-8" id="footnote-100-8-backlink">[8]</a></sup> ve diğerleri, Türk tiyatro ve basın tarihiyle ilgili çalışmalarında Tiyatro’ya referans vermişlerdir. Ancak bunlar çok genel geçer referanslardır ve bildiğim kadarıyla, tıpkı Ermeniler gibi Türkler de henüz Tiyatro’nun içeriğini kapsamlı bir biçimde araştırmamışlardır.</p>

  <p class="normal">Ermeniler, ilk Türkçe mizah dergisi olan Diyojen’in 1869 yılında yayımlanmasından önce bir dizi mizah dergisi çıkarmıştı.<sup class="calibre3"><a href="../Text/disci_split_040.html#footnote-100-9" id="footnote-100-9-backlink">[9]</a></sup> Diyojen 1869 yılına kadar Fransızca ve Rumca olarak yayımlandı.<sup class="calibre3"><a href="../Text/disci_split_041.html#footnote-100-10" id="footnote-100-10-backlink">[10]</a></sup> Diyojen’in sahibi olan Teodor Kasap 1872’de ikinci bir hiciv dergisi olan Hayal’i yayımladı.<sup class="calibre3"><a href="../Text/disci_split_042.html#footnote-100-11" id="footnote-100-11-backlink">[11]</a></sup> Zakarya Efendi 1873’te üçüncü Türkçe mizah dergisi olan Latife’nin kurucusudur.<sup class="calibre3"><a href="../Text/disci_split_043.html#footnote-100-12" id="footnote-100-12-backlink">[12]</a></sup> Bu arada birkaç Türkçe dergi de hiciv niteliği taşıyan ekler vermekteydi: Terakki<sup class="calibre3"><a href="../Text/disci_split_044.html#footnote-100-13" id="footnote-100-13-backlink">[13]</a></sup> (Letaif-i Asar adlı haftalık mizah ekiyle 1868’de), Asır<sup class="calibre3"><a href="../Text/disci_split_045.html#footnote-100-14" id="footnote-100-14-backlink">[14]</a></sup> (hiciv ekleri 1870’de) ve 1872 yılında Hayal’e yayın yasağı konduğunda kısa bir süre için Teodor Kasap tarafından yayınlanan Çıngıraklı Tatar.<sup class="calibre3"><a href="../Text/disci_split_046.html#footnote-100-15" id="footnote-100-15-backlink">[15]</a></sup></p>

  <p class="normal">Dördüncü Türkçe mizah dergisi olan Tiyatro, 1 Nisan 1874’te çıktı. Ulaşabildiğim son sayısı ise 12 Ekim 1875 tarihini taşıyordu, gerçekte daha fazla da sürmüş olabilir. Dolayısıyla, Tiyatro’nun yayın hayatı on sekiz aylık bir süreye yayılmıştır. Ancak dergiye iki kez iki aylık yayın yasağı getirildi ve ikinci yasaklama sona erdikten sonra da Baronyan bir süre dergiyi yayımlayamadı. Dolayısıyla Tiyatro gerçekte on üç ay boyunca yayın hayatında kaldı.</p>

  <p class="normal">Son dört sayı dışında Tiyatro haftada iki kez (çarşamba ve cumartesi günleri) yayımlandı. Her sayı dört sayfadan oluşmaktaydı ve 40 paraya satılıyordu. On dokuzuncu sayıdan itibaren Baronyan Tiyatro’da bazı değişiklikler yaptı. Derginin boyunu büyüttü ve mühendislik çizimleri için tasarlanmış çok daha hoş görünümlü kâğıtlar kullanarak bastı. Aynı zamanda başlığa teatral bir çizim yerleştirildi. Daha sonra, 87. sayıdan itibaren başka değişiklikler meydana geldi. Baronyan sütun düzenlemelerini değiştirdi ve o günkü sosyal yaşamdan alınmış farklı sahneleri temsil eden yeni bir teatral çizime yer vermeye başladı. Tiyatro’nun son dört sayısı Ramazan’a denk geldiği için günlük olarak yayımlandı. Baronyan bu kez derginin boyunu küçülttü, fiyatını yarıya çekti ve ilk sayfadaki çizimi kaldırdı.</p>

  <p class="normal">Tiyatro’nun içeriği, kısa komediler, sahne parçaları, diyaloglar, betimlemeler, mektuplar, ilanlar, telgraflar, fıkralar ve bilmecelerden oluşuyordu. Sonuçta kısa pasajlar içeriyordu, uzun ve süreklilik içeren materyaller, birbirini izleyen iki ya da üç sayı boyunca yayımlanıyordu.</p>

  <p class="normal">Tiyatro’da tartışmaya açılan konular genelde toplumsal içerikliydi. Baronyan, tıpkı Tadron’da yaptığı gibi, politik meseleleri ön plana çıkarmayı da arzu etmiş olabilir. Ancak Türkçe bir dergi olarak Tiyatro, Ermenice adaşına oranla çok daha sıkı kontrol altındaydı. Örneğin bir keresinde, Baronyan’ın, Belçika’nın Almanya tarafından güdüldüğü yolundaki keskin beyanı, Tiyatro’nun iki aylık bir yayın yasağına maruz kalmasına neden oldu; sansürcüler Avrupa’nın büyük güçlerinden birisinin eleştirilmesinden memnun olmamışlardı.<sup class="calibre3"><a href="../Text/disci_split_047.html#footnote-100-16" id="footnote-100-16-backlink">[16]</a></sup> Söz konusu yasak, Baronyan politik eleştirilerini Tadron’da çok daha özgür bir biçimde yayımlarken uygulanmıştı.</p>

  <p class="ortayazi">***</p>

  <p class="normal">Baronyan, tıpkı Tiyatro’da olduğu gibi, Meğu (Arı) ve Tadron’da da eleştirilerini karikatürler aracılığıyla ortaya koydu. Tiyatro’da, genellikle toplumsal konularla ilgili toplam 107 karikatür yayımlandı. Tümünün değil, ama on beş karikatürün ait olduğu özel toplumsal bağlam içerisine oturtulması mümkün olmuştur.</p>

  <p class="normal">Tiyatro’daki karikatürlerin sanatsal kalitesi daha önce Meğu’da yayımlananlarla karşılaştırıldığında büyük bir ilerleme gösterir. Hâlâ belli tasarım hatalarından bahsetmek mümkünse de, çok daha orantılı bir düzen içinde sunulurlar. Hatların, özellikle eylemi gösterirken plastiklikten yoksun olmalarından kaynaklanan keskinliği, dikkati çeken ilk görsel unsurdur. Bazı durumlarda aşırıya kaçan ayrıntılar karikatürü gereğinden fazla yoğun, fazlasıyla “süslü püslü” bir hale getirmiştir. Sanatçılar karmaşık bir gerçekliğe fazlasıyla sadık kalmış görünmektedirler; öyle ki, eserleri dönemin kostümlerine ilişkin güvenilir bir albüm teşkil etmektedir –aslında tarihsel açıdan bu bile tek başına yararlıdır. Fakat insan bu gereksiz ayrıntılar yığını arasında temel yergi fikrini ararken, karikatürün harekete geçirmeye çalıştığı anlık yergisel kahkaha, yumuşak bir gülümsemeye dönüşür. Diğer yandan, başlıklar nüktedan ve doğrudan konu odaklıdır; ayrıca Baronyan’ın kendi tarzını ortaya çıkarır, ki bu, Baronyan’ın, çizimlerin son halinin verildiği aşamaya katkı sunduğu yolundaki varsayımımızın doğruluğunu gösteren bir kanıttır.</p>

  <p class="ortayazi">***</p>

  <p class="normal">Baronyan’ın Tiyatro’yu yayımlamaktaki amacı, Osmanlı başkentinin çok uluslu kamusu ile temasa geçmekti ve dolayısıyla Tadron’dan çok Tiyatro’ya yoğunlaştı. Tiyatro ile aşırı biçimde meşgul olduğundan Tadron’un editörlüğünden iki kez ayrıldı. Haziran 1874’te Tadron’un editörlüğüne S. Terziyan getirildi. Baronyan Tadron’un içeriğiyle ilgilenemeyeceğini açıkladı<sup class="calibre3"><a href="../Text/disci_split_048.html#footnote-100-17" id="footnote-100-17-backlink">[17]</a></sup> ama editörlük konusunda Terziyan’a yardımda bulunacağına ve dizi yazı şeklindeki katkılarını tamamlayacağına dair söz verdi. Terziyan, 25 Eylül 1874’e, yani Baronyan editörlüğü yeniden devralana kadar, yaklaşık iki ay boyunca Tadron’un editörlüğünü yaptı. Ardından derginin editörlüğü Baronyan’ın ortağı olan G. M. Eczacıyan’a geçti ve kendisi 11 Ocak 1875’ten 9 Nisan 1875’e kadar bu görevi sürdürdü. Ardından Baronyan Tadron’a katkı sunan altı kişiyi editör tayin ederek mahlaslarını zikretti.<sup class="calibre3"><a href="../Text/disci_split_049.html#footnote-100-18" id="footnote-100-18-backlink">[18]</a></sup> Böylece Baronyan kendisini nazik bir biçimde Tadron’un editörlüğünden kurtarmış ve tüm ilgisini Tiyatro’ya yöneltmiş oldu. 2 Ağustos 1875’te bir yayın yasağının sona ermesinin ardından Tiyatro’yu tekrar yayımlamaya başladığında, dergi haftada iki kez çıkmaya devam ederken, daha önce haftada üç kez basılmakta olan Tadron haftada bir kez yayımlanmaya başladı.<sup class="calibre3"><a href="../Text/disci_split_050.html#footnote-100-19" id="footnote-100-19-backlink">[19]</a></sup> Tüm bu ayrıntılar, Baronyan’ın, kendi görüşlerini Osmanlı başkentindeki genel kamuya ulaştıracak olan Tiyatro üzerinde çok daha fazla yoğunlaştığı fikrini doğrular niteliktedir.</p>

  <p class="normal">Aslında Baronyan kendisini tümüyle Tiyatro’ya vakfetmişti ve onun sayfalarını tek başına dolduruyordu. Telgraf formunda (Tadron’da “Belier” imzasıyla, Tiyatro’da imzasız olarak) yayımlanmış önemsiz birkaç katkıyı saymazsak, başka hiç kimse ona destek olmamıştır. İlanları saymazsak, Tiyatro’nun hiçbir sayısında Baronyan’ınki dışında bir imzaya ya da mahlasa rastlanmaz. Bu görüşü destekleyen diğer bir açık kanıt da Baronyan’ın derginin tümüne hâkim olan üslubudur.</p>

  <p class="ortayazi">***</p>

  <p class="normal">Tiyatro ve Tadron biçim ve içerik açısından belirgin benzerliklere sahipti. Bir süre için her ikisi de haftada iki gün ve aynı günlerde yayımlandı. Asıl içerik ilk üç sayfada yer alıyor, dördüncü sayfa ise karikatürlere ve ilanlara ayrılıyordu. Aynı karikatürler yeniden üretiliyor ve pek çok kez iki dergide de aynı yazılar çıkıyordu. Fakat iki dergi arasında farklar da vardı. Öncelikle, Tiyatro ve Tadron’da eş zamanlı olarak basılan materyaller, Ermeni ve Osmanlı bağlamına uygun düşecek biçimde düzenlenmişti. Örneğin İstanbul’daki değişik mahalleler anlatılırken, Tadron’da Ermeni yaşantısının görünümleri ön plana çıkmış, Tiyatro’da o mahallede yaşayan farklı unsurları bütünlüklü olarak ele alan betimlemelerle ilgilenilmişti. İkinci olarak, her iki dergide ortak karikatürler yayımlansa da genel ilginin sınırları dışına çıkan konularda açıklamalar Ermeni ve genel halk ilgisine göre değiştirilmişti. Üçüncü ve en önemlisi ise, Tiyatro’da yayımlanan malzemelerin kayda değer bölümü özgün nitelikteydi.</p>

  <p class="normal">Tiyatro ve Tadron arasındaki bu farklılıklara rağmen Baronyan’ın fikirleri her iki dergide de aynıydı. Bu, ilk bakışta Tiyatro’nun taşıdığı önem konusunda soru işaretleri doğmasına yol açabilir. Ama sadece ilk bakışta, çünkü Baronyan kendi görüşlerini kolaylıkla geniş bir okuyucu kitlesine ulaştırıyordu. Baronyan’ın genel görüşleri, farklı etnik grupların aşağı yukarı aynı toplumsal, ekonomik ve siyasi koşullar altında yaşadığı ve aynı dış etkilere maruz kaldığı Osmanlı başkentinde yaşayan herkes için geçerli olacak ve uygun düşecek nitelikteydi. Ancak Tiyatro başka unsurlara da önem atfediyordu.</p>

  <p class="normal">İlk olarak, Tiyatro’nun yayımlanması Baronyan’ın Osmanlı toplumuna dönük çok iyi bilinen toplumsal tavrını güçlendiriyordu. Baronyan, düşüncelerini engelleyecek hiçbir milliyetçi önyargı olmadan, etnik ve dini bariyerleri aştı ve açıkça topluluklar arası uyumu ve toplumsal ilerlemeyi teşvik eden bir bakış açısına işaret ederek İstanbul’daki Osmanlı toplumunu, toplumsal ya da diğer türden ortak problemlere sahip tek bir toplum olarak kabul etti.</p>

  <p class="normal">İkinci olarak, Baronyan Tiyatro’yu yayınlayarak Türkçe edebiyatta mensur mizah türüne –1870’lerde henüz ilk oluşum evrelerini yaşayan bir türe–<sup class="calibre3"><a href="../Text/disci_split_051.html#footnote-100-20" id="footnote-100-20-backlink">[20]</a></sup> kendi katkısını sundu. Mizah türünün kurucusu olan yazar ve editörler, aynı zamanda Tanzimat’ın ilerleyen dönemlerinde, başka isimlerle beraber Türkiye’de toplumsal eleştiriye giden yolları döşeyen öncülerdi.</p>

  <p class="normal">Üçüncü olarak, Baronyan toplumsal reformları sağlayacak en etkili aracın tiyatro olduğunu kabul ettiğinden, Tiyatro’nun sayfalarında etkin biçimde tiyatronun tanıtımını yaptı. Dolayısıyla Baronyan’ın dikkatini, yeni yeni doğmakta olan Türkçe tiyatro ve onun sorunları üzerinde yoğunlaştırmasında şaşırtıcı bir yön yoktur. Baronyan aynı zamanda eleştiriler, kısa komediler ve sayısız diyalog yayımlayarak okuyucularının tiyatro zevkini geliştirdi. Sıradan halkın anlayabileceği bir tarzda yazılmış olan eleştirileri, Türkçe tiyatro tarihinin bu konudaki ilk örnekleri arasında yer alır.<sup class="calibre3"><a href="../Text/disci_split_052.html#footnote-100-21" id="footnote-100-21-backlink">[21]</a></sup></p>

  <p class="normal">Son olarak, Baronyan yazılarında konuşma Türkçesini kullanan ilk yazarlardan biridir.<sup class="calibre3"><a href="../Text/disci_split_053.html#footnote-100-22" id="footnote-100-22-backlink">[22]</a></sup> Konuşma dilinin kullanılmasının türün gereklerinden birisi olduğu, “kaba” komedi türünün sıradan dil kullanımına gerek duyduğu ileri sürülebilir. Ama Baronyan dilin kendisinin bir amaç olmadığına, bir iletişim aracı olduğuna kesin biçimde inanıyor ve modası geçmiş, ağdalı bir dilin üstünlüğü fikrini sert biçimde eleştiriyordu. Baronyan bu ilkeye her zaman, Türkçe yazılarında olduğu kadar Ermenice yazılarında da sadık kalmıştır. Her iki durumda da, tarzı, ödünç alınmış sözcüklere dayalı olmaktansa, olabildiğince basit ve serbestti.</p>

  <p class="normal">Reşat Ekrem Koçu, İstanbul Ansiklopedisi’nde Baronyan’ın Tiyatro’suna da değinmiştir.<sup class="calibre3"><a href="../Text/disci_split_054.html#footnote-100-23" id="footnote-100-23-backlink">[23]</a></sup> Koçu’nun bir hiciv yazarı olarak Baronyan üzerine yazdığı bilgisizce değerlendirmeleri konu edinmek, burada sunulan mevcut alanın sınırlarını aşar. Koçu, Baronyan’ın Türkçesini “bozuk” olarak niteler ve bu yargısını ağırlıklı olarak Baronyan’ın ölçü kullanmaya eleştirel yaklaşmasıyla haklılaştırmaya çalışır. Koçu, yazısını Baronyan’ın Türkçe bilmediğini belirterek noktalar:</p>

  <p class="normal">A. Baronyan Türkçe mizahi manzume yazma cüretini de göstermiştir. Edirne’de doğmuş, Osmanlı İmparatorluğu’nun en büyük fikir ve sanat merkezleri olan Edirne ve İstanbul’da yaşamış ve hayatını kalemi ile kazanma yoluna sapmış olan A. Baronyan’ın, sebavet çağından başlayarak kulaklarını dolduran bir dili doğru yazamayışı öylesine hazindir ki mesela Tiyatro’nun 75. sayısında neşrettiği şu manzumesi ancak bir kakafoni mükafatı kazanabilir...<sup class="calibre3"><a href="../Text/disci_split_055.html#footnote-100-24" id="footnote-100-24-backlink">[24]</a></sup></p>

  <p class="normal">Baronyan Türkçeyi en az ana dili kadar iyi kullanıyordu. Eğer Koçu Tiyatro’yu dikkatli biçimde incelemek için karıştırmış olsaydı, kesinlikle bu türden hatalı kanaatlere varmaktan kaçınabilirdi. Onun Tiyatro’dan alıntıladığı belli satırlar Baronyan’ın Türkçesini gösteren birer örnek olarak kullanılamaz.<sup class="calibre3"><a href="../Text/disci_split_056.html#footnote-100-25" id="footnote-100-25-backlink">[25]</a></sup> Baronyan hiçbir zaman ciddi anlamda nazım formunda yazmamıştır, yayımlamış olduğu on civarındaki kısa şiir de, içeriği biçime kurban eden bazı vasat şairlerin bilinçli bir parodisidir.</p>

  <p class="ortayazi">***</p>

  <p class="normal">Baronyan, tıpkı Meğu ve Tadron’da olduğu gibi Tiyatro’da da tiyatroyla oldukça yoğun ilgilendi. Genelde tiyatro, özelde de Gedikpaşa Tiyatrosu üzerine yapılan ateşli tartışmalara dahil oldu.</p>

  <p class="normal">Ermeniler, Batı Ermenilerine ait ilk profesyonel tiyatroyu 1861 yılında kurmuş olduklarından, tiyatro konusunda çok yol almışlardı ve kayda değer bir deneyime sahiplerdi.<sup class="calibre3"><a href="../Text/disci_split_057.html#footnote-100-26" id="footnote-100-26-backlink">[26]</a></sup> Ermeni tiyatrolarında yetişen oyuncular sonradan 1868’de kurulan ve “Türk tiyatrosunun doğum yeri ve beşiği kabul edilen”<sup class="calibre3"><a href="../Text/disci_split_058.html#footnote-100-27" id="footnote-100-27-backlink">[27]</a></sup> Gedikpaşa Tiyatrosu’nda çalışmaya başlamışlardı. Gedikpaşa Tiyatrosu, kuruluşunu takip eden yıllarda kaçınılmaz olarak ortaya çıkan ilk güçlüklerle ve tiyatronun rolü, repertuvar, prodüksiyonlar ve oyunculuk konusunda yürütülen tartışmalarla uğraşmak zorunda kaldı.</p>

  <p class="normal">Hayal’in editörü Teodor Kasap Efendi, Gedikpaşa Tiyatrosu’nun kurucusu ve yönetmeni Güllü Agop Efendi (Hagop Vartovyan) ile sürekli olarak fikir ayrılığına düşüyordu.<sup class="calibre3"><a href="../Text/disci_split_059.html#footnote-100-28" id="footnote-100-28-backlink">[28]</a></sup> Özellikle Güllü Agop Efendi’nin Gedikpaşa Tiyatrosu’nun 1873-1874 sezonunda oynayacağı oyunların programını içeren bir bülten yayımladığı 1872 yılından sonra, Kasap’ın Gedikpaşa Tiyatrosu’na yönelik saldırılarının şiddeti arttı. Bu bültende Güllü Agop isim vermeden ve genel ifadeler kullanarak kendisini ve tiyatrosunu “çekemeyen pek çok insan olduğu”ndan şikâyet etmekteydi.<sup class="calibre3"><a href="../Text/disci_split_060.html#footnote-100-29" id="footnote-100-29-backlink">[29]</a></sup> “Kasap Efendi bunu üzerine aldı”<sup class="calibre3"><a href="../Text/disci_split_061.html#footnote-100-30" id="footnote-100-30-backlink">[30]</a></sup> ve Güllü Agop ve tiyatrosu üzerine çok daha küstahça bir saldırı dalgası başlattı. Baronyan’ın Tiyatro’su da, Güllü Agop’un savunuculuğunu yaptığı için bu saldırıdan eşit derecede pay aldı.</p>

  <p class="normal">Hayal’in saldırıları Güllü Agop’un tiyatrosu kadar kişiliğini de hedef alıyordu. Hayal’e göre Güllü Agop sanatsal arka planı yetersiz olduğundan Gedikpaşa Tiyatrosu’nu işletecek çapta birisi değildi; “dört gün önce” işten ayrılmış bir “sıvacıydı”.<sup class="calibre3"><a href="../Text/disci_split_062.html#footnote-100-31" id="footnote-100-31-backlink">[31]</a></sup> Güllü Agop sadece herhangi bir Avrupa dilini değil, Türkçeyi bile yeterince iyi bilmiyordu. Dahası Kasap, Güllü Agop’un dürüstlüğünü de sorguluyordu: Güllü Agop “kötü ahlaklı”, “haddini bilmez”, “küstah”, “sersem” birisiydi.<sup class="calibre3"><a href="../Text/disci_split_063.html#footnote-100-32" id="footnote-100-32-backlink">[32]</a></sup> Böyle bir adam halkı eğitmeye nasıl cüret edebilirdi? Kasap, Güllü Agop’a cömert bir teklifte bulunuyordu: “Önce kendini eğit, sonra diğerlerini.”<sup class="calibre3"><a href="../Text/disci_split_064.html#footnote-100-33" id="footnote-100-33-backlink">[33]</a></sup> Hayal aynı zamanda Güllü Agop’u eser hırsızlığı ile suçluyordu: Başkaları tarafından yazılan oyunların telif haklarına sahip çıkıyordu. Son olarak, Güllü Agop’un programının haddinden fazla iddialı olduğu ileri sürülüyordu, çünkü Güllü Agop’un programındaki kadar zorlu oyunları sahnelemeye Avrupalılar bile nadiren cesaret edebilirdi. Bunun yanında, Güllü Agop’un oyuncu kadrosu sanatsal açıdan bu oyunları icra edecek yeterlilikte değildi.</p>

  <p class="normal">Baronyan Hayal’in ithamlarını reddediyor ve Tiyatro’nun Güllü Agop’un avukatlığını yapmadığını belirtiyordu. Baronyan’ın Güllü Agop’u ve onun tiyatrosunu sorgusuz sualsiz desteklemiş olduğu doğru değildi. Tam aksine, uygun ve gerekli olduğunda daima Gedikpaşa Tiyatrosu’nu eleştirmişti ve gelecekte de eleştirmeye devam edecekti.</p>

  <p class="normal">Böylece, Baronyan Güllü Agop’u kanatları altına aldı. Hiç kimse mükemmel değildi; insanlar Güllü Agop’un kendisinden öğrenemeyecekleri şeyleri onun yönettiği oyunlardan öğrenebilirlerdi. Güllü Agop’un eski mesleğine gelince, bu onun yetenekli olduğunu kanıtlıyordu; mütevazı bir meslekten gelip ilk Türk tiyatrosunun kurucusu olmaya yükselecek kapasiteye sahip birisiydi. Hayal, haklı olduğu konularda Güllü Agop’u eleştirme hakkına sahipti. Diyelim ki Baronyan Hayal’in dediği gibi Güllü Agop’un hiç dil bilmediğini kabul etmişti. Ne fark ederdi ki? Güllü Agop tiyatroda ders vermeyecekti ki,<sup class="calibre3"><a href="../Text/disci_split_065.html#footnote-100-34" id="footnote-100-34-backlink">[34]</a></sup> onu organize edecek ve yönetecekti. Güllü Agop dil bilen insanlara (oyuncular) maaş ödüyordu. Eğer Hayal’in eser hırsızlığı suçlamaları doğruysa Baronyan da Güllü Agop’un bu davranışını uygunsuz bulacaktı. Son olarak, Tiyatro’ya göre Güllü Agop’un repertuvarı ile ancak iftihar edilebilirdi, çünkü özellikle Avrupalı basın onu bizzat övmüştü. Avrupa’da oynanan iyi oyunlar “Türkistan”da da oynanmalıydı. “Türkistan’ın her zaman Avrupa’nın gerisinde kalacağını” Hayal’e kim söylemişti?<sup class="calibre3"><a href="../Text/disci_split_066.html#footnote-100-35" id="footnote-100-35-backlink">[35]</a></sup> Her zaman “millete hizmet ettiğini”<sup class="calibre3"><a href="../Text/disci_split_067.html#footnote-100-36" id="footnote-100-36-backlink">[36]</a></sup> iddia eden Hayal, Güllü Agop’un topluluğu Kasap’ın eleştirdiğinden bile zor oyunları Avrupalıların hayranlığını kazanacak biçimde icra ederken, Güllü Agop’u ve onun tiyatrosunu suçlamaya nasıl cesaret ediyordu? Doğru, oyunculukların mükemmel olmadığını Baronyan da kabul ediyordu, ama bu, Hayal’e, oyuncuları “utanmazlık”la suçlama hakkını verir miydi?<sup class="calibre3"><a href="../Text/disci_split_068.html#footnote-100-37" id="footnote-100-37-backlink">[37]</a></sup> Kasap Efendi küstahlaşıyordu ve eğer Agop’a kin duyuyorsa eleştirilerini doğrudan Agop’a yöneltmeliydi, onun tiyatrosuna değil.</p>

  <p class="normal">Hayal, verdiği yanıtta kendi bakış açısına dair bazı açıklamalar yayımladı. Kasap Efendi Osmanlıların Avrupalıların altında kalmasını önermiyordu, Avrupalıları “taklit” etmesini doğru bulmuyordu, çünkü Avrupalıların ahlak anlayışı ve alışkanlıkları Osmanlı standartlarıyla “taban tabana zıttı.”<sup class="calibre3"><a href="../Text/disci_split_069.html#footnote-100-38" id="footnote-100-38-backlink">[38]</a></sup> Hayal’in bakış açısına göre, Güllü Agop zamanın mütevazı eserlerini sahnelemeliydi, büyük yazarlar (Shakespeare, Goethe, Schiller, Dumas gibi), Gedikpaşa Tiyatrosu belli bir gelişme kaydettikten sonra sahneye taşınmalıydı. Kasap Efendi, Güllü Agop’a “sıvacı” olarak hitap ederken onu aşağılamaya ya da oyuncularını hor görmeye çalışmadığını belirtiyordu. Ama “yeteneklerinin ötesinde”<sup class="calibre3"><a href="../Text/disci_split_070.html#footnote-100-39" id="footnote-100-39-backlink">[39]</a></sup> işler yapan kişilere “haddini bilmez” denirdi ve Güllü Agop da yeteneklerinin ötesinde işlere kalkıştığı için bir haddini bilmezdi. Avrupalı basının övgüye değer bulduğu şey Güllü Agop ve kadrosu değil, Dikran Çuhacıyan’ın müziğiydi. Kasap Efendi aynı zamanda, Güllü’nün başkaları tarafından yazılan oyunları sahiplendiğini kanıtlayacak kanıtlar ileri sürüyordu.</p>

  <p class="normal">Ardından Baronyan’a sıra geliyor ve Kasap Efendi Tiyatro’nun yayımlanması için gerekli izne Güllü Agop’un arkadaş çevresi aracılığıyla ulaşıldığını açıklıyordu. Bundan dolayı, Tiyatro, Güllü Agop’un fikirlerinin “avukatlığını”<sup class="calibre3"><a href="../Text/disci_split_071.html#footnote-100-40" id="footnote-100-40-backlink">[40]</a></sup> yapıyordu. Hayal’e göre Baronyan tutarsızlık sergiliyordu, çünkü daha önceleri Gedikpaşa’nın ilerleme kaydedeceğini sanmıştı ve bu türden umutların ifade edilmesi aslında Baronyan’ın da Gedikpaşa’nın standartlarını sorguladığını gösteriyordu. Kasap, Meğu’da Baronyan’ın Güllü Agop’a dair eski bir eleştirisini açığa çıkarıyor ve bunun Baronyan’ın şimdiki tavrıyla açık bir zıtlık içerisinde olduğunu iddia ediyordu. Kasap, yazısını Baronyan’ın sonradan editör olmuş eski bir oyuncu olduğunu, dolayısıyla onun editörlüğünün de yetersiz olduğunu belirterek noktalıyordu.</p>

  <p class="normal">Baronyan, Osmanlı’nın Avrupa’yı taklit etmemesi gerektiği konusunda onunla hemfikirdi. Fakat, Güllü Agop’a ilk saldırısını yönelttiğinde Hayal’in ileri sürdüğü nokta bu değildi. Kasap, büyük yazarları sahnelemek istediği için Güllü Agop’u küstah ve haddini bilmez olarak nitelerken, büyük Avrupalı ustaların bile bu yazarların eserlerini sahnelemeyi nadiren düşündüklerini de belirtiyordu. Kasap Efendi aynı zamanda, ünlü oyunlarda rol alan ve çok yüksek ücretler (30 bin Frank) ödenen büyük oyuncuların bile, sıvacılık işini bırakıp “Osmanlı ve Avrupa’nın ahlaki değerlerinden bihaber çömezleriyle”<sup class="calibre3"><a href="../Text/disci_split_072.html#footnote-100-41" id="footnote-100-41-backlink">[41]</a></sup> beraber bir tiyatro kuran Güllü Agop kadar küstah olmadığını söylemekteydi. Bu, Avrupa taklitçiliğine bir saldırı olarak görülebilir miydi? Hayal, Güllü Agop’un, büyük yazarların oyunlarını oynamayı tiyatrosunun ilerleme kaydettiği daha ileri bir tarihe erteleyerek, bu sahnede mütevazı oyunlar sahnelemesi gerektiğini savunuyordu. Eğer Gedikpaşa Tiyatrosu sanatsal standartlarını Baronyan’ın beğenisini kazanacak düzeyde geliştirirse, Avrupalı eserler Osmanlı toplumsal normlarına uygun hale mi gelecekti? Kasap Efendi neden kendisi Gedikpaşa Tiyatrosu’nda oynanmak üzere Molière’in Cimri’sini (Pinti Hamid) –Avrupalı değerlere dayalı bir oyunu– çevirmişti? Neden Sganarelle’i orta oyunu formunda oynanmak üzere çevirmeyi denemişti? Bu oyunlar geçmişte Osmanlı yaşamı bağlamına uygun düşüyordu da şimdi mi düşmüyordu? Pinti Hamid’de oynarken Avrupalı değerlerden ve ahlak anlayışından haberdar olan oyuncular, şimdi neden sözü edilen değerler ve ahlak anlayışından bihaber olmakla itham ediliyorlardı? Kasap Efendi neden o zaman Güllü Agop’un sıvacılık geçmişinden bahsetmiyordu da şimdi bu özel durumun üzerinde duruyordu? Kasap Efendi, kendi Cimri çevirisinin, şimdi bir “yozlaşma kaynağı”<sup class="calibre3"><a href="../Text/disci_split_073.html#footnote-100-42" id="footnote-100-42-backlink">[42]</a></sup> olarak nitelendirdiği aynı tiyatroda oynanmasına neden izin vermişti? Kasap Efendi, Fransız oyunlarını orta oyunu formunda oynanmak üzere çevirirken ulusal değerleri yozlaştırmıyor muydu?</p>

  <p class="normal">Hayal aynı zamanda, yeteneklerinin ötesinde işlerin altına girdiğini öne sürerek Güllü Agop’u haddini bilmez olarak nitelendiriyordu. Baronyan, Güllü Agop birkaç oyun oynayıp işi sürdüremeseydi bunun doğru olabileceğini söyleyerek yanıt veriyordu. Fakat kanıtlar gösteriyordu ki Güllü Agop sadece tiyatrosunu başarılı biçimde devam ettirmekle kalmıyor, aynı zamanda onun standartlarını geliştiriyordu.</p>

  <p class="normal">Kasap Efendi’nin, oyuncuların dürüstlüğünden şüphe duymadığını açıklaması da ciddiye alınamazdı, aksi halde Gedikpaşa’nın bir yozlaşma kaynağı olduğu yolundaki betimlemeler nasıl açıklanabilirdi? Avrupalı basının takdiri sadece Çuhacıyan’ın müziğine yönelik değil, aynı zamanda oyunculara yönelikti; Kasap Efendi söz konusu yazıyı daha dikkatli biçimde yeniden okumalıydı.</p>

  <p class="normal">Baronyan, Kasap Efendi’nin Güllü Agop’un telif hırsızlığı ile ilgili ortaya koyduğu kanıtları ise yeterli buluyordu. Güllü Agop’un bu davranışını ayıplıyordu; başkalarının düşünsel meyvelerini çalmak dünya üzerindeki “en kötü” şeydi.<sup class="calibre3"><a href="../Text/disci_split_074.html#footnote-100-43" id="footnote-100-43-backlink">[43]</a></sup> Hırsızlar, kendilerini Tavus kuşu tüyleriyle süsleyen kargalara benzerlerdi. Sonunda tüyler, onları taşıyanın gerçek kimliğini açığa çıkaracak biçimde uçar giderlerdi.</p>

  <p class="normal">Baronyan, ardından kendi konumunu açıklamaya geçiyordu. Ona göre, kendi bakış açısında bir tutarsızlık yoktu. O, Gedikpaşa Tiyatrosu’nun gelişme kaydedeceğini umduğunu belirtmişti. Bu gelişme sınırsız olamayacağına göre, burada bir çelişki yoktu. En büyük başarılar bile söz konusu olsa, insan her zaman mükemmele daha çok yaklaşmayı arzulayabilirdi. Meğu’da yayımlanan Güllü Agop eleştirisine gelirsek, bu sadece kendisinin Güllü Agop’a tarafsız yaklaştığını kanıtlar ve Baronyan’ın Güllü Agop’la senli benli olduğu yolundaki iddiayı çürütürdü. Baronyan, Güllü Agop’un Tiyatro’nun yayımlanması için gerekli iznin alınması konusundaki yardımlarıyla ilgili iddiaları dolaylı olarak reddediyor ve Tiyatro’nun “herhangi bir kimsenin kişisel amaçlarının bir aracı”<sup class="calibre3"><a href="../Text/disci_split_075.html#footnote-100-44" id="footnote-100-44-backlink">[44]</a></sup> olmadığını ve olamayacağını bir kez daha ısrarla vurguluyordu. Gerekli her durumda Güllü Agop’u eleştirmişti ve eleştirecekti, çünkü yegâne amacı “adalet”e<sup class="calibre3"><a href="../Text/disci_split_076.html#footnote-100-45" id="footnote-100-45-backlink">[45]</a></sup> hizmet etmekti. Baronyan bazı sahnelerde oyunculuk yapmış olmaktan gurur duyuyordu ve halka hizmet verdikten sonra bunun nasıl olduğunun çok da önemli olmadığını düşünüyordu. Kasap Efendi’nin büyük hayranlık beslediği Molière de bir oyuncuydu. Ayrıca eğer Baronyan sonradan editör olmuş bir oyuncuysa, Kasap Efendi de ileride bakkal olacak bir editördü!</p>

  <p class="normal">Baronyan, Gedikpaşa Tiyatrosu’nu tüm kalbiyle destekliyordu. Bu, nitelik ve nicelik açısından saygıyı hak eden bir ekibe sahip ilk ve tek profesyonel Türk tiyatrosuydu. Dolayısıyla hem halk, hem de entelektüeller Gedikpaşa Tiyatrosu’na mümkün olan her türlü yardımı sunmalıydılar. Baronyan özellikle editörlerden yapıcı eleştiriler yapmalarını bekliyordu. Ancak maalesef bazıları bu beklentiyi yerine getirmiyor ve kişisel çıkarları doğrultusunda hareket ediyorlardı. Örneğin, Güllü Agop bu tiyatroda editörlere koltuk tahsis ediyordu. Ama editörler bu ayrıcalığı genelde kötüye kullanıyorlardı; çeşitli arkadaşlarını da beraberlerinde tiyatroya getiriyorlardı. Anlaşılır biçimde içeri girmelerine izin verilmeyince de Güllü Agop’a karşı bir eleştiri yağmuru başlatıyorlardı.</p>

  <p class="normal">Gedikpaşa Tiyatrosu çeşitli zorluklar içerisinde kurulmuştu ve Baronyan için yeni tiyatro grupları kurma fikri her zaman hoş karşılanacak bir şeydi. Ve bu türden bir girişim kaçınılmaz olarak Gedikpaşa Tiyatrosu’nun sanatsal ve maddi gücünü azaltacaktı. Bununla birlikte, sınırlı sayıdaki Osmanlı seyircisi ancak tek bir tiyatroyu ayakta tutabilecek güçteydi. Ve dönemin şartlarında, kör topal ilerleyen birkaç tanesi yerine, iyi organize edilmiş bir tiyatro tercih edilebilirdi. Ama Baronyan’ın kendisi, özellikle sürekli eleştiri yönelttiği Çuhacıyan topluluğuna karşı hasmane bir tavır takınıyordu. Gedikpaşa Tiyatrosu gerilemeden mustaripken Çuhacıyan’ın operetleri emsali görülmemiş bir başarı sergiliyorlardı; Çuhacıyan dolu salonlara çalıyor, şarkıları İstanbul’un her yerinde söyleniyor ya da ıslıkla çalınıyordu. Baronyan, Çuhacıyan’ın gösterilerini “sıkıcı” olarak nitelerken bunu neden görmezden geliyordu?<sup class="calibre3"><a href="../Text/disci_split_077.html#footnote-100-46" id="footnote-100-46-backlink">[46]</a></sup> Bunun ardında ilk bakışta göze çarpmayacak bir şey yatıyordu ve bir hüküm vermeden önce Baronyan’ın Çuhacıyan hakkındaki görüşlerini açıklamak gerekir.</p>

  <p class="normal">Baronyan, Çuhacıyan’ın operetlerindeki bazı edebe aykırı sahnelerden hiç hoşlanmıyordu. Özellikle Çuhacıyan’ın ilk opereti olan Arif’te, Baronyan’a ahlaka aykırı ve baştan sona tiksindirici gelen bazı aşk sahneleri vardı. Baronyan’ın diğer bir memnuniyetsizliği, Çuhacıyan’ın ikinci opereti olan Köse Kâhya’da yer alan Köse Zakar adlı bir karakterdi. Zakar arada sırada Ermenice konuşarak seyircileri gülmekten kırıp geçiriyordu. Baronyan’a göre bu Ermeni diline yapılmış büyük bir hakaretti. Baronyan’ın Tadron ve Tiyatro’daki ağır eleştirileri görmezden gelinemezdi: Arif’ten ve Köse Kâhya’dan aşk sahneleri ve Zakar’ın Ermenice sözleri çıkarıldı.<sup class="calibre3"><a href="../Text/disci_split_078.html#footnote-100-47" id="footnote-100-47-backlink">[47]</a></sup></p>

  <p class="normal">İkinci bir nokta, Baronyan’ın Batılı müzikten ve enstrümanlardan genelde zevk almamasıyla ve Çuhacıyan’ın, Baronyan’a göre uyumsuz olan Doğulu ve Batılı melodileri harmanlama yönünde bir çaba sarf etmesiyle ilgiliydi. Leblebici Horhor Ağa’yı yarı yarıya Doğulu, yarı yarıya Batılı giysiler giymiş bir biçimde, aynı anda hem sigara hem de nargile içerken gösteren bir karikatür yayımladı. Başlık şöyleydi: “Eğer Doğulu ve Batılı melodiler harmanlanırsa...”<sup class="calibre3"><a href="../Text/disci_split_079.html#footnote-100-48" id="footnote-100-48-backlink">[48]</a></sup></p>

  <p class="normal">Yukarıda bahsedilen etmenler Baronyan’ın Çuhacıyan’a dönük tavrını aydınlatmakla beraber, onun hasmane eleştirilerini asla haklı çıkarmaz. Baronyan’ın, halkın Çuhacıyan’ın operetlerinde “sıkılıp”, “yorulduğu” yolundaki saptamaları kesinlikle doğru değildir.<sup class="calibre3"><a href="../Text/disci_split_080.html#footnote-100-49" id="footnote-100-49-backlink">[49]</a></sup> Bu tavır, Baronyan ile Güllü Agop arasındaki varsayımsal yakınlıktan mı kaynaklanmaktaydı? Güllü Agop’un, Tadron’a yayın yasağı geldiğinde mağdur duruma düşen Baronyan’ın maddi kayıplarını karşılamak için bir dayanışma gösterisi düzenlediğini biliyoruz;<sup class="calibre3"><a href="../Text/disci_split_081.html#footnote-100-50" id="footnote-100-50-backlink">[50]</a></sup> Kasap Efendi’nin Güllü Agop’un Baronyan’a Tiyatro’nun yayın lisansını alması için yardım ettiği yolundaki iddialarından haberdarız ve son olarak Baronyan’ın Çuhacıyan’a dönük tavrını da biliyoruz. Ama diğer yandan Baronyan, yapıcı biçimde de olsa, Güllü Agop’un şahsını (mesela Milli Kodamanlar’da) ve tiyatrosunu da eleştirdi. Baronyan’ın hayat hikâyesini yazanlar ya da ona ilişkin hatıralarını aktaranlar, Güllü Agop’u onun yakın arkadaşları arasında saymaz. Dolayısıyla Baronyan’ın itkileri hakkında çok kesin bir sonuca ulaşmak kolay değildir. Sonuçta biz onun Çuhacıyan’a karşı haksız bir tavır takındığını düşünebiliriz.</p>

  <p class="ortayazi">***</p>

  <p class="normal">Orta oyunu tiyatroyu tehdit eden diğer bir unsur olarak sunuluyordu ve Baronyan, orta oyununun teatral unsurları tiyatronun yerini alamayacağı gerekçesiyle, onun modern tiyatronun taleplerini karşılayacak biçimde geliştirilmesi önerisine şiddetle karşı çıkıyordu. Ne oyunlar orta oyunu biçiminde icra edilebilirdi, ne de kısa orta oyunları modern tiyatro biçiminde sahnelenebilirdi.</p>

  <p class="normal">Kasap Efendi ve başkaları ise orta oyununun modernize edilmesi gerektiğini ileri sürüyorlardı. Kasap Efendi’nin yaklaşımı şöyleydi:</p>

  <p class="normal">Bizim için tiyatroyu ne Yunan’dan, ne Roma’dan, ne Fransa’dan ne de İngiltere’den almaya ve onlara tatbik ve taklit etmeye hacet yoktur. Gerek tatbik suretiyle olsun, gerekse eskiden beri bulunsun, halkımızda tiyatro fikri ve elimizde bir tiyatro vardır ki biz buna Zuhuri [orta oyunu] diyoruz. Bu tiyatro, zamanımızın terakkilerine nisbetle geri kalmış da şimdi ihtiyacımıza yetmiyorsa, bunu bugünkü ihtiyacımıza kafi olabilecek hale getirmeliyiz. Yani Zuhuri’yi şimdi oynamakta olduğu avlulardan yahut ahır gibi yerlerden çıkarıp, Gedikpaşa Tiyatrosu gibi bir muntazam yere götürmeliyiz.<sup class="calibre3"><a href="../Text/disci_split_082.html#footnote-100-51" id="footnote-100-51-backlink">[51]</a></sup></p>

  <p class="normal">Baronyan bu görüşün tamamıyla karşısındaydı. Baronyan için “orta oyunu” popüler bir geleneksel eğlence biçimiydi ve tiyatro ile “orta oyunu” arasına belirgin bir çizgi çekiyordu. Onun seyirciye hiçbir düşünce aktarmadığı, hatta daha da önemlisi çok daha ahlaksız sahneler içerdiği yolunda olumsuz düşüncelere sahipti. Orta oyunu icracıları “paçavra giymiş”<sup class="calibre3"><a href="../Text/disci_split_083.html#footnote-100-52" id="footnote-100-52-backlink">[52]</a></sup> bir grup şarlatandı; saçma konuşmalar yapar ve uygunsuz davranışlar sergilerlerdi.</p>

  <p class="normal">Baronyan Tiyatro’da diyalog formunda bazı eleştiriler de yazmıştır. Sıradan halka görüşlerini kolayca anlatabileceği, kısa ve öz bir tarz içerisinde oyunların ve oyunculukların genel nitelikleri üzerinde durmuştur.</p>

  <p class="normal">1. İlk eleştiri Manastırlı Rıfat Bey’in oyunu Feyz-i Aşk üzerinedir.<sup class="calibre3"><a href="../Text/disci_split_084.html#footnote-100-53" id="footnote-100-53-backlink">[53]</a></sup> Baronyan, bu oyunla La Dame aux Camelias (Kamelyalı Kadın) arasında, dil ve final sahnesi dışında hiçbir fark görememiştir; iki oyun arasında birçok benzerlik vardır. Ayrıca Baronyan oyuncuların rollerini iyi ezberlemediklerini gözlemlemiştir.</p>

  <p class="normal">2. Baronyan Şemsettin Sami’yi tebrik ediyor ve onun oyunu Besa yahut Ehde Vefa’yı övüyordu.<sup class="calibre3"><a href="../Text/disci_split_085.html#footnote-100-54" id="footnote-100-54-backlink">[54]</a></sup> Baronyan’a göre o güne kadar yalnızca iki iyi “milli” oyun yazılmıştır ve bu, onlardan birisidir. Oyun başarılıdır, çünkü tipik karakterler tipik durumlar meydana getirirler. Oyunun iyi kurulmuş olan kurgusu yazarın “zekâ”sının bir göstergesidir. Oyun yazmak zordu ve bir oyun yazarı geniş bir genel kültüre ve anlayış gücüne ihtiyaç duyardı. Oyuncuların yorumu tümüyle tatmin edici değildi, bazen seyircileri ağlatmak yerine güldürüyorlardı.</p>

  <p class="normal">3. Baronyan, Arif tarafından yazılan Kaza ve Kader’i,<sup class="calibre3"><a href="../Text/disci_split_086.html#footnote-100-55" id="footnote-100-55-backlink">[55]</a></sup> büyük oranda tumturaklı ve kafiyeli tarzı yüzünden oynanabilir bulmuyordu. Herhangi bir oyunun tarzının basit ve doğal olması ve karakterleri oluşturma biçiminin de dikkatle değerlendirmeye alınması gerektiğini ileri sürüyordu. Ancak bu tür henüz yeniydi ve gelecekte daha iyi ürünler ortaya konacaktı.</p>

  <p class="normal">4. La Belle Hélène<sup class="calibre3"><a href="../Text/disci_split_087.html#footnote-100-56" id="footnote-100-56-backlink">[56]</a></sup> oyununu eleştiren Baronyan, oyunu beklediğinden iyi bulduğunu belirtiyordu. Özel olarak belirtmese de bazı hatalardan bahsediyor ve biraz da oyunculuklara değiniyordu.</p>

  <p class="normal">Baronyan aynı zamanda Şair Evlenmesi (onun deyimiyle Âşık Evlenmesi) ile ilgili bir eleştiri de yapmış ve bu oyunun Şinasi’ye ait olmadığını ileri sürmüştür.<sup class="calibre3"><a href="../Text/disci_split_088.html#footnote-100-57" id="footnote-100-57-backlink">[57]</a></sup> Onun bu şüpheyi duymasında kısmen Şinasi’ye duyduğu büyük saygı rol oynasa da, Baronyan eserin Şinasi tarafından yazılmadığını kanıtlamak için, oyunun sanatsal standartlarının düşük olması dışında başka savunular da ileri sürüyordu: 1) Üslubu doğal değildi ve kabaydı; 2) Noktalama işaretleri yanlış kullanılmıştı, Şinasi Türkçede bu işaretleri ilk kez kullanan kişiydi ve böyle bir hata yapamazdı; 3) Şinasi yayıncılığa çok büyük bir tutkuyla bağlıydı ve eğer bu komediyi o yazmış olsaydı kesinlikle kendisi yayımlardı; 4) O zamanlarda yazarın adı normalde sadece ön kapakta yazardı ama Şinasi’nin adı okuyucuyu kandırmak niyetiyle hem ön, hem de arka kapağa yazılmıştı; 5) Baronyan, eğer bu oyun Şinasi tarafından yazıldıysa, orijinal el yazmalarının ortaya çıkarılması gerektiğini savunuyordu. Etrafta Şinasi’nin el yazısını ve imzasını tanıyan birçok insan vardı. Ardından Baronyan oyun üzerine yorum yaparak, içerisinde yeterli oranda komik unsur bulunmadığını, icra etmek için çok kısa olduğunu ve ana temayı eylemler yoluyla geliştirmekte başarısız olduğunu belirtiyordu.</p>

  <p class="ortayazi">***</p>

  <p class="normal">Tiyatro’da yer alan en sert eleştirilerden bazıları Türkçe basın üzerinedir. Ama Baronyan’ın Ermenice ve Türkçe basına dönük benzer nitelikteki ithamlarından burada bahsedilmeyecek. Ancak polemiksel niteliği nedeniyle dikkate değer olan özel bir yazı vardır.</p>

  <p class="normal">Türkçe basına yönelik “Hülasetülefkar” adlı bu yazı, ifade özgürlüğünün engellenmesinin Türkçe basının ilerlemesini engellemeyeceğini ileri sürmekteydi.<sup class="calibre3"><a href="../Text/disci_split_089.html#footnote-100-58" id="footnote-100-58-backlink">[58]</a></sup> “Hülasetülefkar”, sansürcülüğün kişiliğe yönelik eleştirileri yasaklama kararını haklı bulurken, bu türden eleştirilerin geçmişte hastalıklı yazılara ve ağız dalaşını hatırlatan kişisel tartışmalara yol açtığını ileri sürüyordu. Baronyan bu yazıdan alıntılar yaptı ve parantez içinde kendi yorumlarını ekledi. İfade özgürlüğü vazgeçilmez bir haktı; kişilerin eleştirisi geniş anlamda toplum için yararlıydı ve engellenmemeliydi. Bunun yanında, Baronyan yazısını, ifade özgürlüğünü sonuna kadar kullanarak eleştiri yapan bir dergi bilmediğini belirterek bitiriyordu.<sup class="calibre3"><a href="../Text/disci_split_090.html#footnote-100-59" id="footnote-100-59-backlink">[59]</a></sup></p>

  <p class="normal">Baronyan’ın Tiyatro’daki politik eleştirisi İspanya’daki Carlist harekete dönüktü.<sup class="calibre3"><a href="../Text/disci_split_091.html#footnote-100-60" id="footnote-100-60-backlink">[60]</a></sup> Don Carlos’un konuşmalarını tam bir özgürlük içinde alaya aldı, onun hakkında bir komedi yazdı ve onu yetersiz, korkak ve geveze bir lider olarak iğneleyici bir biçimde eleştirdi.</p>

  <p class="sagnormal">İngilizceden çeviren<br class="chapter" />
  Fırat Güllü</p>

  <div class="calibre1" id="calibre_pb_19"></div>
</body>
</html>
