<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>disci</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_4">Oğlunun Anlatımıyla Hagop Baronyan<sup class="calibre3"><a href="../Text/disci_split_019.html#footnote-200-2" id="footnote-200-2-backlink">[*2]</a></sup></h2>

  <p class="normal">1891’de babamı kaybettiğimde 8 yaşındaydım.</p>

  <p class="normal">Ortaköy’de oturuyorduk. Ben daha Tarkmançats Ermeni Okulu’na başlamadan, çok küçükken, babam çoğu kez elimden tutar, beni de bürosuna götürürdü.</p>

  <p class="normal">(...)</p>

  <p class="normal">Akşamları babam genellikle eve geç gelir, şen şakrak içeri girerdi. İçmiş olması bizim için bir sır değildi. İlk işi kız kardeşimle uslu durup durmadığımızı anneme sormak olurdu. (...) Annem çok uslu durduğumuzu, onu üzmediğimizi söylerdi; oysa sonsuz yaramazlıklarımızla odanın altını üstüne getirmiş olurduk. Bu güvenceyi alınca, babamın yanına giderdik; o da bizi öpüp severdi.</p>

  <p class="normal">Yemek masası şarap veya rakıyla beraber, babamın sevdiği mezelerle çabucak hazır olurdu. Ben babamla annemin arasına otururdum hep. Bizimle neşelenir, şakalaşırdı. Bazen beni de içkisine ortak eder, anama dönerek,</p>

  <p class="normal">“Satenik, oğlana da biraz şarap ver” derdi.</p>

  <p class="normal">“Hagopcan, çocuğun ciğerleri yanacak...”</p>

  <p class="normal">“Azıcık bir şeyden ne olacak, içsin ki adam olsun, adam...” derdi.</p>

  <p class="normal">Yemekten sonra o yazıp okuduğunda, biz yatmış olurduk. Oturuyor olsak bile onu çalışırken rahatsız etmezdik.</p>

  <p class="normal">Kilise müziğinin yanı sıra, şark musikisini de çok severdi, âşığıydı. Bir kanunu vardı, ara sıra da çalardı. Çoğu kez kilise müziği ve vaaz dinlemek için kiliseye giderdi. Bir gün bir ahbabıyla Galata’daki Surp Lusavoriç Kilisesi’ne gitmiş. Vaazı iyi duyamayınca arkadaşının kulağına fısıldamış: “Bu vaazı duymak için telefon ahizesi lazım!”</p>

  <p class="normal">Babam öğrenciliğinde matematikten nefret etmişken, değme bir muhasebeci olmuştu. Surp Pırgiç Hastanesi’nin kaleminde de çalışıyordu. Her akşam Ortaköy’e gelmeden önce, Galata’daki Fosgolo’nun meyhanesine uğramayı âdet edinmişti. Çok ender olarak eve yalnız gelirdi. Bizim evin kapısına kadar ona biri eşlik ederdi. Ölümünden yıllar sonra, bir gün, Hastane kaleminde birlikte çalıştığı doktor Boğos Varjabedyan’la babam hakkında konuşurken, “Ona eşlik eden bendim” dedi gülerek ve babam hakkında ilginç şeyler anlattı.</p>

  <p class="normal">O dönemde Hastane kaleminin müdürü Kamig Hünkârbeğendiyan, Ortaköy’e kadar Baronyan’ı izlemesi için doktor Varjabedyan’ı özel olarak görevlendirir. Meyhanede tesadüfen karşılaşıp ölçüyü kaçırmasına engel olacaktır. (...) Baronyan, alışkanlığı üzere, tramvaya binmez, Ortaköy’e kadar yürümek ister. Onu tramvaya binmeye ikna edemeyince doktor Varjabedyan da ister istemez beraber yürüyüverir.</p>

  <p class="normal">Varjabedyan’ın anlattığına göre, bir gün Baronyan, Beşiktaş-Ortaköy arasındaki kemerin altında oturup dinlenmek ister. O sırada tramvayın sesi duyulur, yakından geçiverecektir. Varjabedyan orada oturmanın tehlikeli olduğunu söyleyince, “Biraz öteden geçiversin!” der ve ayağa kalkar.</p>

  <p class="normal">Babam genellikle pazar günleri entelektüel dostlarını evinde ağırlardı. Bazen içki masasına da misafir ettiği olurdu. Hrant Asadur’un tanıklığına göre, Baronyan’ın bu yakın dostları arasında Andon Amberyan, doğu notasına oldukça vâkıf Mıgırdiç Eminyan, matbaacı ve nota yazım uzmanı Yeğya Dındesyan, komedyen oyuncu [Tavit] Tıryants, Tadron’da yazan [hukukçu] Kasbar Çeraz vb. vardır.</p>

  <p class="normal">(...)</p>

  <p class="normal">Babamın ölümünden bir yıl sonra, 1892’de annemi de kaybettik. Yetim ve öksüz kaldık. Patrikhane bizim adımıza bir kampanya düzenledi, toplanan paradan uzun zaman yararlandık. Tarkmançats okulundan sonra Berberyan okuluna geçtim, orada birkaç sene okuduktan sonra amcam Sahag Baronyan’ın yanına, Edirne’ye gittim. Amcam bir sigorta şirketinin temsilciliğini yapıyordu. Edirne’deki Ermeni okuluna birkaç sene devam ettikten sonra amcamın işine girdim. Çok ciddi, ağırbaşlı bir adamdı. Ortaköy’deki evimizi sattı ve bizi kendi evlatları gibi büyüttü. 1906’da onu kaybettik. Kız kardeşim ise 1912’de öldü.</p>

  <p class="normal">1910’da Surp Pırgiç Hastanesi’nde görev aldım. K. Mergeryan’dan sonra hastanenin başkâtipliğini üstlenip 1944’e dek bu görevi sürdürdüm.</p>

  <p class="normal">(...) Bir gün Kınalı Ada’ya gitmiştim. Babamın da yakın dostu olan yazar Hrant Asadur ağır hastaydı ve ziyaretçi kabul etmiyordu. Bu durumu bildiğim halde evlerine gittim. (...) Beni kabul etti, bir çeyrek saat görüştük. Çıkmak için izin istedim, bırakmadı, beni alıkoydu, oturduk, beraber yemek yedik. Ayrılacağım zaman bana babamın Şoğokortı (Dalkavuk) adlı tiyatro eserinin elyazmalarını ve muhasebe konusundaki görüşlerinin yazılı olduğu kâğıtları verdi. Bu elyazmalarını istediler, ben de Yerevan’a gönderdim, Tadron Mangants (Çocuk Tiyatrosu) külliyatını da.</p>
</body>
</html>
