<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>disci</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_10">ÜÇÜNCÜ PERDE</h2>

  <p class="normal">Tovmas’ın evinde bir yatak odası, sağda yatak, ortada masa, gece.</p>

  <p class="ortayazi">1. SAHNE<br class="chapter" />
  &nbsp;(Tovmas koltukta oturuyor, Sofi biraz ötede, sandalyede, yüzünü mendille örtmüş. Giragos kapının önünde oturmuş kestiriyor.)&nbsp;</p>

  <p class="normal">TOVMAS: Ağrı biraz hafiflemedi mi hanım?</p>

  <p class="normal">SOFİ: Hayır kocacığım. Gittikçe de şiddetleniyor. Böyle giderse bu gece gözümü kırpmayacağım. Sen beni bekleme hadi, git yatağına, uyu. (Kendi kendine) Bu gece sanki mahsus yatmıyor!</p>

  <p class="normal">TOVMAS: Sabretmek lazım. Ne yapalım. Şansıma küseyim. Gençken tek hayalim, güçlü, sıhhatli, güzel bir kadın almaktı. Olmadı... Olmadı... Hevesim kursağımda kaldı. Seni sevdim, evlendim. Bugün dişin ağrır, yarın başın, öbür gün gözün... Ertesi hafta saçların... Ne bileyim, her zaman bir yerin ağrıyor. Yazık, bu yaşımda huzurlu bir günüm yok. Şu dişçi nerede kaldı? Acaba evde yok muydu?</p>

  <p class="normal">SOFİ: Kim bilir? Doktorlar kendilerini ağırdan satmaya uğraşır. Sen hastaymışsın, ağrı çekiyormuşsun, ölüyormuşsun, umurlarında olmaz. Yeter ki paralarını alsınlar. Ahh... Ne kadar da şiddetli ağrıyor! (Kendi kendine) Ne kadar da şeytanca oynuyorum!</p>

  <p class="normal">TOVMAS: Sancı ne tarafta hanım?</p>

  <p class="normal">SOFİ: Solda kocacığım. Neden boş yere uykusuz kalıyorsun? Yatağın hazır, git yat...</p>

  <p class="normal">TOVMAS: Yat... yat... Olur mu öyle? Sensiz yatağa girmek benim için mezara girmek gibi bir şey. Sen bu kadar acı çekerken uyuyabilir miyim? Biraz daha sabret. Taparnigos gelmezse başka birini çağırırız.</p>

  <p class="normal">SOFİ: Taparnigos Bey benim dişlerimin huyunu suyunu çok iyi bilir.</p>

  <p class="normal">TOVMAS: Madem öyle, Giragos’u bir daha gönderelim, gitsin, neredeyse bulup getirsin. (Kapı çalınır) Hah, kapı... Giragos, kapıyı aç Giragos... Giragos...</p>

  <p class="normal">GİRAGOS: (Uyanır) Ha? Ne var?</p>

  <p class="normal">TOVMAS: Ne olacak? Kapı çalınıyor, git aç! (Giragos gider) Nihayet geldi. İnşallah çabucak geçirir şu ağrıyı da, biz de kurtuluruz. Girer girmez hemen yanına çağırma... Doktorların âdetidir, geldiklerinde bir kahve içerler.</p>

  <p class="normal">SOFİ: Biliyorum o âdeti.</p>

  <p class="normal">TOVMAS: Şu Taparnigos iyi adam. Avrupa’da okumuş doktorlar gibi çok para istemez, ne verirsen kabul eder, binlerce kere de teşekkür edip gider. İşte geliyor.</p>

  <p class="ortayazi">2. SAHNE<br class="chapter" />
  &nbsp;(Aynı kişiler, Taparnigos ve Giragos)&nbsp;</p>

  <p class="normal">TAPARNİGOS: Merhaba... Merhaba...</p>

  <p class="normal">TOVMAS: (Kalkar) Hoş geldiniz doktor, buyrun, oturun, nasılsınız, iyi misiniz?</p>

  <p class="normal">TAPARNİGOS: Allah’a şükür, fena değilim... (Kendi kendine) İmansız kadın! (Yüksek sesle) Emriniz neydi?</p>

  <p class="normal">TOVMAS: Estağfurullah! Biz de, biz de iyiyiz. Allah’a şükür, iyiyiz. Yalnız bizim hanımın dişleri, bilmem neden bu kadar çok ağrıyor? Giragos, kahve getir...</p>

  <p class="normal">TAPARNİGOS: Teşekkür ederim, istemem.</p>

  <p class="normal">TOVMAS: Bir yıldır hep ağrıyor.</p>

  <p class="normal">SOFİ: Daha önce de ağrıyordu.</p>

  <p class="normal">TAPARNİGOS: Diş ağrısı böyledir.</p>

  <p class="normal">TOVMAS: Gündüzleri değil, daha çok geceleri ağrıyor.</p>

  <p class="normal">TAPARNİGOS: Öyledir. Gece şiddetlenir.</p>

  <p class="normal">TOVMAS: Geç teşrif buyurdunuz. Nerelerdeydiniz? Zatıâlinizi epey bekledik.</p>

  <p class="normal">TAPARNİGOS: Zatıâlim diş çekmeye gitmiştim, onun için gecikti. Zatıâlimin başına gelenleri bir bilseniz... Her neyse...</p>

  <p class="normal">TOVMAS: Bugün galiba çok yorgunsunuz. Kaç diş çektiniz?</p>

  <p class="normal">TAPARNİGOS: Yüz kadın dişi, on da erkek dişi çektim.</p>

  <p class="normal">TOVMAS: Allah kolunuza kuvvet versin.</p>

  <p class="normal">TAPARNİGOS: Amin.</p>

  <p class="normal">SOFİ: (Kendi kendine) Nasıl da şeytanca konuşuyor bizim dişçi.</p>

  <p class="normal">TAPARNİGOS: (Kendi kendine) Nasıl da ustaca hasta rolü yapıyor hanımefendi.</p>

  <p class="normal">TOVMAS: Bu ağrının neden ileri geldiğini açıklayabilir misiniz bana?</p>

  <p class="normal">TAPARNİGOS: Birçok nedeni olabilir. Hangi birini söyleyeyim? Mesela, bir insan terlediğinde ayakları rüzgârda kalırsa dişi ağrıyabilir.</p>

  <p class="normal">TOVMAS: Karımın ayakları rüzgârda kalmadı ki. Öyle değil mi hanım?</p>

  <p class="normal">SOFİ: Ayaklarımın rüzgârla ne işi olabilir? Tövbe tövbe... Deli misin, nesin?</p>

  <p class="normal">TAPARNİGOS: Mesela... Çok su içmekten de olabilir. Ağaçlar bile, o kadar suya ihtiyaç duymalarına rağmen, köklerini çok sularsan çürürler. Buradan yola çıkacak olursak, diyebilirim ki, çok su içmek dişlere zarar verir. Ama Avrupalı doktorlar, bu fikre katılmadıklarından, sularlar...</p>

  <p class="normal">TOVMAS: Sularlar ya... Sularlar... Haklısın. Babam da Avrupalılar ağaçları çok sularlar derdi. Oradan aklımda kalmış. Gel gör ki, karım çok su da içmez...</p>

  <p class="normal">TAPARNİGOS: Şöyle de olabilir... (Kendi kendine) Yalanlar suyunu çekiyor... (Yüksek) Dişçiliğe biraz vukufunuz olsaydı, anlayabilirdiniz... Eğer insan istediğini yapamaz da canı sıkılırsa, dişi ağrıyabilir.</p>

  <p class="normal">SOFİ: Ah... of... Ne kadar ağrıyor! (Kendi kendine) Şu erkeklerin ikna kabiliyeti ne kadar da yüksek.</p>

  <p class="normal">TAPARNİGOS: (Kendi kendine) Hilebazlık kadınların bir numaralı yeteneği. (Yüksek) Mesela... Cüzdanında çok parası olanların da dişi ağrıyabilir. Şimdiki gençlerin çoğu bu ağrıdan mustarip. Kılık kıyafetlerinin yerinde olduğuna bakma, bu ağrı hep var. Bazen çoğalıyor, bazen azalıyor. Bu günlerde çoğaldı. Komşumuz, ayakkabıcı Bay Nikotimeos Nabukotonosoryants’ın karısı, Bayan... Bayan... Adını hatırlayamıyorum... Bayan... Bayan... Bayan... Bayan... Bayan... Bayan... Dilimin ucunda... Bayan... Bayan... Bayan... Bayan... Yeni moda isimlerden... Kendisi kırk yaşında... Bayan... Bayan...</p>

  <p class="normal">TOVMAS: Adı kalsın...</p>

  <p class="normal">TAPARNİGOS: Neyse... Onun da dişi ağrıyordu. Zaten gençlerin dişi yaşlılardan daha çok ağrır. Yaşlılıkta çok daha az olur. Çünkü...</p>

  <p class="normal">TOVMAS: Çünkü onların dişi yok demek istiyorsunuz...</p>

  <p class="normal">TAPARNİGOS: (Kendi kendine) Nasıl ikna etmeli? (Yüksek) Çünkü, insanlar yaşlanınca dişlerinin gücü de azalır, ve o zaman da dişler, ağrıyacaklarına, olgun armutlar gibi patır patır düşerler. (Kendi kendine) Vakit de geçiyor...</p>

  <p class="normal">SOFİ: (Kendi kendine) Baloya geç kalacağız! (Yüksek) Haydi doktor bey, yalvarırım, bir an önce şu ağrıyı geçirin, çünkü vakit geçiyor....</p>

  <p class="normal">TAPARNİGOS: İşte geldim. Yaklaşın biraz da, daha iyi göreyim. (Sahnenin önüne gelirler) Açın ağzınızı. (Sofi’ye, alçak sesle) Şunun uyuması için bir yol bulmamız lazım. (Parmaklarını Sofi’nin ağzına sokup dişlerini muayene etmektedir) Cevap vermiyorsun. Neden cevap vermiyorsun? Nasıl bir çare bulalım? Niye konuşmuyorsun? (Sofi eliyle Taparnigos’un elinden kurtulmaya çalışır) Cevap versene!</p>

  <p class="normal">SOFİ: (Alçak sesle Taparnigos’a) Bir bahane uydurup onu dışarı gönder, ne yapacağımızı sonra düşünürüz.</p>

  <p class="normal">TOVMAS: (Yaklaşır) Ne fısıldaşıyorsunuz? Nesi var doktor?</p>

  <p class="normal">TAPARNİGOS: Daha belli değil. (Sofi’nin sağ yanağına parmaklarıyla vurarak) Galiba bu ağrı...</p>

  <p class="normal">TOVMAS: Sol tarafta diyordu...</p>

  <p class="normal">TAPARNİGOS: Ben de öyle diyecektim. (Kulağını sol yanağına yaklaştırır) Hah... Burası.</p>

  <p class="normal">TOVMAS: (Kendi kendine) Mahir bir adama benziyor. (Yüksek) Bu ne demek oluyor?</p>

  <p class="normal">TAPARNİGOS: Çok şey demek oluyor. Yeter ki tedavide başarılı olalım.</p>

  <p class="normal">SOFİ: Ah, dayanamıyorum artık... Ah! Ah!</p>

  <p class="normal">TAPARNİGOS: (Tovmas’a alçak sesle) Dilerseniz, zatıâliniz dışarı çıkın, dişi çekeceğim. Biraz yaşlı olduğunuzdan korkabilirsiniz.</p>

  <p class="normal">TOVMAS: (Taparnigos’a alçak sesle) Sen beni merak etme. Ben o içi geçmiş moruklardan değilim.</p>

  <p class="normal">SOFİ: Ne konuşuyorsunuz? Bana da söyleyin. Hastalığım tehlikeli mi yoksa, açık konuşun?</p>

  <p class="normal">TOVMAS: Tövbe, tövbe... Kadınların önünde gizli bir şey konuşmayagör, hemen bir şeylerden şüphelenirler.</p>

  <p class="normal">SOFİ: Acele edin o zaman.</p>

  <p class="normal">TAPARNİGOS: Şarabınız var mı Tovmas Bey?</p>

  <p class="normal">TOVMAS: Var, var, gidip getireyim. İçecek misiniz?</p>

  <p class="normal">TAPARNİGOS: İçmek için değil. Gerekiyor da...</p>

  <p class="normal">TOVMAS: Anladım. Gidip getireyim. Giragos... Giragos... Bu çocuk da hep uyur. (Yüksek sesle) Girag...</p>

  <p class="normal">GİRAGOS: (Girer) Ne var? Ne var?</p>

  <p class="normal">TOVMAS: Gel benimle. Kilere inip şarap getirelim.</p>

  <p class="normal">GİRAGOS: (Kendi kendine) Akşam vakti şarap! Bu şarapçı da nereden çıktı?</p>

  <p class="normal">TAPARNİGOS: Bardak, bir de testi getirmeyi unutmayın!</p>

  <p class="normal">TOVMAS: Tamam, tamam. (Giderler)</p>

  <p class="ortayazi">3. SAHNE<br class="chapter" />
  &nbsp;(Taparnigos ve Sofi)&nbsp;</p>

  <p class="normal">SOFİ: (Gülerek) Aklını seveyim.</p>

  <p class="normal">TAPARNİGOS: Dişini seveyim.</p>

  <p class="normal">SOFİ: Bu gece baloya gidebilmek için bir kurnazlık yapmamız lazım. Uyutmak mümkün değil, yanımdan ayrılmak istemiyor.</p>

  <p class="normal">TAPARNİGOS: Şarap içer mi?</p>

  <p class="normal">SOFİ: Yemekte, o da sadece bir kadeh.</p>

  <p class="normal">TAPARNİGOS: Israr edersem?</p>

  <p class="normal">SOFİ: Dene istersen. Bu gece balo çok kalabalık olacakmış. Biz de o kalabalığın içinde olsak ne güzel olur. Elbisemi hazırladım.</p>

  <p class="normal">TAPARNİGOS: Ya ben? Bir diş hekiminin bir baloda hoplayıp zıplaması pek uygun karşılanmaz. Kılık değiştirmeliyim ki istediğim gibi eğlenebileyim.</p>

  <p class="normal">SOFİ: Sana bir elbisemi versem, giyer misin?</p>

  <p class="normal">TAPARNİGOS: Neden olmasın...</p>

  <p class="normal">SOFİ: O halde ilk işimiz Tovmas’ı bir güzel sarhoş etmek.</p>

  <p class="normal">TAPARNİGOS: Sen o işi bana bırak.</p>

  <p class="normal">SOFİ: Neden bu kadar geciktin?</p>

  <p class="normal">TAPARNİGOS: Evde karımla birbirimize girdik. Beni bırakmak istemiyordu, ben de onu yatırdım, ayaklarını bağlayıp dışarı çıktım. Görüyor musun, bütün bunları senin için yaptım... Ah Sofi, seni çok seviyorum. Ropdöşambrdan daha çok... Ama ne fayda, sen benim kıymetimi bilmiyorsun.</p>

  <p class="normal">SOFİ: Ah Taparnigos Bey, ben mi senin kıymetini bilmiyorum? Yanlış düşünüyorsun. Seni canımdan çok seviyorum... (Hoplayıp zıplayarak) Baloda...</p>

  <p class="ortayazi">4. SAHNE<br class="chapter" />
  &nbsp;(Aynı kişiler ve Tovmas)&nbsp;</p>

  <p class="normal">TOVMAS: (Elinde şarap şişesi, kadehler ve leğenle girer) Neler oluyor? Hanım dans ediyor!</p>

  <p class="normal">TAPARNİGOS: Biraz hoplayıp zıplaması gerektiğini ben söyledim. Çünkü... Öyle ki... Zira... Sanki... Kanı ısınsın ve ağrısı... şey... soğusun diye.</p>

  <p class="normal">TOVMAS: Ben de ağrıdan kafayı üşüttü zannettim. Hoplayıp zıpla karıcığım, dans et. Madem doktor öyle söylüyor.</p>

  <p class="normal">SOFİ: Yoruldum.</p>

  <p class="normal">TAPARNİGOS: Tamam, yeter. Zaten sonra da hoplayıp zıplayacaksın. (Kendi kendine) Baloda...</p>

  <p class="normal">TOVMAS: İşte, şarabı, kadehi ve leğeni getirdim.</p>

  <p class="normal">TAPARNİGOS: Verin. Ağzında çalkalaması için hanımefendiye vereceğim. (Doldurur). Ağzınızı yıkayın hanımefendi... Yani dişlerinizi....</p>

  <p class="normal">TOVMAS: Şarap ister miydiniz?</p>

  <p class="normal">TAPARNİGOS: Eğer zatıâliniz de içerse geri çevirmem. Doktorlar genellikle şarabı sever, köylülerin sarmısağı sevdiği gibi... Şimdi, içmem desem de inanmazsınız. Ama karşımda bir arkadaş olursa, daha afiyetle dikerim kafaya. Hele sizin gibi yakın bir dost olunca...</p>

  <p class="normal">TOVMAS: O halde dikin. (Doldurur)</p>

  <p class="normal">TAPARNİGOS: Teşekkür ederim. Sağlığınıza...</p>

  <p class="normal">TOVMAS: Afiyet olsun.</p>

  <p class="normal">TAPARNİGOS: (Doldurur) Buyrun dostum.</p>

  <p class="normal">TOVMAS: Sağlığınıza. (İçer)</p>

  <p class="normal">TAPARNİGOS: Yarasın... (Sofi’ye) Ağrınız nasıl hanımefendi?</p>

  <p class="normal">SOFİ: Yüzde on azaldı.</p>

  <p class="normal">TAPARNİGOS: Demek ki şarabın faydası oldu. Alın, ağzınızda biraz daha çalkalayın. (Doldurur) Çalkalayın ki şu dayanılmaz ağrıdan kurtulun. (Sofi alır, ağzında çalkalar) Bu şarabı nereden getirtiyorsunuz Tovmas Bey?</p>

  <p class="normal">TOVMAS: Edirne’den. Ben şaraba pek düşkün değilim, ama içtiğimin nadir bir şarap olmasını isterim.</p>

  <p class="normal">TAPARNİGOS: Çok nefis bir şarap. Değerli bir şarap... Güzel bir şarap. Yazık ki ben böylesini bulamıyorum... Ne fena...</p>

  <p class="normal">TOVMAS: İçin doktor, yalvarırım, lütfen çekinmeyin.</p>

  <p class="normal">TAPARNİGOS: Siz de benimle birlikte dikerseniz içerim. (Doldurur) Buyrun, lütfen.</p>

  <p class="normal">TOVMAS: Eşlerimizin sağlığına... (İçer)</p>

  <p class="normal">TAPARNİGOS: Yarasın. Buyrun. (Doldurur) Herkesin sağlığına. (İçer) Nasılsınız hanımefendi?</p>

  <p class="normal">SOFİ: Yüzde yirmi.</p>

  <p class="normal">TOVMAS: Demek ki ağrı azalmaya başladı. Allah razı olsun Taparnigos Bey. Bu gece bizi rahata erdirdin, sizi buraya taşıyan ayaklarınız dert görmesin. Sizin için ne söylesem az. Eğer siz gelmeseydiniz sabaha kadar baykuş gibi bekleşecektik. Size çok müteşekkiriz. Buyrun Taparnigos Bey.</p>

  <p class="normal">TAPARNİGOS: (İçer) Çünkü şarap insana güç ve kuvvet verir. Yaşlılar için de çok yararlı bir içki olarak kabul edilir. Sizin yerinizde olsam birkaç fıçı daha getirtirdim bu şaraptan.</p>

  <p class="normal">SOFİ: Zaten epeyce var.</p>

  <p class="normal">TAPARNİGOS: İyi haber Tovmas Bey! Hanımınız da konuşmamıza katıldı. Haydi içelim, bu gidişle ağrı tamamen geçecek.</p>

  <p class="normal">TOVMAS: Benim için bu kadar yeter aslında... Ama sizin ricanızı da kıramam. Sağlığınıza...</p>

  <p class="normal">TAPARNİGOS: Afiyet olsun.</p>

  <p class="normal">TOVMAS: (Hafif sarhoş) Çok güzel şarapmış. Karıcığım, al, ağzını çalkala. Nasıl oldun?</p>

  <p class="normal">SOFİ: Çok şükür, iyiyim. Yüzde otuz. (Kendi kendine) Sarhoşluk merdiveninin ilk basamağına ayağını bastı.</p>

  <p class="normal">TOVMAS: Siz içmiyor musunuz? Beni yalnız mı bırakıyorsunuz? Ayıp, ayıp...</p>

  <p class="normal">TAPARNİGOS: Teşekkür ederim. (İçer)</p>

  <p class="normal">TOVMAS: (Daha sarhoş) Nefis şarap... Nasıl da çabucak geçirdi ağrıyı... (İçer) Sağlığınıza hanımefendi... Ağrınız nasıl?</p>

  <p class="normal">SOFİ: Yüzde kırk.</p>

  <p class="normal">TOVMAS: Güzel şarap... İki işe yaradı. Hem hanımımın ağrısını geçirdi, hem de benim yüreğimi tazeledi. (Doldurur) Şarap... (Şarkı söyler)</p>

  <p class="normal">Ey şarap, sen hayat veren</p>

  <p class="normal">Yaşlıya sen kudret veren</p>

  <p class="normal">Tadına illa bakarım</p>

  <p class="normal">Seninle düzeldi karım</p>

  <p class="normal">Dünya âlem işte tapıyor sana</p>

  <p class="normal">Seninle gençleşir yaşlılar zira.</p>

  <p class="normal">Haydi, içelim güzelleşelim... Karıcığım, sen de ağzını çalkala... (İçer) Ağrın nasıl?</p>

  <p class="normal">SOFİ: Yüzde elli. (Kendi kendine) Geç kalacağız.</p>

  <p class="normal">TOVMAS: Her kadehte ağrı yüzde on azalıyor.</p>

  <p class="normal">TAPARNİGOS: Evet, bana da öyle geliyor.</p>

  <p class="normal">TOVMAS: Bence hoplayıp zıplamak da iyi geldi. Söyleyin dans etsin.</p>

  <p class="normal">TAPARNİGOS: Evet, öyle yapsın.</p>

  <p class="normal">TOVMAS: Benim de canım çekti. Kalk karıcığım, dans edelim. (Kalkar, düşer) Ah, başım döndü.</p>

  <p class="normal">TAPARNİGOS: Yatağınıza yatın Tovmas Bey.</p>

  <p class="normal">TOVMAS: Doldur! Doldur! (İçer) Ne tatlı... (Şarkı söyler)</p>

  <p class="normal">Şu şarap amma tesirli</p>

  <p class="normal">Sanırsın hayat iksirli</p>

  <p class="normal">İçtikçe acısı dindi</p>

  <p class="normal">Karım da pek rahat etti</p>

  <p class="normal">Dünya âlem şarap tapıyor sana</p>

  <p class="normal">Seninle gençleşir yaşlılar zira.</p>

  <p class="normal">Karım yüzde elli iyileşti... Geriye kaldı yüzde elli... Hiçbir şey değil. Doldur da, bağ kurup şarapçıların piri olan Nuh Peygamber anısına içelim. Doldur! Onun adını ölümsüzleştirmek için durmadan kafaya dikelim.</p>

  <p class="normal">TAPARNİGOS: (Sarhoş) Vakit kaybetmeyelim. (İçer)</p>

  <p class="normal">TOVMAS: (İçer) Ne garip sözler ediyorsun. Ey şarap... (Şarkı söyler)</p>

  <p class="normal">Şarap, seni şarap kıskanır güller</p>

  <p class="normal">Senden ilham alır cümle şairler</p>

  <p class="normal">Yaşlılar seninle yürek tazeler</p>

  <p class="normal">Oyuncular seni üstad bilirler</p>

  <p class="normal">Kim yüz çevirmeye kalkar ki sana</p>

  <p class="normal">Seninle gençleşir yaşlılar zira. (İçer)</p>

  <p class="normal">SOFİ: Ben de ellerimle birer kadeh ikram edeyim ki kocam merdivenin en tepesine çıksın. Buyur sevgili kocacığım.</p>

  <p class="normal">TOVMAS: Ellerini seveyim, ver... (İçer, sandalyede uyumaya başlar)</p>

  <p class="normal">SOFİ: Buyrun Taparnigos Bey.</p>

  <p class="normal">TAPARNİGOS: Teşekkür ederim. (İçer) Hey arkadaş, uyuma!</p>

  <p class="normal">TOVMAS: Ben... Ben... Uyumuyorum ki.</p>

  <p class="normal">TAPARNİGOS: (Sarhoş) Uyuma! (Kadeh elinde şarkı söyler)</p>

  <p class="normal">İnsana neşe verir</p>

  <p class="normal">Kederi dağıtırsın</p>

  <p class="normal">Acıları dindirir</p>

  <p class="normal">Şarap hayat verirsin.</p>

  <p class="normal">SOFİ: Sen onu yatağına yatır. Ben de gidip elbiseleri getireyim de gidelim. (Gider)</p>

  <p class="normal">TAPARNİGOS: Tovmas Bey... Şşşt... Tovmas, hadi kardeşim, haydi kalk da yatağına git.</p>

  <p class="normal">TOVMAS: (Uykusunda) Ne var?</p>

  <p class="normal">TAPARNİGOS: Yatağına git.</p>

  <p class="normal">TOVMAS: (Uyanır) Elimi tut... Kalkamıyorum. Bacaklarım ağrıyor.</p>

  <p class="normal">TAPARNİGOS: Korkma, ben buradayım, elini tutuyorum, yürü. (Yuvarlanıp sandalyenin yanına düşerler)</p>

  <p class="normal">TOVMAS: Sandalye... Sandalye...</p>

  <p class="normal">TAPARNİGOS: (Yattığı yerden) Sandalyeyi kaldır.</p>

  <p class="normal">TOVMAS: Ben... kendimi bile... kaldıramıyorum... sandalyeyi nasıl... kaldırayım? Öhhö öhhö... (Kusmaya çalışır)</p>

  <p class="normal">TAPARNİGOS: Bizi böyle yerlere çalan sen değil misin ey şarap! Sen değil misin cana can katan? Tovmas Bey...</p>

  <p class="normal">TOVMAS: Ne var?</p>

  <p class="normal">TAPARNİGOS: Nasılsınız? Rahat mısınız?</p>

  <p class="normal">TOVMAS: (Kalkmaya çalışır) Yahu yardım etmiyorsun be kardeşim!</p>

  <p class="normal">TAPARNİGOS: (Yavaş yavaş kalkar) Korkma, ben buradayım. Haydi kalk, seni yatağına götüreyim. (Tovmas’ı elinden tutar, yürümeye çalışırlar. İkisi birden düşer.) Yahu neden yattın kardeşim?</p>

  <p class="normal">TOVMAS: Her yanım ağrıyor... Ey sen, cana can katan, seninle gençleşir yaşlılar zira...</p>

  <p class="normal">TAPARNİGOS: Yaşlıları felçli yaparsın ama! La la la... La la laa... (Yavaş yavaş kalkar) Kalk. (Tovmas’ın elinden tutar) Yavaş yavaş yürüyelim. (Tökezler) Bu taraftan. (Tökezler) Şu taraftan (Düşer) Ortadan... (Taparnigos Tovmas’ı öyle şiddetli iter ki, Tovmas yatağa düşer. Taparnigos da sırtüstü yere.)</p>

  <p class="normal">TOVMAS: Ben geldim.</p>

  <p class="normal">TAPARNİGOS: Yat da üstünü örteyim... Aferin... Hah, böyle... Uyu, ben de bir kadeh daha içeyim. La la la... La la laa...</p>

  <p class="ortayazi">5. SAHNE<br class="chapter" />
  &nbsp;(Taparnigos, Sofi, Tovmas [uykuda])&nbsp;</p>

  <p class="normal">SOFİ: (Bir elbise ve şapka getirir) Elbiselerini getirdim. Hazırlan. Ne o? Sen de mi sarhoş oldun?</p>

  <p class="normal">TAPARNİGOS: Ben? Ben? Sen... ha... ha... ha... Şarhoş, balo... ha... ha... ha... Kadın kıyafetiyle, komik şey... ha... ha... ha...</p>

  <p class="normal">SOFİ: Aklını başına topla... Kimin evinde olduğunu unutma. Düzgün yürü.</p>

  <p class="normal">TAPARNİGOS: Ben çarpık mı yürüyorum? (Adım atar) Bak... Bir... İki... Üç... (Düşer, kalkar) Dört... Beş... (Düşer, kalkar) Altı... Yedi... Gördün mü? Saydın mı? Elbiseyi getir, giyineyim. (Üzerindekileri çıkarır, hep sallanmaktadır) Geçir kafamdan... Geçir... (Sofi elbiseyi başından geçirir) Düğmeleri ilikle, ilikle. Ben mi sarhoşum? Ha... ha... ha... Şapkayı ver... Ben Taparnigos Hanım... Bir şarap daha ver. La la la...</p>

  <p class="normal">SOFİ: Başıma gelen belaya bak...</p>

  <p class="normal">TAPARNİGOS: Bela!</p>

  <p class="normal">SOFİ: Bağırma! Uşak uyanacak.</p>

  <p class="normal">TAPARNİGOS: (Öksürür) Ben...</p>

  <p class="normal">SOFİ: Öksürme! Uşak uyanacak.</p>

  <p class="normal">TAPARNİGOS: Neden öksürmeyecekmişim? (Cebinden mendil çıkarırken yere iki mektup düşer) Mendilim... (Öksürür)</p>

  <p class="normal">SOFİ: Öksürme diyorum.</p>

  <p class="normal">TAPARNİGOS: (Mendiliyle ağzını siler) Gidelim hanımefendi...</p>

  <p class="normal">SOFİ: Bu durumda baloya nasıl gideceksin? Git evine yat!</p>

  <p class="normal">TAPARNİGOS: Eve mi gideyim! Eve mi gideyim! Kocanı uyandırayım mı? (Yatağa doğru gitmek ister)</p>

  <p class="normal">SOFİ: (Engeller) Yalvarırım.</p>

  <p class="normal">TAPARNİGOS: Sabret, bir kadeh daha içip gidelim. (Doldurur) Sen de içer misin? Seni şeytan seni. Düzenbaz... Kocanı aldatırsın ha, bağırayım mı? (Yükses sesle) Tovmas kardeş! Kardeş Tovmas!</p>

  <p class="normal">TOVMAS: (Uykusunda) Ne var?</p>

  <p class="normal">TAPARNİGOS: Yok bir şey... Elini ver Sofi Hanım... Elini öpeyim, gel nonoşum... (Kadın sesini taklit ederek) Nasılsınız Sofi Hanım? Haftada kaç gün çamaşır yıkıyorsunuz? Mımdzar Dudu, nasılsın? Deme ayol! Ablacım sorma! Geçen gün sokakta gördüydüm, ayol tövbe! Ne kadar da bozulmuş garip, ayol meğerse koca bir kötü adammış... Doğrusu pek bir gücüme gitti. Ay gibi güzel kadın... Maymuna dönmüş annecim! Ha... ha... ha... Ayol! Ayol! Ayol!</p>

  <p class="normal">SOFİ: Tövbe ya rabbim, tövbe!</p>

  <p class="normal">TAPARNİGOS: Seninle birer kadeh içelim.</p>

  <p class="normal">SOFİ: Yeter artık, içme. Daha da sarhoş olacaksın. Ben biliyordum...</p>

  <p class="normal">TAPARNİGOS: (İçerek) Doğru yolu bulup yokuş aşağı indiğini.</p>

  <p class="normal">SOFİ: Seni çağırdığıma bin kere pişman oldum.</p>

  <p class="normal">TAPARNİGOS: Ya... Demek öyle.</p>

  <p class="normal">SOFİ: (Diz çöker) Duyulacak, sonra ikimiz de rezil olacağız. Kalk, maskeni takayım. (Takar) Ben de yüzümü örteyim. (Maskesini takar) Yürü.</p>

  <p class="normal">TAPARNİGOS: Koluma gir. (Oturur) Saat kaç?</p>

  <p class="normal">SOFİ: Gece yarısı oldu, kalk. (Dışardan öksürük sesi gelir) Giragos uyandı. Mumu söndür, mumu...</p>

  <p class="normal">TAPARNİGOS: (Söndürür) Puff...</p>

  <p class="normal">SOFİ: Sesini kes!</p>

  <p class="normal">TAPARNİGOS: Neredesin Sofi?</p>

  <p class="normal">SOFİ: Dilin tutulsun! Yanındayım.</p>

  <p class="normal">TAPARNİGOS: Elini ver.</p>

  <p class="normal">SOFİ: Al.</p>

  <p class="normal">TAPARNİGOS: (Sofi’nin elini tutar) Bu el senin değil mi? Oh ne âlâ... Ne kadar minik, ne kadar yumuşak... (Isırır)</p>

  <p class="normal">SOFİ: Uff! Niye ısırıyorsun...</p>

  <p class="normal">TAPARNİGOS: Çok yumuşak da ondan.</p>

  <p class="ortayazi">6. SAHNE<br class="chapter" />
  &nbsp;(Aynı kişiler ve Giragos)&nbsp;</p>

  <p class="normal">GİRAGOS: (Girer) Mumu söndürmüşler.</p>

  <p class="normal">SOFİ: (Alçak sesle Taparnigos’a) Ses çıkarma. Giragos bu, arkamdan gel.</p>

  <p class="normal">TAPARNİGOS: Geleyim. (Orta kapıdan çıkarlar)</p>

  <p class="normal">GİRAGOS: O ne gürültüydü öyle! Acaba hanımın başına bir iş mi geldi? Zavallı kadın bugün amma çile çekti. Bir ara bir ses duydum, “Neredesin Sofi?” diyordu. Öldü mü acaba? Allah’ım, nasıl da titriyorum! Lambayı da söndürmüşler. Masa nerede? Hah, küçük kapı kapandı... Evden çıkıyorlar... Acaba evde hırsız mı vardı? (Kapı çalınır) İşte, büyük kapıyı vuruyorlar... Lamba nerede? Ben de eşek gibi uyumuşum! Biraz beklesinler. Bu gece burada bir şeyler dönüyor ama anlayamadım? (Tekrar kapı çalınır) Lambayı bulana kadar açmam. (Masayı arar) Yukarı çıkıyorlar... İmdat, imdat! (Lambayı yakar)</p>

  <p class="ortayazi">7. SAHNE<br class="chapter" />
  &nbsp;(Tovmas [uykuda], Giragos, Marta, Markar, Nigo)&nbsp;</p>

  <p class="normal">MARTA: (Nigo’yu dövmektedir) Adi herif! Hani evi biliyordun? Dün geceden beri bizi gezdiriyorsun.</p>

  <p class="normal">NİGO: Hanımım, akşam vakti...</p>

  <p class="normal">MARTA: Sus, yaramaz! (Nigo’yu iter, Nigo düşer, lamba kırılır)</p>

  <p class="normal">GİRAGOS: Kimsiniz? Ne istiyorsunuz?</p>

  <p class="normal">MARTA: Sofi Hanım’ı görmek istiyoruz. Onunla konuşacaklarım var.</p>

  <p class="normal">GİRAGOS: Bu gece sizinle görüşemez, çünkü rahatsız. Zavallı bugün diş ağrısından neredeyse ölecekti.</p>

  <p class="normal">MARTA: Hayati bir mesele, yoksa bu saatte sokaklara dökülür müydüm. Ne olursa olsun ona haber vermelisiniz. Yatakta uyuyan kim?</p>

  <p class="normal">GİRAGOS: Hanımın kocası.</p>

  <p class="normal">MARTA: Daha iyi. Hepiniz dışarı çıkın, onunla yalnız konuşacağım.</p>

  <p class="normal">GİRAGOS: Ama beyefendi...</p>

  <p class="normal">MARTA: Ne beyefendisi! Korkma, patronunu yemem. Dışarı çıkın diyorum.</p>

  <p class="normal">GİRAGOS: Ama...</p>

  <p class="normal">MARKAR: Yalnız bırakalım onları... (Çıkarlar)</p>

  <p class="ortayazi">8. SAHNE<br class="chapter" />
  &nbsp;(Marta, Tovmas [uykuda])&nbsp;</p>

  <p class="normal">MARTA: (Yatağa yaklaşır) Hey, beyefendi... Şşşşt! Ölü gibi uyuyor. Uyansana.</p>

  <p class="normal">TOVMAS: Haa... Hıı...</p>

  <p class="normal">MARTA: Öfff... Meryem Ana! Ağzı şarap fıçısı gibi kokuyor... (İtekler) Hey, uyansana...</p>

  <p class="normal">TOVMAS: Haa... Hıı...</p>

  <p class="normal">MARTA: Gözlerini aç!</p>

  <p class="normal">TOVMAS: Sofi, sen misin?</p>

  <p class="normal">MARTA: Hıı, benim, Sofi, uyan.</p>

  <p class="normal">TOVMAS: Hoplayıp zıplıyor musun?</p>

  <p class="normal">MARTA: O da neymiş? Evet, zıplıyorum.</p>

  <p class="normal">TOVMAS: Ağrın nasıl oldu?</p>

  <p class="normal">MARTA: Ağrı... Ağrı... İyidir.</p>

  <p class="normal">TOVMAS: Yüzde kaç?</p>

  <p class="normal">MARTA: Ne biçim sorular bunlar? İki yüz efendi, iki yüz.</p>

  <p class="normal">TOVMAS: Şarap, şarap, seninle gençleşir yaşlılar. Ben senden nefret edebilir miyim?</p>

  <p class="normal">MARTA: Uyan efendi, uyan!</p>

  <p class="normal">TOVMAS: Taparnigos gitti mi?</p>

  <p class="normal">MARTA: Şimdi işin rengi çıktı ortaya. (Yüksek sesle) Efendi, uyanacak mısın?</p>

  <p class="normal">TOVMAS: (Yatakta oturur) Ne var? Ne istiyorsun Sofi.</p>

  <p class="normal">MARTA: Aç gözlerini. Bak bakalım kim var karşında.</p>

  <p class="normal">TOVMAS: Kimsin sen?</p>

  <p class="normal">MARTA: Şimdi öğrenirsin kim olduğumu. Sen de erkeğim diye geçiniyorsun ha?</p>

  <p class="normal">TOVMAS: Ne demek istiyorsun?</p>

  <p class="normal">MARTA: Demek istiyorum ki, namusunu böyle mi koruyorsun?</p>

  <p class="normal">TOVMAS: Ne olmuş? Herkes sarhoş olur. Kırk yılda bir sarhoş oldum diye namussuz mu oldum?</p>

  <p class="normal">MARTA: Senin yerinde olsaydım, böyle yaşamaktansa ölmeyi tercih ederdim.</p>

  <p class="normal">TOVMAS: Dişçi buradaydı. Bana da zorla içirdi. Sen olsaydın içmez miydin?</p>

  <p class="normal">MARTA: Hiç yüzün de kızarmıyor. Çok yazık efendi! Seninle tanışmadık ama haline sahiden acıyorum.</p>

  <p class="normal">TOVMAS: Bir daha içmeyeceğim.</p>

  <p class="normal">MARTA: Karın seni aldatıyor. Başka birini seviyor ve sen anlamıyorsun. Karın seni eşek yerine koyuyor. Senin karın, hakkında bir sürü dedikodu çıkmış o biçim kadınlardan. İstersen birini anlatayım.</p>

  <p class="normal">TOVMAS: Neler duyuyorum! Yalan söylüyorsun. Anlat bakalım.</p>

  <p class="normal">MARTA: Kadının biri sabah erken çarşıya çıkmış ve bir arkadaşına rastlamış. Arkadaşı nereye gittiğini sormuş. Kadın da, eve odun kömür taşıması için bir eşek satın almak istediğini söylemiş. Arkadaşı da, “Aklını seveyim, eşek alacağına koca al. O sana odun da taşır, kömür de. Ben öyle yaptım. Şimdi çok rahatım” demiş. Kadın eve dönmüş ve arkadaşının sözünü dinleyip üç ay içinde evlenmiş. İşte efendi, senin karın da o hesap. Seni kandırıp sarhoş etti, şimdi de gönül eğlendiriyor.</p>

  <p class="normal">TOVMAS: Dişi ağrıyordu. İftira ediyorsun! Biraz önce dişçi buradaydı.</p>

  <p class="ortayazi">9. SAHNE<br class="chapter" />
  &nbsp;(Aynı kişiler, Markar, Giragos, Nigo)&nbsp;</p>

  <p class="normal">MARTA: İşte o dişçiyi seviyor.</p>

  <p class="normal">TOVMAS: (Sinirlenir) Dişçiyi mi seviyor? Ne diyorsunuz? Çok saçma. Eğer biri kalkıp benim dişçinin karısını sevdiğimi söyleseydi, inanın daha mantıklı olurdu.</p>

  <p class="normal">MARTA: Beyefendi, iyice emin olmadan bir kadının şerefine leke sürmenin ne demek olduğunu biliyor musunuz?</p>

  <p class="normal">TOVMAS: Ben din adamı olduğum zaman bir kadını severdim. Adı Marta’ydı, çok kıskanç biriydi.</p>

  <p class="normal">MARTA: (Kendi kendine) Neler duyuyorum?</p>

  <p class="normal">MARKAR: (Alçak sesle Marta’ya) Hanımefendi, namusunuzu savunmayacak mısınız?</p>

  <p class="normal">TOVMAS: Bir şey mi söylediniz hanımefendi?</p>

  <p class="normal">MARTA: Kuru iftira atıyorusunuz!</p>

  <p class="normal">TOVMAS: Ben mi kuru iftira atıyorum? İyi tanırım o Marta’yı. Yüzü öpücük bahçesi gibiydi. Saysam, bin tane çiçek bırakmışımdır o bahçeye. Siz onu tanımazsınız. Yüzüne bakınca namuslu bir kadın zannedersiniz. Çok aşk mektubu alıp vermiştik birbirimize.</p>

  <p class="normal">MARTA: (Kendi kendine) Kim bu acaba?</p>

  <p class="normal">MARKAR: (Alçak sesle Marta’ya) Kimden bahsediyor hanımefendi?</p>

  <p class="normal">MARTA: Yalan söylüyor, yalan...</p>

  <p class="normal">TOVMAS: Giragos, git bak bakalım hanım öbür odada mı? (Giragos gider) Neden sustunuz? Herhalde zavallı karıma iftira ettiğiniz için vicdan azabı çekiyorsunuz. Kim bilir, zavallı yan odada uyuyor mudur, uyanık mıdır?</p>

  <p class="normal">MARKAR: (Az önce yere düşen mektubu alır ve okur) Bu mektubun burada ne işi var?</p>

  <p class="normal">TOVMAS: Herhalde cebimden düştü. Adresi oku bakalım?</p>

  <p class="normal">MARKAR: Hayır. Taparnigos’a ait herhalde, adres onun.</p>

  <p class="normal">MARTA: Oku bakalım, ne yazıyor?</p>

  <p class="normal">MARKAR: Belki özeldir...</p>

  <p class="normal">MARTA: Oku!</p>

  <p class="normal">MARKAR: (Okur)</p>

  <p class="normal">Bu gece bize gelebilirsin. Tovmas Bey’i kandırıp...</p>

  <p class="normal">TOVMAS: Tovmas Bey’i kandırıp... Devam et!</p>

  <p class="normal">MARKAR: (Devam eder)</p>

  <p class="normal">Akşamki baloya gidelim. Çok kalabalık olacak. Yalvarırırım, lütfen geç kalma. Geldiğinde topluiğneyle vücudundan kan çıkaracağım. Seni çok seviyorum... Sofi</p>

  <p class="normal">GİRAGOS: (Girer) Hanımı bulamadım.</p>

  <p class="normal">MARTA: Söylediklerim doğru muymuş, yoksa iftira mı?</p>

  <p class="normal">TOVMAS: Neler duyuyorum?</p>

  <p class="normal">MARKAR: (Diğer mektubun adresini okur)</p>

  <p class="normal">Bayan Yeranyag Taparnigosyants’a.</p>

  <p class="normal">Bunu okumaya hakkım var.</p>

  <p class="normal">Bugünkü olay beni tamamiyle ümitsizliğe sevk etti. Bundan sonra evinize asla ayak basmam. Hikâye uzun, yalnız olduğunuz bir zaman anlatırım. Babanın dişçiliği... Görüşmek için başka bir yer belirleyelim. Senin için eriyip bitiyorum. Seni çok seviyorum, sözlerle anlatılacak gibi değil... Hele yazarak hiç anlatılmaz. Mektubuma cevap verecek olursan, buluşacağımız yeri bana bildir.</p>

  <p class="normal">Mektubu şu adrese gönder:</p>

  <p class="normal">Bay H. K. G. Levon,</p>

  <p class="normal">Âşıklar Sokağı, no 20.</p>

  <p class="normal">Bu da ne demek!</p>

  <p class="normal">MARTA: Kız da baş kaldırmış.</p>

  <p class="normal">MARKAR: Levon’u seviyor.</p>

  <p class="normal">TOVMAS: Taparnigos’u seviyor... Şimdi balodalar... Gidip onları yakalayacağım. Özür dilerim beyefendi, istemeden sizi de üzdüm. Artık her şeyi öğrendim. Şimdi bütün balolara gireceğim, bir yakalarsam rezil edeceğim onları. Ama bu kıyafetle tanırlar beni. Kılık değiştirmeliyim. Giragos, alt kattaki küçük odada yırtık pırtık eski püskü bir don var. On senedir orada asılı duruyor. (Giragos gider) Üstüme eski bir kıyafet alayım. Sefil, bu yaşımda bana düşmanlık ediyor ha!</p>

  <p class="normal">MARTA: Ben de seninle geleceğim.</p>

  <p class="normal">TOVMAS: Nasıl isterseniz. Maske de lazım. Ben gidip bir iki tane maske getireyim, sonra da gidelim. (Gider)</p>

  <p class="ortayazi">10. SAHNE<br class="chapter" />
  &nbsp;(Marta, Markar, Nigo)&nbsp;</p>

  <p class="normal">MARKAR: Hanımefendi, kızınız ben yokken kendisine bir sevgili bulmuş. Bunu evlenmeden öğrendiğim için çok mutluyum. Bu durumda, şu an nişanı bozuyorum.</p>

  <p class="normal">MARTA: Söylediklerinizde haklısınız Markar Bey. Ama siz akıllı ve bilgili bir gençsiniz. Genç bir kızın yeni elbiselerle kolaylıkla kandırılabileceğini tahmin edersiniz. Bu Levon denilen adam Paris’ten yeni döndü ve her gün yeni kıyafetler giyiniyor. Kızım da, zavallıcık... Ne yapsın?</p>

  <p class="normal">MARKAR: Anlıyorum. Kızınız Levon’a veya kıyafetlerine âşıksa, onunla evlenmesi lazım. Ben modayı sevmem, aksine, eskiyi sever, eski elbiseyle dolaşmayı tercih ederim.</p>

  <p class="normal">MARTA: Ama o sizin nişanlınız... Levon’la nasıl evlenebilir?</p>

  <p class="normal">MARKAR: Ne fark eder ki? Nişan birbirine karşı soğuk olan kalpleri ısıtabilir mi? Hele nikâh, birbirini iten iki kişiyi birleştirebilir mi? Hanımefendi, kızlar miknatıs gibidir. Bir uçla çeker, bir uçla da iterler. Erkekler de iğne gibidir. İğnenin ucu miknatısa değdiğinde yapışırsa, sonsuza kadar öyle gider. Ama iterse de hep iter. Öyle görünüyor ki biz itici uca rast gelmişiz. Sevilmek için boş yere uğraşmaya değer mi?</p>

  <p class="normal">MARTA: İlk kez olduğu için, bütün hatalar affedilebilir.</p>

  <p class="normal">MARKAR: Hanımefendi, kızınız bu hatayı her gün yapıyormuş. Bugün onunlaydım. Onunla konuşmak istedim. Ama sesimi duymak bir yana, sanki yüzümü bile görmek istemiyordu.</p>

  <p class="ortayazi">11. SAHNE<br class="chapter" />
  &nbsp;(Aynı kişiler, Tovmas [yırtık elbiselerle], Giragos)&nbsp;</p>

  <p class="normal">TOVMAS: (Giragos’la girer) Alın maskelerinizi. Şu mektubu da verin, cebime koyayım. (Giragos verir)</p>

  <p class="normal">MARTA: (Kendi kendine) Şu adama kim olduğumu söylemeli. (Maskeyi takar)</p>

  <p class="normal">TOVMAS: (Nigo’ya) Al sana bir ayı maskesi.</p>

  <p class="normal">NİGO: Verin, verin! (Takar)</p>

  <p class="normal">TOVMAS: Şu mektubu da saklayayım. (Sağ cebine koyar, öbür eliyle de sol tarafı karıştırır ve bir mektup bulur) Bu ne? En az yirmi yıllık bir mektup olmalı. Yazıları okunmuyor. Neyse, onu da şuraya koyalım. (Sol cebine koyar)</p>

  <p class="normal">MARKAR: Hoşça kalın. (Gider)</p>

  <p class="normal">TOVMAS: (Arkasından) Nereye gidiyorsunuz?</p>

  <p class="normal">NİGO: Dans salonunda herkesi korkutacağım. Ben de böyle bir fırsat bekliyordum. Fakir olduğum için kimse korkmuyor benden. Zenginler zenginlik maskesiyle herkesi korkutuyor. Fakirler de bari ayı maskesiyle korkutsun onları...</p>

  <p class="normal">TOVMAS: Haydi.</p>

  <p class="normal">NİGO: Hangi delikte olurlarsa olsunlar bulacağız onları.</p>

  <p class="h2baslik">ÜÇÜNCÜ PERDENİN SONU</p>
</body>
</html>
