<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>disci</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_9">İKİNCİ PERDE</h2>

  <p class="ortayazi">1. SAHNE<br class="chapter" />
  &nbsp;(Marta, Markar)&nbsp;</p>

  <p class="normal">MARKAR: (Marta’yı çekiştirerek getirir) Ah, hanımefendi, sokaklara dökülüp orada burada zangoç aramak size hiç yakışmıyor. Siz birbirinizi kumrular gibi seveceksiniz ki başkaları da sizi örnek alsın. Taparnigos Bey herhalde biraz kızgın olduğu için size sert davranmıştır. Sizi sevmemesi söz konusu olamaz.</p>

  <p class="normal">MARTA: Ah, bilmiyorsunuz Markar Bey, haftada sadece bir gece evde kalıyor. Evde yapayalnız kalıyorum. Beni bekçilik etmem için mi bu eve getirdi?</p>

  <p class="ortayazi">2. SAHNE<br class="chapter" />
  &nbsp;(Aynı kişiler ve Taparnigos)&nbsp;</p>

  <p class="normal">TAPARNİGOS: (Girer) Kaçtı pis herif. Bütün bu tersliklerin de sebebi o zaten. (Onları görür) Ne işiniz var burada Markar Bey?</p>

  <p class="normal">MARKAR: Merhaba Taparnigos Bey, aranızdaki sevgi bağını pekiştirebilmek için hanımefendiyle birlikte geldim.</p>

  <p class="normal">TAPARNİGOS: Hayır, hayır, istemiyorum. O bağ zaten biraz gevşemişti. Bugün tamamen çözüldü. Bundan sonrası beni ilgilendirmiyor. Nereye isterse gidebilir.</p>

  <p class="normal">MARTA: (Markar’a) Duydun mu? (Taparnigos’a) Beyefendi bu oyun daha çok sürecek mi?</p>

  <p class="normal">TAPARNİGOS: Sürecek... Beş perde olacak.</p>

  <p class="normal">MARTA: Bu sözleri galiba tiyatrodan öğreniyorsun.</p>

  <p class="normal">TAPARNİGOS: Tiyatrodan.</p>

  <p class="normal">MARTA: Görünüşe göre, komediyi çok seviyorsun.</p>

  <p class="normal">TAPARNİGOS: Çok severim, evet. Ağlayıp gözlerimi acıtacağıma, gülerek eğitilmeyi tercih ederim.</p>

  <p class="normal">MARTA: Kazandığın parayı tiyatroya veriyorsun, ama senden harçlık istediğimde kızıyorsun terbiyesiz adam. Sen benim paramla adam oldun ve şimdi beni böyle beş parasız bırakıyorsun. Sesimi yükseltmemi ister misin, hain? Ceplerim bomboş. Bir kuruşum bile yok, iki ayağım bir pabuçta dolaşıyorum.</p>

  <p class="normal">TAPARNİGOS: Bir çift ayakkabı sipariş et.</p>

  <p class="normal">MARTA: Duyuyor musun Markar Bey? İşte böyle acayip bir adam...</p>

  <p class="normal">MARKAR: Yalvarırım kavga etmeyin. Barışın ve bir daha kavga etmeyeceğinize söz verin. Gelin hanımefendi, kocanızın elini öpün.</p>

  <p class="normal">TAPARNİGOS: Ben ona elimi vermem.</p>

  <p class="normal">MARTA: Ben onun elini öpmem.</p>

  <p class="normal">TAPARNİGOS: Bana bir sürü kötü söz söyledi.</p>

  <p class="normal">MARTA: Bana haince davrandı.</p>

  <p class="normal">TAPARNİGOS: Önceleri canım gibi severdim.</p>

  <p class="normal">MARTA: Nasıl da üzerine titrerdim?</p>

  <p class="normal">TAPARNİGOS: Sürekli “Benim paramla adam oldun!” diye bağırıp duruyor.</p>

  <p class="normal">MARTA: Her gün bu evde sadece bir eşya olduğumu söylüyor.</p>

  <p class="normal">TAPARNİGOS: Nerede o eski aşk?</p>

  <p class="normal">MARTA: (Ağlayarak) Bunlara sebep hep o... O beni...</p>

  <p class="normal">MARKAR: (Marta’ya) Git elini öp.</p>

  <p class="normal">TAPARNİGOS: Ben onunkini öpeyim, o benden büyük. Ver de öpeyim. (Öper) Gayrı seni annem gibi seveceğime söz veriyorum. (Kendi kendine) Yine barıştık.</p>

  <p class="normal">MARTA: (Alnından öper) Oh! Kocacığım benim. Kaybetmiştim seni, tekrar buldum. Düğünümüzü hatırlıyor musun? Ve o geceyi... (Ağlar) Nasıl da dans etmiştik. Ahh, keşke o dakikalar geri gelse...</p>

  <p class="normal">TAPARNİGOS: Gelse...</p>

  <p class="normal">MARTA: Yerim o ağzını senin... (Sürekli öper) Ah, doyamıyorum. (Şarkı söyler)</p>

  <p class="normal">Gülün bana hamfendiler</p>

  <p class="normal">Alay edin beyfendiler</p>

  <p class="normal">Kızmam asla hiç gücenmem</p>

  <p class="normal">Şunu çünkü bilirim ben</p>

  <p class="normal">Yol aldıkça aşk dediğin</p>

  <p class="normal">Tatlı olur kökü derin</p>

  <p class="normal">Ben öpeyim alay edin</p>

  <p class="normal">Ama sevmeyi öğrenin</p>

  <p class="normal">Yaşlılık gelip çatınca</p>

  <p class="normal">Bu sözümü hatırlayın</p>

  <p class="normal">Yol aldıkça aşk dediğin</p>

  <p class="normal">Tatlı olur kökü derin.</p>

  <p class="normal">(Öperek) Ah Markar Bey, niye bu kadar patırtı kopardığımı merak ediyorsun, biliyorum. Bu öpücüklerin nedeni ne? Ne yapayım? Topraktan gelmiş bu bedende hâlâ sevgiyle dolu bir kalp taşıyorum. Öyle bir sevgi ki, sürekli büyüyor ve kabına sığamadığı için taşıyor, akacak yol bulamadığı için de kocamın yüzüne fışkırıyor... (Öper) Ve onu suluyor.</p>

  <p class="normal">MARKAR: Lütfen çekinmeyin hanımefendi, işinize bakın. Ben size engel olmayayım, isterseniz dışarı çıkarım.</p>

  <p class="normal">MARTA: Hayır, ben gidiyorum. İçerde biraz dinleneceğim.</p>

  <p class="normal">MARKAR: (Koluna girer) Buyrun hanımefendi, sizi götüreyim. Sizleri barıştırdığım için çok mutluyum.</p>

  <p class="normal">MARTA: Teşekkür ederim.</p>

  <p class="normal">MARKAR: Gidelim hanımefendi. (Giderler)</p>

  <p class="ortayazi">3. SAHNE<br class="chapter" />
  &nbsp;(Taparnigos, sonra Nigo)&nbsp;</p>

  <p class="normal">TAPARNİGOS: Bu yaşta böyle bir sevgi... Hayret doğrusu... Şimdi anlıyorum... Bir erkeğin kadınların ne kadar aşk ve kıskançlık dolu bir kalpleri olduğunu öğrenmesi için mutlaka evlenmesi gerekir. Elini öptüğümde ne kadar sevindi? Gören de dünya kraliçesi ilan edildiğini sanar.</p>

  <p class="normal">NİGO: (Koşarak girer) Efendim... Mektup...</p>

  <p class="normal">TAPARNİGOS: Mektup mu? Kim verdi?</p>

  <p class="normal">NİGO: Kimse vermedi, ben buldum. Mutfakta bulaşık yıkıyordum. Bir de ne göreyim? Pencereden kuru, siyah, titrek bir el uzandı. Parmaklarının arasında bir kâğıt vardı. Görünmemek için saklandım. Perdenin arasından dikizliyordum... Ahh, kalbim hâlâ çarpıyor. Mektubu öyle bir yere bıraktı ki, eğer orada olmasaydım onu kimse bulamazdı. El yavaş yavaş yukarı çıktı, geri çekildi ve yok oldu. Gidip kâğıdı aldım, belli ki bir mektuptu. İçinde gizli bir şey yazıyordur diye tahmin ettim. Okuma bilmediğim için, size ait olabileceğini düşünüp koşa koşa getirdim. Buyrun. (Verir)</p>

  <p class="normal">TAPARNİGOS: Pekâlâ. (Nigo gider) Nereden olabilir bu mektup? (Adresi okur) Bayan Yeranyag Taparnigosyants’a... Allah Allah... (Mektubu açar, okumaya başlar)</p>

  <p class="normal">Bugünkü olay beni tamamiyle ümitsizliğe sevk etti. Bundan sonra evinize asla ayak basmam. Hikâye uzun, yalnız olduğunuz bir zaman anlatırım. Babanın dişçiliği...</p>

  <p class="normal">Benim dişçiliğim! (Devam eder)</p>

  <p class="normal">Görüşmek için başka bir yer belirleyelim. Senin için eriyip bitiyorum. Seni çok seviyorum, sözle anlatılacak gibi değil...</p>

  <p class="normal">Çok seviyormuş... Devam edelim.</p>

  <p class="normal">Hele yazarak hiç anlatılmaz. Mektubuma cevap verecek olursan, buluşacağımız yeri bana bildir.</p>

  <p class="normal">Mektubu şu adrese gönder:</p>

  <p class="normal">Bay H. K. G. Levon,</p>

  <p class="normal">Âşıklar Sokağı, no 20.</p>

  <p class="normal">Şimdi bütün şüpheler ortadan kalktı. Ya imzası? (Okumaya çalışır)</p>

  <p class="normal">Sev... gi... lin... Lee... voon...</p>

  <p class="normal">Biraz önce dişim ağrıyor diye gelen adam olmalı bu. Demek ki başka yeri ağrıyormuş... Kızıma çaktırmadan şuna bir cevap yazayım... Buraya çağırıp bir güzel pataklarım. Beni kandırmak ha! Yazımı da Yeranyag’ın yazısına benzetmem lazım. Vakit kaybetmeye gelmez... (Yazar)</p>

  <p class="normal">Canım sevgilim Levon H. K. G.</p>

  <p class="normal">Mektubunu aldım. Çok sevindim. Yarın sabah erkenden gel, kapıyı ben açacağım. Oturur konuşuruz. Uzun yazacak vaktim yok.</p>

  <p class="normal">Bay H. K. G. Levon</p>

  <p class="normal">Âşıklar Sokağı, no 20.</p>

  <p class="ortayazi">4. SAHNE<br class="chapter" />
  &nbsp;(Taparnigos, Markar [kapıdan girer], Nigo)&nbsp;</p>

  <p class="normal">TAPARNİGOS: Nigo’ya vereyim götürsün. Nigo... Nigo... Nigooo...</p>

  <p class="normal">MARKAR: Ne? (Girer)</p>

  <p class="normal">TAPARNİGOS: (Yüzüne bakmadığından, Nigo zanneder) Al şu mektubu... Ahh, siz miydiniz Markar Bey?</p>

  <p class="normal">NİGO: (İçeri girer) Beni mi çağırdınız efendim?</p>

  <p class="normal">TAPARNİGOS: Al şu mektubu. Âşıklar Sokağı’na götür.</p>

  <p class="normal">NİGO: Âşıklar Sokağı mı? Nerede bu sokak?</p>

  <p class="normal">TAPARNİGOS: Markırit Hanım’ın evini biliyor musun?</p>

  <p class="normal">NİGO: Geçen gün gelen mi?</p>

  <p class="normal">TAPARNİGOS: Evet.</p>

  <p class="normal">NİGO: Dişi ağrıyordu.</p>

  <p class="normal">TAPARNİGOS: Ta kendisi.</p>

  <p class="normal">NİGO: Sonra bana bahşiş vedi.</p>

  <p class="normal">TAPARNİGOS: Doğru.</p>

  <p class="normal">NİGO: Hani yanaklarını okşamıştınız.</p>

  <p class="normal">TAPARNİGOS: Ne diyorsun? Sefil!</p>

  <p class="normal">NİGO: Efendim... Yanlış bir eve gitmeyeyim!</p>

  <p class="normal">TAPARNİGOS: Ona git! Sana bir yer gösterecek. Mektubu oraya bırak, hemen dön.</p>

  <p class="normal">NİGO: Emredersiniz! (Çıkar)</p>

  <p class="normal">TAPARNİGOS: Eh! Konuş bakalım Markar Bey. Sende ne haberler var? Millet<sup class="calibre3"><a href="../Text/disci_split_026.html#footnote-200-9" id="footnote-200-9-backlink">[*9]</a></sup> işleri nasıl gidiyor?</p>

  <p class="normal">MARKAR: (Kendi kendine) Ben düğün gününü konuşmaya geldim, o kalkmış bana millet işlerini soruyor. (Yüksek sesle) Ahh, çok kötü efendim. Ama ben istiyordum ki...</p>

  <p class="normal">TAPARNİGOS: Meclis toplantıları düzenli bir şekilde devam ediyor diyorlar...</p>

  <p class="normal">MARKAR: Tabii... Biz kendi işimize...</p>

  <p class="normal">TAPARNİGOS: Oturumlar düzenli olarak yapılıyormuş, bütün üyeler statülerine uygun yerlere oturuyormuş.</p>

  <p class="normal">MARKAR: Ben de öyle duydum. Aman, bize ne... Nasıl isterlerse öyle otursunlar. Ben şey için geldim...</p>

  <p class="normal">TAPARNİGOS: Biz de Ermeni değil miyiz? Ne yaptıklarını bilmemiz lazım.</p>

  <p class="normal">MARKAR: Yaptıkları ne ki? Boş şeyler... Her gün yeni üyeler, yeni sorunlar, yeni davetler, sonu gelmez istifalar, sayısız ret, bitmeyen oylamalar, milyonlarca sıfır. Hepsi bu... Bize ne!</p>

  <p class="normal">TAPARNİGOS: Eh, daha ne yapmalarını istiyordun? Demek ki çalışıyorlar.</p>

  <p class="normal">MARKAR: Ama haftada bir kez bile düzenli toplantı yaptıkları yok.</p>

  <p class="normal">TAPARNİGOS: Peki neden bu vekiller toplantıya gelmiyorlar? Milletlerini sevmiyorlar mı?</p>

  <p class="normal">MARKAR: Sevmemeleri mümkün değil. Herhalde kendilerine göre sebepleri vardır.</p>

  <p class="normal">TAPARNİGOS: Acaba halk iyi seçim yapamıyor mu? Gazeteler ne diyor?</p>

  <p class="normal">MARKAR: Her şeyi diyorlar. Manzume-i Efkâr isimli gazete patrikhaneyi diline dolamış. Maaşlı uzmanlar iş başına gelmedikçe nizamnamemiz kullanılamaz hale gelecek diye bas bas bağırıyor. Buna karşı olanlar “Para yok! Para yok” diyorlar. Halbuki ahali, milletin menfaati için yardım etmeye hazır olduğunu söylüyor. Masis kurulduğu yüksek tepelerden “sevgi” ve “birlik” diye bağırıyor. Ne yazık ki bu kelimeler birçoğunun kulağına girmiyor bile. Gazete bazen de o tepelerin eteklerinden ses vermeye çalışıp oradan daha kolaylıkla duyulabileceğini zannediyor. Yine para etmiyor, çünkü büyük çoğunluk kulaklarını tıkayarak geçiyorlar önünden. Hoş kokulu, yaz kış açan, her bir goncası milletin aydınlanacağı özü taşıyan Dzağig [Çiçek], pıtladığı gibi tatlı tatlı kokmaya başlar. Kokusu güzel ve keskindir, ama bizim millette akıl nezlesine tutulanlar çok olduğundan, bir sürü insan ondan ve kokusundan mahrum kalır. Jamanak [Zaman] da milletin ilerleyebilmesi için zamana ihtiyaç olduğunu söylüyor, ama söylemekle olmuyor tabii. Fakat yalvarırım, ben milletimizin sorunlarını konuşmaya gelmedim, bilhassa...</p>

  <p class="normal">TAPARNİGOS: Demek Ermeni milleti bugün çok fena bir durumda ha?...</p>

  <p class="normal">MARKAR: Aynen öyle. Halbuki ileri milletler çeşitli makineler icat ederek hayvanların işini makinelere gördürüyor. Biz Ermeniler ise, bunu söylemeye utanıyorum ama, hayvanların yapması gereken işleri bile üzerimize alıyoruz. Taşradan İstanbul’a çalışmaya gelen kardeşlerimiz günlük ekmeklerini boyunlarını hamallık boyunduruğuna uzatarak kazanabiliyorlar ancak; gündüzleri sokaklarda, geceleri bekâr odalarında, memleketlerinden uzakta, aile hasreti içinde, belki de bir daha vatanlarına dönme ümitlerini kaybetmiş halde yaşıyorlar. Bu kadar acıklı bir durum karşısında hangi Ermeni duyarsız kalabilir? Madem ki milletinin vaziyetini öğrenmek istiyorsun, aç kulaklarını, dinle ve düşün de, gözlerinden gürül gürül akan yaşlar çenene doğru süzülsün. Onlardan bahsediyorum, çünkü hepimiz Ermenistan’ın evlatlarıyız ve vatanın özgürlük umudu gücünü onların kollarından alıyor. O kollar bugün giderek zayıflamakta ve kim bilir, bir gün belki, özgürlük umuduyla birlikte büsbütün yok olacaklar.</p>

  <p class="normal">TAPARNİGOS: Söylediklerinde gerçekten çok haklısın Markar Bey ve senin gibi milletini seven bir damadım olacağı için çok seviniyorum. Peki söyler misin bana, Nizamname ne işe yarar?</p>

  <p class="normal">MARKAR: Nizamname tembel bir adama benzer. Elinden tutmazsan yürümez, oturduğu yerde kalır. Sonra zayıflar, güçsüzleşir ve ölür. Nizamname kendi başına ne yapabilir ki? Ayakları yok ki yürüsün. Milletvekillerinin onu yürütmesi gerekir, ama onların da birçoğu yılda bir defa katılıyor toplantılara. İşte böyle Taparnigos Bey... Ama lütfen bu konuşmaları başka bir sefere bırakalım. Biraz önce düğün gününe karar vermek için sizinle konuşmaya gelmiştim. Çok meşguldunuz, gitmek zorunda kaldım. Ama şimdi...</p>

  <p class="normal">TAPARNİGOS: Tamam, kararlaştıralım. Ama bilmiyorum ki bizim hanım hazır mı?</p>

  <p class="normal">MARKAR: (Kendi kendine) Hanımıyla mı evleneceğim? (Yüksek) Hanımefendinin hazırlanacağı bir şey yok, sizin karar vermeniz yeterli.</p>

  <p class="normal">TAPARNİGOS: Haklısınız ama yine de onunla da konuşmanız lazım. Nihayetinde onun kızı, gerçi yarısı da benim, ama anneler her zaman kızları üstünde söz sahibi olmak isterler.</p>

  <p class="normal">MARKAR: Hayret! Peki, gidip eşinizle de konuşayım.</p>

  <p class="normal">TAPARNİGOS: Sonra görüşürüz.</p>

  <p class="normal">MARKAR: Tamam. (Gider)</p>

  <p class="ortayazi">5. SAHNE<br class="chapter" />
  &nbsp;(Taparnigos, Nigo ve Yeranyag)&nbsp;</p>

  <p class="normal">NİGO: (Koşarak) Götürdüm efendim, kendisi orada yoktu, ama gelince teslim ederiz dediler.</p>

  <p class="normal">TAPARNİGOS: Tamam.</p>

  <p class="normal">NİGO: Geri dönerken, aynı sokakta pencereden güzel bir kadın pencerenin önünde oturuyordu. Eliyle işaret edip beni çağırdı. Ben de gittim...</p>

  <p class="normal">TAPARNİGOS: (Kendi kendine) Herhalde Sofi olmalı.</p>

  <p class="normal">NİGO: Pek nazik, ince bir sesle “Taparnigos’un uşağı mısın?” diye sordu. Uşağıyım dedim. “Senden bir şey rica edeceğim, kabul eder misin?” dedi. Ederim dedim. Şeytan, öyle de kitabî bir Ermenice konuşuyordu ki... Bir dahaki sefere kadınlarla konuşmaya sözlükle gideceğim. Ağızlarından çıkanın çoğu anlaşılmıyor. “Biraz bekle” dedi. Bekleyeyim dedim. Pencerenin önünden kayboldu, ben de sokakta, heykel gibi kapının önünde bekliyordum. Biraz sonra tiz sesli hanımımız tekrar pencerede göründü. Elinde bir mektup vardı. “Al” dedi alçak sesle. Alayım dedim yüksek sesle. “Bağırma” dedi. “Oğlum uyuyor, uyandıracaksın” dedi. “Taparnigos’a götür” dedi. Götüreyim dedim. “Mutlaka bana gelsin, ona söyleyeceğim çok önemli bir şey var” dedi. İşte ben de, size söyleyeceği çok önemli bir şey varmış demek için geldim.</p>

  <p class="normal">TAPARNİGOS: Sefil, bir şey anlatacağım diye “demek” fiilinin bütün çekimlerini sıraladın.</p>

  <p class="normal">NİGO: İşte mektup. (Mektubu verir ve çıkar)</p>

  <p class="normal">TAPARNİGOS: Önce adresi okuyalım:</p>

  <p class="normal">SEVGİLİM BAY TAPARNİGOS’A. ŞARK DİŞÇİSİ</p>

  <p class="normal">(Mektubu açar ve okur)</p>

  <p class="normal">Büyük bir saadetle sana bildiririm ki...</p>

  <p class="normal">(O esnada Yeranyag girer. Taparnigos onu görmez ve mektuba devam eder)</p>

  <p class="normal">Bu gece bize gelebilirsin. Tovmas Bey’i kandırıp akşamki baloya gidelim. Çok kalabalık olacak. Yalvarırırım, lütfen geç kalma. Geldiğinde topluiğneyle vücudundan kan çıkaracağım. Seni çok seviyorum... Sofi</p>

  <p class="normal">YERANYAG: (Kendi kendine) Sofi de kim?</p>

  <p class="normal">TAPARNİGOS: Her tarafıma iğne batıracakmış. Ha... ha... ha... Ah, şu Sofi ne kadar da sevimli bir yaratık. Ayakları ne kadar minik; ne kadar da güzel; bülbül gibi konuşuyor sefil; kumru gibi bakıyor rezil; Tavus kuşu kadar da süslü şeytan. Pek asil bir tabiatı var, o yüzden seviyorum onu ve sonsuza dek de seveceğim. İç güzelliği dış güzelliğinden de daha tapılası. Yaşa Sofi... Seviyorum seni. (Yeranyag’ı görür görmez mektubu cebine sokar)</p>

  <p class="normal">YERANYAG: Kimi seviyorsunuz babacığım?</p>

  <p class="normal">TAPARNİGOS: İzin almadan içeri girilir mi?</p>

  <p class="normal">YERANYAG: Şimdi geldim.</p>

  <p class="normal">TAPARNİGOS: Mektupta yazılanları duydun mu?</p>

  <p class="normal">YERANYAG: Hayır baba. (Kendi kendine) Öyle diyelim.</p>

  <p class="normal">TAPARNİGOS: Ticaretle ilgili bazı bilgiler veriyor.</p>

  <p class="normal">YERANYAG: (Kendi kendine) Aşk ticareti. (Yüksek) “Seni seviyorum” dediğinizi duydum sadece...</p>

  <p class="normal">TAPARNİGOS: Akıllı çocuktur, severim onu. Diğerlerini duymadın mı?</p>

  <p class="normal">YERANYAG: Hayır baba...</p>

  <p class="normal">TAPARNİGOS: Aferin kızım. Çünkü bir kız çocuğunun her şeyi duymaması gerekir.</p>

  <p class="normal">YERANYAG: Biliyor musunuz baba? İçimi dökebilmek için sizi yalnız bulmayı istiyordum.</p>

  <p class="normal">TAPARNİGOS: Dök bakalım... (Kendi kendine) Öyle diyelim.</p>

  <p class="normal">YERANYAG: Sabah buraya dişi ağrıyan bir çocuk gelmişti.</p>

  <p class="normal">TAPARNİGOS: Evet, gelmişti.</p>

  <p class="normal">YERANYAG: Onu nasıl buldunuz?</p>

  <p class="normal">TAPARNİGOS: Ben bulmadım, kendiliğinden geldi.</p>

  <p class="normal">YERANYAG: Yani hali tavrı, yüzü, güzelliği, sözü, ayağı...</p>

  <p class="normal">TAPARNİGOS: Efendi bir çocuğa benziyor.</p>

  <p class="normal">YERANYAG: Nişanlımdan daha düşünceli, sevimli, yakışıklı, elbiseleri yeni, ince ruhlu, ayağı küçük, eli yumuşak.</p>

  <p class="normal">TAPARNİGOS: Ne demek istediğini anlayamıyorum.</p>

  <p class="normal">YERANYAG: Demek istiyorum ki, öyle bir delikanlı varken kalbimi niçin Markar’a vereyim?</p>

  <p class="normal">TAPARNİGOS: Markar’ın özellikleri böyle bir delikanlının elbisesinden, ayağından çok daha önemlidir. Markar milletini seven bir çocuktur.</p>

  <p class="normal">YERANYAG: Pöh!... Milletini severmiş... Her zaman yırtık pırtık elbiselerle dolaşıyor.</p>

  <p class="normal">TAPARNİGOS: Alçakgönüllüdür de ondan...</p>

  <p class="normal">YERANYAG: Alçakgönüllüymüş. Hep eski şeyler giyiyor.</p>

  <p class="normal">TAPARNİGOS: Akıllı çocuktur.</p>

  <p class="normal">YERANYAG: Akıllı... Üzerinde yeni bir elbise görmedim..</p>

  <p class="normal">TAPARNİGOS: Beni sinirlendirme!...</p>

  <p class="normal">YERANYAG: Neden sinirlendireyim? Görmüyor musun? Her zaman eski elbiselerle dolaşıyor.</p>

  <p class="normal">TAPARNİGOS: (Sinirlenir) Siz kadınlar yeni elbiseleri kocalarınızdan daha çok seviyor, sürekli onların ceplerini boşaltıyorsunuz. Bu işe aklım hiç ermedi ve ermeyecek de... Bu ne müsriflik!... Zamane kadınları delikanlılardan çok modaya âşık oluyorlar ve o güzelim yıllarını Allah’ın cezası elbiselere kurban ediyorlar. Zavallı gençlik ne hallere düştü? Biz Paskalya’da bir elbise diktirir onu birkaç sene giyeriz. Bak, şu ropdöşambrıma, Nizamname’nin birinci yıldönümünde diktirmiştim, hâlâ giyiyorum. Ama siz yenilik deyip elbise alırsınız, eskidi deyip kumaş istersiniz. İstersiniz ki kocalarınız durmadan satın alsınlar. Sonra da arazide kurulan asker çadırlarına benzeyen koskoca Malakof’lar giyip sokağa çıkar, insanların geçmesine engel olursunuz. Birisi yanlışlıkla elbisenize basıp yırtarsa adamcağıza ters ters bakar, akşam da “Avanağın biri geçerken elbisemi yırttı” diye kocanızdan yenisini almasını istersiniz. (Şarkı söyler)</p>

  <p class="normal">Öyledir şu kadın işte</p>

  <p class="normal">Hep yepyeni bir elbise</p>

  <p class="normal">Olsun ister üzerinde</p>

  <p class="normal">Almaz isen dediğini</p>

  <p class="normal">Tutturur bir çocuk gibi</p>

  <p class="normal">Elbise der de elbise</p>

  <p class="normal">Ah bir yeni giyebilse</p>

  <p class="normal">Sabah erken der elbisem</p>

  <p class="normal">Yatarken der yok elbisem</p>

  <p class="normal">Yaz gelir ister elbise</p>

  <p class="normal">Kış gelir derdi elbise.</p>

  <p class="normal">Sen de şimdi kalkmış, nişanlının giydiklerini beğenmiyorsun. Ama biliyorum, hata bende, sana hep tatlılıkla davrandım. Kötü babalar gibi her sözüne tokatla karşılık verseydim böyle olmazdı. Anladım ki bu iş tatlılıkla yürümeyecek. İşte son sözüm: Markar’ı seveceksin!</p>

  <p class="normal">YERANYAG: Diğer tarafta pırıl pırıl bir genç kalbimi çalmışken o dediğiniz mümkün değil babacığım.</p>

  <p class="normal">TAPARNİGOS: Neden çaldırdın?</p>

  <p class="normal">YERANYAG: Onu bana değil, kalbime sorun.</p>

  <p class="normal">TAPARNİGOS: Defol! Gözüm görmesin seni. Odana git. Duygusuz kız...</p>

  <p class="normal">YERANYAG: (Kendi kendine) Kendisi bu yaşta başka kadınlarla kırıştırmayı biliyor ama! (Yüksek) Markar’la evlenmeyeceğim! (Çıkar)</p>

  <p class="ortayazi">6. SAHNE<br class="chapter" />
  &nbsp;(Taparnigos, sonra Nigo)&nbsp;</p>

  <p class="normal">TAPARNİGOS: Hemen giyinip Sofi’ciğime gideyim, akşam oluyor. Şu iki mektubu da cebime koyayım. Biri Levon için, yarın gelip sevişecek ya benimle. Tabii sopayla! Diğeri de Sofi’ciğimin mektubu. Bu gece de onunla sevişeceğiz. Tabii konuşarak! (Çıngırağı çalar, Nigo gelir) Çabuk kıyafetimi getir. Beyaz ve kırmızı boyaları da unutma. (Nigo çıkar) Alışkanlık olmuş, ne yapayım, boyun eğmek lazım. Komik tabii. Ha ha ha! Yüzümü boyamam lazım. Hani eski evlerin cephelerini boyarlar, dışardan görenler çok beğenir, ama içine girince gülmeye başlarlar ya, o hesap.</p>

  <p class="normal">NİGO: Kıyafetinizi getirdim efendim.</p>

  <p class="normal">TAPARNİGOS: Tut da giyineyim.</p>

  <p class="normal">NİGO: (Ters taraftan tutar, Taparnigos kollarını bulamaz) Buyrun.</p>

  <p class="normal">TAPARNİGOS: (Kızgın) Nerede bunun kolları?</p>

  <p class="normal">NİGO: Nerede olacak, burada işte, çaldığımı mı sandın?</p>

  <p class="normal">TAPARNİGOS: Elbise tutmasını bile hâlâ öğrenemedin. Şöyle tutup şurada duracaksın... (Giyinir) Buraya geldiğini hanım gördü mü?</p>

  <p class="normal">NİGO: Hayır efendim.</p>

  <p class="normal">TAPARNİGOS: Kapıyı kapa. (Kendi kendine) Birden içeri giriverir belki. (Nigo kapatır) Şimdi de yüzümüze bakalım. (Aynanın önüne gider) Önce beyaz, sonra da kırmızı. (Sürer) Gören on altı yaşında zannedecek. (Nigo’ya) Nasıl? Güzelleştim mi?</p>

  <p class="normal">NİGO: Eh... Maymuna benzedin.</p>

  <p class="normal">TAPARNİGOS: Çenen tutulsun! Ayakkabılarım nerede? Getir. (Nigo getirir) Hemen giyip çıkayım. Beni arayan olursa, “Çok ağır bir hastaya gitti. Gece dönmeyecek” dersin. Hanıma sakın bir şey söyleme, tamam mı? Sorarlarsa “Şimdi gelecek” dersin. Şu kapıyı arala bakalım, kimse var mı? (Nigo bakar) Hanıma çaktırmadan tüymem lazım, bir anlarsa yandık. Yine birbirimizi yeriz.</p>

  <p class="normal">NİGO: Kimse yok efendim.</p>

  <p class="normal">TAPARNİGOS: Tamam, gidiyorum. Herhalde akşam dönmem, ama sabah erkenden burada olurum. (Çıkmak üzeredir)</p>

  <p class="ortayazi">7. SAHNE<br class="chapter" />
  &nbsp;(Aynı kişiler ve Marta)&nbsp;</p>

  <p class="normal">MARTA: (Kapıda görünür) Kocacığım... Öbür odada tek başıma oturmaktan sıkıldım. Kalkıp kocacığımın yanına gideyim dedim. Giyinmişsin... Akşam oldu... Neden?</p>

  <p class="normal">TAPARNİGOS: Bırak Allah aşkına. Bize rahat yok. Doktor değil misin, herkesin uşağısın! Bu gece biraz istirahat etmek istiyordum ama suya düştü. Az önce bir mektup aldım, illa gitmem gerektiğini yazmışlar. Diş ağrısından bir haftadır gözüne uyku girmiyormuş. Gitmesem olmaz, yazıktır...</p>

  <p class="normal">MARTA: (Kendi kendine) Yalan konuşuyor. (Yüksek sesle) Güzelleşmişsin.</p>

  <p class="normal">TAPARNİGOS: Tövbe, tövbe! Çirkin miydim?</p>

  <p class="normal">MARTA: Yalvarırım, bu akşam gitme.</p>

  <p class="normal">TAPARNİGOS: Gelip zorla götürürler.</p>

  <p class="normal">MARTA: Hayır! Bu sefer benim dediğim olsun.</p>

  <p class="normal">TAPARNİGOS: Çocuk gibi konuşuyorsun hanım. İşime engel olma. (Gitmek üzeredir)</p>

  <p class="normal">MARTA: (Yakasına yapışır) Hayır! Gitmeyeceksin.</p>

  <p class="normal">TAPARNİGOS: Ölçüyü kaçırdın ama. Bak, tatlılıkla söylüyorum, anlamıyorsun. Sinirlendirme beni...</p>

  <p class="normal">MARTA: Niyetin ne? Söylesene bana.</p>

  <p class="normal">TAPARNİGOS: Bırak beni! Hastaya gitmem lazım.</p>

  <p class="normal">MARTA: (Hep engel olmaya çalışarak) Gitmeyeceksin! Ben de hastayım.</p>

  <p class="normal">TAPARNİGOS: Defol. Yaşlı bunak...</p>

  <p class="normal">MARTA: Yaşlı bunak... Yaşlı bunak... Benim paramla adam olduğunu unuttun mu?</p>

  <p class="normal">TAPARNİGOS: Yerin dibine batasın! Seninle evlendiğime bin pişmanım.</p>

  <p class="normal">MARTA: Pişman mı? O zaman paralarımı ne diye yedin? Ver paralarımı, boşanalım.</p>

  <p class="normal">TAPARNİGOS: Artık sabrımı taşırdın.</p>

  <p class="normal">MARTA: Benimki taşmadı mı sanıyorsun? Ver paralarımı, bu oyunu bitirelim.</p>

  <p class="normal">TAPARNİGOS: Ne paranı veririm, ne de sözünü dinlerim.</p>

  <p class="normal">MARTA: Bu oyun da bitmez.</p>

  <p class="normal">TAPARNİGOS: Bitmesin. Beş perde olsun. Daha ikincideyiz.</p>

  <p class="normal">MARTA: Bu perdeleri ağzından burnundan getireceğim.</p>

  <p class="normal">TAPARNİGOS: Susacak mısın sen?</p>

  <p class="normal">MARTA: Susmayacağım! Sen benim paralarımla şöhret sahibi oldun. Ver paralarımı, sonra nereye istersen oraya git.</p>

  <p class="normal">TAPARNİGOS: Şu ipi ver Nigo... Görürsün şimdi paraları... Ayaklarını bağlayayım da aklın başına gelsin (Nigo ipi getirir, Taparnigos bağlamaya çalışır, Marta izin vermez) Seni bağlayıp öyle gideceğim. Allah kahretsin seni adi kadın! (Kendi kendine) Allahım beni affet!</p>

  <p class="normal">MARTA: Allah belanı versin! (Kendi kendine) Meryem Ana, sen bana günah yazma!</p>

  <p class="normal">TAPARNİGOS: Daha bağıracak mısın?</p>

  <p class="normal">MARTA: Paramla adamla oldun!</p>

  <p class="normal">TAPARNİGOS: Geber! (Kendi kendine) Tövbe ya rabbi, tövbe ya rabbi...</p>

  <p class="normal">MARTA: Sen geber! (Kendi kendine) Meryem Ana, sen bana günah yazma!</p>

  <p class="normal">TAPARNİGOS: Bütün dünyaya rezil rüsva olacağız. Seninle evlenmekle ağır cezalık suç işlemişim meğer!</p>

  <p class="normal">MARTA: Paralarımı ver.</p>

  <p class="normal">TAPARNİGOS: Nefesin kesilsin! (Kendi kendine) Tövbe, tövbe...</p>

  <p class="normal">MARTA: Benim paramla adam oldun.</p>

  <p class="normal">TAPARNİGOS: Paran yerin dibine batsın.</p>

  <p class="normal">MARTA: Sen de beraber...</p>

  <p class="normal">TAPARNİGOS: Dur bakalım rezil! Erkek dediğinin ne olduğunu göstereyim sana. (Yatırır, ayaklarını bağlar) Hah! Sen şimdi yat, ben de gideyim. (Çıkar)</p>

  <p class="normal">NİGO: Bunlar da her gün kavga ediyorlar.</p>

  <p class="normal">MARTA: İmdaaat! Yardım edin...</p>

  <p class="normal">NİGO: Cık cık cık... Bu ne biçim iş?</p>

  <p class="normal">MARTA: Gel çöz şu ipleri, dayanamıyorum. Sinirlerim boşaldı. Allahım ben ne günah işledim? Nedir bu çektiğim? Ahh, kadınlar ne kadar da zavallı. Bu yaşımda bana ne kadar hoyratça davranıyor. (Ağlayarak) Yeranyag... Yeranyag...</p>

  <p class="normal">NİGO: (Kapıyı açmaya çalışır) Dışarıdan kilitlemiş... İmdat!</p>

  <p class="normal">MARTA: Markaaar... Yeranyaaaag...</p>

  <p class="normal">NİGO: İmdaaat... Yardım edin...</p>

  <p class="normal">MARTA: Duymuyorlar... Gücüm tükeniyor... Gözlerim kararıyor... Her yerim uyuşuyor... Bayılıyorum... (Düşer) Ölüyorum... Ellerim...</p>

  <p class="normal">NİGO: Hanımım, ne oluyorsun? İmdaaat! Neden yattın hanımım? Yardım edin! (Oraya buraya koşar) Korkmayın hanımım, buradayım. Şimdi geçer. Bir şey yok... Ses çıkarmıyor... (Bağırır) İmdaaat! Topla kendini hanımım... (Anahtar deliğinden bağırır) Yardım edin! Hanım ölecek... Öldü... Ölüyor...</p>

  <p class="ortayazi">8. SAHNE<br class="chapter" />
  &nbsp;(Aynı kişiler ve Yeranyag)&nbsp;</p>

  <p class="normal">YERANYAG: (Kapıyı açar) Ne oluyor?</p>

  <p class="normal">NİGO: Görmüyor musun? Hanımım “Ölüyorum” dedi. Ne bileyim? Gerçek mi? Değil mi?</p>

  <p class="normal">YERANYAG: (Ağlayarak annesinin yanına gider) Neyin var anne... Meryem Ana, bedeni soğuk... Biraz su, su, su! Avanak gibi ne dikiliyorsun? Biraz su, çabuk.</p>

  <p class="normal">NİGO: (Koşarak) Su, su, su! Sanki ev yanıyor. Ölmüş birine su ne fayda eder ki?</p>

  <p class="normal">YERANYAG: Aç gözlerini anne! Aç! Benim, yanındayım... Kızın, Yeranyag... Ahh anne, anne! (Ağlar) Niçin cevap vermiyorsun? Ah, bedeni ne kadar soğuk...</p>

  <p class="normal">NİGO: (Koşarak gelir) Su yok... (Marta’nın yüzüne tükürür) Boşuna ağlama hanımefendi... Ölmemiş olsaydı cevap verirdi.</p>

  <p class="normal">YERANYAG: Masanın üzerinde nişadır ruhu şişesi var, çabuk getir.</p>

  <p class="normal">NİGO: Rahmetli bu sabah kırdı onu.</p>

  <p class="normal">YERANYAG: (Koşup masanın üzerinden başka bir şişe getirir, annesinin burnuna doğru yaklaştırır)</p>

  <p class="normal">MARTA: (Silkinerek uyanır) Ne oluyor? Neden yanımdasın...</p>

  <p class="normal">YERANYAG: Bir şey yok anne...</p>

  <p class="normal">MARTA: Baban nereye gitti?</p>

  <p class="normal">YERANYAG: Bilmiyorum...</p>

  <p class="normal">NİGO: Şimdi gelecek.</p>

  <p class="normal">MARTA: Ah! Barbar herif... Bak, beni ne hallere soktu!</p>

  <p class="normal">YERANYAG: Sandalyeye otur anne. Ah bu ne? Ayakların bağlanmış...</p>

  <p class="normal">MARTA: Baban bağlayıp gitti.</p>

  <p class="normal">NİGO: Şimdi gelecek.</p>

  <p class="normal">YERANYAG: Ben biliyorum nereye gittiğini. (Annesinin ayaklarını çözer)</p>

  <p class="normal">MARTA: Biliyor musun?</p>

  <p class="normal">NİGO: Şimdi gelecek. (Gider)</p>

  <p class="normal">MARTA: (Sandalyeye oturur) Anlat Yeranyag, intikam alacağım ondan, intikam!</p>

  <p class="normal">YERANYAG: Az önce odaya girdiğimde, Sofi diye birinden gelen, sevgi sözleriyle dolu bir mektup okuyordu.</p>

  <p class="normal">MARTA: Başka bir kadın sevdiğini biliyordum, ama kim olduğunu duymamıştım şimdiye kadar.</p>

  <p class="normal">YERANYAG: Girdiğimi görmedi. “Bülbül gibi konuşur, kumru gibi bakar, Tavus kuşu gibi süslüdür” diyordu.</p>

  <p class="normal">MARTA: Devam et...</p>

  <p class="normal">YERANYAG: Ve de o kadın babamın vücudundan kan çıkaracakmış.</p>

  <p class="normal">MARTA: Çıkarsın! Çıkarsın ki anlasın...</p>

  <p class="normal">YERANYAG: Topluiğneyle.</p>

  <p class="normal">MARTA: Topluiğneyle mi?</p>

  <p class="normal">YERANYAG: Ve bu gece de baloya gidecekler. Eğlenmeye...</p>

  <p class="normal">MARTA: Şu Sofi’nin evini nasıl öğrenebiliriz?</p>

  <p class="normal">YERANYAG: Nigo’dan... Mektubu o getirdi, çağırıp soralım... Nigo! Nigo!</p>

  <p class="normal">NİGO: Geldim.</p>

  <p class="normal">MARTA: Taparnigos Bey nereye gitti?</p>

  <p class="normal">NİGO: Şimdi gelecek.</p>

  <p class="normal">MARTA: Nereye gitti?</p>

  <p class="normal">NİGO: Nereye gittiğini bilmiyorum... Ama şimdi gelecek.</p>

  <p class="normal">MARTA: Mektubu nereden getirdin?</p>

  <p class="normal">NİGO: Ne diyebilirim efendim? Şimdi gelecek.</p>

  <p class="normal">YERANYAG: Bu salak da laf anlamaz!</p>

  <p class="normal">NİGO: Şimdi gelecek hanımefendi.</p>

  <p class="normal">YERANYAG: Mektubu nereden aldın?</p>

  <p class="normal">NİGO: Âşık... lar... So... Sokağı’ndan.</p>

  <p class="normal">YERANYAG: Oraya neden gittin?</p>

  <p class="normal">NİGO: Mektup götürdüm.</p>

  <p class="normal">YERANYAG: Kime?</p>

  <p class="normal">NİGO: 20 numaraya. Taparnigos şimdi gelecek.</p>

  <p class="normal">YERANYAG: (Kendi kendine) 20 numara, Levon’un evi... (Yüksek) Mektubu kim verdi?</p>

  <p class="normal">NİGO: Tanımıyorum. Bir kadın verdi. “Al bunu Taparnigos’a götür” dedi, ben de getirdim.</p>

  <p class="normal">MARTA: O kadının evini biliyor musun?</p>

  <p class="normal">NİGO: Biliyorum hanımefendi, biliyorum.</p>

  <p class="normal">YERANYAG: Peki, 20 numaralı evde kim vardı?</p>

  <p class="normal">NİGO: O evde... O evde... Kim vardı... Hatırlamıyorum efendim. Çok şeyler vardı ama aklımdan çıkmış işte...</p>

  <p class="normal">YERANYAG: (Kendi kendine) Ne oldu acaba? Levon dişim ağrıyor diye bir şeytanlık yapmıştır. Bu da ona ilaç götürmüştür herhalde...</p>

  <p class="normal">MARTA: Gidip onları bulmalıyım. Ama bu kılığımla beni mutlaka tanırlar. Erkek kılığına gireyim! Evet, evet... Vakit kaybetmeyelim, gece yaklaşıyor. (Gider, Nigo da arkasından)</p>

  <p class="ortayazi">9. SAHNE<br class="chapter" />
  &nbsp;(Yeranyag, sonra Markar)&nbsp;</p>

  <p class="normal">YERANYAG: Bu gece evde yapayalnız olacağım, bundan yararlanmam lazım. Birini bulup Levon’cuğuma göndereyim, hemen gelsin, başbaşa vakit geçirelim. Herkes kendi işine bakıyor. Ne yapalım? Benim de bu dünyada topu topu bir sevgilim var. Paris’ten daha bir ay önce döndü, ama hemen kalbimi çaldı. Öyle ki, Markar’dan büsbütün soğudum. Üstüne üstlük, Paris’te eğitim gören gençler sevmeyi İstanbullulardan çok daha iyi öğreniyorlar. Tabii iyi öğrenecekler, çünkü orada “Aşk Sanatı” üzerine kitaplar basılıyor.</p>

  <p class="normal">MARKAR: Ah Yeranyag, sen burada böyle yalnız...</p>

  <p class="normal">YERANYAG: (Kendi kendine) Geldi. (Yüksek) Yalnız...</p>

  <p class="normal">MARKAR: Ne yaptın?</p>

  <p class="normal">YERANYAG: Hiç...</p>

  <p class="normal">MARKAR: Uzat elini bakayım... Ne olmuş sana? Ver elini bana...</p>

  <p class="normal">YERANYAG: Elim kirli...</p>

  <p class="normal">MARKAR: Yaklaş, bir öpücük nakşedeyim yüzüne...</p>

  <p class="normal">YERANYAG: Benim yüzüm terzihane değil.</p>

  <p class="normal">MARKAR: Kızlar böyle kendilerini ağırdan satmayı, nazlanmayı pek sever. Önemli değil... Ah Yeranyag, güldürüyorsun beni, zira senin başın çoktan bağlanmış. Gel de yanıma otur. Bu gece burada kalacağım, çünkü babanla konuşup düğün gününü kararlaştıracağız. Sahi, baban nerede?</p>

  <p class="normal">YERANYAG: Bilmiyorum.</p>

  <p class="ortayazi">10. SAHNE<br class="chapter" />
  &nbsp;(Aynı kişiler, Marta [erkek kılığında])&nbsp;</p>

  <p class="normal">MARTA: (Aceleyle girer) İşte hazırım...</p>

  <p class="normal">MARKAR: Bu ne kıyafet hanımefendi?</p>

  <p class="normal">MARTA: Madem bizim müstakbel damadımızsın...</p>

  <p class="normal">YERANYAG: (Kendi kendine) Allah göstermesin.</p>

  <p class="normal">MARTA: Sana her şeyi açıklayacağım.</p>

  <p class="normal">MARKAR: Açıklayın, zira titriyorum.</p>

  <p class="normal">YERANYAG: (Kendi kendine) Soğuktan...</p>

  <p class="normal">MARKAR: Acaba kötü bir haber mi? Yeranyag’ın bu hüzünlü duruşu beni şüphelendiriyordu... Fakat... Ne oldu?</p>

  <p class="normal">MARTA: İşte, yüksek sesle söylüyorum. Taparnigos, Sofi adında bir kadını seviyor.</p>

  <p class="normal">MARKAR: Ama bu mümkün mü...?</p>

  <p class="normal">MARTA: Mümkün... Şu saatte onun evinde. Birkaç saat sonra da baloya gidecekler. Ben tanınmamak için bu kılığa girdim. Size yalvarıyorum, benimle gelin.</p>

  <p class="normal">MARKAR: Buna inanamıyorum...</p>

  <p class="normal">MARTA: İnanın. Bir sevgilisi olduğunun uzun zamandır farkındayım. Ama nerede ve kim olduğunu şu ana kadar bilmiyordum. İşte şimdi her şey meydana çıktı, vakit kaybetmeye gelmez. (Nigo elinde lambayla gelir) Yeranyag, sen de odana git, kapıyı da iyice kilitle. Eğer korkarsan, komşuya git, biz gelene kadar orada bekle.</p>

  <p class="normal">YERANYAG: Hayır anne, korkam, burada otururum. Ben fareden korkan kızlardan değilim.</p>

  <p class="normal">MARKAR: Bu kadar cesur bir kızla aynı yastığa baş koyacağım için çok mutluyum.</p>

  <p class="normal">YERANYAG: (Kendi kendine) Başsız kalasın... (Gider)</p>

  <p class="normal">MARTA: Aferin kızım.</p>

  <p class="normal">MARKAR: Pek de yumuşak huylu.</p>

  <p class="normal">MARTA: Onu kim yetiştirdi? Tabii ki, tavizsiz karakterimle ben. Şimdi sıra babasında, bakın onu nasıl yola getirip bütün kadınlara örnek olacağım. Görelim bakalım kadının fendi mi, erkeğin fendi mi? Hayal bile edemezsiniz. “Komedya oynayacağız” diyordu, “İkinci perdedeyiz” diyordu. Şimdi de ben üçüncü perdeye başlayacağım. Haydi, gidelim.</p>

  <p class="h2baslik">İKİNCİ PERDENİN SONU</p>
</body>
</html>
