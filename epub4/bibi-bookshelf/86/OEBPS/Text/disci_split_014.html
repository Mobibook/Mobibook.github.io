<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>disci</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_12">BEŞİNCİ PERDE</h2>

  <p class="ortayazi">(Taparnigos’un evinde bir salon, karşılıklı iki oda, sağ tarafta sokağa bakan bir pencere.)</p>

  <p class="ortayazi">1. SAHNE</p>

  <p class="normal">YERANYAG: (Sandalyede oturmuş, elinde mendil, gözyaşlarını siler) Ah, aşk... Aşk... Bu gece de kirpiklerimden tatlı uykuyu esirgedin. Sevgiyle çarpan yüreklere dinginlik veren o uykudan neden mahrum bıraktın beni? Gözyaşı dökmek düştü payıma bu genç yaşımda. Elimdeki mendil yanaklanımdan süzülen gözyaşlarını silmeye yetmiyor. Allah’ım! Aşk ateşiyle yananlar için uyumak ne kadar da zormuş, sevgilisinden uzak olunca. Ahh, uyku perileri, gelin kirpiklerime ağırlığınızı verin ve üzerime ölü toprağı gibi çöken kötü düşüncelerden kurtarın beni! Ahh Levon, canım sevgilim, sensiz yaşayamam ben. Senin varlığın bana hayat veriyor. Kalbimi sana verdim. Bütün hayatımı seninle geçirmek istiyorum. Ben senin için yaratıldım. Babam istediği kadar tehditlerini savurup bu işe karşı çıksın, istediği kadar lanet yağdırsın, vız gelir. İstediği kadar kalplerimizi birbirine bağlayan o aşk zincirini koparmaya çalışsın. Faydasız. O barbarca emeline asla ulaşamayacak. Ah Levon, görür görmez tutuldum sana. Bir bakışınla gönlümü çeldin. Konuşmaya başladığında dudaklarından dökülen sevgi dolu kelimeler yüreğime ulaşıp yaraladı onu. Senden başkası bu yarayı iyileştiremez. Nefesin tatlı bir meltemdir senin. Bal akan dudaklarından gelen o esinti, parfüm şişesi açılmışçasına kaplar dört bir yanı. Sen suskunken bile güller kıskanır seni. Seni tasvire yetmiyor kelimelerim, şair olmalıydım bunun için. Bir kız, böyle bir delikanlıya tapmasın da, kimi sevsin? Ahh kalbim! Ne kadar da kuvvetli atıyor. (Pencereden bakar) Ahh Levon, evet, Levon bu. Yanılıyor muyum acaba? (Gözlerini siler) Evet o. (Oraya buraya koşar) Beni kucaklamaya geliyor. Yetiş Levon, yapayalnızım, gel haydi, sarılayım sana. (Delirmiş gibi, hep koşturur) Gel, gül yanaklarından aşk meyveleri toplayayım.</p>

  <p class="ortayazi">2. SAHNE<br class="chapter" />
  &nbsp;(Yeranyag ve Nigo)&nbsp;</p>

  <p class="normal">NİGO: (Koşarak girer) Kaçtılar şerefsi...</p>

  <p class="normal">YERANYAG: (Nigo’nun yüzüne bakmadan, sıkıca sarılır) Ahh, benim canım Levon’um.</p>

  <p class="normal">NİGO: Ne diyorsunuz hanımefendi? Boğacaksınız beni.</p>

  <p class="normal">YERANYAG: Ahh... Sen ha!</p>

  <p class="normal">NİGO: Benim ne suçum var? Ben onları yakaladım ama kaçtılar.</p>

  <p class="normal">YERANYAG: Ahh... Benim! Beni bırakma!...</p>

  <p class="normal">NİGO: Bırak beni. Gidip bulayım.</p>

  <p class="normal">YERANYAG: (Hep sarılmış halde) Ahh, yoksa benden kaçmak mı istiyorsun?</p>

  <p class="normal">NİGO: Hanım... hanımefendi... üşüttün mü?</p>

  <p class="normal">YERANYAG: Yok, sevmiyorsun beni... yok yok, Levon.</p>

  <p class="normal">NİGO: Aklını başına topla.</p>

  <p class="normal">YERANYAG: Sen Levon’sun ama kılık değiştirmişsin.</p>

  <p class="normal">NİGO: Ben Nigo’yum. Uşağınız...</p>

  <p class="normal">YERANYAG: Kandırıyorsun beni. Pencereden gördüm. Sen Levon’sun.</p>

  <p class="normal">NİGO: Hanımefendi, Levon’u tanımam. Levon değilim ben.</p>

  <p class="normal">YERANYAG: Levon’sun. Levon. (Hâlâ sarılmış)</p>

  <p class="normal">NİGO: Levon’sun, Levon’sun. Çattık be... Beni zorla Levon yapacak. Bırak beni gideyim, işim gücüm var. Ben Levon değilim. Yerin dibine batsın şu Levon denen herif kimse. Ne Levon’u be!</p>

  <p class="normal">YERANYAG: Sen Levon’sun, kendini tanımıyorsun.</p>

  <p class="normal">NİGO: Söyleyecek söz kalmadı. Olur a, ben yanılıyorumdur.</p>

  <p class="normal">YERANYAG: Yeter ama, bana işkence yapma. Senin için hayatımı tehlikeye attım. (Öper) Seni öpmeyi ne kadar istiyordum ve sen beni öpmüyorsun.</p>

  <p class="normal">NİGO: Öp... öp... öpeyim, öpeyim de nasıl... Öpeyim madem istiyorsunuz. Böyle şey de başıma gelmemişti. Haydi cesaret Nigo... (Öper) Ah... (O sırada Levon kapıda görünür) Dizlerim titriyor... (Yeranyag sandalyenin üstüne yıkılır)</p>

  <p class="ortayazi">3. SAHNE<br class="chapter" />
  &nbsp;(Aynı kişiler, Levon)&nbsp;</p>

  <p class="normal">LEVON: (Koşarak) Neler görüyorum? Vay rezil vay... Bana o kadar cilveden sonra... şimdi uşakla... nankör uşak... (Nigo’yu iter) Ne yapıyorsun sen?</p>

  <p class="normal">NİGO: Ne mi yapıyorum? Ben ne yapıyorum? Ne bileyim, bir şey yapıyorum işte. Ben bir uşağım. Hanımefendi ne emrederse ben onu yaparım. Bana “Sen Levon’sun” diyor. Değilim diyorum. “Hayır sen Levon’sun” diyor, ısrar ediyor. Eh, dedim, hanımım tabii benden daha iyi bilir kim olduğumu. Demek ki bugüne kadar ben yanlış biliyormuşum. Nigo değil, Levon’muşum... Kim bilir ne köp’oğlu serserinin biridir şu Levon denilen herif, tanırsın belki. Hanımfendi, “Öp beni” dedi. Ben şimdiye kadar bu sözü o kadar az duymuştum ki, uygulamasını da görmüş oldum... Sen de çıkmış bana, “Ne yapıyorsun?” diye soruyorsun. Soruya bak!...</p>

  <p class="normal">YERANYAG: (Kendine gelerek) Neredeyim ben? (Levon’u görür) Sen... Levon...</p>

  <p class="normal">LEVON: Evet ben ya... Galiba yanlış zamanda geldim. Nigo tam yanaklarına öpücük kondururken!</p>

  <p class="normal">YERANYAG: Nigo... Nigo... Ah, ben uyurken... belki...</p>

  <p class="normal">LEVON: Vay ahlaksız!... (Nigo’ya vurur. Nigo kaçar)</p>

  <p class="normal">YERANYAG: Peki Nigo’nun suçu ne?</p>

  <p class="normal">LEVON: Utanmadan soruyorsun. İçeri girdiğimde seni öpüyordu. Senin de sesin çıkmıyordu...</p>

  <p class="normal">YERANYAG: Gelen sen değil miydin?</p>

  <p class="normal">LEVON: Ne diyorsun? Ben şimdi geldim.</p>

  <p class="normal">YERANYAG: Geldiğini pencereden gördüm. Bilmiyorum... Üzerime bir uyuşukluk geldi. Sandalyeye düştüm... ve...</p>

  <p class="normal">LEVON: Nigo’nun benden önce girdiğini görünce saklandım. Çıkmasını bekledim. Ama baktım pek çıkmaya niyeti yok, kapı da açıktı. Ben de girdim ki ne göreyim...</p>

  <p class="normal">YERANYAG: Affet sevgilim!... Demek ki ben yanlışlıkla Nigo’yu... sen... ahh, ne aptalım.</p>

  <p class="normal">LEVON: Sil gözyaşlarını, haydi ağlama, affettim seni...</p>

  <p class="normal">YERANYAG: Bütün gece uyumadım. Evde yalnız olduğumu haber vermek için sana gönderecek birini bulamadım... Şimdi de sabah oldu...</p>

  <p class="normal">LEVON: Mektubu aldığım gibi hemen baloya gittim. Biraz oturdum... Sonra eve dönüp yatayım dedim ama uyuyamadım...</p>

  <p class="normal">YERANYAG: Ne mektubu? Ben mektup yazmadım.</p>

  <p class="normal">LEVON: Daha kendine gelmedin galiba. Yazdığını hatırlamıyor musun? Bilhassa sabah erken gelmemi yazmışsın.</p>

  <p class="normal">YERANYAG: Yanılıyorsun Levon...</p>

  <p class="normal">LEVON: Ne demek yanılıyorsun. Benim mektubumun da eline geçtiğini yazmışsın.</p>

  <p class="normal">YERANYAG: Ben senden mektup almadım. Kiminle yolladın peki?</p>

  <p class="normal">LEVON: Bizim yaşlı Antaram’la... Senin tembihlediğin gibi mutfak penceresinden içeri atmasını söyledim... Yahu, burada oturacak başka sandalye yok mu?</p>

  <p class="normal">YERANYAG: Şaşılacak şey... Şu odada sandalye var, gidip getireyim. (Çıkacak gibiyken)</p>

  <p class="normal">LEVON: Dur, sen zahmet etme, ben alırım.</p>

  <p class="normal">YERANYAG: Nasıl olur? Bana mektup yazmış, ben de ona cevap göndermişim. Hiç anlamıyorum... Gidip şu mutfağa bakayım. Mektup neredeymiş? (Çıkar)</p>

  <p class="ortayazi">4. SAHNE<br class="chapter" />
  &nbsp;(Taparnigos, sonra Levon, Yeranyag)&nbsp;</p>

  <p class="normal">TAPARNİGOS: (Koşarak) Rezalet!... Koşmaktan nefesim kesildi. Zavallı Sofi, o da benim arkamdan düşe kalka koşturdu. Şu iki bunağın yaptığına bak! Bizi yakalamak için baloya gelmişler. Bir duyulursa yandım!... Bir daha kim beni evine çağırır? Adım namussuza çıktı. (Sandalyeye oturur)</p>

  <p class="normal">LEVON: (Elinde sandalyeyle girer) Ah, Yeranyag, senin aşkın için...</p>

  <p class="normal">TAPARNİGOS: (Levon’un üstüne atlar) Aşkın için ha... Aşkın için... Buluşmak için başka bir yer bulalım... Babanın dişçiliğini anlatırım sana... (Hep döverek) Çok seviyorum seni. Kelimelerle anlatamam... Bana mektup yazacak olursan... Şu adrese gönder ... Levon, Âşıklar Sokağı, no 20...</p>

  <p class="normal">LEVON: Ah, neden vuruyorsunuz beyefendi?</p>

  <p class="normal">TAPARNİGOS: Seni çok seviyorum da...</p>

  <p class="normal">YERANYAG: Yeter, yeter, yabani herif... Sen bu yaşında başka kadınlar sevmeye utanmıyor musun?</p>

  <p class="normal">TAPARNİGOS: Bana karşı mı geliyorsun?</p>

  <p class="normal">YERANYAG: Evet, karşı geliyorum. O benim canım... Sense onu öldürmek istiyorsun... Seviyorum onu. Kocam, tamam mı!</p>

  <p class="ortayazi">5. SAHNE<br class="chapter" />
  &nbsp;(Aynı kişiler, Sofi)&nbsp;</p>

  <p class="normal">SOFİ: Koşmaktan nefesim kesildi. Seni de kaybettim. Ne yapayım, nereye saklanayım?</p>

  <p class="normal">TAPARNİGOS: Konuşma! Git saklan şu odaya...</p>

  <p class="normal">LEVON: Lütfen Taparnigos Bey... Yalvarırım size. Kızınızı bana verin. Onu mutlu edeceğime söz veriyorum. Yalvarırım, insaf edin. Onun aşkıyla yanıp tutuşuyorum...</p>

  <p class="normal">TAPARNİGOS: Ne istiyorsanız onu yapın. Defolun gözümün önünden. (Sandalyeye çöker)</p>

  <p class="ortayazi">6. SAHNE<br class="chapter" />
  &nbsp;(Aynı kişiler, Tovmas)&nbsp;</p>

  <p class="normal">TOVMAS: Nihayet yakaladım onu. Merhaba beyim...</p>

  <p class="normal">TAPARNİGOS: (Kalkar) Buyrun Tovmas Bey... bu kadar erken... Dün gece iyi eğlendik, epeyce de şarap içtik ha... Ben de yeni uyandım, akşamki elbisemleyim... (Kendi kendine) Güya...</p>

  <p class="normal">TOVMAS: Sizinle konuşmak istiyorum.</p>

  <p class="normal">TAPARNİGOS: Konuşalım tabii. Ama öncelikle, eşinizin ağrıları nasıl oldu?</p>

  <p class="normal">TOVMAS: Çok iyi. Size de selamı var.</p>

  <p class="normal">TAPARNİGOS: Sağ olsun. Zavallı çok ağrı çekiyordu!</p>

  <p class="normal">TOVMAS: Size söyleyecek birkaç sözüm var. Ama alınmayacaksınız.</p>

  <p class="normal">TAPARNİGOS: Alınmak ne demek? Rica ederim. Buyrun, söyleyin. Nigo, bir kahve getir...</p>

  <p class="normal">TOVMAS: Sen serserinin birisin. Sen ahlaksızın birisin. Sen alçağın birisin. Yabaninin birisin. Düzenbazsın. İnsan kılığında eşeğin birisin işte.</p>

  <p class="normal">TAPARNİGOS: Kim söyledi?</p>

  <p class="normal">TOVMAS: (Bağırarak) Sen beni ne sanıyorsun? Sen nasıl karımı alıp da baloya gidersin?</p>

  <p class="normal">TAPARNİGOS: Hastaydı, hava değişimine götürdüm.</p>

  <p class="normal">TOVMAS: Hadi oradan! Beni aldatırsınız ha! Seni bütün dünyaya rezil edeceğim. Seni mahvedeceğim, serseri!</p>

  <p class="ortayazi">7. SAHNE<br class="chapter" />
  &nbsp;(Aynı kişiler, Marta)&nbsp;</p>

  <p class="normal">MARTA: Allah belanızı versin.</p>

  <p class="normal">TAPARNİGOS: Bu da kim?</p>

  <p class="normal">MARTA: Kim olduğumu gör bakalım...</p>

  <p class="normal">TAPARNİGOS: Beyefendi galiba eşim oluyor.</p>

  <p class="normal">MARTA: Öyle oluyor ya! Ahlaksız seni. Nasıl, güzel mi?</p>

  <p class="normal">TAPARNİGOS: Neymiş güzel olan?...</p>

  <p class="normal">MARTA: Sesi bülbül gibi mi?</p>

  <p class="normal">TAPARNİGOS: Kimin?</p>

  <p class="normal">MARTA: Kumru gibi bakıyor, değil mi?</p>

  <p class="normal">TAPARNİGOS: Ne demek istiyorsun?</p>

  <p class="normal">MARTA: Ne mi demek istiyorum? Tavus kuşu gibi süslü ha... Topluiğnenin acısı nasıldı, peki... Buradan doğru hapsi boylayacaksınız.</p>

  <p class="normal">TOVMAS: Cevap ver! Karım nerede?</p>

  <p class="normal">TAPARNİGOS: Bana mı soruyorsunuz?</p>

  <p class="normal">MARTA: Sakin olun Tovmas Bey... Şimdi her şey ortaya çıkacak. Önce şu elbisemi değiştireyim. (Sofi’nin saklandığı yere girer)</p>

  <p class="normal">TAPARNİGOS: (Kendi kendine) Bu işten nasıl sıyrılacağız bakalım?</p>

  <p class="normal">MARTA: (Sofi’yi çekiştirerek) İşte karınız! Elinde de bir mektup var.</p>

  <p class="normal">TOVMAS: Seni şeytan seni. Beni kandırıyorsun ha! Ne mektubuymuş o. Oku da anlayalım bakalım...</p>

  <p class="normal">SOFİ: Affet beni sevgili kocacığım. (Okur) Bay Tovmas Meliksetekyan’a...</p>

  <p class="normal">TOVMAS: Bana yazılmış. İşimle ilgili ticari bir sır yoktur içinde inşallah.</p>

  <p class="normal">SOFİ: (Okur)</p>

  <p class="normal">Sevgilim. Geçen gün kilisede, kapı önünde durmuş, bana el hareketleriyle sevgilerini gönderiyordun. Yanımdaki birkaç kadın fark edip şüphelendiler. Lütfen daha dikkatli ol... Taparnigos’un evde olmadığı zamanlar...</p>

  <p class="normal">MARTA: (Kendi kendine) Ne demek oluyor şimdi bu?</p>

  <p class="normal">SOFİ: (Devam eder)</p>

  <p class="normal">Sabah saatleridir. Gelip benimle görüşebilirsiniz... Marta.</p>

  <p class="normal">TOVMAS: (Kendi kendine) Hay Allah... (Yüksek) Nereden buldun o mektubu?</p>

  <p class="normal">SOFİ: Cebinizden...</p>

  <p class="normal">TAPARNİGOS: Sen serserinin birisin. Sen ahlaksızın birisin. Sen yaşlı bunak herifin birisin. Karım da aynen senin gibi. Birbirinizi seviyorsunuz. Arlanmazlar! Gençlerden utanın!...</p>

  <p class="normal">TOVMAS: (Şaşkın) Ben...?</p>

  <p class="normal">TAPARNİGOS: Birinci tekil şahıs zamiri, yalın hal...</p>

  <p class="normal">MARTA: Biz?...</p>

  <p class="normal">TAPARNİGOS: Bu da çoğulu oluyor...</p>

  <p class="normal">TOVMAS: Asla!...</p>

  <p class="normal">TAPARNİGOS: Zarf...</p>

  <p class="normal">TOVMAS: Yalan!</p>

  <p class="normal">TAPARNİGOS: Sıfat...</p>

  <p class="ortayazi">8. SAHNE<br class="chapter" />
  &nbsp;(Aynı kişiler, Nigo)&nbsp;</p>

  <p class="normal">NİGO: İşte, hepsi de burada...</p>

  <p class="normal">YERANYAG: Ah... Sevgili Levon’um.</p>

  <p class="normal">NİGO: Hatırlıyor musun hanımefendi? Biraz önce ben Levon’dum... Levon’luk da iyiydi hani...</p>

  <p class="normal">TOVMAS: (Alçak sesle Marta’ya) Bu mektup onların eline nasıl geçti?</p>

  <p class="normal">TAPARNİGOS: (Alçak sesle Sofi’ye) Ya o mektubu aşırmasaydın?...</p>

  <p class="normal">LEVON: (Alçak sesle Yeranyag’a) Ah, bir evlenebilirsek eğer...</p>

  <p class="normal">MARTA: (Alçak sesle Tovmas’a) Ne yapacağız?</p>

  <p class="normal">SOFİ: (Alçak sesle Taparnigos’a) Bakalım neye karar verecekler?</p>

  <p class="normal">TOVMAS: (Alçak sesle Marta’ya) Rezil olmamak için tatlıya bağlayalım.</p>

  <p class="normal">MARTA: (Alçak sesle Tovmas’a) Ben de onu söyleyecektim...</p>

  <p class="normal">TAPARNİGOS: (Alçak sesle Sofi’ye) Şu oyunu tatlılıkla bitirelim.</p>

  <p class="normal">TOVMAS: Bir şey söylemiyorsun.</p>

  <p class="normal">TAPARNİGOS: Ne söyleyebilirim ki? Benim karımı seviyorsun.</p>

  <p class="normal">TOVMAS: Sen de benimkini seviyorsun...</p>

  <p class="normal">SOFİ: Ve bu kadın kocamı seviyor.</p>

  <p class="normal">MARTA: Sen de benimkini...</p>

  <p class="normal">TAPARNİGOS: Mahkemeye gidelim. Hak yerini bulsun.</p>

  <p class="normal">TOVMAS: Hepimiz rezil olacağız.</p>

  <p class="normal">SOFİ: Olalım. Biz hakkımızı istiyoruz.</p>

  <p class="normal">MARTA: Terbiyesizler. Hakkınızı istemeye ne hakkınız var?</p>

  <p class="ortayazi">9. SAHNE<br class="chapter" />
  &nbsp;(Aynı kişiler, Markar)&nbsp;</p>

  <p class="normal">MARKAR: Bayanlar, baylar, herkese merhaba.</p>

  <p class="normal">TAPARNİGOS: Hoş geldin Markar Bey. Sen bizim yargıcımız ol. Bu adam benim karımı seviyor. Ben de onunkini. Bu durumda hak kimden yana?</p>

  <p class="normal">MARKAR: Siz zaten davayı kapatmışsınız. Kavga etmeye gerek yok, barışın.</p>

  <p class="normal">YERANYAG: Ama ben? Ben de Levon’u seviyorum.</p>

  <p class="normal">MARTA: Çenen tutulsun.</p>

  <p class="normal">MARKAR: Ben de herkesin önünde fikrimi söylüyorum. Evet, Yeranyag, Levon’la evlenmeli. Bunu böyle önceden itiraf ettiği için kendisine teşekkür ediyorum.</p>

  <p class="normal">YERANYAG: Markar Bey’e gösterdiği bu iyi niyet için müteşekkirim. Ömrümün sonuna kadar Levon’la birlikte olacağıma söz veriyorum.</p>

  <p class="normal">MARTA: Ve sen bana sadık kalacağına söz veriyor musun?</p>

  <p class="normal">TAPARNİGOS: Evet, söz veriyorum.</p>

  <p class="normal">MARTA: Bu olanların hepsi hiç yaşanmamış gibi unutulacak.</p>

  <p class="normal">TAPARNİGOS: Evet, öyle olacak.</p>

  <p class="normal">TOVMAS: (Sofi’ye) Dişinin ağrısı geçti mi?</p>

  <p class="normal">SOFİ: Geçti.</p>

  <p class="normal">TAPARNİGOS: Hepimiz de birbirimize sadık kalacağımıza söz verelim ve bu sırrı aramızda saklayalım, şerefimize leke sürmeyelim.</p>

  <p class="normal">MARTA: Ah, huyun kötü olsa da seni seviyorum. (Taparnigos’u öper) Böyle durumlarda gözyaşlarımı tutamıyorum. (Ağlayarak) Dudaklarımdan öpücükler dökülürken, gözümden de gözyaşları dökülüyor. Sen beni tanımamışsın pek. Ölürüm senin için.</p>

  <p class="normal">TOVMAS: (Ağlayarak) Gözlerimi yaşarttın, benim güzel Sofi’m, ne kadar uzun bir zamandır dudaklarım yanağına değmemişti.</p>

  <p class="normal">LEVON: Canım Yeranyag’ım.</p>

  <p class="normal">YERANYAG: Ah benim Levon’um...</p>

  <p class="normal">NİGO: Ama hanımefendi, hani ben Levon’dum!</p>

  <p class="normal">MARTA: Levon’u daima sev kızım.</p>

  <p class="normal">TOVMAS: Sabah oldu, gidelim mi Sofi?</p>

  <p class="normal">TAPARNİGOS: Yanıma gel tatlım.</p>

  <p class="normal">MARTA: Tatlım diyen ağzını öpeyim.</p>

  <p class="normal">TAPARNİGOS: Oh, dilini ısırayım.</p>

  <p class="normal">SOFİ: (Kendi kendine) Elimi ısırdığı gibi.</p>

  <p class="normal">NİGO: Benden başka herkes ayakta...</p>

  <p class="normal">TAPARNİGOS: Ne gülüyorsunuz! (Şarkı söyler)</p>

  <p class="normal">Bu bir manevi okuldur</p>

  <p class="normal">Yönetimi vicdanlardır.</p>

  <p class="normal">Dersleri tiyatro oyunları</p>

  <p class="normal">Bizler de oyuncuları</p>

  <p class="normal">(Hepsi birden makamla) Ne zor görev!...</p>

  <p class="normal">Hoşça kalın izleyenler</p>

  <p class="normal">Lütfen şunu unutmayın</p>

  <p class="normal">Doyurun bizi maddiyatla</p>

  <p class="normal">Doyuralım sizi maneviyatla...</p>

  <p class="normal">(Herkes çıkmaya hazırlanır)</p>

  <p class="normal">NİGO: Hanımefendi beni Levon yapmıştı hani!</p>

  <p class="h2baslik">SON</p>
</body>
</html>
