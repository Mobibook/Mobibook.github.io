<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>enok</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="solbaslik" id="calibre_toc_37">Kralların ve Yöneticilerin Ümitsiz Sonu</h2>

  <p class="normal"><span class="idebold">62. Bölüm</span></p>

  <p class="normal">1. Ve o günlerde dünyayı elinde tutan güçlü krallar, Ruhların Tanrısı’nın önünde yere kapanıp günahlarını kabul etmek için, kısa bir soluklanmak için, teslim edildikleri ceza meleklerinden izin isteyecekler.</p>

  <p class="normal">2. Ruhların Tanrısı’nı kutsayacak, yüceltecekler: “Kutsanmıştır Ruhların Tanrısı, Kralların Tanrısı, Güçlülerin Tanrısı, Yöneticilerin Tanrısı, İhtişam Tanrısı ve Bilgelik Tanrısı.</p>

  <p class="normal">3. O her gizli şeyi aydınlatacaktır.</p>

  <p class="normal">4. Senin kudretin tüm nesillere hükmeder, şanın ebedidir.</p>

  <p class="normal">5. Sırların derin ve sayısızdır. Adaletin sorgulanmaz.</p>

  <p class="normal">6. Şimdi Ruhların Tanrısı’nı, Kralların Kralı’nı övmemiz, kutsamamız gerektiğini biliyoruz.”</p>

  <p class="normal">7. Ve diyecekler ki: “O’nu övmemiz, şükredip kutsamamız ve iman etmemiz için kim bize fırsat verecek?</p>

  <p class="normal">8. Şimdi biraz zaman istiyoruz ama istediğimizi alamıyoruz. Buraya çekildik, mahrum kaldık. Işığımız sona erdi ve mekânımız sonsuza kadar karanlık.</p>

  <p class="normal">9. Çünkü onun önünde inanmadık. Kralların Tanrısı’nın adını onurlandırmadık, tüm işlerimizde Tanrı’yı övmedik.</p>

  <p class="normal">10. Krallığımızın saltanatına ve şanımıza güvendik. Sınanma ve felaket günümüzde O bizi kurtarmadı. Tanrımız’ın tüm işlerinde, yargılamalarında ve adaletinde sadık olduğuna, yargılamalarının şahsi olmadığına iman etmemiz için fırsat bulamıyoruz şimdi.</p>

  <p class="normal">11. Yaptıklarımızdan dolayı onun önünden uzaklaşıyoruz.</p>

  <p class="normal">12. Günahlarımız gerçekten çok fazla sayıda.”</p>

  <p class="normal">13. Kendi kendilerine diyecekler ki: “Ruhlarımız suç dolu</p>

  <p class="normal">14. ve bu yüzden cehennemin şiddetli alevlerine gidiyoruz.”</p>

  <p class="normal">15. Ardından o İnsan Oğlu’nun önünde çehreleri karanlığa, utanca bürünecek ve onun huzurundan kılıç önünde uzaklaştırılacaklar.</p>

  <p class="normal">16. Ve Ruhların Tanrısı dedi ki: “Ruhların Tanrısı’nın önünde güçlüler, krallar, soylular ve dünyayı elinde tutanlar için hüküm ve yargı budur.”</p>
</body>
</html>
