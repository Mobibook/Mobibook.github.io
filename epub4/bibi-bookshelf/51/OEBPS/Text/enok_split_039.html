<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>enok</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="solbaslik" id="calibre_toc_39">Enok’un Kehanetleri</h2>

  <p class="normal"><span class="idebold">64. Bölüm</span></p>

  <p class="normal">1. O günlerde Nuh<sup class="calibre4"><a href="../Text/enok_split_131.html#footnote-100-64" id="footnote-100-64-backlink">[64]</a></sup> dünyanın suya gömüldüğünü ve yıkımın yakın olduğunu gördü.</p>

  <p class="normal">2. Ve oradan ayrılıp dünyanın uçlarına gitti. Büyükbabası Enok’a seslendi.</p>

  <p class="normal">3. Acı bir sesle üç kere: “Duy beni! Duy beni! Duy beni!” dedi. Ona dedi ki: “Bana dünyaya dökülenin ne olduğunu, dünyanın neden bu kadar kötü bir durumda olduğunu ve sallandığını söyle. Yoksa sanırım ben de onunla birlikte yok olacağım!”</p>

  <p class="normal">4. Dünyada büyük bir karmaşa vardı. Göklerden bir ses duyuldu ve yüzüstü düştüm.<sup class="calibre4"><a href="../Text/enok_split_132.html#footnote-100-65" id="footnote-100-65-backlink">[65]</a></sup> Büyükbabam Enok gelip yanımda durdu</p>

  <p class="normal">5. ve dedi ki: “Neden bu kadar acı ve feryat içinde bana seslendin?</p>

  <p class="normal">6. Tanrı’dan dünyada yaşayan herkese bir buyruk geldi. Sonları yakın. Onlar meleklerin tüm sırlarını, şeytanların tüm vahşiliklerini öğrendiler. Gizli güçleri, büyücülüğün güçlerini, tüm dünyada eriyik metalden şekiller yapanların güçlerini öğrendiler.</p>

  <p class="normal">7. Topraktan nasıl gümüş çıkarıldığını da öğrendiler. Gümüşten farklı olarak, kurşun ve kalay topraktan elde edilmez. Bunları üreten bir çeşme vardır</p>

  <p class="normal">8. ve o çeşmede bir melek durur. O melek olağanüstüdür.”</p>

  <p class="normal">9. Bunun ardından büyükbabam Enok elimden tuttu, kaldırdı ve dedi ki: “Ruhların Tanrısı’na dünyanın bu durumunu sordum. Adaletsizlikleri nedeniyle onların kararları verildi ve bu karar asla geri alınmayacak. Araştırıp öğrendikleri büyücülük faaliyetleri nedeniyle dünya ve üzerinde yaşayanlar yok edilecek. Onlar için sonsuza kadar hiçbir sığınak da olmayacak</p>

  <p class="normal">10. çünkü onlar gizli olanı açığa çıkardılar ve yargılanacaklar. Ama senin durumunla ilgili olarak oğlum, Ruhların Tanrısı senin saf olduğunu ve bu sırlarla ilgili suçlardan münezzeh olduğunu biliyor.</p>

  <p class="normal">11. Senin adının ulular arasında olmasını planladı. Dünyada yaşayanlar arasında seni koruyacak ve senin adalet tohumuna güç ve şan verecek. Ve tohumun sonsuza kadar sadıkların ve uluların çeşmesi olacak.”</p>
</body>
</html>
