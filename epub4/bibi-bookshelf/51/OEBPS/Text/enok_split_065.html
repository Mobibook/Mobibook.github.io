<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>enok</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="solbaslik" id="calibre_toc_62">Adillerin ve Günahkârların Kaderi</h2>

  <p class="normal"><span class="idebold">103. Bölüm</span></p>

  <p class="normal">1. Yüce, Onurlu ve Güçlü Olan’ın namıyla size ant içiyorum adiller: Bir gizemi anladım. Gök tabletlerini okudum. Kutsal kitapları gördüm. Orada sizler için yazılanı gördüm.</p>

  <p class="normal">2. Orada tüm iyiliğin, neşenin ve huşunun hazırlandığı kişilerle ilgili bir şey yazılıydı. O yazı adalet içinde ölenlerin ruhları için yazılmıştı. Yaptıklarınızın karşılığında fazlasıyla iyilik ve bereket bulacaksınız.</p>

  <p class="normal">3. Adalet içinde ölenlerinizin ruhları yaşayacak ve sevinç içinde olacak. Yüce Olan’ın önünde, dünyanın tüm nesilleri boyunca sonsuza kadar ruhlarınız ve ruhlarınızın hatıraları ölmeyecek! Artık günahkârların kötü muamelelerinden neden korkasınız?</p>

  <p class="normal">4. Vay halinize günahlarının zenginliği içinde ölen günahkârlar. Sizin gibi olanlar sizin hakkınızda şöyle der: “Ne mutlu günahkârlara, çünkü onlar hayatlarını yaşadılar. Bak, nasıl bolluk ve zenginlik içinde öldüler. Hayatlarında dert veya felaket görmediler. Hepsi onur içinde öldü. Hayatları boyunca yargılama görmediler.”</p>

  <p class="normal">5. Bilinsin ki onların ruhları Şeol’e düşürülecektir. Büyük bir felaketle mahvolacaklar. Karanlık zincirler içindeki ruhlarınız acı bir yargılamanın olduğu bir ateşin içine girecek. Büyük yargılama dünyanın tüm nesilleri boyunca devam edecek!</p>

  <p class="normal">6. Vay halinize, çünkü sizin için huzur olmayacak. Hayatta olan adillere ve iyilere de şöyle demeyin: “Felaket günlerimizde çok acı çektik ve tüm zorlukları tattık. Çok kötülükle karşılaştık, çok şey yitirdik.</p>

  <p class="normal">7. Ruhlarımız küçüldü, aşağılandı ve tükendi.</p>

  <p class="normal">8. Mahvolduk! Sözle bile olsa bize yardım edecek kimse yok! İşkenceye ve yıkıma uğradık</p>

  <p class="normal">9. ve yaşam ümidimiz her geçen gün azaldı.</p>

  <p class="normal">10. Baş olmayı istedik,</p>

  <p class="normal">11. kuyruk olduk. Çok çalıştık, emeğimizin karşılığını görmedik. Günahkârlara yem olduk. Bizi çok ağır bir boyunduruğun altına koydular. O boyundurukla bizi hâkimiyetleri altına aldılar.</p>

  <p class="normal">12. Bizden nefret ettiler ve bizi incittiler. Bizden nefret edenlere boyun eğdik. Ama onlar bize acımadı.</p>

  <p class="normal">13. Onlardan kaçmak kurtulmak istedik ama güven içinde kaçabileceğimiz bir yer bulamadık. Yöneticilerimize acı ve elem içinde şikâyette bulunduk, bizi tüketenlere sesimizi haykırdık.</p>

  <p class="normal">14. Ama çığlığımızı umursamadılar, sesimizi dinlemediler. Bizi soyanlara, tüketenlere, küçültenlere yardım ettiler. Zulümlerini de gizlediler. Bizi tüketenlere, dağıtanlara, katledenlere boyunduruk geçirmediler. Katliamlarını gizlediler. Bize karşı ellerini kaldırdıklarını bile hatırlamadılar!”</p>

  <p class="normal"><span class="idebold">104. Bölüm</span></p>

  <p class="normal">1. Size yemin ederim adiller, gökteki melekler Kudretli Olan’ın önünde iyiliğinizi biliyor. Adlarınız Yüce Tanrı’nın ihtişamı önünde yazılıyor.</p>

  <p class="normal">2. Daha önce hastalık ve felaketle utanç içine düşürüldünüz diye ümidinizi yitirmeyin. Şimdi göğün ışıkları gibi parlayacaksınız. Göğün pencereleri sizin için açılırken parlayacak ve görüleceksiniz. Feryatlarınızda yargılama için çağrıda bulunun; yargılama size görünecektir. Yöneticilerden ve zulmedilişinize yardım edenlerden acılarınızın hesabı sorulacaktır.</p>

  <p class="normal">3. Umutlu olun! Umudunuzu yitirmeyin, çünkü gökteki meleklerin sevinci kadar büyük bir sevinç duyacaksınız. Büyük yargı gününde saklanmanız gerekmeyecek; günahkâr bulunmayacaksınız ve dünyanın tüm nesilleri boyunca ebedi yargı sizden uzak olacak.</p>

  <p class="normal">4. Günahkârların güçlendiğini, işlerinin yolunda gittiğini gördüğünüzde korkmayın adiller!</p>

  <p class="normal">5. Onlarla yoldaş olmayın, onların zulmünden uzak durun, çünkü siz göğün topluluklarıyla dost olacaksınız!<sup class="calibre4"><a href="../Text/enok_split_180.html#footnote-100-113" id="footnote-100-113-backlink">[113]</a></sup> Günahkârlar “Günahlarımızın hepsi keşfedilip yazılmayacak” diyorlar ama günahları her gün kaydediliyor!</p>

  <p class="normal">6. Şimdi size o aydınlığı ve karanlığı, gündüzü ve geceyi gösteriyorum; tüm günahlarınızı görün. Kalplerinizde kötü olmayın. Yalan söylemeyin, hayasız sözler etmeyin. Yüce Tanrı’yı yalanlayıp putlara yönelmeyin. Yalanlarınız ve inançsızlığınız adalete değil, büyük günaha dayalı.</p>

  <p class="normal">7. Şimdiden şu gizemi biliyorum ki, günahkârlar adalet sözlerini pek çok yolla değiştirip saptıracak.</p>

  <p class="normal">8. Kötülükleriyle konuşacak, yalanlar söyleyecek, büyük aldatmalar meydana getirecekler. Kendi yönetimlerinin kitaplarını yayınlayacaklar. Benim sözlerimi kendi dillerinde doğru bir şekilde yazdıklarında,</p>

  <p class="normal">9. baştan sona tanıklık ettiğim her şeyle ilgili olarak anlattıklarımın hiçbirini değiştirmeden, eksiltmeden, hepsini dürüstçe yazacaklardır.</p>

  <p class="normal">10. Bir başka gizem biliyorum ki, adillere ve bilgelere kitaplar verilecektir ve o kitaplar onlar için bir neşe, erdem ve büyük bilgelik kaynağı olacaktır.</p>

  <p class="normal">11. Evet, adillere kitaplar verilecek, onlar o kitaplara inanacak, onlardan büyük bir sevinç duyacaklar. O kitaplardan doğruluğun tüm yollarını öğrenen adiller bunun karşılığını alacaklardır.<sup class="calibre4"><a href="../Text/enok_split_181.html#footnote-100-114" id="footnote-100-114-backlink">[114]</a></sup></p>

  <p class="normal"><span class="idebold">104. Bölüm</span><sup class="calibre4"><a href="../Text/enok_split_182.html#footnote-100-115" id="footnote-100-115-backlink">[115]</a></sup></p>

  <p class="normal">1. O günlerde Tanrı bu bilgelik sözlerini tekrarlamaları için insanoğullarının çağrılmasını emredecek: “Göster bunu onlara!</p>

  <p class="normal">2. Kılavuzları ol ve tüm dünyaya bir ödül ol! Oğlum ve ben onlarla birleşeceğiz, tüm yaşamları boyunca doğruluğun yollarına tanıklık edeceğiz. Ve huzur bulacaksınız. Sevinin doğruluğun çocukları!”</p>
</body>
</html>
