<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>enok</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="solbaslik" id="calibre_toc_42">Mikail ve Rafael Yargılamayı Konuşuyor</h2>

  <p class="normal"><span class="idebold">67. Bölüm</span></p>

  <p class="normal">1. Ardından büyükbabam Enok ona verilen hikâyeler kitabındaki tüm sırları öğretti bana. Bunları benim için Hikâyeler Kitabı’na yazdı.</p>

  <p class="normal">2. O gün yüce Mikail Rafael’e dedi ki: “Meleklerin yargılanmasının şiddetinden dolayı ruhun gücü beni sersemletiyor, titretiyor. Onları eriten bu şiddetli yargılamaya kim dayanabilir?”Yüce Mikail tekrar Rafael’e dedi ki: “Liderleri yüzünden onlara uygulanan bu yargılama karşısında kimin kalbi yumuşamaz, kimin içi titremez?”</p>

  <p class="normal">3. Ve yargılama melekler Ruhlar Tanrısı’nın huzurundayken devam etti</p>

  <p class="normal">4. Ruhların Tanrısı’nın önünde yüce Rafael, Rakael’e dedi ki: “Tanrı’nın gözü önünde olamayacaklar. Ruhların Tanrısı onlara kızdı, çünkü onlar Tanrı kendileriymiş gibi davranıyorlar. O yüzden gizli bir yargı ebediyen buldu onları şimdi.</p>

  <p class="normal">5. Ne melekler ne de insanlar gidip onlara eşlik eder; onlar bu yargılamaya ebediyen tek başlarına maruz kaldılar.”</p>

  <p class="normal"><span class="idebold">68. Bölüm</span></p>

  <p class="normal">1. Bu yargılama esnasında korkup titreyecekler, çünkü bu yargılama dünyada yaşayan herkese gösterildi.</p>

  <p class="normal">2. O meleklerin adlarıyla ilgili olarak: İlki Samyaza, ikincisi Artikafa, üçüncüsü Armen, dördüncüsü Kakabel, beşincisi Turael, altıncısı Rumyel, yedincisi Danyal, sekizincisi Kael, dokuzuncusu Barakel, onuncusu Azazel, on birincisi Armers, on ikincisi Bataryal, on üçüncüsü Basasael, on dördüncüsü Hananel, on beşincisi Turyal, on altıncısı Simapiseel, on yedincisi Yetarel, on sekizincisi Tumael, on dokuzuncusu Tarel, yirmincisi Rumel, yirmi birincisi Azazyel.</p>

  <p class="normal">3. Bunlar onların onlarca ve yüzlercesini yöneten liderleri ve adlarıdır.</p>

  <p class="normal">4. İlkinin adı Yekun’du. O, kutsal meleklerin tüm çocuklarını saptıran, onları dünyaya getirip insanların kızlarıyla yoldan çıkarandır.</p>

  <p class="normal">5. İkincisinin adı Kesabel’di. O, meleklerin kutsal oğullarına şeytani kılavuzlukta bulundu ve onları yoldan çıkarıp vücutlarını insanların kızlarıyla kirletmeye sevk etti.</p>

  <p class="normal">6. Üçüncüsü Gadreel’di. O, insanoğullarına tüm öldürücü darbelerini gösterdi ve</p>

  <p class="normal">7. Havva’yı yoldan çıkardı. İnsanoğullarına savaş zırhlarını, savaş kılıçlarını ve diğer tüm ölüm silahlarını gösterdi.</p>

  <p class="normal">8. O zamandan sonra nesilden nesile dünyada yaşayanlara tüm bu şeyler onun elinden geçti.</p>

  <p class="normal">9. Dördüncüsünün adı Penemuel’di. O insanoğullarına acıyı ve tatlıyı</p>

  <p class="normal">10. ve meleklerin bilgeliklerinin tüm sırlarını öğretti.</p>

  <p class="normal">11. İnsanlara mürekkep ve kağıtla yazmayı öğretti;</p>

  <p class="normal">12. böylece bugüne kadar pek çokları günaha girdi.</p>

  <p class="normal">13. İnsanlar böyle bir amaç için, inançlarını kalem ve mürekkeple göstermek için yaratılmadı.<sup class="calibre4"><a href="../Text/enok_split_136.html#footnote-100-69" id="footnote-100-69-backlink">[69]</a></sup></p>

  <p class="normal">14. İnsanlar tıpkı melekler gibi yaratıldı ki doğru ve saf kalabilsinler</p>

  <p class="normal">15. ve her şeyi yok eden ölüm onlara dokunmasın.</p>

  <p class="normal">16. Ama şimdi bilgileri nedeniyle yok oluyorlar ve bu güç onları tüketiyor. <sup class="calibre4"><a href="../Text/enok_split_137.html#footnote-100-70" id="footnote-100-70-backlink">[70]</a></sup></p>

  <p class="normal">17 Beşincisinin adı Kasdeya’ydı. Bu, insanoğullarına kirli ruhların ve şeytani varlıkların tüm kötü etkilerini gösterendir.</p>

  <p class="normal">18. Düşük olması için rahimdeki embriyonun nasıl öldürüleceğini gösterdi. Yılan ısırıklarıyla ruha zarar vermeyi ve yılanın oğlu Taba’et ile öğlen vakti meydana getirilen yıkıcı etkileri öğretti.</p>

  <p class="normal">19. Kasbaal’ın görevi, En Ulu Olan’ın tüm görkemiyle yaşarken ululara sunduğu ahitin<sup class="calibre4"><a href="../Text/enok_split_138.html#footnote-100-71" id="footnote-100-71-backlink">[71]</a></sup> liderliğini yapmaktır.</p>

  <p class="normal">20. Melek Beka Mikail’den ona gizli adı göstermesini istedi. Böylece o gizli adı ahitte söyleyebilecek, insanoğullarına tüm gizli şeyleri açıklayanlar o adın ve ahitin önünde titreyecekti.</p>

  <p class="normal">21. O ahitin gücü o kadar yüksektir. Çok kudretlidir.</p>

  <p class="normal">22. Akae’nin bu ahitini Mikail’e teslim etmişti.</p>

  <p class="normal">23. O ahitin gücünde saklı sırlar şunlardır:</p>

  <p class="normal">24. Gökler Dünya var edilmeden önce ve ebediyen sabitlenmişti.</p>

  <p class="normal">25. Dünya da su üzerinde kuruldu ve dünyanın yaratılışından sonsuza kadar dağların gizli yerlerinden güzel sular geldi.</p>

  <p class="normal">26. Denizler ve temelleri o ahitle yaratıldı.</p>

  <p class="normal">27. Gazap anında kumu denizlerin temeline koydu. Dünyanın yaratılışından sonuna değişmez. O ahitle derinlikler güçlendirildi. Hiçbir zaman yerlerinden kıpırdamazlar.</p>

  <p class="normal">28. Güneş ve Ay yörüngelerini o ahitle tamamlar, hiçbir zaman kurallarından sapmazlar.</p>

  <p class="normal">29. Yıldızlar yörüngelerini o ahitle tamamlar.</p>

  <p class="normal">30. Yıldızlara adlarıyla seslenildiğinde onlar O’na sonsuza kadar cevap verir.</p>

  <p class="normal">31. Aynı şey rüzgârların nefesleri için de geçerlidir, hepsinin nefesi vardır ve beraber harekete geçerler.</p>

  <p class="normal">32. Gök gürlemeleri, şimşeğin ışığı,</p>

  <p class="normal">33. dolu hazneleri, kırağı hazneleri, sis hazneleri, yağmur ve çiğ hazneleri orada korunur.</p>

  <p class="normal">34. Hepsi inanır. Tüm güçleriyle Ruhların Tanrısı’na şükreder,</p>

  <p class="normal">35. O’nu yüceltirler. Tüm şükürleri onların besinidir. Sonsuza kadar Ruhların Tanrısı’nın adını över, yüceltirler.</p>

  <p class="normal">36. Bu ahit onlar üzerinde güçlüdür. Yolları bu ahitle korunur, ilerleyişleri bozulmaz.</p>

  <p class="normal">37. İnsan Oğlu’nun adı onlara bildirildiğinden beri sevinçleri büyüktü</p>

  <p class="normal">38. ve onu kutsadılar, onurlandırdılar, yücelttiler.</p>

  <p class="normal">39. İnsan Oğlu şanlı tahtına oturdu. Tüm yargı ona verildi ve o da tüm günahkârların ve insanlığı saptıranların yok edilmesini ve dünya üzerinden silinmesini sağladı. Zincirlerle bağlanacaklar.</p>

  <p class="normal">40. Yıkım onların tüm topluluğunu esir alacak. Tüm işleri dünyadan tamamen silinecek. İnsan Oğlu ortaya çıktığı için, o vakitten sonra hiçbir şey bozulamayacak. İnsan Oğlu ortaya çıktı ve şanlı tahtına oturdu.</p>

  <p class="normal">41. Onun huzurunda tüm kötülükler yok olacak. Ruhların Tanrısı’nın önünde İnsan Oğlu’nun sözü kudretli olacak.</p>

  <p class="normal">42. Bu Enok’un üçüncü öyküsüydü.</p>
</body>
</html>
