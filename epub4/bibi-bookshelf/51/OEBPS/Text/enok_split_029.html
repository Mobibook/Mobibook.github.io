<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>enok</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="solbaslik" id="calibre_toc_29">İnsan Oğlu, Kadim Olan, Yargılama</h2>

  <p class="normal"><span class="idebold">48. Bölüm</span></p>

  <p class="normal">1. Ve o yerde adaletin ebedi çeşmesini gördüm. Etrafında çok sayıda bilgelik çeşmesi de vardı. Tüm susayanlar onlardan içiyor, bilgelikle doluyordu. Adillerle, ulularla ve seçilmişlerle kalıyorlardı.</p>

  <p class="normal">2. O saatte İnsan Oğlu Ruhların Tanrısı’nın önüne çağrıldı, Kadim Olan’ın önünde adı söylendi.</p>

  <p class="normal">3. Evet, Güneş ve burçlar yaratılmadan önce, göğün yıldızları yaratılmadan önce, adı Ruhların Tanrısı’nın önünde söylendi. O, adillerin düşmemek için yaslanacakları bir asa olacak. milletlerin ışığı, kalpleri hasta olanların umudu olacak.</p>

  <p class="normal">4. Dünyada yaşayan herkes onun önünde diz çökecek, onu kutsayacak, övecek ve Ruhların Tanrısı’nın adına ona şarkılar söyleyecek.</p>

  <p class="normal">5. Seçilmiş Olan ve Gizli Olan dünya yaratılmadan önce bu amaçla seçildiler ve sonsuza kadar O’nun önünde olacaklar.</p>

  <p class="normal">6. Ve Ruhların Tanrısı’nın bilgeliğini ululara ve adillere gösterdi, çünkü O adiller topluluğunu korur. Adiller bu adaletsizlik dünyasından nefret ettiler, aşağıladılar ve Ruhların Tanrısı’nın adına bu dünyanın tüm işlerinden ve hallerinden nefret ettiler.</p>

  <p class="normal">7. Onun adıyla kurtarılacaklar ve onun iradesi onların hayatları olacak. O günlerde dünyanın kralları ve dünyaya sahip olan kudretliler, ellerinin yaptıkları nedeniyle yüzlerini eğecekler.</p>

  <p class="normal">8. Korku ve felaket günlerinde ruhları kurtarılmayacak. Onları Seçilmiş Olanım’ın eline vereceğim.</p>

  <p class="normal">9. Tıpkı samanın ateşte yanışı gibi adillerin huzurunda onların yüzleri yanacak ve kurşunun suda batması gibi adillerin karşısında batacaklar ve onlardan hiçbir iz kalmayacak.</p>

  <p class="normal">10. Onların felaket gününde dünyada huzur olacak.</p>

  <p class="normal">11. Onun huzurunda düşecekler ve tekrar kalkamayacaklar. Onları elleriyle tutup kaldıracak kimse olmayacak çünkü onlar Ruhların Tanrısı’nı ve onun Mesih’ini<sup class="calibre4"><a href="../Text/enok_split_120.html#footnote-100-53" id="footnote-100-53-backlink">[53]</a></sup> inkâr ettiler!</p>
</body>
</html>
