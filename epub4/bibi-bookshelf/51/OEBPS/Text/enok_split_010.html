<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>enok</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="solbaslik" id="calibre_toc_11">Yolculuk: Korkunç Çukur</h2>

  <p class="normal"><span class="idebold">21. Bölüm</span></p>

  <p class="normal">1. Ve hiçbir şeyin tamamlanmamış olduğu bir yere vardım.</p>

  <p class="normal">2. Orada korkunç bir şey gördüm. Ne üstünde gökler var, ne de altında sağlam bir zemin. Sadece kaotik ve korkunç.</p>

  <p class="normal">3. Orada birbirine bağlanmış, yanan büyük dağlara benzeyen, göklerin yedi yıldızını<sup class="calibre4"><a href="../Text/enok_split_101.html#footnote-100-34" id="footnote-100-34-backlink">[34]</a></sup> gördüm. Dedim ki: “Hangi günahlar için bağlandılar ve buraya getirildiler?” Yanımda olan ve onları yöneten yüce melek Uriel yanıt verdi: “Enok, neden soruyorsun? Gerçeği öğrenmek için neden bu kadar isteklisin? Bunlar Tanrı’nın buyruğunu çiğneyen yıldızlardır. Cezaları tamamlanana kadar burada bağlı kalacaklar.”</p>

  <p class="normal">4. Yola devam ettim ve öncekinden daha da korkunç bir yere vardım.</p>

  <p class="normal">5. Büyük bir ateş yanıyordu ve ortasında büyük bir çukur vardı. Alçalan büyük ateş sütunlarıyla doluydu. Ne boyunu görebiliyordum ne de büyüklüğünü. Tahmin de edemiyordum. Dedim ki: “Ne korkunç bir yer burası ve bakması ne kadar korkunç!”</p>

  <p class="normal">6. Yanımda olan yüce melek Uriel yanıt verdi: “Enok, neden bu kadar korku ve panik içindesin?” Dedim ki: “Bu korkunç yerden ve bu acı verici görünüşten dolayı.” Dedi ki: “Burası meleklerin hapishanesidir. Sonsuza kadar burada hapsedilecekler.”</p>

  <p class="normal"><span class="idebold">22. Bölüm</span></p>

  <p class="normal">1. Oradan başka bir yere gittim: Sert bir kayadan oluşan dağ.</p>

  <p class="normal">2. Dağın içinde derin, geniş ve çok düz dört mağara vardı. Mağaralar ne kadar düz, derin ve karanlık!</p>

  <p class="normal">3. Başmeleklerden biri olan ve yanımda duran Rafael dedi ki: “Bu mağaralar ruhların, ölülerin ruhlarının toplanması için. İnsanoğullarının tüm ruhları burada toplansın diye.</p>

  <p class="normal">4. Bu yerler onların yargılanma gününe, belirlenen zamanlarına kadar kalmaları için.</p>

  <p class="normal">5. Büyük yargılamanın geleceği güne kadar.” Ölü bir adamın sızlanışını duydum. Feryat ederken sesi göklere ulaşıyordu.</p>

  <p class="normal">6. Yanımda olan melek Rafael’e sordum: “Feryat sesleri göğe ulaşan şu ruh kim?”</p>

  <p class="normal">7. Cevap verdi: “O, kardeşi Kayin tarafından öldürülen Habil’in ruhu. Kayin’in tohumu yeryüzünden silinene</p>

  <p class="normal">8. ve insanların arasında hiçbir tohumu kalmayana kadar ondan şikâyetçi olacak.”<sup class="calibre4"><a href="../Text/enok_split_102.html#footnote-100-35" id="footnote-100-35-backlink">[35]</a></sup></p>

  <p class="normal">9. Sonra tüm o mağaralarla ilgili bir soru sordum: “Neden her biri birbirinden ayrı?” Cevap verdi: “Bu üç ayrı bölüm ölülerin ruhlarını ayırmak içindir. Mağaralardan biri adillerin ruhları için yapıldı.</p>

  <p class="normal">10. O mağaranın içinde su ve ışık vardır.</p>

  <p class="normal">11. Diğer bir mağara, ölüp toprağa gömülmüş, yaşamları sırasında yargılamadan geçirilmemiş günahkârlar içindir.</p>

  <p class="normal">12. Ruhları buraya ayrılacak, büyük yargı, ceza ve işkence gününe kadar büyük bir acı içinde tutulacaktır.</p>

  <p class="normal">13. Bu Dünya’nın varoluşundan beri vardır. Tanrı ruhlarının cezalandırılması için onları buraya hapsedecektir. Ve bu bölüm de günahkârların zamanında öldürülen, yok edilişlerini haykırıp feryat edenler içindir.</p>

  <p class="normal">14. Adil değil günahkâr olan, tüm suçlara bulaşıp suçlularla birlikte olanlar için böyle bir bölüm oluşturuldu. Yargı gününde onların ruhları yok edilmeyecek ve buradan da çıkarılmayacaklar.” O zaman Yüce Tanrı’yı kutsadım</p>

  <p class="normal">15. ve dedim ki: “Ey kutsanmış Yüce Tanrım. Her şeyi sonsuza kadar yöneten doğruluk Tanrısı!”</p>
</body>
</html>
