<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>enok</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="solbaslik" id="calibre_toc_44">Enok Başka Bir Boyuta Götürülüyor</h2>

  <p class="normal"><span class="idebold">70. Bölüm</span></p>

  <p class="normal">1. Ardından ruhum çekilip göklere yükseltildi. Orada bir ateş üzerinde yürüyen meleklerin oğullarını gördüm. Giysileri beyazdı ve yüzleri kristal kadar şeffaftı.</p>

  <p class="normal">2. Ateşten iki ırmak gördüm ve ateşin ışığı hiyasint<sup class="calibre4"><a href="../Text/enok_split_140.html#footnote-100-73" id="footnote-100-73-backlink">[73]</a></sup> gibi parlıyordu.</p>

  <p class="normal">3. Ruhların Tanrısı önünde yüzüstü düştüm.</p>

  <p class="normal">4. Meleklerin liderlerinden Mikail sağ elimden tutup beni kaldırdı ve sonra bana tüm merhamet ve adalet sırlarını gösterdi.</p>

  <p class="normal">5. Bana tüm göklerin, tüm yıldızların ve hatta tüm ışık-taşıyıcıların sırlarını, uluların önünde hepsinin nasıl hareket ettiklerini gösterdi.</p>

  <p class="normal">6. Mikail Enok’un ruhunu göklerin göklerine taşıdı</p>

  <p class="normal">7. ve orada buz kristallerden yapılma bir yapı gördüm.</p>

  <p class="normal">8. O kristaller arasında canlı ateşin alevleri vardı. Ruhum bu evi saran bir ateşi ve evin dört bir yanındaki canlı ateşten ırmakları gördü.</p>

  <p class="normal">9. Evin etrafında Serafim, Kerubim ve Ofanim<sup class="calibre4"><a href="../Text/enok_split_141.html#footnote-100-74" id="footnote-100-74-backlink">[74]</a></sup> vardı. Onlar uyumaz, O’nun şanlı tahtını korur.</p>

  <p class="normal">10. Ve o evi çevreleyen sayısız, binlerce, on binlerce melek gördüm.</p>

  <p class="normal">11. Göklerin üzerindeki melekler ve Mikail, İsrafil, Cebrail ve Fanuel o eve girip çıkıyordu. Ve Mikail, Cebrail, İsrafil ve Fanuel ve sayısız kutsal melek o evden çıktı.</p>

  <p class="normal">12. Kadim Olan onlarla birlikteydi. Başı yün gibi beyaz ve temizdi. Giysisi tarifsizdi.</p>

  <p class="normal">13. Yüzüstü düştüm. Tüm bedenim ışık haline geldi, ruhum dönüştü.</p>

  <p class="normal">14. Tüm gücümle sesimi çıkardım, kutsama, yüceltme ve onurlandırmada bulundum.</p>

  <p class="normal">15. Ağzımdan çıkan bu kutsamalar, Kadim Olan’ın nezdinde kabul gördü.</p>

  <p class="normal">16. Kadim Olan, Mikail, Cebrail, İsrafil, Fanuel ve sayısız melekle birlikte geldi.</p>

  <p class="normal">17. Melek gelip beni sesiyle selamladı ve dedi ki: “Sen adalet için doğmuş bir insanoğlusun, adilsin.</p>

  <p class="normal">18. Kadim Olan’ın adaleti senin için hiç bitmeyecek.”</p>

  <p class="normal">19. Ayrıca bana dedi ki: “Yaklaşan çağ için, Kadim Olan sana barış bildiriyor. Dünyanın yaradılışından beri O’ndan barış yayılıyor</p>

  <p class="normal">20. ve sen de sonsuza kadar huzur bulacaksın.</p>

  <p class="normal">21. Herkes O’nun yollarında yürüyecek, çünkü adalet O’ndan hiç ayrılmaz. Mekânları ve mirasları hep O’nunla birlikte olacak. O’ndan hiç ayrılmayacaklar.</p>

  <p class="normal">22. İnsan Oğlu’yla birlikte uzun bir ömür olacak.</p>

  <p class="normal">23. Adiller Ruhların Tanrısı’nın adıyla sonsuza kadar huzur içinde ve doğru bir yolda olacak.”</p>
</body>
</html>
