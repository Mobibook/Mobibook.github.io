<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>enok</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_2">1. KİTAP</h1>

  <p class="normal"><span class="idebold">1. Bölüm</span></p>

  <p class="normal">1. Bunlar Enok’un kutsanma sözleridir. Karışıklık zamanlarında “Seçilmiş Olanı” ve “Adil Olanı”<sup class="calibre4"><a href="../Text/enok_split_080.html#footnote-100-13" id="footnote-100-13-backlink">[13]</a></sup> nasıl kutsadığını ve lanetli ve günahkâr olanları nasıl reddettiğini [anlatır]. Gözleri [Tanrı tarafından] açılan ve göklerde kutsal bir vizyon gören Enok [hikâyesine başladı] ve dedi ki: O görüntüyü bana melekler gösterdi.</p>

  <p class="normal">2. Her şeyi onlardan duydum, gördüğümü anladım. Bu nesil için değildi bu gösterilenler; henüz gelmemiş, “Seçilmiş Olan”a ait olacak uzak bir nesil için.</p>

  <p class="normal">3. Onlar adına mekânından çıkıp gelecek olan Yüce ve Kudretli Olan’la, Dünya Tanrısı’yla konuştum.</p>

  <p class="normal">4. Tanrı, Sina Dağı’na adım atacak, topluluğuyla birlikte görünecek, göklerin kudretiyle ortaya çıkacak.</p>

  <p class="normal">5. Herkes korkuyla sarsılacak. Gözcüler<sup class="calibre4"><a href="../Text/enok_split_081.html#footnote-100-14" id="footnote-100-14-backlink">[14]</a></sup> bile titreyecek.</p>

  <p class="normal">6. Korku ve titremeleri dünyanın sonuna kadar devam edecek. Yüksek dağlar sallanacak, yüksek tepeler ateşin önündeki balmumu gibi eriyecek. Dünya parçalanacak ve üzerindeki her şey mahvolacak. Adil olanlar dahil herkes yargılamadan geçirilecek.</p>

  <p class="normal">7. Ama [Tanrı] onlarla barış yapacak. Seçilmişleri koruyacak, onlara merhamet edecek.</p>

  <p class="normal">8. Hepsi ona ait olacak. Mutluluk ve huzur içinde olacaklar. Tanrı hepsine yardım edecek. Tanrı’nın ihtişamı hepsini aydınlatacak.</p>

  <p class="normal"><span class="idebold">2. Bölüm</span></p>

  <p class="normal">İşte! Herkesi yargılamadan geçirmek ve günahkârları yok etmek için on bin aziziyle birlikte geliyor. Tüm insanların adaletsizlikleriyle yaptıkları tüm adaletsiz işler ve günahkârların O’nun hakkında söylediklerinin hesabını sormak için geliyor.<sup class="calibre4"><a href="../Text/enok_split_082.html#footnote-100-15" id="footnote-100-15-backlink">[15]</a></sup></p>

  <p class="normal"><span class="idebold">3. Bölüm</span></p>

  <p class="normal">1. Göklerde olanlar ne olduğunu bilirler.</p>

  <p class="normal">2. Gökyüzündeki ışıklar yörüngelerini değiştirmez, her biri kendi zamanında düzenli bir şekilde doğup batar ve kendileri için belirlenmiş kurallarının dışına çıkmaz. Dünyaya bakın. Üzerinde meydana gelen şeylere başından sonuna dikkat edin.</p>

  <p class="normal">3. Her şey ne kadar sabittir. Hiçbir şey değişmez. Yaza ve kışa bakın. Dünya su doludur. Üzerinde bulutlar, çiğ ve yağmur vardır.</p>

  <p class="normal"><span class="idebold">4. Bölüm</span></p>

  <p class="normal">Kışın nasıl tüm ağaçların ölmüş gibi göründüğüne bakın. Hepsi, yenileri çıkana kadar eski yapraklarını iki-üç yıl koruyan on dört ağaç hariç, soldular ve tüm yapraklarını döktüler.</p>

  <p class="normal"><span class="idebold">5. Bölüm</span></p>

  <p class="normal">Yazın günlerine bakın. Güneş yerin tepesindedir. Dünya Güneş’in kavurucu sıcağıyla yanarken kapalı ve gölgelik bir yer ararsınız. Sıcaktan dolayı toprağın ve taşların üstüne oturamazsınız.</p>

  <p class="normal"><span class="idebold">6. Bölüm</span></p>

  <p class="normal">1. Ağaçların nasıl kendilerini yapraklarla kapladığına, meyve ürettiğine bakın. Sonsuz Olan’ın her şeyi bu şekilde sizin için yaptığını anlayın.</p>

  <p class="normal">2. O’nun işleri yılın başından itibaren ve değişmeden bu şekilde devam eder. Tanrı nasıl emretmişse, her şey o şekilde meydana gelir.</p>

  <p class="normal">3. Sular ve ırmaklar da kendi işlerini onun emri dışına çıkmadan yapar.</p>

  <p class="normal">4. Ama siz sabırla beklemediniz ve Tanrı’nın emirlerine uymadınız. Emirleri çiğnediniz, günaha girdiniz ve pis ağızlarınızla onun Yüceliğine iftirada bulundunuz.</p>

  <p class="normal">5. Siz katı kalpliler, siz huzur bulmayacaksınız!</p>

  <p class="normal">6. Günlerinizden alabildiğine nefret edeceksiniz. Ömrünüzün yılları hızla geçiverecek. Mahvedilme zamanınız sonsuz bir nefretle güçlenecek; huzur bulmayacaksınız.</p>

  <p class="normal">7. O günlerde adlarınız tüm adil olanlar için sonsuz bir iğrenti olacak. Tüm lanet okuyanlar sizin adınızla lanet okuyacak.</p>

  <p class="normal">8. Tüm suçlular, günahkârlar size lanet edecek.</p>

  <p class="normal">9. Ama seçilmişler için ışık, sevinç ve huzur olacak. Dünya onlara kalacak.</p>

  <p class="normal">10. Ama sizin için suçlular, kurtuluş olmayacak. Hepinizi bir lanet saracak.</p>

  <p class="normal">11. Seçilmiş olanlara bilgelik verilecek. Hepsi yaşayacak ve bir daha asla adaletsizlikle veya gururla günah işlemeyecekler.</p>

  <p class="normal">12. Onlar yaşamları boyunca mahkûm olmayacak; bir daha yoldan çıkmayacak, ömürleri boyunca günah işlemeyecek, ilahi kızgınlık veya gazapla ölmeyecekler. Yaşamlarını sonuna kadar yaşayacaklar. Evet, huzur içinde çoğalacaklar ve sevinç dolu yılları tüm ömürleri boyunca sonsuz bir mutluluk ve huzura dönüşecek.</p>
</body>
</html>
