<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>enok</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="solbaslik" id="calibre_toc_27">İkinci Hikâye: Sadıkların Kaderi</h2>

  <p class="normal"><span class="idebold">45. Bölüm</span></p>

  <p class="normal">1. Bu hikâye, uluların mekânının ve Ruhların Tanrısı’nın adını inkâr edenler hakkındaki İkinci Hikâyedir.</p>

  <p class="normal">2. Onlar ne göğe yükselecek ne de dünyaya geleceklerdir. Ruhların Tanrısı’nın adını inkâr eden, bu nedenle de acı ve keder gününü bekleyen günahkârların kaderi bu olacak.</p>

  <p class="normal">3. O gün Seçilmiş Olan şanlı tahtına oturacak, insanların işlerini kontrol edecek. İnsanların sayısız mekânları olacak ve ruhları Benim Seçilmiş Olanım’ı<sup class="calibre4"><a href="../Text/enok_split_118.html#footnote-100-51" id="footnote-100-51-backlink">[51]</a></sup> gördüğünde ve Şanlı adımı söylediğinde, o yerlerde o insanların ruhları güçlenecek.</p>

  <p class="normal">4. O gün Benim Seçilmiş Olanım’ı onlar arasında oturtacağım. Göğü dönüştürüp kutsayacağım ve onu ebedi bir ışık haline getireceğim.</p>

  <p class="normal">5. Dünyanın da çehresini değiştireceğim. Onu kutsayacağım ve seçilmişlerimi orada oturtacağım. Günahkârlar ve suçlular oraya adım atmayacak. Adil olanlara huzur vererek onları tatmin ettim ve önüme koydum. Ama günahkârları önümde bir yargılama bekliyor, onları dünyanın üzerinden silebileyim diye.</p>

  <p class="normal"><span class="idebold">46. Bölüm</span></p>

  <p class="normal">1. Ve orada Kadim Olan’ı gördüm. Başı yün gibi beyazdı. Yanında yüzü insan yüzüne benzeyen başka biri daha vardı. Yüzü çok güzeldi; tıpkı kutsal meleklerden birinin yüzü gibiydi. Benimle birlikte gelen ve bana tüm sırları gösteren meleklerden birine o adamın kim olduğunu, nereden geldiğini ve neden Kadim Olan’la birlikte olduğunu sordum.</p>

  <p class="normal">2. Cevap verdi: “Bu adil olan İnsan Oğlu’dur;<sup class="calibre4"><a href="../Text/enok_split_119.html#footnote-100-52" id="footnote-100-52-backlink">[52]</a></sup> onun içinde adalet vardır. O tüm hazineleri ortaya çıkartır çünkü Ruhların Tanrısı onu bunu yapması için seçti. Onun topluluğu Ruhların Tanrısı önünde sonsuza kadar üstündür.</p>

  <p class="normal">3. Gördüğün o insan kralların ve kudretlilerin mekânlarını, güçlülerin tahtını sarsacak. Kudretlilerin hâkimiyetini zayıflatacak ve günahkârların dişlerini kıracak.</p>

  <p class="normal">4. Kralları tahtlarından ve krallıklarından çıkaracak çünkü onlar O’nu övüp kutsamıyor ve krallığın onlara nereden verildiğini alçakgönüllülükle kabul etmiyorlar. Ve o güçlülerin yüzünü yere indirecek. Onları utanç içinde bırakacak. Mekânları karanlık, yatakları solucanlar olacak. Yataklarından kalkma umutları olmayacak çünkü Ruhların Tanrısı’nın adını övmezler.</p>

  <p class="normal">5. Onlar En Yüce’ye karşı ellerini kaldıran, yaşadıkları dünyayı ayakları altında ezenlerdir. Onların tüm yaptıkları adaletsizliktir ve güçleri zenginliklerinden gelir. Elleriyle yaptıkları tanrılara inanırlar ve Ruhların Tanrısı’nın adını inkâr ederler. Onlar elbette O’nun topluluklarının mekânlarından ve Ruhların Tanrısı’nın adına bağlanan inançlıların tapınaklarından atılacaklardır.”</p>
</body>
</html>
