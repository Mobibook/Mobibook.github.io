<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>enok</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="solbaslik" id="calibre_toc_58">Günahkârların, Yöneticilerin, Zenginlerin Sonu</h2>

  <p class="normal"><span class="idebold">96. Bölüm</span></p>

  <p class="normal">1. İnanın ki adiller, adaletsizlik gününde günahkârlar rezil olup mahvedilecekler.</p>

  <p class="normal">2. Bilin ki günahkârlar, En Ulu Olan sizin mahvedilmenizi düşünüyor ve göğün melekleri sizin yok olmanızdan keyif duyacak. Yargılama gününde adillerin dua sesini duyduğunuzda ne yapacaksınız günahkârlar ve nereye kaçacaksınız?</p>

  <p class="normal">3. Bu sözün tanıklık edeceği kişilerle aynı sonu paylaşacaksınız: “Günahkârların yoldaşı oldunuz.”</p>

  <p class="normal">4. O günlerde adillerin duası Tanrı’ya ulaşacak ve yargılanma gününüz gelecek. Tüm adaletsizlikleriniz Yüce Tanrı önünde okunacak.</p>

  <p class="normal">5. Yüzünüz utançla kaplanacak çünkü Tanrı adaletsizliğe dayalı tüm işleri reddeder.</p>

  <p class="normal">6. Vay halinize denizde ve karada yaşayan günahkârlar; anılarınız kötülükle dolu. Vay halinize adaletsiz bir şekilde gümüş ve altın edinip “Zengin olduk, hazinelerimiz oldu, istediğimiz her şeyi elde ettik.</p>

  <p class="normal">7. Şimdi planladığımız şeyi yapabiliriz. Çünkü çok gümüş biriktirdik ve evlerimizde pek çok kölemiz var. Ambarlarımız su gibi yoğun” diyenler.</p>

  <p class="normal">8. Yalanlarınız su gibi dağılacak, zenginliğiniz ansızın terk edecek sizi. Her şeyi haksızlıkla edindiniz ve o yüzden büyük bir lanet bulacaksınız.</p>

  <p class="normal">9. Size, bilgelere ve aptallara yemin ederim, dünyada pek çok garip şey göreceksiniz. Siz erkekler kadınlardan daha çok süs takacak, bakirelerden daha renkli giysiler giyeceksiniz. Tüm o ayrıcalık, lüks, güç, gümüş, altın, varlık, şıklık ve yiyecekler su gibi dağılacak.</p>

  <p class="normal">10. Öylelerinde eğitim ve bilgelik olmayacaktır. Eşyalarıyla birlikte mahvolacaklar.</p>

  <p class="normal">11. Şöhret ve görkemle dolu olmalarına rağmen, ruhları utanç, yıkım ve yokluk içinde ateşe atılacak.</p>

  <p class="normal">12. Size yemin ettim günahkârlar: Bir dağın köle olmayacağı, bir tepenin bir kadının hizmetçisi olmayacağı nasıl açıksa,</p>

  <p class="normal">13. günahların da dünyaya dışarıdan gönderilmediği, insanın onu kendi kendine yarattığı açıktır. Bunu yapanlar büyük bir lanetin içine düşecek.</p>

  <p class="normal">14. Kadına kısırlık verilmemiştir ama kendi elleriyle yaptıkları yüzünden çocuksuz ölecektir.</p>

  <p class="normal">15. Yüce ve Adil Olan adına size yemin ettim günahkârlar, tüm kötü işleriniz göklerde görülmektedir ve hiçbir zulmünüz örtülü veya gizli değildir.</p>

  <p class="normal">16. Her gün her günahın göklerde En Yüce’nin huzurunda yazıldığını ruhunuzla veya kalbinizle bilmediğinizi, anlayamayacağınızı mı düşünüyorsunuz? O halde gaddarlığınızla işlediğiniz tüm zulümlerin yargı gününüze kadar her bir gün yazıldığını biliyorsunuz artık!</p>

  <p class="normal">17. Vay halinize aptallar, çünkü aptallığınızla mahvolacaksınız. Bilgeleri dinlemiyorsunuz ve o yüzden sizin kaderinizde iyi şeyler yok.</p>

  <p class="normal">18. Artık yıkım gününe hazırlandığınızı biliyorsunuz. Yaşamayı umuyorsunuz günahkârlar,</p>

  <p class="normal">19. ama ayrılacak ve öleceksiniz. Fidye ile kurtarılamazsınız. Büyük yargı gününe, ruhlarınızın felaket ve büyük utanç gününe hazırlanıyorsunuz.</p>

  <p class="normal">20. Vay halinize kötülükler yapan, kanla beslenen katı kalpliler. Yediğiniz, içtiğiniz iyi şeylerin kaynağı nedir? En Yüce Olan Tanrı’nın dünyaya bolca verdiği iyi şeylerden huzur bulamayacaksınız.</p>

  <p class="normal">21. Vay halinize haksız işleri sevenler! Neden iyi şeyler umuyorsunuz? Bilin ki adillerin eline verileceksiniz ve onlar da sizi boğazınızı keserek öldürecek. Size acımayacaklar.</p>

  <p class="normal">22. Vay halinize adillerin sıkıntısından keyif duyanlar, çünkü sizin için mezar kazılmayacak!</p>

  <p class="normal">23. Vay halinize doğruluk sözlerine hiç değer vermeyenler; hiç hayat ümidiniz olmayacak.</p>

  <p class="normal">24. Vay haline yalan ve sorumsuzca sözler yazanların! Onlar o yalanları yazar ki insanlar duyup komşularına insafsızca davransın.</p>

  <p class="normal">25. O yüzden onlar huzur bulmayacak, apansız ölecekler!</p>

  <p class="normal"><span class="idebold">97. Bölüm</span></p>

  <p class="normal">1. Vay halinize fesat çıkarıcılar, yalancılıklarıyla ünlü olanlar! Mahvolacaksınız. Erdemli bir hayatınız olmayacak.</p>

  <p class="normal">2. Vay haline doğruluk sözlerini saptıranların, ebedi yasayı çiğneyenlerin, kendilerini olmadıkları şeylere çevirenlerin!</p>

  <p class="normal">3. Ayaklar altında ezilecekler.</p>

  <p class="normal">4. O günlerde hatırlatma duaları etmeye hazırlanın adiller. Bunları meleklerin önünde bir tanıklık olarak sunacaksınız ki onlar da En Yüce’nin önünde günahkârların günahlarını hatırlatabilsin.</p>

  <p class="normal">5. O günlerde ülkeler karışacak ve yıkım gününde ülkelerin insanları ayaklanacak.</p>

  <p class="normal">6. O günlerde fakirlik içindeki gebeler çocuklarını düşürecek, kucaklarındaki çocuklarını da terk edecekler ve çocukları onlar yüzünden ölecek. Evet, emzirdikleri çocuklarını terk edecekler ve bir daha dönmeyecekler. Sevdiklerine acımayacaklar.</p>

  <p class="normal">7. Yine, size yemin ederim günahkârlar, bitmek bilmez bir kan dökülüş günü hazırlanıyor sizin için!</p>

  <p class="normal">8. Altından, gümüşten, ahşaptan, taştan ve kilden oyma şekiller yapan putperestler ve bilmeden bile olsa kirli ruhlara, şeytani meleklere ve her tür put tanrılarına tapanlar bunlardan hiçbir fayda bulamayacaklar. Kalplerinin ahmaklığı yüzünden suça ortak olacaklar. Kalplerinin korkusu ve rüyalarında gördükleri şeyler onların gözlerini kör edecek. Bunlar yüzünden hilekar ve paranoyak olacaklar. Bir taşa taparak tüm işlerini bir yalana dayandırdılar. O yüzden bir anda yok olacaklar.</p>

  <p class="normal">9. O günlerde bilgelik sözlerini kabul edip anlayanlara, En Yüce’nin yollarını izleyenlere, O’nun adaletinin yolunda yürüyenlere, haksızlarla birlikte haksızlık yoluna girmeyenlere ne mutlu.</p>

  <p class="normal">10. Onlar kurtarılacak.</p>

  <p class="normal">11. Vay halinize komşularına kötülük yayanlar, çünkü cehennemde öldürüleceksiniz.</p>

  <p class="normal">12. Vay halinize günaha ve sahtekarlığa temel atanlar, dünyada acılara neden olanlar, çünkü sizin sonunuz da acı ve ani olacak.</p>

  <p class="normal">13. Vay halinize evlerini başkasının ıstırabıyla dikenler, evleri günah tuğlaları ve taşlarından yapılanlar. Size söylüyorum, huzurunuz olmayacak.</p>

  <p class="normal">14. Vay halinize babalarından kendilerine ulaşan paha biçilmez mirası reddedip putların peşinden gidenler. Huzur bulmayacaksınız.</p>

  <p class="normal">15. Vay halinize büyük yargı gününe kadar zulme yardım eden, komşularını öldürenler! Çünkü O sizin şanınızı yere çalacak ve kalplerinize hastalık verecek. Kızgınlığının ruhunu uyandırıp sizi kılıçla yok edecek.</p>

  <p class="normal">16. Tüm adiller ve ulular günahlarınızı hatırlayacak.</p>
</body>
</html>
