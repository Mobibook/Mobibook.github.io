<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>enok</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="solbaslik" id="calibre_toc_59">Tüm Günahkârların Son Yargılaması</h2>

  <p class="normal"><span class="idebold">99. Bölüm</span></p>

  <p class="normal">1. O günlerde babalar oğullarıyla aynı yerde katledilecek, kardeşler yanyana ölecek ve sonunda kanları ırmak gibi akacak.</p>

  <p class="normal">2. Bir insan, oğullarını ve torunlarını kendi eliyle öldürmekten geri kalmayacak.</p>

  <p class="normal">3. Günahkârlar kendi elleriyle onurlu kardeşlerini öldürecekler. Şafaktan günbatımına kadar birbirlerini öldürecekler. Bir at günahkârların kanının içinden geçerken göğsüne kadar kanın içinde kalacak, taşıdığı araba kana batacak.</p>

  <p class="normal"><span class="idebold">100. Bölüm</span></p>

  <p class="normal">1. O günlerde melekler gizli yerlere inip tüm günahkârları bir araya getirecek.</p>

  <p class="normal">2. O yargı gününde En Yüce ortaya çıkıp günahkârlara bir yargılamada bulunacak. Sonra tüm kötülüklere ve günahlara bir son verene kadar, tüm adilleri ve uluları göz bebekleri gibi korumaları için melekleri görevlendirecek.</p>

  <p class="normal">3. Adiller uzun bir uyku uyusalar bile korkacakları bir şey yoktur.</p>

  <p class="normal">4. Sonra insanlar bilgelerin güven içinde yaşadığını, bu kitabın tüm sözlerini anladığını görecek, zenginliklerinin onları kurtaramadığını, günahlarından arındıramadığını anlayacaklar.</p>

  <p class="normal">5. Vay halinize adillere işkence eden, onları ateşte yakan günahkârlar! Kudretli felaket gününde yaptıklarınızın karşılığını bulacaksınız.</p>

  <p class="normal">6. Vay halinize kötülük fırsatlarını gözleyen katı kalpliler. Bir korkuyla kaplanacaksınız ve size yardım edecek kimse olmayacak.</p>

  <p class="normal">7. Vay halinize günahkârlar, ağzınızın söyledikleri, ellerinizin yaptıkları, adaletsizliğinizin neticeleri nedeniyle. Siz de ateşten daha fena alevlerde yanacaksınız.</p>

  <p class="normal">8. Bilin ki Yüce Tanrı gökteki meleklere, Güneş’e, Ay’a ve yıldızlara günahlarınızı soracak, çünkü siz dünyada adilleri yargıladınız.</p>

  <p class="normal">9. Her bulut, kar, çiğ ve yağmur size karşı tanıklık etmek için çağrılacak. Günahlarınızı bildikleri için bunlar üzerinize yağdırılmayacak!</p>

  <p class="normal">10. Şimdi yağmura hediyeler sunun ki o sizden esirgenmesin. Çiğ de öyle. Altınınızı ve gümüşünüzü aldıklarında size inebilirler! O günlerde kırağı ve kar fırtınaları tüm felaketleri ile üzerinize indiğinde, onlara karşı duramayacaksınız.</p>
</body>
</html>
