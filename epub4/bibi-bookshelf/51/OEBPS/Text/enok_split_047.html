<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>enok</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="solbaslik" id="calibre_toc_46">On İki Ruh ve Pencereler</h2>

  <p class="normal"><span class="idebold">74. Bölüm</span></p>

  <p class="normal">1. Tüm yaratılışa ve tüm yıldızlara yıl hesabında eklenen dört ek günle<sup class="calibre4"><a href="../Text/enok_split_144.html#footnote-100-77" id="footnote-100-77-backlink">[77]</a></sup> birlikte hükmeden binlercesinin başlarının liderleri de bunlardır.</p>

  <p class="normal">2. Yerlerinden ayrılmazlar ve yılın hesaplanmasında sayılmayan dört günde hizmette bulunurlar.</p>

  <p class="normal">3. İnsanlar onlardan dolayı hata yapar çünkü O ışıklar kendi yerlerinde, biri ilk pencerede, biri göklerin üçüncü penceresinde, biri dördüncü pencerede ve biri altıncı pencerede olmak üzere dört hizmette bulunurlar.</p>

  <p class="normal">4. Yılın tamlığı, onun üç yüz altmış dört ayrı konumuyla sağlanır. Yüce Tanrı tarafından tüm ışıkların yönetiminin verildiği Melek Uriel bana burçları,</p>

  <p class="normal">5. mevsimleri,</p>

  <p class="normal">6. yılları</p>

  <p class="normal">7. ve günleri gösterdi.</p>

  <p class="normal">8. Onların gökyüzündeki hâkimiyeti dünyada görülür.</p>

  <p class="normal">9. Onlar gündüzün ve gecenin yöneticileridir: Güneş, Ay, yıldızlar ve göğün tüm arabalarında dönüşlerini gerçekleştiren tüm yönetici yaratıklar.</p>

  <p class="normal">10. Melek Uriel bana Güneş’in yörüngesinde Güneş’in ışınlarının geldiği on iki açıklığı da gösterdi.</p>

  <p class="normal">11. Kendilerine ayrılan mevsimlerde açıldıklarında, onlardan dünyaya sıcaklık yayılır. Uçlardaki bazıları da açıldığında rüzgârlar için ve çiğin ruhu için açılır.</p>

  <p class="normal">12. Dünyanın uçlarında, Güneş’in, Ay’ın, yıldızların ve göğün tüm işlerinin geldiği on iki kapı gördüm.</p>

  <p class="normal">13. Onların sağında ve solunda da pek çok pencere açıklığı vardır.</p>

  <p class="normal">14. Pencerelerden biri kendi mevsiminde sıcaklık üretir. Ayrıca kendilerine emredildiği şekilde bazı pencerelerden doğan ve batan yıldızlar vardır.</p>

  <p class="normal">15. Ve gökte, hiç batmayan yıldızların döndüğü tüm pencerelerin üstünden geçen arabalar gördüm. Bunlardan biri diğerlerinin hepsinden büyük ve o tüm dünyayı katediyor.</p>

  <p class="normal"><span class="idebold">75. Bölüm</span></p>

  <p class="normal">1. Dünyanın uçlarında, on iki geçidin, dünyaya esen rüzgârların geldiği yerlere açık olduğunu gördüm.</p>

  <p class="normal">2. Bunlardan üçü göğün doğusunda, üçü batısında, üçü göğün güneyinde, üçü de kuzeyinde açıktır. İlk üçü doğuda, üçü kuzeyde, solda olanların arkasındaki üçü güneyde ve üçü de batıda.</p>

  <p class="normal">3. Bunların dördünden bolluk ve bereket rüzgârları, sekizinden ise zararlı rüzgârlar gelir. Bu yıkıcı rüzgârlar gönderildiğinde, suyun yıkıcı gücüyle tüm dünyaya, üzerinde yaşayan herkese, karadaki ve denizdeki her şeye zarar verir.</p>

  <p class="normal">4. O pencerelerden gelen ve doğu rüzgârı olarak adlandırılan ilk rüzgâr doğudaki ilk pencereden gelir ve güneye yönelir. Issızlık, kuraklık, sıcaklık ve yıkım getirir.</p>

  <p class="normal">5. Ortadaki ikinci geçitten ise uygun olan şeyler, yağmur, bolluk, bereket ve çiğ gelir. Ve kuzeydeki üçüncü pencereden soğuk ve kuraklık gelir.</p>

  <p class="normal">6. Bunların ardından, güneydeki üç pencereden rüzgârlar gelir. Doğuya doğru olan ilk pencereden sıcak rüzgârlar gelir.</p>

  <p class="normal">7. Onun yanındaki orta pencereden hoş kokular, çiğ, yağmur, bolluk ve sağlık gelir.</p>

  <p class="normal">8. Batıdaki üçüncü pencereden çiğ, yağmur, çekirgeler ve yıkım gelir.</p>

  <p class="normal">9. Bu kuzey rüzgârlarından sonra, doğudaki yedinci pencereden çiğ, yağmur, çekirgeler ve yıkım gelir. Orta pencereden sağlık, yağmur, çiğ ve bereket gelir. Batıdaki üçüncü pencereden bulut, kırağı, kar, yağmur, çiğ ve çekirgeler gelir.</p>

  <p class="normal">10. Batı rüzgârları dördüncü bölümdedir: kuzeye doğru olan ilk pencereden çiğ, kırağı, soğuk, kar ve kırağı gelir. Orta pencereden çiğ, yağmur, bolluk ve bereket gelir.</p>

  <p class="normal">11. Güneye doğru olan son pencereden ise kuraklık, sıcaklık ve yıkım gelir.</p>

  <p class="normal">12. Böylece göğün dört merkezinin on iki penceresi tamamlanır.</p>

  <p class="normal">13. Bunların tüm yasalarını, faydalarını ve zararlarını açıkladım sana oğlum Metuşalah.</p>
</body>
</html>
