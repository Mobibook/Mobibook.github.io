<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>enok</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="solbaslik" id="calibre_toc_34">Derin Vadideki Yargılama</h2>

  <p class="normal"><span class="idebold">52. Bölüm</span></p>

  <p class="normal">1. Orada ağzı açık, derin bir vadi gördüm.</p>

  <p class="normal">2. Dünyada, denizde ve adalarda yaşayan herkes ona hediyeler, hatıra eşyaları getirecek ama o derin vadi dolmayacak. Onlar elleriyle suçlar işler, yaptıkları her şeyi suçla tüketirler; ama onlar, günahkârlar, Ruhların Tanrısı’nın huzurunda yok edilecek, dünyanın üzerinden sonsuza kadar uzaklaştırılacaklar.</p>

  <p class="normal">3. Gittim ve orada Şeytan için her türlü silah hazırlayan ceza meleklerini gördüm.</p>

  <p class="normal">4. Yanımda gelen huzur meleğine sordum: “Bu silahları kimin için hazırlıyorlar?”</p>

  <p class="normal">5. Bana dedi ki: “Bunları bu dünyanın kralları ve güçlüleri için hazırlıyorlar ki bunlarla yok edilsinler!</p>

  <p class="normal">6. Seçilmiş ve adiller topluluğu ortaya çıktığında, Ruhların Tanrısı adına onlar artık engellenmeyecekler.</p>

  <p class="normal">7. Ve bu dağlar onun huzurunda toprak gibi, tepeler çeşme gibi olacak ve adiller günahkârların baskısından kurtulacak.”</p>

  <p class="normal"><span class="idebold">53. Bölüm</span></p>

  <p class="normal">1. Baktım, dünyanın bir başka tarafına döndüm ve ateş içinde yanan derin bir vadi gördüm.</p>

  <p class="normal">2. Kralları ve güçlüleri getirip bu derin vadinin içine koydular.</p>

  <p class="normal">3. Orada gözlerim onlar için nasıl ağırlığı ölçülmez demir zincirler yapıldığını gördü.</p>

  <p class="normal">4. Ve benimle gelen barış meleğine sordum: “Bu zincirler kimin için hazırlanıyor?”</p>

  <p class="normal">5. O da dedi ki: “Bunlar Azazil’in topluluğu için hazırlanıyor, onları hapsedip cehennem çukuruna bağlamak için. Ve Ruhların Tanrısı’nın emrettiği gibi, çeneleri sert taşlarla kaplanacak.</p>

  <p class="normal">6. Mikail, Cebrail, İsrafil ve Fanuel o büyük günde onları alıp yanan ateşe atacak ki Ruhların Tanrısı onların adaletsizliklerinin, Şeytan’a hizmet etmelerinin ve dünyadakileri yoldan çıkarmalarının öcünü alabilsin.”</p>

  <p class="normal">7. O günlerde Ruhların Tanrısı’ndan ceza gelecek ve göklerin üzerindeki su hazneleri ve dünyanın altındaki su çeşmeleri açılacak.</p>

  <p class="normal">8. Ve sular sularla birleşecek;</p>

  <p class="normal">9. göklerin üzerindeki su eril,</p>

  <p class="normal">10. dünyanın altındaki su dişildir.<sup class="calibre4"><a href="../Text/enok_split_123.html#footnote-100-56" id="footnote-100-56-backlink">[56]</a></sup> Ve o zaman dünyada yaşayan herkes ve göklerin uçlarının altında yaşayanlar yok edilecek.</p>

  <p class="normal">11. Bu yolla dünyada yaptıkları adaletsizlikleri bilecek, bu şekilde yok edilecekler.</p>

  <p class="normal"><span class="idebold">54. Bölüm</span></p>

  <p class="normal">1. Sonra Kadim Olan pişmanlık duydu ve dedi ki: “Dünyada yaşayan herkesi boşu boşuna yok ettim.”</p>

  <p class="normal">2. Ve büyük adıyla yemin etti: “Bundan sonra dünyada yaşayan herkese böyle yapmayacağım.</p>

  <p class="normal">3. Göklerde bir imza atacağım ve yerle gök durdukça o imza benimle onlar arasında bir güven simgesi olacak. Bu, buyruğuma uygundur.”<sup class="calibre4"><a href="../Text/enok_split_124.html#footnote-100-57" id="footnote-100-57-backlink">[57]</a></sup></p>

  <p class="normal">4. “Felaket ve acı gününde meleklerin eliyle onların hakkından gelmek istediğimde, kızgınlığım ve cezam onlar üzerinde olacak.</p>

  <p class="normal">5. Siz dünyada yaşayan güçlü krallar, Seçilmiş Olan’ımı, onun görkemli tahtta oturup Azazil’i, tüm işbirlikçilerini ve yardımcılarını Ruhların Tanrısı’nın adıyla nasıl yargıladığını görmek zorunda olacaksınız.”</p>

  <p class="normal">6. Orada cezalandırma melekleri ordularının yürüdüğünü, ellerinde demirden ve bronzdan zincirler tuttuklarını gördüm. Benimle gelen barış meleğine sordum: “O zincirleri tutanlar kime gidiyor?”</p>

  <p class="normal">7. O da bana dedi ki: “Seçilmişlerine ve sevdiklerine gidiyorlar; vadinin derin çukuruna atılabilsinler diye. O zaman o vadi onların seçilmişleri ve sevdikleriyle dolacak, hayatlarının günleri tükenecek ve o zamandan sonra yoldan çıkış günleri sayılamayacak kadar çok olacak.”</p>

  <p class="normal">8. O günlerde prensler toplanacak, başlarını doğuya, Partlara ve Medlere çevirecekler. Kralları bir huzursuzluk içine sokup rahatsız edecekler ve tahtlarından kaldıracaklar. Krallar bulundukları yerden bir aslanın ininden çıktığı gibi çıksın, bir sürünün ortasındaki aç kurtlar gibi ileri fırlasınlar diye.</p>

  <p class="normal">9. Yukarı gidip seçilmişlerinin topraklarına adım atacaklar ve seçilmişlerinin toprağı onların önünde bir harman yeri ve yol olacak. Ama Benim Seçilmiş Olanım’ın şehri onların atlarına engel olacak. Kendi aralarında bir savaşa tutuşacaklar ve kendi sağ kolları onlara karşı güçlü olacak.</p>

  <p class="normal">10. Yeteri kadar kişi katledilene kadar ne bir adam komşusunu veya kardeşini bilecek, ne de bir oğul babasını veya annesini. Cezaları boşuna olmayacak.</p>

  <p class="normal">11. O günlerde Cehennem Dağı’nın ağzı açılacak, onlar onun içine girecekler ve sonları gelecek. Cehennem seçilmişlerin huzurunda günahkârları tüketecek.</p>

  <p class="normal"><span class="idebold">55. Bölüm</span></p>

  <p class="normal">1. Ondan sonra üzerlerinde insanların olduğu bazı arabaların geldiğini gördüm.</p>

  <p class="normal">2. Doğudan ve batıdan güneye doğru esen rüzgârla geliyorlardı. Arabaları büyük bir gürültü çıkarıyordu</p>

  <p class="normal">3. ve tüm bu kargaşa yaşanırken, göklerdeki ulular bunu fark etti. Dünyanın sütunları yerinden oynadı ve bunun sesi göklerin bir ucundan diğerine kadar duyuldu.</p>

  <p class="normal">4. Hepsi düşüp Ruhların Tanrısı’nın önünde diz çöktüler. Böylece İkinci Hikâye sona erer.</p>

  <p class="normal"><span class="idebold">56. Bölüm</span></p>

  <p class="normal">1. Ve ulularla ve seçilmişlerle ilgili üçüncü Hikâye’yi anlatmaya başladım.</p>

  <p class="normal">2. Ne mutlu size ulular ve seçilmişler, çünkü sizin kaderiniz güzeldir!</p>

  <p class="normal">3. Ulular güneşin ışığında, seçilmişler ebedi hayatın ışığında olacak. Hayatlarının günleri sonsuz olacak ve uluların günleri sayısız olacak. Işığı arayacaklar ve Ruhların Tanrısı’ndan adaleti bulacaklar.</p>

  <p class="normal">4. Ebedi Tanrı’nın adıyla ulular huzur bulacak.</p>

  <p class="normal">5. Ardından gökteki ululara denecek ki “Adaletin sırlarını, inancın mirasını arayın çünkü dünya güneş gibi parladı ve karanlık geçti.” Hiç bitmeyen bir ışık olacak ve günler hiç sona ermeyecek. Ruhların Tanrısı’nın önünde ışık güçlü olacak ve Ruhların Tanrısı’nın önünde doğruluğun ışığı sonsuza kadar sürecek.<sup class="calibre4"><a href="../Text/enok_split_125.html#footnote-100-58" id="footnote-100-58-backlink">[58]</a></sup></p>

  <p class="normal"><span class="idebold">57. Bölüm</span></p>

  <p class="normal">1. O günlerde gözlerim şimşeklerin, ışıkların ve bunların yaptıkları yargılamaların sırlarını gördü.</p>

  <p class="normal">2. Bu ışıklar Ruhların Tanrısı’nın kararına göre kutsamak ve lanetlemek için çakarlar.</p>

  <p class="normal">3. Orada gök gürlemesinin sırlarını ve göklerde sesinin nasıl yankılandığını duydum. Bana dünyada olanlar da gösterildi. Ruhların Tanrısı’nın isteğiyle, gök gürlemesi hem barış ve kutsama, hem de lanet içindir.</p>

  <p class="normal">4. Bunun ardından iyilik ve bereket için çakan şimşeklerin ve ışıkların tüm sırları gösterildi bana. Kutsama ve bereket için [olduklarını gördüm]<sup class="calibre4"><a href="../Text/enok_split_126.html#footnote-100-59" id="footnote-100-59-backlink">[59]</a></sup></p>

  <p class="normal"><span class="idebold">58. Bölüm</span></p>

  <p class="normal">1. Enok’un hayatında, beş yüz yılında, yedinci ayda ve ayın on dördüncü gününde, o Hikâye’de göklerin göğünün nasıl kudretli bir şekilde sallandığını gördüm. En Yüce’nin topluluğu, melekler, binlerce, on birlerce kere on binlerce varlık büyük bir huzursuzluk içinde titredi. Sonra Kadim Olan’ın şanlı tahtında oturduğunu gördüm. Melekler ve ulular O’nun etrafında duruyordu. Ve beni büyük bir titreme ve korku sardı. Belim bükülüp gevşedi. Dizlerim çözüldü ve yüzüstü düştüm. Ve yüce kutsal meleklerden biri olan kutsal melek Mikail gönderdi.</p>

  <p class="normal">2. O melek beni kaldırınca ruhum geri döndü. Çünkü o orduya, göklerin o hareket ve sallantısına bakmaya dayanamamıştım.</p>

  <p class="normal">3. Mikail bana dedi ki: “Bu vizyondan neden korktun?</p>

  <p class="normal">4. O’nun merhameti bugüne değin sürdü. Dünyada yaşayanlara karşı hep merhametli ve sabırlı oldu.</p>

  <p class="normal">5. Ama doğru yasaya tapmayanlar, doğru yargılamayı inkâr edenler ve onun adını boşu boşuna ağzına alanlar için Ruhların Tanrısı’nın hazırladığı yaptırım, ceza ve yargılama günü geldiğinde,</p>

  <p class="normal">6. o gün seçilmişler için bir anlaşma, günahkârlar için ise bir sınanma günü olacak. [Ruhların Tanrısı’nın gönderdiği ceza onları bulduğunda onlarla kalacak ki, Ruhların Tanrısı’nın cezası boşa gitmesin. Bu ceza çocukları anneleriyle, babalarıyla birlikte öldürecek. Sonra da O’nun merhamet ve sabrına göre yargılama olacak.]<sup class="calibre4"><a href="../Text/enok_split_127.html#footnote-100-60" id="footnote-100-60-backlink">[60]</a></sup></p>

  <p class="normal">7. O günde yiyecek olarak iki canavar türeyecek. Bunlardan dişi olanının adı Leviathan olacak ve denizlerin diplerinde, su kaynaklarının üstlerinde yaşayacak.</p>

  <p class="normal">8. Bunlardan erkek olan canavar ise Behemoth adını taşır. Göğüsünün üzerinde hareket eder ve görülemez bir vahşiliği vardır.</p>

  <p class="normal">9. Bunun, seçilmişlerin ve adillerin kaldığı, Tanrı’nın yarattığı ilk insan olan Adem’in yedinci kuşağı olan büyükbabamın kaldığı bahçenin doğusundaki adı Dendayen’dir.</p>

  <p class="normal">10. Diğer melekten bana o canavarların gücünü, bir günde nasıl ayrılıp birinin denizlerin derinliklerine, diğerinin çöle yerleştirildiğini bana anlatmasını istedim.</p>

  <p class="normal">11. Melek bana dedi ki: “Sen insanoğlu, sen sır olan şeyi bilmek istiyorsun.”</p>

  <p class="normal">12. Yanımda olan barış meleği bana dedi ki: “Bu iki canavar, Tanrı’nın büyük günü için hazırlanıyor. O gün yiyecek olarak yenecekler.”</p>

  <p class="normal">13. Ve çocuklar anneleriyle, oğullar babalarıyla öldürülecekler</p>

  <p class="normal">14. Ve Ruhların Tanrıs’nın cezalandırması devam edecek, bu cezalandırma boşuna olmayacak. Ve hepsinin sonunda merhametle yargılama olacak.</p>

  <p class="normal"><span class="idebold">59. Bölüm</span></p>

  <p class="normal">1. Ve bir başka melek benimle konuştu,</p>

  <p class="normal">2. göklerin üzerinde ve yerin derinliklerinin altında, göklerin uçlarında ve göklerin temelinde ilk ve son sırların ne olduğunu gösterdi.</p>

  <p class="normal">3. Bana rüzgâr pencerelerini,</p>

  <p class="normal">4. rüzgârların nasıl bölündüğünü ve nasıl tartıldıklarını, rüzgârın gücüne göre rüzgâr pencerelerinin nasıl anlaşıldığını gösterdi.</p>

  <p class="normal">5. Işıkların ve Ay’ın ışığının kendine özgü gücünü de gösterdi. Ve yıldız kümelerinin adlarını ve tüm kümelerin nasıl bölündüğünü anlattı.</p>

  <p class="normal">6. Düştükleri yerlere göre gök gürlemelerini, ışık çıkaran tüm şimşek gruplarını ve itaat ettikleri toplulukları anlattı.</p>

  <p class="normal">7. Gök gürlemesinin meydana gelmeyi beklemek için dinlenme yerleri vardır. Gök gürlemesi ve şimşek birbirinden ayrılmaz. Aynı nefeste hareket etmezler<sup class="calibre4"><a href="../Text/enok_split_128.html#footnote-100-61" id="footnote-100-61-backlink">[61]</a></sup> ve birbirlerinden hiç ayrılmazlar.</p>

  <p class="normal">8. Şimşek çaktığında gök gürlemesi ses çıkarır ve bu gürleme sırasında bir nefes bunları ayırır ve ikisini eşit şekilde böler. Gök gürlemelerinin kaynağı kum gibi çoktur. Gök gürlerken bir dizginle geri çekilir ve dünyanın yerlerine göre ileri fırlatılır.</p>

  <p class="normal">9. Denizin ruhu her şeye muktedir ve güçlüdür; gücüyle denizi dizginler. Aynı şekilde onu ileri iter ve dünyanın dağları arasına yayar. Kırağının ruhu kendi meleğidir ve iyi bir melektir. Karın ruhu büyük gücüyle hazneleri terk eder. Orada özel bir ruh vardır ve ondan duman gibi yükselir; adı kırağıdır.</p>

  <p class="normal">10. Sisin ruhu diğerleriyle kalmaz, özel bir haznesi vardır.</p>

  <p class="normal">11. Çünkü onun rotası hem aydınlıkta hem karanlıkta, hem kışın hem de yazın harikadır. Haznesi parlaktır ve içinde bir melek vardır.</p>

  <p class="normal">12. Çiğin ruhu göklerin uçlarında kalır, yağmur hazneleriyle bağlantılıdır. Kışın ve yazın seyrine devam eder. Onun bulutları ve sis bulutları bağlantılıdır ve birbirleriyle değiş tokuşları vardır.</p>

  <p class="normal">13. Yağmurun ruhu haznesinden çıktığı zaman melekler gelir, hazneyi açıp onu dışarı çıkarır ve yağmur tüm dünyaya yayıldığında dünyadaki sularla birleşir. Sular dünyada yaşayanlar içindir; göklerdeki En Yüce’nin toprağa verdiği besindir.</p>

  <p class="normal">14. Bu yüzden yağmur için belirli bir ölçü vardır ve bu meleklerin sorumluluğundadır.</p>

  <p class="normal">15 Tüm bu şeyleri Adillerin Bahçesi’ne yaklaşırken gördüm.</p>
</body>
</html>
