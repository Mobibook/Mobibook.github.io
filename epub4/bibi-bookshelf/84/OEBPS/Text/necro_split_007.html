<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>necro</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="baslik1" id="calibre_toc_3">SÜMER</h1>

  <p class="normal">New England’ın sakin bir mahallesinde yaşayan şu, elini eteğini çekmiş kısa öykü yazarı ve dünyayı evi olarak adlandıran manyak, iğrenç usta majisyenin unutulmuş bir uygarlığın kumlarla kaplı ıssızlıklarında bir biçimde karşılaşmış olmaları imkansız görünüyor. Her ikisinin de insanlık tarihinin Yeni Eon’unun Peygamberleri ve Habercileri olmaları gerektiği de aynı ölçüde, belki de daha fazla, inanılmazdır. Yine de H.P. Lovecraft ve Aleister Crowley için ‘inanılmaz’, basmakalıp bir sözdür. Her ikisi de takipçileri ve hayranları tarafından birer dahi ilan edilen ve aslında hiç karşılaşmamış olan bu iki adam bacaklarını dünyanın bir ucundan diğerine germişler ve aklın yedi fersah derininde, ortak bir toprakta buluşmuşlardır… Sümer’de…</p>

  <p class="normal">Sümer, şimdilerde Irak olarak bilinen, Grekler tarafından ‘Mezopotamya’, Araplar tarafından ise dağların arasından geçerek İran Körfezi’ne dökülen Tigris ve Euprates nehirlerinin arasında olmasından dolayı sadece ‘Ada’ adı verilen bölgede kurulan gelişmiş bir uygarlığa verilen isimdir. Burası Babil adındaki masal kentinin yanı sıra, Kaldeliler’in Ur, Kiş ve daha kuzeydeki Ninova şehirlerinin bulunduğu yerdir. Sümer’in başlıca yedi site devletinin her biri, Sümerliler’in garip, semitik-dışı dilinde, Aryan ırkının diline yakın akraba olan, Sanskrit dilindeki (ve söylendiğine göre Çince’deki) pek çok kelimeye özdeş kelimeye sahip olan bir dilde tapılan farklı bir ilah tarafından yönetilirdi.</p>

  <p class="normal">Çünkü Sümerliler’in nereden geldiğini ve nasıl gizemli şekilde ortaya çıktıklarını, kültürlerini yok etmesine karşın Asur mitolojisi ve dininin büyük bir kısmını meydana getirmiş olan -öyle ki tıpkı Latince’nin bugün Roman Katolik Kilisesi’nin resmi dili olması gibi Sümerce de devletin kilisesinin resmi dili haline gelmişti- Asur istilasından sonra nasıl ortadan kaybolduğunu kimse bilmiyordu. Sümerliler’in, dünya çapındaki pek çok başka kadim uygarlık gibi dikkatlice kayıtlara geçtikleri o olaydan, <span class="ideitalik">Tufandan önceki</span> krallarının bir listesi vardı. Sofistike bir astronomi (ve astroloji) sistemlerine ve bununla aynı ölçüde sofistike dini ritüellere sahip olduklarına inanılıyordu. Sümer’de maji de, tarih gibi, Batı Dünyası içindir, çünkü o buradadır, bir Çağı kaydeden, ilk yaratılış destanının, ruhları ilk defetmenin, gezegensel ilahları ilk çağırışın, kötü güçlerin ilk çağrılışının ve ironik biçimde, antropologların ‘cadılar’ olarak adlandırdıkları ‘yakılan’ ilk insanların bulunduğu kuma-gömülü çiviyazısı tabletlerle başlamıştır.</p>

  <p class="normal">Lovecraft’ın mitosu <span class="ideitalik">chthonic</span> ilahlar olarak bilinen, Eski Ahit’in Leviathan’ı gibi yeraltı tanrı ve tanrıçaları ile ilgilidir. Chthonic’in telaffuzu, Lovecraft’ın panteonunun şef ilahı, dünyanın altında ‘ölü değil ama rüya görerek’ yatan bir kadim ve insanlığın ve akıllı ırkın muhtemel düşmanı olan Cthulhu’nun adını anmak için değil, ama onun ünlü Miskatonik Nehri ve Miskatonik Üniversitesi’ni açıklamak için kullanılan ‘katonik’tir. Cthulhu’ya, Azathoth ve Shub Niggurath gibi diğer ucube türleri eşlik eder. Bu ilahların çoğunun, majisyen Aleister Crowley tarafından, ‘yeniden keşfedilmesinin’ çok elzem olduğuna hükmedilen, Sümer geleneğinde en azından isimsel olarak gerçek karşılıklarının olması okült bilimlerle uğraşan öğrenciler için son derece önemlidir.</p>

  <p class="normal">Kadim Sümer’deki yeraltı, pek çok isimle bilinir. Bunlar arasında <span class="ideitalik">ABSU</span> ya da <span class="ideitalik">‘Abyss’</span>(Uçurum), bazen de <span class="ideitalik">Nar Mattaru</span>, muazzam <span class="ideitalik">Yeraltı Okyanusu</span> ve aynı zamanda <span class="ideitalik">Cutha</span> ya da <span class="ideitalik">Enuma Elish</span>’teki (Sümerlilerin Yaratılış Efsanesi) biçimiyle <span class="ideitalik">KUTU</span> vardır. Cutha, KUTU ve Chthonic, aynı zamanda Cthulhu arasındaki fonetik benzerlik çarpıcıdır. Eldeki Sümer grameriyle bir yargıda bulunulduğunda <span class="ideitalik">KUTULU</span> ya da <span class="ideitalik">Cuthalu</span> (Lovecraft’ın Cthulhu’su Sümerleştirildiğinde) kelimesi ‘KUTU (Cutha) İnsanı’, Yeraltı İnsanı, (Crowley’in Sümer Geleneğinden geriye kalanlar olarak saydığı) Yezitler tarafından bilinen Şeytan anlamına gelecektir. Lovecraft’ın yaratısı ile Sümer tanrıları arasındaki, aynı şekilde Lovecraft’ın mitosu ile Crowley’in majisi arasındaki benzerliklerin listesi, şu an burada yeterince yer olmadığı için yazamayacağımız kadar sınırsızca ve derinlemesine devam eder. Sümer ile ilgili son bulguların ve Lovecraft’ın hikayelerinin izahı ışığında, Crowley’in okültizmi için yapılacak etraflı bir muayene şu an için hazırlık aşamasındadır ve kısa bir süre sonra elde edilebilir olması umulmaktadır. Bu zamana kadar, birkaç örnek ile yetinilmelidir.</p>

  <p class="normal">Buraya Lovecraft’a, Crowley’e ait ve Sümer çapraz-göndermeli çeşitli varlıkları ve kavramları içeren bir liste iliştirilmiş olsa bile bu, editörün ilişkilerin ne kadar geçerli ve hatta irkiltici bulduğunu göstermek için yapılacaktır. <span class="ideitalik">AZATOT</span>, Cthulhu mitosunun amansız sayfalarında sıkça zikredilen ve <span class="ideitalik">NECRONOMICON</span>’da, bize kimliğine dair bir ipucu verecek şekilde ilki Sümerce, ikincisi Koptik iki kelimenin bir araya gelmesinden oluşan <span class="ideitalik">AZAG-THOTH</span> şeklinde ortaya çıkar. AZAG, Sümerce ‘efsuncu’ ya da ‘majisyen’ anlamına gelir, <span class="ideitalik">THOTH</span>, hem Altın Şafak hem de Crowley’in kendisi tarafından (ve Grekler tarafından HERMES olarak adlandırılan ve bizim ‘Hermetik’ kelimesini edindiğimiz) Mısır’ın maji ve Akıl Tanrısı, <span class="ideitalik">TAHUTI</span>’ye Koptikçe verilen isimdir. AZAG-THOTH, bu nedenle, majisyenlerin, ama ‘Kara’ majisyenlerin ya da ‘Diğer Tarafın’ sihirbazlarının Tanrısıdır.</p>

  <p class="normal"><span class="ideitalik">NECRONOMICON</span>’da, <span class="ideitalik">SHUB NİGGURATH</span>’a, <span class="ideitalik">ISHNIGARRAB</span> olarak adlandırılan,‘Duaları Kabul eden’ bir Sümer ilahına yapılan zahiri gönderme vardır. ‘Shub’ kelimesi Sümer dilinde, <span class="ideitalik">Nam Shub</span> olarak adlandırılan ve ‘Fırlatma’ anlamına gelen <span class="ideitalik">Defetme Ayini</span>’ne gönderme olarak bulunacaktır. SHUB ISHNIGARRAB’ın (SHUB NIGGURATH) birleşiminin gerçekte ne anlama geliyor olabileceği henüz net değildir.</p>

  <p class="normal">‘Işık’ın ve ‘Karanlık’ın güçleri arasında, insanın yaratılmasından, hatta bizim bildiğimiz şekliyle kozmosun yaratılmasından çok önceleri yer alan bir (sözde) savaş vardı. Bu savaş Enuma Elish’te ve onun <span class="ideitalik">NECRONOMICON</span>’da bulunan yozlaştırılmış versiyonunda tam olarak betimlenmiştir ve Yılan <span class="ideitalik">MUMMU-TIAMAT</span> ve onun erkek karşılığı ABSU tarafından öncülük edilen kadimler ile onlara karşı, <span class="ideitalik">bu</span> taraftaki majisyenlerin ya da–kadim zamanlara ait mitlere yapılacak yakın bir sınama, savaşan hiziplerden hangisinin ‘iyi’ hangisinin ‘kötü’ olduğuna dair yargılama girişiminde bulunmadan önce bir kimseyi bir anlığına tereddütte bıraksa da- ‘Beyaz Majisyenler’ olarak adlandırılabileceklerin Tanrısı olan Deniz Tanrısı ENKI’nın oğlu Savaşçı MARDUK tarafından öncülük edilen YAŞLI TANRILARI’ı (<span class="ideitalik">NECRONOMİCON</span>’da böyle adlandırılır) içermektedir. MARDUK savaşı -Aziz George’un ve Aziz Micheal’ın daha sonraları yılanı yendiği yolla- kazanır, ölü yılanın bedeninden kozmos ve insanoğlunu Yaşlı Tanrıların ‘soluk’u ile birlikte o suretle düşmanın kanından da oluşan torunlar yapacak şekilde, Eski Ahit’te bahsedilen ‘Tanrının oğulları ile insanın kızları’ diyerek yapılan göndermeye yakın bir paralelde, kadimler ordusunun ölü kumandanı, KINGU’nun kanından insan yaratılır. Yine de, zafer kazananın kimliği belirgin de olsa, kadimlerin müthiş ve en inanılmaz güçlerin kaynağı olması gerektiğine inandığı halde galip gelen tarafta olmaya cesaret eden belirli insan ve örgütler vardı(r).</p>
</body>
</html>
