<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>necro</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="normal1" id="calibre_toc_20">Cadıların Tanrıçası</h2>

  <p class="normal"><span class="ideitalik">WICCA</span> adı verilen kültün şimdiki yeniden canlanışı, orijinal niyette olduğu gibi, bu telürik, okült gücün çekip çıkarılması ve kendi yararları ve insanlığın yararı için kullanılması adına kadim gizli toplulukların tezahürüdür. Dairesel dans yoluyla Güç Konisi’nin yükseltilişi, olasılıkla, ‘Leviathan’ın Uyandırılması’nda sonuca ulaşan en basit yöntemdir ve Gnostik Hıristiyanlar için tanıdık olan yuvarlak danslar ve geçmişte, her yıl Chartres’te yapılanlardan başka, Ortadoğu’nun Dervişleri ve Afrika’nın Piton Dansçıları gibi farklı topluluklar tarafından da kullanılmıştır.</p>

  <p class="normal">Bugünün cadıları, telürik gücün eril unsurunun önemini bilirken, daha yüce onuru genellikle, Tanrıça olarak kişiselleştirilen Dişil İlke’ye vermeyi tercih etmektedir. Tanrıça’ya da bütün dünyada ve pek çok isim altında tapılmış bile olsa o hala özünde aynı Tanrıça’dır. TIAMAT’ın bir dişi olduğu kuşku götürmez ve Çinlilerin de Sümerliler gibi eril ve dişil olarak iki ejderha akımı algılamış olmaları araştırmacılara daha karmaşık bir resim verir. Simyacıların Yeşil Ejder’i ve Kızıl Ejder’i de ünlü Çin sembolü <span class="ideitalik">yin-yang</span>’ta tezahür edildiği gibi, bizim algıladığımız kozmosu da içine alan pozitif ve negatif enerjilerle bu yolla özdeşleştirilmiştir.</p>

  <p class="normal">Peki ya Sümerliler arasında tek <span class="ideitalik">dişil</span> tezahüre sahip gezegensel ilah INANNA ne olacak? <span class="ideitalik">NECRONOMICON</span>’da çağrılmış ve ölümü yenen ile özdeşleştirilmiştir, çünkü yeraltına inmiş ve Abyss’in Tanrıçası, kız kardeşi Kraliçe ERESHKİGAL’i (olasılıkla TIAMAT’ın bir başka ismidir) yenmiştir. Bu mit ile Hıristiyanlığın Hz. İsa’nın ölümü ve dirilişi kavramı arasında pek çok paralellik vardır. Mit içindeki çarmıha gerilme (INANNA ceset olarak kazığa geçirilmiştir), Sümer’in Hadesi’nde geçirilen üç gün ve sonundaki diriliş Sümer mitolojisinin -bu mitin kozmik ve sonsuz doğasını da çok güzel biçimde resmettiği üzere- Hıristiyan dinini üç bin yıl gibi bir zaman öncesinden nasıl öngördüğüne dair göze çarpan örneklerdir.</p>

  <p class="normal">Böylelikle, Cadıların Tanrıçası’nın iki ayrı biçimi vardır: majik ritüellerde uyandırılan Ejder benzeri telürik güç, yani Kadim ve ölümden sonra ve enkarnasyonlar arasında ‘Sümer diyarı’ olarak adlandırılan yerde ikamet etmek zorunda olan takipçilerine dirilişin ve gençleşmenin vaadini getiren, Ölümü Yenen, Yaşlı Tanrıça.</p>
</body>
</html>
