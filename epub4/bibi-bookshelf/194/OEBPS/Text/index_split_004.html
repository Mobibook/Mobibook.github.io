<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en" xmlns:xml="http://www.w3.org/XML/1998/namespace">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h2 class="block13"></h2>

  <h2 class="calibre11" style="text-align: center;">GÖRÜNMEZ KENTLER</h2>

  <p class="block4"><i class="calibre4">Görünmez Kentler</i>’i hazırlayan Paris yıllarında, Calvino’nun kafasını ve yazı masasını meşgul eden iki önemli adam vardı: Queneau ile Fourier. Calvino ikisini de İtalyancaya çevirdi, ikisi için de yazdı. Öncü edebiyatın, dili ve metni silah seçerek, yerleşik biçim ve değerlere başkaldırdığı bir dönemde Calvino’yu “inatçı, berrak bakışlı” Fourier’ye, en az Ariosto kadar deli, bu toplum simyacısına bunca çeken şey neydi?</p>

  <p class="block4">Queneau ve Barthes da Fourier’nin düşünceleriyle ilgileniyorlardı. Breton “Charles Fourier’ye Odlar”da onu gerçeküstücü devrimin babası ilan etmişti. Belki de Paris’te biriken öfke, “farklı bir dünya” özlemiyle eski ütopyaları karıştırıyordu. “Eski” miydi Fourier? Calvino, “yirminci yüzyılın ikinci yarısında Fourier’yi yeniden okumak, öncü edebiyatın tarihini, Breton ve Queneau’yi, Klossowski ve Blanchot’yu, Butor ve Barthes’ı tekrar katetmektir” diyordu (Ossola: 232).</p>

  <p class="block4">Calvino, “Fourier İçin” genel başlığı altında üç yazı yazdı. Aslında ütopya ile hesaplaşıyordu; “biçim” siz, başsız sonsuz, topos kaygısından uzak, “yersiz yurtsuz, zerre zerre” bir ütopya inancıyla ütopist Fourier’den uzaktı. Cyrano’nun, Restif de la Bretonne’un vizyoner ütopyalarını yeğliyordu. Ütopyayı Einsteincı fizikte parçalamış birinin, Fourier’yle işi neydi? Bir mutluluk ve düzen mimarıydı Fourier: müthiş bir yöntem ve sınıflandırma bilinciyle, dünyaya alternatif bir “tasarım” önermiş, onu tüm ayrıntılarıyla düşlemişti. Bu tasarımı Calvino “Düşler ve Sibernetik”te yeniden çizdi: “Benim gözümde Armoni dev bir arzu düzenleyicisi; Falange ise, serilerin kusursuzca bir araya gelebilmeleri için gerekli hesapları yapan ve hiç durmadan çalışan bir bilgisayar; tüm yaşamı boyunca Fourier, delikli kartlar üzerinde insan soyunun mutluluğunu gerçekleştirecek verileri bulmak için uğraştı” (1980: 236).</p>

  <p class="block4"><i class="calibre4">Phalange’a</i> yüklenen ana veri “eros”tu. Calvino, Fourier’nin olağanüstü ile aritmetiğin müttefikliği olarak tanımladığı düşü “eros”un sibernetikle müttefikliğinde yeniden kurdu: Kültürün erotikleştirilmesi, göstergelerle anlamlar, mitlerle ideler arasında oynanan, düşsel mutluluk bahçelerinin kapılarını aralayabilecek bir oyundu onun gözünde. Edebiyatın can damarıydı bu oyun. Michel Tournier’nin Cuma adlı kitabında Robinson’un adayla yaşadığı o müthiş cinselliği anlatıyor, bilinçli ya da bilinçsiz, <i class="calibre4">Görünmez Kentler’in</i> hammadesini açıklıyordu. Ancak bu çiftleşme oyunu, olabildiğince uzaktan oynanmalı, düşle gerçek arasındaki karşıtlık ve uzlaşmazlık asla yumuşamamalıydı. <i class="calibre4">Görünmez Kentler’i</i> “gösterge” ve “anlam”lara, “mit”lere ve “gökyüzü”ne (<i class="calibre4">idea’lara</i>) bağlayan cinsellik düğümleri atılıyordu. Eros ile Sibernetik, tüm uzlaşmazlığı ve karşıtlığı içinde <i class="calibre4">Görünmez Kentler’in</i> “dişil” adlarını “sayı”larla şifreleyerek, evreni düzenlemeyi mantıksal-fantastik bir makineye bırakacaktı:</p>

  <p class="block8">özgür aklın ürünü bir düş makinesinin gerekliliğine inanıyorum… kendimizi tanımlayabileceğimiz şeyleri çoğalttığı, başka değerler ve başka ilişkilere göre bütün ayrıntılarıyla düşünülmüş bir dünyanın mutlak farklılığını, kısaca “kent” olarak “ütopya”yı kısır seçimlerimiz arasına kattığı ölçüde (tabii katıyorsa). Bizim kuramayacağımız, ama onu düşleme, her şeyiyle düşünme yetimizde kendisini parça parça kuracak, kendisinde yaşamamızı değil, bizde yaşamayı talep ederek bizi ütopyadan farklı, iyi ya da kötü, bugün yaşanabilir bütün kentlerin ötesinde, yeni içsel ve dışsal koşullanmaların karşılaşmasından doğan “üçüncü bir kentin olası sakinleri yapacak bir kent bu.” (Calvino, 1974: 4)</p>

  <p class="softbreak"></p>

  <p class="block4">Bu satırları aldığım “Hangi Ütopya?” başlıklı yazı, Fourier adının arkasında “kent olarak ütopya”yı irdeler. “Altın çağ”a dönüş bir kaçış mıdır? Deli miydi Fourier? Calvino on yıl önce de Ariosto ile hesaplaşmıştı: “Ariosto’ya duyduğum sevgi kaçış mı?… Kaçış,” diyordu Calvino, “esaretimizi her cümlesiyle biraz daha perçinleyen dünya tanımlarının tutsaklığından kaçmak, arzu dünyamıza biçim verecek başka bir kodlarna, başka bir sözdizim, başka bir sözcük dağarcığı önermektir” (1980: 252).</p>

  <p class="block4"><i class="calibre4">Görünmez Kentler’de</i> bunları önerdi Calvino. Karşıtlıkların erotik cazibesini koruyarak, evreni, zengin kesimli bir kristalin içine kapattı. Qfwfq’nun “kristal-dünya” düşü, <i class="calibre4">Görünmez Kentler’de</i> bir “yapı”ya dönüşüyor, evreni “başka türlü” okutacak yeni bir alfabe hazırlıyordu. Qfwfq şöyle demişti: “Kristal bir dünya düşledim o zamanlar: düşlemedim, gördüm onu, yıkılmaz, buzul bir kuvars ilkbaharıydı... Tümel bir kristal düşlüyordum, hiçbir şeyi dışarı sızdırmayan bir topaz-dünya” (1967: 73).</p>

  <p class="block4">Kesin çizgileri ve üçgen yüzeyleriyle “paramparça bir bütün” ün simgesi kristal, “titiz kesimi ve ışığı yansıtma yeteneğiyle… ve en ilkel biyolojik varlıkları andıran doğma ve büyüme özellikleriyle, mineral dünya ile canlı madde arasında bir “köprü” olabilirdi (Calvino, 1989: 69). Calvino, Venedik’i elli beş kente bölüştürerek, kristalin yüzeylerine dağıttı, bir ayna ve ışık oyununda birini diğerinde yansıtıp kırarak olasılıkları çoğalttı. Milani’nin (1990: 127) sözleriyle, <i class="calibre4">Görünmez Kentler</i> çoğul ve bölük pörçük bir zaman duygusunu, ‘dizgelerin dizgesi’ bir dünya imgesini, sonsuzluk ve boşluğun verdiği baş dönmesini duyurmak için” kendisine bir biçim seçmişti: “kristal bir labirent.”</p>

  <p class="block4">Labirente kafa tutmanın tek yolu yeni bir labirent kurmaktı. Labirenti, pitoresk nedenlerle değil, bir gereklilik olduğu için seçmişti Borges. Onun için labirent, bir hayret ve şaşkınlık simgesiydi. Evrenin ve felsefenin, zaman ve kimlik sorununun karşısında yatışmaz bir şaşkınlık duymuştu her zaman. Ancak bu sorun çözülmemeliydi, çünkü o zaman “her şeye sahip olur, her şeyi bilebilirdik ve yazık olurdu, zira metafizik ve felsefenin ölümü olurdu bu” (Camp 1980: 31).</p>

  <p class="block4">Calvino, labirentin işlevini, Hans Magnus Enzensberger’in <i class="calibre4">Çağdaş Edebiyatta Topolojik Yapılar</i> adlı kitabından ödünç aldığı birkaç satırla açıklar:</p>

  <p class="block8">Doğru yolu bulmak için kaybolmak gerekir... Labirent, içine giren kaybolsun ve dolaşsın diye yapılır. Ama labirent, o aynı kişiye, yeni bir plan çizmesi ve labirentin gücünü yok etmesi için bir başkaldırıyı da düşündürür. Bunu başardığı takdirde insan labirenti yıkacaktır; onu boydan boya geçen biri için labirent yoktur. (1980:179)</p>

  <p class="softbreak"></p>

  <p class="block4">Calvino için yeni bir labirentin tek güvenilir mimarı edebiyattır. İnsan ile Hakikat arasındaki ilişkiyi onarılmaz bir biçimde bozan, sözcükleri anonim, anlamları kaypak kılarak anlatım araçlarının tüm sivriliklerini törpüleyen, sözcüklerin yeni durumlarla karşılaşmasından doğabilecek kıvılcımları söndüren tüketim ideolojisi ve kitle kültürünün -dili de etkisi altına alan bu salgın hastalığın-yayılmasına karşı koyacak “antikorları” ancak edebiyatın (belki de yalnızca edebiyatın) üretebileceğini savundu her zaman. Hastalığın imgelere, insanların yaşamına, ulusların tarihine bulaştığından; bütün tarihleri, biçimsiz, rastlantısal, karmaşık, başsız ve sonsuz kıldığından yakınıyordu: “Benim rahatsızlığımın nedeni, yaşamda varlığına inandığım ‘biçim’in yitmesi; bu kaybın karşısına, algılayabildiğim tek savunuyu koymaya çalışıyorum: bir edebiyat ideası” (1989: 59).</p>

  <p class="block4">Tarih ve mekânın dışında bir edebiyattır bu: Borges’in seçtiği çıkış noktasını, yani “tarihçilerin zamanını, coğrafyacıların mekânını sondan başa katetmeyi” seçen ve Queneau’nun evrendoğumunda “basit dünyaların matematiksel modelleri” ile tarihöncesine yönelen bir edebiyat. Butor’un, dünyanın ortasına açtığı görüngüsel labirentin, Gadda’nın spiral dil labirentinin, Borges’in içinden çıkılmaz kültürel imgeler labirentinin bir sentezi.</p>

  <p class="block4">Borges’in özel bir yeri vardır Calvino’da: “Edebiyat dünyasında kristalin görkemli geometrisine ve tümdengelimli düşüncenin soyutluğuna karşılık gelen yapıtlar yaratarak, Valery’nin imgelemde ve dilde ‘kesinlik’i hedefleyen estetik idealini tam anlamıyla kimin gerçekleştirdiğini söylemem gerekse, hiç tereddütsüz Borges derim” (1989:155).</p>

  <p class="block4">Peki neden Borges? Çünkü onun her metni, evrenin bir modelini ya da evrenin bir simgesini içerir: sonsuzluğu, çoğulluğu, şimdiyi ya da dönüşümlü zamanı. Marco Polo’nun “düşünceyle gidip gördüğü” kentleri anlatan her kısa metin de evrenin bir simgesi ya da bir modelidir. Bu mikro modeller, <b class="calibre12">anılar, arzular, göstergeler, takas</b> ve <b class="calibre12">gözlerle, adlar, ölüler</b> ve <b class="calibre12">gökyüzü</b> ile kurdukları ilişkide <b class="calibre12">incelik, süreklilik</b> ve <b class="calibre12">gizlilik</b> kazanıp tam beş kez çoğalarak, kristalin güven mimarisinde bir bütünlük ararlar. <i class="calibre4">Görünmez Kentler</i> sonsuzlukta, çoğullukta ve tarihsiz bir zamanda yaşanan bir kimlik krizidir.</p>

  <p class="block4">Kristal geometrisinde aranan bu “çokparçalı bütünlük” Valery’yi anımsatır: “Bütünsel Görüngü dediğim şeyi, ilişkilerin, koşulların, olasılıkların ve olmazlıkların tümünü aradım, arıyorum, arayacağım” (Calvino 1989: 155). Calvino da bütünlüğe buna benzer bir tanım getirir: “Bugün gizilgüçlü, sanısal, çoğul olmayan bir bütünlükten söz edilemez artık” (<i class="calibre4">aynı</i> <i class="calibre4">yer</i>).</p>

  <p class="block4">Bu tanımı kuran üç sıfat da, evrenin gizli şifresini zorlamada, edebiyatı üçlü bir ekip çalışmasına çağıran örtük bir mesajla yüklüdür. Felsefe, edebiyat ve bilimden oluşan bir <i class="calibre4">menage a trois</i> önerir Calvino. Bu paramparça ve gizilgüçlü bütünlüğe, karşıtlıkların sivriltilmesi, bilinen her şeye yeni sorular sorularak her şeyin krize sokulması ve gerçeğin çarpıtılması ile ulaşılabilir ancak. Bu soruları felsefe sormalıdır. Şöyle der Calvino: “Edebiyat ile felsefe arasındaki karşıtlık çözülmemeli; bu karşıtlık her an sürekli, her an yeni görülürse, sözcüklerin canlılığını yitirerek üzerimize bir buz kütlesi gibi kapanmasını önleyecektir” (1980: 151). “Felsefi anlatı”, “fantastik anlatı” ve “gotik roman”ın bilinçaltına musallat olan görüleri zincirden boşalırcasına ortaya döktüğünü, felsefe ile edebiyat arasındaki yeni ilişkiyi Lewis Carroll’a borçlu olduğumuzu; bu ilişkinin, imgeleme bir dürtü olarak felsefenin tadını çıkaran Queneau, Borges, Arno Schmidt gibi ustalar doğurduğunu anlatır Calvino. Felsefe ile edebiyat arasında sonsuz bir savaşın sürmesinden yanadır:</p>

  <p class="block8">Felsefeye karşı açılacak gerçek bir savaş, berrak bir alaycılıkla, aklın acılarıyla (biz İtalyanlar hemen Leopardi’nin diyaloglarını düşünürüz) veya zekânın saydamlığıyla (Fransızlar hemen Monsieur Teste’i düşünürler) ya da aydınlık evlerimize musallat olan hayaletler yaşama çağrılarak sürdürülebilir. (1980: s 155)</p>

  <p class="softbreak"></p>

  <p class="block4">Bu savaşın açığa çıkardığı yoğun enerji tüm ağırlığından kurtulmalı, Valéry’nin deyişiyle “kuş gibi hafif olmalıdır, tüy gibi değil.” Hafifliği kesinlik ve belirliliğe yaklaştırıp, belirsizlik ve rastlantıdan uzaklaştıracak araç bilimdir Calvino için. Bilimin göğüslediği sorunların da edebiyatınkilerden pek farklı olmadığının farkındadır aslında:</p>

  <p class="block8">Bilim de edebiyat gibi, sürekli krize sokulan dünya modelleri yaratır, tümevarım ve tümdengelim yöntemlerini dönüşümlü olarak kullanır, ancak kendi diline ilişkin yerleşik kuralları nesnel yasalar olarak almamaya özen göstermelidir. Bu durumla baş edebilecek bir kültür, bilim, felsefe ve edebiyat sorunsallarının sırayla ve sürekli olarak krize girmesiyle yaratılabilir ancak. (1980:154)</p>

  <p class="softbreak"></p>

  <p class="block4">“Tüm ağırlığıyla dünyanın ve insanlığın üstüne çökmüş” ağır, şiş ve gergin imparatorluğuna baktıkça, rüyalarında “uçurtmalar kadar hafif kentler, dantel gibi delikli kentler, cibinlikler gibi saydam kentler, yaprak damarlarına, el çizgilerine benzer nervür kentler” gören Kubilay’ın bu “hafiflikte büyüme” özlemi, Calvino’nun bilime yönelmesiyle gerçekleşir; çünkü onun aradığı “hafiflik imgeleri, şimdinin ve geleceğin düşleri gibi yok olup gitmemelidir…. Edebiyatın sınırsız evreninde, dünya imgemizi değiştirebilecek yepyeni veya çok eski yollar, üslup ve biçimler açılır önümüzde her zaman… Ama edebiyat sadece düş peşinde koşmadığım güvencesini bana veremiyorsa, o zaman içinde her türlü ağırlığın çözülüp dağıldığı hayallerime gerekli besini bilimde ararım” (1989: 9). Donanım-yazılım ilişkisinde, ağır dünyayı, elektronik bit’lerin yönettiğini söyleyerek, “hafiflik” kavramının ikibinli yıllar için taşıdığı önemi vurgular Calvino. Görünmez Kentler’de bu kavramla, sayıların hafifliğinde nesneleri tüm ağırlığından kurtaracak, “kuş gibi hafif” bir kitap yazacaktır.</p>

  <p class="block4"><i class="calibre4">Görünmez Kentler’in</i> Calvino’nun yapıtları arasındaki yeri ve önemini belirtmek için sözü Calvino’ya bırakmak daha doğru olacak:</p>

  <p class="block8">Geometrik ussallık ile, kördüğüm bir yün yumağına benzeyen insan varoluşunun giriftliği arasındaki gerilimi anlatmada bana en büyük olasılıkları tanıyan simge… kent oldu. En çok şey söylediğime inandığım kitabım bugün hâlâ Görünmez Kentler; çünkü bütün düşüncelerimi, yaşanmışlıklarımı, sanılarımı bir tek simge üzerinde yoğunlaştırabildim; çünkü her kısa metnin bir neden-sonuç ilişkisi veya bir hiyerarşi izlemeksizin, süreklilik içinde bir diğerine yakın olduğu bir ağ örgüsünde, çoğul yollar bulunabilecek ve çoğul sonuçlar çıkarılabilecek zengin kesimli bir kristal yarattım. (1989: 70)</p>

  <p class="softbreak"></p>

  <p class="block4">Michel Butor, “Bence bir romanın simgeselliği, romanın, yaşadığımız gerçekten yararlanarak tanımladığı şeyi yaratan ilişkilerin bütünüdür” demişti (Daros: 32). Calvino sanatının en güçlü eğretilemesi haline gelen kent, Calvino için “dev bir kolektif anı, başvurulacak bir ansiklopedi” (Marabini: 182) gibi daima yanıbaşımızdadır.</p>

  <p class="block4">Northrop Frye ise şöyle diyordu:</p>

  <p class="block8">Kent, adı Kudüs olsun ya da olmasın, apokaliptik düzlemde tek bir yapı veya tapınaktan farklı değil. İncil’in diliyle söylersek kent, bireylerin “canlı taşlar” gibi yaşadığı “çok bölümlü bir ev”dir… anagojik düzlemde insan, doğayı içinde yaşatma yetisine sahip; insanın kent ve bahçeleri dünya kabuğundaki küçük sıyrıklardır yalnızca, ama insan evreninin biçimleridir. (Varese 1973:126)</p>

  <p class="softbreak"></p>

  <p class="block4">Claudio Varese bu kenti Calvino kentlerine yaklaştırıyor ama nedenini söylemiyor. Bana, <i class="calibre4">Görünmez Kentler’in</i> VI. bölümünün son satırlarını çağrıştırdı:</p>

  <p class="block8">Bazen de duman dudaklarından çıkar çıkmaz yoğun ve ağır, havada öylece duruyor, başka bir görüntüyü, metropollerin çatıları üzerinde biriken buhar ve kokuları, dağılmayan opak bir dumanı, ziftli yolların üzerine çöken zehirli havayı getiriyordu sahneye. Ne belleğin değişken sisleri, ne de kuru saydamlığıydı bu, kentlerin üstünü bir kabuk gibi saran yanmış yaşamların yanık kalıntıları, artık akmayan bir yaşam cevheriyle şişen sünger, hareketin hayaliyle taşlaşmış yaşamları donduran geçmişin, şimdinin ve geleceğin tıkanmışlığıydı.</p>

  <p class="softbreak"></p>

  <p class="block4">Yolculuğun sonunda gerçekten bunları mı buldu Marco? Kubilay öyle inanıyordu; çünkü “anlatıya yön veren ses değil, kulaktır.”</p>

  <p class="block4">Kulağa ise anılar ve arzular yön verir. Metropollerin mozaik yapısında bizi mitsel kentlere keşiş kılan ve anılarımızı biçimlendiren arzular hiç bırakmaz yakamızı. Kentleri ya onlar kurar, ya da korkular. Kentler de düşler gibi, “bir arzuyu ya da arzunun tersi, bir korkuyu gizleyen resimli birer bilmecedir.”</p>

  <p class="block4">İnsanla kent arasındaki bu göreli ilişkiyi bir ölüm-kalım bilmecesinde damıtır Calvino:</p>

  <p class="block8">“Ne arzularım, ne korkularım var benim,” dedi Han, “benim düşlerimi ya düşünce, ya da rastlantılar oluşturur.”</p>

  <p class="block8">“Kentler de düşüncenin ya da rastlantının eseri olduklarını sanırlar hep, ama ne biri, ne öteki ayakta tutmaya yeter onların surlarını. Bir kentte hayran kaldığın şey onun yedi ya da yetmiş yedi harikası değil, senin ona sorduğun bir soruya verdiği yanıttır.”</p>

  <p class="block8">“Ya da onun sana sorduğu ve ille de yanıtlamanı beklediği sorudur, tıpkı Thebai’nin Sfenksin ağzından sorduğu soru gibi.”</p>

  <p class="softbreak"></p>

  <p class="block4">Ben <i class="calibre4">Görünmez</i> <i class="calibre4">Kentler’e</i>, parça parça karşıma dikilen Venedik’e ne sordum bilmiyorum. “Yıkılmaya mahkûm surların ve kulelerin” gerisinde, Kubilay’ın “biçim”siz, başsız sonsuz imparatorluğunun incecik “telkari çizgilerini” seçebildim mi, emin değilim. Bitmez tükenmez satranç partilerinde, önüme açtığı atlaslarda o bana ne sordu anımsamıyorum. Bildiğim tek şey her kentin sonsuzluğa açılan ağzında duyduğum haz ve baş dönmesi. Bir de şu var: paramparça bir metnin içinde kaybolmadım, dağılmadım, bütünlüğümü yitirmedim.</p>

  <p class="block4">Zaman zaman “bu kitabın belkemiği eğik yazılar” diye düşünmedim değil: yalnız onları okudum, olmadı. Farkında olmadan aynayı, ışığı kaldırmıştım ortadan; ne resim kalmıştı, ne de yapboz kutusu. “Bir gün ben de giderim aynanın dibine <i class="calibre4">kendim gibi” diyemediğimi fark ettim. Kristalin doğurgan yüzeyleri kısırlaşmış, karşıtlığın kavrayıcı büyüsü bozulmuştu.</i></p>

  <p class="block11"><br class="calibre1" />
  Calvino’nun “Çokluk dersi”ni yeniden okudum. Özel yapıların değişmezlik ve düzen imgesi “kristal” ile, bitmez tükenmez bir içsel dinamizme karşın, küresel bir dışsal biçimin süreklilik imgesi “alev”in birlikteliğini öneriyordu: “Kristal ile Alev, insanın gözünü alamadığı iki kusursuz güzellik, zaman içinde iki büyüme biçimi… iki ahlak simgesi, olayların, fikirlerin, üslup ve duyguların sınırlandırılabileceği iki ulam, iki mutlak değerdi” (1989: 70).</p>

  <p class="block4">Kristal-Alev çifti Bachelard’ı düşündürdü bana: “Gerçek imgeler, imgelemin imgeleri ya tekil, ya da çifttir. İki imge birleşir, birbirlerinde erirler. Özdeksel imgelem ülkesinde, her birleşme bir çiftleşmedir ve üçlü çiftleşme diye bir şey yoktur” (Bachelard: 130).</p>

  <p class="block4"><i class="calibre4">Görünmez Kentler’i</i> tekrar okudum: eğik yazıların kundakladığı bir yangın alevi, kristalin şaşmaz, çetin yapısına yazılmış düz yazıları yalayarak durallığın direncini sınıyordu. Jung’u düşündüm ister istemez; Herakleitos’tan aktardığı bir cümleyi anımsadım: “Yaşam, sürekli yanan bir ateş gibi düşünüldü her zaman.” <i class="calibre4">Görünmez Kentler</i> insan varoluşuna bir biçim önerisiydi, doğru bir biçim için sorulan bütün sorular yanıtsız kalsa da, bir kabalacının dingin ve bilge ellerinde, sayıların eski biliminde yan yana gelerek, öznel bir varsayımlar ormanına dönüşüyordu. Borges’in dediğine göre, İbrani kabalacılar, her mümin için ayrı bir kutsal kitap yazıldığını söylemişler. Kuşkusuz <i class="calibre4">Görünmez Kentler</i> için de geçerli bu.</p>

  <p class="block4">Ben <i class="calibre4">Görünmez Kentler’</i>de bellekte yaşayıp metropollerde biten pusulasız bir yolculuğun güncesini okudum. Tanıyamadığı için imparatorluğuna bir türlü sahip olamayan güç simgesi Kubilay Han’ın hüznüyle, kendisine “görünmez bir rota” çizen çağdaş bir seyyahın yitmişlik ve hiçlik öyküsü, satranç tahtalarında, atlaslarda sınanan bir kimlik, bir özgürlük arayışıydı.</p>

  <p class="block4">Polo’nun “görünmez rotası”nın üstünden koyu, kara bir kalemle geçmek, bu yolculuğa bir anlam yüklemek istedim. Kristali, alevi ve sayıları okudum: yolcu elli beş kente uğruyor, yol aldıkça bir şeyleri tek tek yitiriyordu. Bu sırayı izledim ve “on bir duraklı” bir “yitmişlik rotası” çizdim.</p>

  <p class="block4">Daha önce <i class="calibre4">Sıfır Zaman’</i>da söylemişti Calvino: “İnsan zaman içinde yaşayabilir, ama donmuş, dural ve devinimsiz bir geçmişte var olacaktır”.</p>

  <p class="block4">Yolculuk, mitos ve</p>

  <p class="block7">anılar</p>

  <p class="block14">’da başlar. Her ikisi de bütünlük simgesidir. Ancak ne mitos ne de anılar ayrılamaz</p>

  <p class="block15">arzular</p>

  <p class="block14">’dan çünkü yaşadığımız dünyaya biçimini veren arzulardır. Despina’ya bakan deveci bir gemi görür, gemici ise bir deve hörgücünün çizgilerine benzetir kenti. Çünkü her kent “biçimini karşısında durduğu çölden alır.” Peki amblemler katalogu bir dünyayı nasıl tanımalı? Nesneler değil mi yaşamımızı biçimlendiren? Bütün dikkatini</p>

  <p class="block15">göstergeler</p>

  <p class="block14">’de yoğunlaştırır yolcu, ama hiç güveni yoktur onlara: “Yalan sözlerde değil, şeylerdedir.” Peki ya dil? Dile daha da güvensizdir: “Aldatmayan dil yoktur.” Tanımsal araçların yokluğunda</p>

  <p class="block15">incelir</p>

  <p class="block14">kentler, tüm nesnelliğinden kurtulur, hafifler, incecik iplerden örülü mimariler kurulur. Güvensizdir, ancak bu güvensizliği bilmek başlı başına bir güven kaynağıdır: “Ottavia sakinlerinin boşluğa asılı yaşamları diğer kentlerdekine oranla çok daha güvenli. Herkes biliyor ki ağ daha fazlasını taşımayacak.” Belki de tek iletişim, tek varoluş olanağı</p>

  <p class="block15">takas</p>

  <p class="block14">’tır: Eufemia’da mal ve anıları, Cloe’de yaşanmayan bir cinselliği, Eutropia’da yaşamını ve işini takas eder. Ancak her şey ikiye bölünür Takas’la ve iki sayısında çoğalır: Gerçek ve yanılsamadan oluşan Valdrada, aşağısı ve yukarısıyla kâbus ve mutluluğu yaşatan Zemrude, “imge dağarcığını bir perspektif içinde çoğaltarak sürüyormuş gibi görünen” ve “bir kâğıt parçası gibi birbirinden ayrılamayan, ama birbirine de bakamayan bir ön, bir arka yüzden oluşan Moriana.” Ersilia’dan geçerken duvarları yıkılmış, ölü kemiklerinden yoksun “terk edilmiş kent kalıntıları” görür: “bir biçim arayan karmakarışık ilişkilerin örümcek ağları”dır takas.</p>

  <p class="block7">Gözler</p>

  <p class="block14">geçmişi aramaya koyulur. Adımlar “gözlerin dışında değil içinde kalan, unutulmuş, silinmiş şeylerin peşindedir artık.” Müthiş bir yitmişlik duygusuyla, dünyaya sahip çıkmak ister. Âdem gibi her şeye bir</p>

  <p class="block15">ad</p>

  <p class="block14">vermeyi dener. Ancak çoğul ve kaypaktır adlar: hangi ad hangi şeyin adı bilemez. Hangi kent İrene, anlayamaz, önemi de yoktur zaten, çünkü İrene “ortasında durup bakıldığında başka bir kent” olacaktır nasılsa; İrene “uzaktan bakılan, yaklaşıldığında değişen kentlerin adıdır. Düşlenen Pirra ise ayak basıldığı an değişir. Adı konmuş, “Pirra, Pirra neyse o olmuştur.” Adelma’ya geçer.</p>

  <p class="block7">Ölüler</p>

  <p class="block14">kentidir burası: kendi imgesini bulduğu yer. Tereddüde düşer: “Belki de Adelma ölürken gelinen ve herkesin, tanıdığı kişileri yeniden bulduğu bir kent. Demek ben de ölüyüm…” Eusapia’da canlılar ve ölüler birlikte yaşar: “Bu ikiz kentte kimler ölü, kimler canlı bunu anlamanın hiçbir yolu yoktur” artık. Yapımı yıllardır süren Tecla’ya varır: kentin projesi, yıldız dolu bir</p>

  <p class="block15">gökyüzü</p>

  <p class="block14">’dür. Gene gökyüzüne kurulan Perinzia, en titiz hesaplara rağmen bir “canavarlar kenti”dir bugün: “Perinzia’lı gökbilimciler zor bir seçimle yüz yüze: ya tüm hesaplarının yanlış olduğunu ve buldukları sayıların gökyüzünü betimleyemediğini kabul edecekler, ya da tanrıların düzeninin canavarlar kentine yansıyan düzen olduğunu herkese açıklayacaklar.” Bu bozgunun ardından</p>

  <p class="block15">sürekli</p>

  <p class="block14">kentlerin o ölümcül labirentine girer yolcu: Pentesilea’dan çıkamayacak, “bir limbodan diğerine geçecektir” durmadan. Bunun nedenini, Cecilia’da rastladığı keçi çobanı anlatır ona: “Birbirine karıştı yerler. Artık her yer Cecilia; Eskiden Alçak Adaçayı Merası’ydı burası, eminim. Keçilerim refüjdeki otları tanıyorlar.” Anılarına ve arzularına sarılır yolcu. Anılarıyla</p>

  <p class="block15">gizli</p>

  <p class="block14">kentleri aramaya koyulur, arzularıyla biçim verir onlara. Hüzün kentlerinde dolaşan ve kente “her saniye, varlığından bile habersiz olduğu mutlu bir kent kazandıran görünmez ipliğin” ucundan tutar. İyi ve kötü kentlerin bir kördüğüm olduğunu ve her kötüler kentinin içinde “gizli bir iyiler kenti”nin saklandığını öğrenir.</p>

  <p class="block4">Calvino’nun önerdiği “üçüncü kent”tir bu. Enoch ve Babil’de Yeni Atlantis’i, Güneş Ülkesi’ni, Armoni’yi bulabilen yolcu varabilir ancak oraya. “İlgisiz bir manzaranın ortasında açılan bir aralık, siste yanıveren ışıklar, gidip gelirken rastlaşan iki kişinin arasında geçen bir konuşma yetebilir” ona; “oradan çıkıp bir bütünün parçalarını, zaman aralıklarının ayırdığı anları, birinin gönderdiği, ama kime ulaştığını bilmediği işaretleri bir araya getirerek kusursuz kenti parça parça” kurabilir.</p>

  <p class="block4">Ben Görünmez Kentler’e giderken Marco Polo’nun rotasını izledim. Başka yolcular başka rotalar izleyebilir, ama görecekler ki bütün yollar hep aynı “bütünlük”le bitecek ve kusursuz kent parça parça kurulacak:</p>

  <p class="block16">Marco Polo, tek tek her taşıyla bir köprüyü anlatıyor.</p>

  <p class="block16">“Peki köprüyü taşıyan taş hangisi?” diye sorar Kubilay Han.</p>

  <p class="block16">“Köprüyü taşıyan şu taş ya da bu taş değil, taşların oluşturduğu kemerin kavsi,” der Marco.</p>

  <p class="block16">Kubilay Han sessiz kalır bir süre, düşünür. Sonra ekler:</p>

  <p class="block16">“Neden taşları anlatıp duruyorsun bana? Beni ilgilendiren tek şey var, o da kemer.”</p>

  <p class="block16">Marco cevap verir: “Taşlar yoksa, kemer de yoktur.”</p>

  <p class="softbreak"></p>
</body>
</html>
