<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h2 class="calibre1" style="text-align: center;"><span style="font-weight: normal;"><a id="bookmark1"></a>Sonsöz</span></h2>

  <p class="calibre1" style="text-align: justify;">Bu notlan aldığımda mevsim kıştı, ama artık yaz geliyorum diyor; açık pencereleri yalayıp geçen rüzgâr, yaza benziyor, geçip giden bulutlarla yüklü gökyüzü, yaza benziyor, orman yaz gibi ses veriyor ve ısıtıyor, bahçemde dalya çiçekleri açtı. Fakat kesinlikle papazınkiler kadar güzel değiller. Aşağı Köy’ün tarlalanndaki yoncalar kokmaya başladılar bile, tarlalar yeşillendi, çayırlardan geçerken adımlannız, arkanızdan ağır ağır kapanan çimen sokaklan oluşturuyor; yakında biçme işlemi başlayacak. Agathe’nin oğlu da yakında altı aylık olacak. Benim için, bütün bu olup bitenlerin içinde en güzel olay buydu; bu duruma biraz şaşırdığımı söylemeliyim, çünkü birçok çocuk benim elime doğdu, köyde dolaşırken dünyaya gelmelerine yardımcı olduğum çocuklann, aynı Agathe’nin oğlu gibi, büyüdüğünü ve geliştiğini görmek beni bazen şaşırtıyor.</p>

  <p class="calibre1" style="text-align: justify;">&nbsp; &nbsp;Ama aslına bakarsanız şaşıracak bir şey yok bunda. Çünkü çocuklar, bizim girişini doğum, çıkışını ölüm olarak adlandırdığımız o sının geçerek bu dünyaya gözlerini açıyorlar, ama bana öyle geliyor ki bu sınır, Agathe’nin çocuğunda ve Gisson Ana'nın ölümünde biraz kaydı, sanki Agathe’nin bebeği dünyaya gözlerini aslında belirlenen sınırdan biraz erken açmış, Gisson Ana ise dünyaya gözlerini yine belirlenen sınırdan biraz geç yummuştu. Bu konu üzerine düşündükçe iki olay arasındaki bağlantının daha derin ve yakın olduğuna inanıyorum ve bu bağlantı, iki olayı, yaşamak ve yaşamamak arasına, öncesi ve sonrası arasına, sadece insanlarda bu kadar keskin bir sınır çeken ve insanı diğer canlılar arasında öne çıkaran, belki de kendisine bağışlanan sının kaldırmaya ama buna rağmen insan kalmaya özlem duymasıyla öne çıkaran “doğa”ya daha derin ve güçlü yerleştiriyor. İşte bunu ben, sadece insanın bildiği dindarlık olarak görüyorum.</p>

  <p class="calibre1" style="text-align: justify;">&nbsp; &nbsp;Gisson Ana öldü ve Agathe çocuğunu doğurdu. Kalemi bırakmak bana üzüntü veriyor, çünkü yaşlanmakta olan bir adam olarak ben, uzun gecelerde, yaşadığım olayları yazmanın dışında ne yapabilirim. Peki, Marius'un Belediye Meclisi'nde yerini hâlâ koruduğunu yazmalı mıyım? Kendim bile düşünmek istemezken kimin için yazmalıyım bunu? Marius’un çılgın konuşmalarına ve eylemlerine rağmen, hemen her şey eski rayında kaldığına, çiftçiler eskisi gibi gündelik işleri için tarlalarına gidip geldiklerine, her gün ineklerini sağdıklarına ve hattâ bu yıl bile harman makinesi kullanılacağına göre, genel açıdan bakıldığında dünyanın hemen hemen hiç değişmediği ve değişmeyeceği ortaya çıkmış olsa da, çiftlikler, evler, kulübeler her zamanki gibi huzur içinde yerlerinde duruyor ve dumanlarını gökyüzüne gönderiyor olsalar da, ben, ne Irnıgard’ın kaderini, ne de zavallı Wetchy’ye yapılan haksızlıkları unutabiliyorum. Evet, hattâ Wetchy’ye yapılanlar, onun varlığının doğal sonu gibi görünen Irmgard’ın ölümünden daha ağır gibi geliyor bana. Adaletsizlik, insanlığın ve insanın içindeki Tanrısal olanın ırzına geçilmesidir, zaten Irmgard'ın da yok oluşuna neden olan dehşet, kaynağını burada bulur. Nasıl bir büyülenme! Doğaya geri dönmek için izlenen ne kadar yanlış bir yol! Acaba doğa bunun öcünü nasıl alacak! Çünkü ırzına geçilen ruhun öcünü doğa alır, çünkü ruh ve doğa aynı şeydir. İnsanlar için doğaya ve onun sonsuzluğuna dönmenin sadece tek bir yolu vardır, o da, insanlara bağışlanan en büyük lütuf olan ruhtur, insanın ilahi ödülü.</p>

  <p class="calibre1" style="text-align: justify;">&nbsp; &nbsp;Gisson Ana öldü ve Agathe’nin çocuğu oldu. Önemli olan buydu, önemli olan bu, çünkü ölürken de doğururken de ruh etkili olabilir, evet hattâ başka zamanlardan daha çok. Ve böylece Cüceler Kuyusu’nun, madencilik makamları tarafından kapatılması fazla ses getirmedi; Marius’un bu karara itiraz etmesi, bunun için kentteki bazı kuruluş ve avukatları işin içine katması, bütün harcamaların Krimuss tarafından yapılması ama nihayetinde Lax’ın Krimuss’un çiftliğini ele geçirecek olması, bu ölüm ve doğum olayının yanında epeyce sönük kaldı. Gisson Ana öldü ve Agathe çocuğunu doğurdu. Bence yeni çağ Marius’un konuşmalarından çok Agathe’nin çocuğuyla gelecek gibi görünüyor, bana öyle geliyor ki dünyanın ihtiyaç duyduğu ve istediği yeni dindarlık Agathe’nin ruhunda hazırlanıyor ve Agathe’nin çocuğu bunu bir gün gerçekleştirebilecek. Belki de ben, bu doğum sırasında oradaydım.</p>
</body>
</html>
