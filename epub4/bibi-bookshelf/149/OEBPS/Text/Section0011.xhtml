<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h2 class="sigil_not_in_toc"><span class="calibre3" style="font-weight: normal;"><br /></span></h2>

  <h2 class="sigil_not_in_toc"><span class="calibre3" style="font-weight: normal;"><br /></span></h2>

  <h2 id="sigil_toc_id_6" style="text-align: center;"><span class="calibre3" style="font-weight: normal;">VII</span></h2>

  <p class="calibre1" style="text-align: justify;"><span class="calibre3" style="font-weight: normal;">Birkaç gündür aralıksız, ama giderek yavaşlayarak yağan yağmur, bir gece diniverdi. Belli aralıklarla esen güney rüzgarının, açık pencereden içeriye taşıdığı yaz kokusu, erken uyandırmıştı beni. Yatağımdan kalkıp pencereden aşağıya eğildim. Kendisini çevreleyen çam ormanının gölgelendirdiği küçük bahçe, hâlâ ıslaktı. Çakılların arasında dolaşan bir karatavuk aniden uçup gitti, çünkü çapraz duran patilerinin üzerine yatırdığı kara burnunun ucunu çıkararak dışarı bakan Trapp, beni fark edip hızla kulübeden çıkmış, ağzını açıp, sağrısını bükerek iki kez gerindikten sonra kuyruğunu sallayarak pencerenin önünde dans etmeye başlamıştı.</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;Yaşlanmakta olan bir adam olarak beni, bunca yıl bu dağ köyünde tutan, bu sabahlar mıydı, bu yaz sabahları mı, bu kış sabahları mı? Yakamı artık bırakmayacak olan bu sabahlar mıydı beni burada tutan?</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;Karoline’de uyanmıştı. Mutfakta bir şeyler yaptığını, ikimiz için kahve hazırladığını duyuyorum. Bu evdeki birçok şey gibi, enflasyon dönemi dalaverelerinin sonucu olan banyoya gidiyorum: İki villanın borularına su temin edecek kaynak hiç oluşturulmadığı için, nikel kaplı musluklardan su akmıyor, duvarları fayans döşeli güzel banyoda işimi birkaç kovayla görmek zorundayım. Garip ama, ruhumun bir köşesi bu durumdan hoşnut, oysa yönetim, ısrarlarıma uyup su tesisatıyla ilgili sorunu çözerse, burada iki ya da üç hasta odası yapabilirim, bu da böyle ücra bir yer için son derece hayırlı bir iş olur, garip ama, bana dayatılan bu ilkellik, beni, kaçtığım kentten ve kentsel düzenden uzaklaştıran her şey gibi, hoşuma gidiyor. Aslında bu duygu başlı başına anlamsız ama insan, kendi içinde bir yolculuğa çıktığında, bazen dışardaki kilometre taşlarına ihtiyaç duyar. Ve ben, kentten, görünüşte koptuktan sonra, yürüyorum, yürüdüğümü sanıyorum.</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;Bir süre sonra mutfağa geçtim; Karoline ile kahvaltı edeceğiz. Pencere açıktı, bahçenin gölgesi, serin soluğunu mutfağa gönderiyor ve çekilen kahvenin kokusunu alıyordu içine. Dışarıda, artık alçalmış olan güneş ışınları tarafından altına boyandığı hissedilen, güney rüzgârının, sallanan gövdelerini, gıcırtıyla inleyen bir gülümseme içinde topladığı çam ağaçlarının tepeleri, yakaladıkları ışığın kıvılcımlarını, aşağıya inerek gölgenin soluğunu gebe bırakan ışık tohumlarını ekiyorlardı toprağa. Ağaç gövdelerinin ve dallarının gülümseyen iniltisine, kuşların ötüşleri karışıyordu.</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;Fakat insan, sadece dünyanın güzelliklerinin keyfini çıkarmak için bulunmuyor dünyada, özellikle Karoline bu görüşte ve çocuğun babası olan herif, Amerika’ya göç etmeseydi, bugün yaşlılığında yalnızlık çekmeyeceğini anlatıyor bir kez daha. Artık Amerika’da yaşayan adamın adının, Arlett olabileceğini düşünüyorum bir süredir. Çocuk ise kentte çalışıyordu. “Hizmetçinin çocuğu yine hizmetçi olur,” diye bitirmişti her zamanki gibi hikâyesini.</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;Aşağı Köy'de işim vardı, fakat -günlerden çarşamba olmadığından- muayenehaneye gitmeyecektim, o nedenle hemen aşağıya yürümeye karar verdim, çünkü sabah, ormana çekiyordu beni. Trapp sütünü yalayıp yuttuktan sonra bastonumla çantamı aldım, yola koyulup önce Wetchy’nin evinin önünden geçtik, sonra Plombon Vadisi’ne inmesi planlanan, ama hiçbir zaman buraya ulaşamamış kuzeye doğru giden bitirilmemiş teleferik hattının son bulduğu kayrana ulaştık.</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;Kayranda bir an durduk. Buradan bakınca, Kuppron Kayalıkları, alçalarak Kuppron Geçidi’ni oluşturdukları yere kadar bütün genişliğiyle gözler önüne seriliyor, sarp kayalıklar açık mavi gökyüzüne, bütün şeffaflıklarıyla yükseliyorlardı, zirvelerinde hâlâ kar taşıyan karşıdaki Rauhe Venten de öyle. Yukarıda sabah güneşi altında otlaklar, ağaçların, koyu renk ve uzun gölgeleriyle çevrelenmişti, fakat aydınlığın serin tazeliği, buradan baktığınızda, birleştiklerini çok iyi görebileceğiniz, Kuppron ve Plombon vadilerini de tamamen kaplamıştı. Kuzey ve doğu taraftaki daha alçak tepelerdeki çiftlikler, ağaçları ve çayırlarıyla iyice belirgindi, büyük insanlık aleminin, oturduğu evlerle çalıştığı ahırlar arasındaki gizli hayatı, açık seçik görülüyordu, sonra çeşmeler ve çeşme yalakları çarpıyordu göze, bazen bir horoz ötüyor, hattâ bazen insan sesleri bile duyuluyordu. Bütün bunları görüyor ve duyuyordum, yağmur havayı iyice yıkamış, berraklaştırmıştı. Sabah rüzgârı dinmişti.</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;Bilgiyi beklemek.</span></p>

  <p class="calibre1" style="text-align: justify;">&nbsp; &nbsp;Teleferik için ağaç kesilerek açılan dar yoldan indik; yol, dağın nemli gölgeli tarafında yıllar içinde büyüyen çalılıklann ve verimli çayınn yayılması nedeniyle iyice darlaşmıştı, sonra teleferik direklerinin, bütün bitkilerin iğrendiği, saman çöplerinin bile uzak durduğu, yan taraflan kaba pütürlerle dolu devasa küpler olarak tanımlanabilecek beton kaidelerini geçtik. Üzerlerinde bir zamanlar yapılan tokmaklama işleminin yatay izlerinden başka hiçbir şey görünmüyordu ve nihayet solda, “Kalten Stein” diye bilinen Soğuk Taş’tan aşağıya uzanarak teleferik yolunu derin bir su yolu olarak kateden dereye ulaştık. Dereyle birlikte biz de ormana sapmıştık.</p>

  <p class="calibre1" style="text-align: justify;">&nbsp; &nbsp;Günlerce yağan yağmurun ardından, Kuppron’dan aşağıya düşen kumlan da birlikte taşıdıklan için renkleri bulanıklaşmış bir sürü derecik, yosun tutmuş taşlann üzerinden, yağış olmadığı zamanlarda kurumaya yüz tutan yatağa akıyor, kenarda ise suyun akıntısında eğreltiotlan ve çimenler sürükleniyor: Bazen kökünden kopan şekilsiz bir kütlecik, birkaç kez etrafında döndükten sonra düşüp gözden kayboluyor. Yol, çam iğneleriyle kaplı, zemin kaygan ve nemli, kaymamak için bastonumu sağlam yere saplamalıyım, daha da kötüleştiğinde, yosunlara veya odun parçalanna basmak için küçük dolambaçlar yapıyorum. Mavi gökyüzü, siyahımsı dal-lann arasından içeri bakıyor, hâlâ geceki yağmurla dolu orman güneşle oynamaya başlamış; güneş lekelerinin oyunu bu, bir çıtırdama oyunu. Ağaç gövdeleri, gülerken reçinelerini akıtıyordu, her yerde ve özellikle de ağaç gövdelerinin etrafında, sürüngenlerinkine benzeyen koyu renk benekli derilerini güneşe çeviren sıklamen yapraklarının üzerinde pırıltılı taneler vardı. Ben de yüzümü güneşe dönmüştüm, güneşe doğru dümdüz yürüyor, belki ben de gülüyordum. Fakat bir süre sonra ağaçlar değişiyor, neredeyse aniden gürgen ormanının altın-yeşil ışığının içinde buluyorsun kendini, birkaç adım daha atarsan, ormandaki keskin kenarlı çimlere yumuşak hışırtılar çıkararak basarsın, yumuşak, açık yeşil yapraklı bodur ağaçlar akın ederler üzerine, yürüyebilmek için dallan yanlara çekmen gerekir. Dallar, son yağmurun üzerlerinde bıraktığı oyunbaz çiy taneciklerini yüzüne püskürtürler. Hava serinlemeye başlıyor, dere daha yavaş akıyor. Pipomu yeniden yakıyorum, dişlerimin arasında sağlam ve keyifle duruyor, dudağım sıcak-tatlı dumanını hissediyor, guguk kuşunu ve isketeyi duyuyorum. Bütün orman boyunca gırtlaktan gırtlağa iletilen bütün sesleri, uzak ve daha uzak, hattâ işitilmesi olanaksız sesleri ve geri dönüşlerini duyuyorum, varoluş sınınmın duyulmazlığından bir kez daha şaşkınlık yükseliyor, insan olduğuma şaşırıyorum. Ormanda bir insan, çiyin ve günün içinden yürüyüp giden bir insan, dün yağan yağmuru ve bugün açan güneşi unutan, kendisi de buharlaşan bir çiy tanesi, kendisi de guguk kuşunun ötüşü, bir karatavuk sesi, uzaklardan uzaklara iletilen ve sadece duyulmaz olana dönen ses olan insan olduğuma şaşırıyorum. Şimdi daha da kararıyor ortalık, ağaç gövdeleri uzuyor, ağaçların dallan sıklaşıyor, kabuklan daha çatlak, daha boğum boğum. Dere ise toprağa giderek daha fazla gömülüyor, öyle ki bir süre sonra, karanlık yamaçlarında, çalılıkların, eğreltiotlannın, devasa devetabanı yapraklarının büyüdüğü ve her türden döküntünün biriktiği küçük bir uçurum oluşturuyor.</p>

  <p class="calibre1" style="text-align: justify;">&nbsp; &nbsp;Trapp aniden hantallaşıp yavaşlıyor, kulaklarını dikmiş, kuyruğunu dikkatle yatay tutuyor; beklemede. Gırtlağından, zor duyulan bir hırıltı çıkıyor. Belli ki Trapp’ın izni olmadan biri daha girmiş ormana.</p>

  <p class="calibre1" style="text-align: justify;">&nbsp; &nbsp;O biri göründü işte, çok hırpani bir hali var. Elinde bohça şeklinde bağladığı kırmızı bir bez taşıyor, diğer elinde ise birkaç tane güzel mantar. Zayıf, kır saçlı, sakalının kaç günlük olduğu belli değil, yaşını kestirmek ise olanaksız. Bu adam yağmurdan sonra çıkan mantarlar hakkında bilgisinden yararlanıp ormana mantar toplamaya gelmiş ayakkabıcı Waldemar.</p>

  <p class="calibre1" style="text-align: justify;">&nbsp; &nbsp;Selamlaşıyoruz, elindeki mantarları beğendiğimi söylüyorum. Waldemar saf biri.</p>

  <p class="calibre1" style="text-align: justify;">&nbsp; &nbsp;“Bunu Marius’a vereceğim,” diyor, elinde ayn tuttuğu büyük taş mantarını burnumun dibine uzatarak. Mantar, serinlik, toprak ve deyim yerindeyse, esneklik kokuyor.</p>

  <p class="calibre1" style="text-align: justify;">&nbsp; &nbsp;“Demek onu Marius’a vereceksin. Peki neden?”</p>

  <p class="calibre1" style="text-align: justify;">&nbsp; &nbsp;Ayakkabıcı Waldemar cömerttir. Zaten bu kadar yoksul olmasının nedeni de, savunmasız olduğu için, insanların onu kullanmaktan keyif almaları. Örneğin Lax, adamcağıza bugüne kadar bir kuruş bile ödememiştir.</p>

  <p class="calibre1" style="text-align: justify;">&nbsp; &nbsp;“O bizi kurtaracak,” diyor.</p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;Böyle bir şeyle karşılaşmayı çoktandır bekliyordum; ama yine de şaşırdım.</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;“Ayakkabısını mı tamir ettirdi sana?”</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;“Evet, o ve diğeri.”</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;Diğeri mi? Evet, Wenzel’di o.</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;Waldemar’la birlikte yürüdüğümüz patika, bazen dere uçurumunun kenarına kadar uzanıyor, bazen iyice uzaklaşıyor, sonra yeniden yaklaşıyor, en sonunda da solda tahta köprüyü geçip, sağa kıvrılarak orman çıkışına ve köye ulaşan araba yoluna çıkıyordu.</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;Olduğum yerde durdum.</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;“Peki ayakkabıların parasını ödediler mi?”</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;“Evet,” dedi mutlulukla gülümseyerek.</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;“Haa, onun için kurtaracak bizi.”</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;“Eğer gülersen, ormana geri dönerim,” diye tehdit ederken, dediğini yapmaya yöneldi.</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;“Hadi gel,” dedim.</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;Ayaklarımızın altındaki tekerlek izleri oldukça derin, izlerin yağmurdan yumuşamış kenarları hemen kınlıyor, zeminde de üzerinden geçe geçe düzleşmiş kınk taşlar var. Bazı yerlerde tek sıra gitmek zorundayız, çünkü burada yol, iki tarafı kum-balçık karışımı ıslak kayalıklarla kaplı dar bir geçit halini alıyor. Bir süre sonra, orman çıkışına yaklaştıkça, zeminin düzleştiğini fark ediyorsunuz ve nihayet, biçilmiş ot şeritlerinin dalga dalga uzandığı, yakında solup samanlaşacak çayırlık yamaçlardan sadece birkaç ağaç ve çalılıkla ayrılmış yol, ormanın kenarına yöneliyor. Şimdi yine yanyana yürüyoruz.</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;“O da yoksul ve yoksullara verecek,” diyor ayakkabıcı Waldemar.</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;“Ve zenginlerden alacak, ki sana yaptırdıkları ayakkabıların parasını nihayet ödeyebilsinler,” diyorum.</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;“Hayır,” diyor, “böyle bir şey yapmayacak; kimseden bir şey almaz o.”</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;“Ona bir tane daha hediye edeceğim,” diyor nihayet, mantarlardan birini çıkarmak için bohçasını açmaya yeltenirken.</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;“Tamam,” diyorum.</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;Bayır aşağı iniyoruz, bir sonraki dönemecin ardından köy görü</span>nüyor, ayakkabıcı Waldemar'a elimi uzatıp, biçilmiş çayırlık yamaçtan aşağı inmek için, yolun kenarındaki çalılıklardan geçiyorum. Alanın açık olmasına sevinen Trapp, önden koşuyor.</p>

  <p class="calibre1" style="text-align: justify;">&nbsp; &nbsp;Köy, hemen aşağıda, bahçelerin yeşilinin karanlık kuyusuna gömülmüş gibi. Çayırda yürümek kolay, her yer yosunla kaplı, baston, nemli uzun yapraklı yosunlara, büyük yumuşak bir yastığın içine giriyormuş gibi saplanıyor. Her yerde çoktan ortadan kaybolmuş nergislerin saplan, zehirli-solgun, kırılmış ve kötücül sap cesetleri var. Hayvanlar yüzünden otlaklara çekilmiş basit çitlerden atlıyorum. Bir an için birine oturuyorum, ellerim uzunlamasına kesilmiş tahtayı tutuyor sıkıca, bir ayağımı sallıyorum, diğer ayağımı çitin orta basamağına koymuşum ve bu halde sabahın turunu izliyorum. Yukarıda ormanın kenarında -ne yapacağımı görebilmek için olsa gerek- otlaktan çıkmış olan ayakkabıcı duruyor, kendisine baktığımı fark edince, iyice eğilerek, alay konusu olan o derin referanslarını yapıyor yine ve selamlamak için mantar bohçasını tutan elini kaldırıyor havaya; önümde, içinde mezarlığı barındıran kilisesi ve neredeyse tarlaların içine yapılmış gibi duran okuluyla köy uzanırken, çepeçevre dağlan görüyorum, uzaklarda büyük, yassı bir yastık halini alan ormanı, sonra biçilmiş otlakları, açık yeşil buğday alanlarını, koyulaşmış yoncalıklan, yulaf ekilen daha da koyulaşmış bölgeleri. Marius, işte bu köyde barınıyor. Bastonuma yaslanıp yavaşça kayarak iniyorum aşağıya.</p>

  <p class="calibre1" style="text-align: justify;">&nbsp; &nbsp;İndiğim yer, Strüm'ün arazisinin arkası. İlkbahara o tatlı hüznünü veren beyaz ve pembe çiçeklerini yitirmiş bahçeler iyice boy atmışlar, omuzlarından ve kollarından canlı yapraklar sarkıyor, ayaklarından otlar fışkırmış ve başlarında binbir çeşit kuş ötüşü var. Karşıdaki okulun pencereleri açık, çocuklar hep bir ağızdan şiir okuyor.</p>

  <p class="calibre1" style="text-align: justify;">&nbsp; &nbsp;Bir süre önce bahçede, dikiş dikerken karşılaştığım Agathe'yi ve onun dikiş dikerkenki halini anımsıyorum. Ama bu kez kız bahçede değil. Avlunun kenarındaki sebze tarhlarına el arabasıyla toprak taşıyan baba Strüm'ü görüyorum. Seslenince yanıma geliyor adam.</p>

  <p class="calibre1" style="text-align: justify;">&nbsp; &nbsp;“Sağlığın yerinde mi, Strüm?”</p>

  <p class="calibre1" style="text-align: justify;">&nbsp; &nbsp;“Evet,” derken, daha kibar görünmek için göbeğinin üzerine bağladığı mavi önlüğü düzeltiyor, “evet biz iyiyiz, ben ve Agathe.”</p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;“Elbette, Strüm her zaman iyidir.”</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;Güldü: “Özellikle de, dede oluyorsa.”</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;Bu yeni bir haberdi: “Büyük bir sürpriz bu, Strüm,...bunu bana şimdi mi söylüyorsunuz ...”</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;Yüzü aydınlanmıştı: “Umanın erkek olur.”</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;“Öyleyse yanınıza gelip tebrik etmeliyim sizi. ..”</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;El sıkıştık.</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;“Ne zaman doğacak çocuk?”</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;“Şu an üç aylık.”</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;“Peter’den mi?”</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;“Elbette.”</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;“Fakat evlenmek için ikisi de daha çok genç.”</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;“Zaten Agathe artık ondan hoşlanmıyor.”</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;“Gerçekten mi?...belki ileride ...düşünsenize, kızın geçimi sağlanmış olurdu ve çiftçi kansı olmaya da uygun bence...”</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;“Onlar, kıt kanaat geçinen bir köylünün kızını istemiyorlar, gözleri daha yukarıda.”</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;“Düşünceleri değişebilir.”</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;“Hayır,” dedi Strüm, ellerini kadınlar gibi önlüğünün altına koymuştu, “şimdi de biz istemiyoruz.”</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;Bahçe, altı hafta önceki gibi aydınlık değil artık, yukarıda yaprakların oluşturduğu örtüyle, aşağıda otların oluşturduğu örtü iyice sıklaşmış, aralarına da yaz serinliğini hapsetmişler.</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;“Ayrıca,” diye sürdürdü konuşmasını, “Peter çıldırmış.”</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;“Her şey düzelir, Strüm... Marius meselesi geçecek ve Peter de yeniden iyi ve aklı başında biri olacak.”</span></p>

  <p class="calibre1" style="text-align: justify;"><span class="calibre3">&nbsp; <span style="font-weight: normal;">&nbsp;“Bizim Peter’e ihtiyacımız yok.”</span></span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;“Saçma, her kızın bir erkeğe ihtiyacı vardır ...ve bu erkeğin, çocuğunun babası olması daha iyi.”</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;Strüm düşünüyor, ben ise tarlaya bakıyordum. Daha bu sabah, yağmurdan ağırlaşmış olan başaklar yine başlarını dikmişler ve hafif titremelerle sallanıyorlardı.</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;Sonra, “hayır, erkeğe ihtiyacımız yok,” dedi.</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;“Senin tabii ki yok Strüm... bundan şüphe etmiyorum.”</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;Bu sözlerden sonra eve geçtik.</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;Agathe’yi ocağın başında bulduk.</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;“Gerçekten yeni bir haber bu, Agathe... daha erken davranamazdın zaten.”</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;Sanırım ne demek istediğimi anlamamıştı. Sadece gülümseyerek “Evet,” dedi.</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;Fakat Strüm sevinçliydi: “Evet, elini çabuk tuttu.”</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;Çok tuhaf; kızı için erkek istemiyordu, erkeğe ihtiyacı yoktu. Fakat daha öncesinde olup bitenler rahatsız etmiyordu onu. Baba Strüm, tatlı bir zorunluluk tarafından zaptedilen bu dolgun çocuk rahminin, Peter’i içine almış olmasını, büyük, hüzünlü ve yumuşak bir zorunluluğun, bu rahmin üzerinde ileri geri hareket etmiş olmasını, ikisinin de gözlerini kapatan, onları kendilerinden alarak göklere yükselten bir el tarafından yere serilmiş olmasını, sadece doğacak çocuğu düşünen bir kadın gibi, kabullenmişti. Ve şimdi karşımızda duran bu çocuğun içinde yeni bir çocuk vücut bulacaktı, bu bedende yeni bir beden, kemikten bir leğen içinde yeni bir iskelet oluşacaktı. Bu, varlığın sevincidir.</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;“Bu kadar küçük bir varlıkla ne yapabilirsin ki, Agathe, çocuk bir kez doğunca...?"</span></p>

  <p class="calibre1" style="text-align: justify;"><span class="calibre3">&nbsp; &nbsp;<span style="font-weight: normal;">Agathe’nin, neredeyse hiç hareket etmeyen, gençlik tabakasıyla kaplı yuvarlak çocuk suratı -bu suratın, daha sonra insanlığın yüzündeki sayısız katmanlardan birini veya ötekini gösterip gösteremeyeceğini bilemeyiz, çünkü çok</span></span> az <span class="calibre3" style="font-weight: normal;">yüz bunu yapabilir ve çok benzediği babasının yüzü de, bir anlamda tek katmanlı bir yüzdü-içerden hafifçe aydınlanıp hareketlenirken şöyle dedi: “Onunla, bahçede, ağaçların altında oturacağım.”</span></p>

  <p class="calibre1" style="text-align: justify;"><span class="calibre3">&nbsp; &nbsp;<span style="font-weight: normal;">“Tabii,” dedim “bunu yaparsın, elbette yaparsın, bunu zaten şimdi de yapıyorsun.”</span></span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;Daha doğmamış olan çocuğun, belki de daha şimdiden, ağaçların hışırtısını ve yaz rüzgarının dokunuşunu algıladığını ve gelecekteki yaşamının, dinlediği bu sesi, ebedi bir sıla hasreti olarak beraberinde taşıyacağını düşündüm.</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;“Ama, ben doğurduğumda kasım ayı gelmiş olacak.”</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;“Doğru,” dedim. “Bu doğru, ağaçlar yapraklarım dökecekler, bu durumda sanının ufaklığın bezini evde değiştirmek zorunda kalacaksın.”</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;Strüm, sevinçle karıştı söze: “Çok eğlenceli olacak.”</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;Rahminde, insan tohumlarının geliştiği kız devam etti konuşmasına:</span></p>

  <p class="calibre1" style="text-align: justify;"><span class="calibre3" style="font-weight: normal;"><span style="font-size: 12px;">&nbsp; &nbsp;</span>“Sıcak bir odamız olacak, ışığı gece geç saatlere-kadar açık bırakmak istiyorum. Benim yatağımın yanında, az ışık alan yerde beşik durmalı...” Sonra ekledi: “Belki de zaman zaman ağlanın.”</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;“Badem ağacından bir beşik,” dedim. Aklıma neden badem ağacının geldiğini ben de bilmiyorum.</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;“Bizim bir beşiğimiz var,” dedi Strüm, “Agathe de bu beşikte yatmıştı.”</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;Birdenbire, çocuğumun olmadığını hissettim acıyla, yaşımı hissettim. Ve sadece şunu sordum:</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;“Bugün ne pişiriyorsun Agathe?”</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;“Makama,” dedi Strüm dudaklarını yalayarak.</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;Ama hamile kız hâlâ beşik konusundaydı: “Üzerine eğildiğimde mememi tutmak isteyecek ve ben gömleğimin düğmelerini çözece-ğim...emdikten sonra ise avuçlarını sıkı sıkı kapatıp yeniden uykuya dalacak.”</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;Ve bunları söylerken bütün vücudu hafifçe sallanıyordu.</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;Strüm hayranlıkla dinliyordu. Açık mutfak kapısından içeri yaz sesleri girdi, ahır kokusu girdi ve bir yerlerde biri, sanki bugün pazarmış gibi, mızıka çalıyordu.</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;“Evet,” dedi “işte böyle olacak.”</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;“Elbette,” diye onayladım onu, “elbette böyle olacak. ..yemek ve uyumak, bütün çocuklar böyle yapar. ..bizler de böyle yapabilseydik ne iyi olurdu ...değil mi, Strüm?”</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;Agathe'nin açık renk gözleri beni görmüyor, belki bahçeye ve gelecek yıl, sepetin içindeki bebeğin altında uyuyacağı, uyumadığı zamanlar gözlerini dikip seyredeceği ağaçlara bakıyordu, ama belki de daha ötelere, sonsuzluktan gelen, sonsuzluktan alınan hayatın akışını, ağaçların ve tarlaların arasından tekrar tekrar ileriye, sonsuzluğa kadar taşıyacak torunlarına, torunlarının torunlarına bakıyordu. Zira göz, insan aklının aksine üst ve alt gerçekliğin benzerliğini kavrayabilir ve her zaman bu benzerliği arar çünkü insan boşlukta güvene açtır, çiftçinin bahçesindeki ağaçlarda da işte bu benzerlik vardır.</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;Agathe’nin memelerine henüz gelmeyen sütü yakalamak istiyor-muşçasına ya da önemli ve anlamlı bir şeyi taşıyormuş gibi, ellerine kase şeklini vermesi bunu doğruluyordu ve kız şöyle dedi:</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;“Ben küçükken büyük ninemi görmüştüm, şimdi de torunumun torununu göreceğim.”</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;Yedi kuşak. Oldukça fazla. Bu, ancak insan on altı yaşında anne olursa gerçekleşebilir.</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;İnsana günlerden pazarmış hissini veren mızıkanın sesi hâlâ geliyordu; eskiden muayene yaparken kulağıma gelen bu tiz teneke sesten dolayı Peter’e defalarca lanet okuduğumu hatırladım. Fakat Agathe’ye bu ses, bir şeyler hatırlatmış gibi görünmüyordu. Çenesini tutup başını kaldırdım: “Merak etme, halledeceğiz, Agathe.” Strüm'le yeniden avluya çıktığımızda, sabahki hava artık yoktu. Gökyüzü güneş yükseldiği için daha da aydınlanıp yoğunlaşmıştı, gökyüzünün yaylakları, bu dünyadaki yaşamın koyu renk otlaklarının üzerine örtülmüş sütten bir kapağa benziyordu.</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;“Aslında Sabestlere bu olayı söylemeniz gerekir,” dedim “evlenmeseler de, çocuk babasının kim olduğunu bilmeli. Dünya da bilmeli bunu ...”</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;Yuvarlak kafasını kaşıdı: “Evet, bunu yapmak gerekir sanının ...” “Nihayetinde, o kadar iyi bir durumda da değilsiniz, büyük ihtimalle alacağınız nafaka işinize epeyce yarar, en azından Agathe ve çocuk için böyle bir talepte bulunmanız gerekir ...”</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;“Doktor Bey, bunu istemiyorum...”</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;“Ama neden?”</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;Strüm, kısa bir süre duraksadı: “Zaten Peter durumdan haberdar.”</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;“Eee?”</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;“Evet, kısa süre önce Wenzel’le karşılaştım ...”</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;“Onun konuyla ne ilgisi var?”</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;“Belki de her zaman yaptığı şakalardan birini yaptı yine, ama bundan sonra nafaka isteyen kızların camlarının taşlanacağını söyledi. ..”</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;“Bunu ciddiye almayacaksınız herhalde ...Şu Bay Wenzel'i iyice bir kurcalamam gerekiyor!”</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;“Daha zamanımız var,” diyerek güldü, “altı ay...”</span></p>

  <p class="calibre1" style="text-align: justify;">&nbsp; &nbsp;“Wenzel’in yaptığı şakalar hiç hoşuma gitmiyor,” dedim vedalaşırken.</p>

  <p class="calibre1" style="text-align: justify;">&nbsp; &nbsp;Cebimde postaya verilecek mektuplar vardı, o nedenle hemen kilise sokağının çıkışında bulunan postaneye gittim. Duvarlarına, aralarında pek seyrek değiştirilen hava raporunun yanı sıra Per-nambuco ile telefon bağlantısı kurulduğunu bildiren resmi kâğıtlar yapıştırılmış tek pencereli odadaki genç Bayan Baldan, her zaman olduğu gibi can sıkıntısından patladığı için içeriye giren beklenmedik müşteriye sevindi.</p>

  <p class="calibre1" style="text-align: justify;">&nbsp; &nbsp;“Fazla iş yok herhalde Bayan Baldan ...”</p>

  <p class="calibre1" style="text-align: justify;">&nbsp; &nbsp;Muayenelerden bildiğim uzun düzensiz dişleriyle gülümsedi: “Yakında işler yoğunlaşacak...belki de bir yardımcıya bile ihtiyaç duyacağım...”</p>

  <p class="calibre1" style="text-align: justify;">&nbsp; &nbsp;“Gerçekten mi...”</p>

  <p class="calibre1" style="text-align: justify;">&nbsp; &nbsp;“Evet, Bay Lax'ın dediğine göre, altın bulunursa, trafik korkunç ölçüde artacakmış ve bir sürü de yabancı gelecekmiş ...” Bu haberi gururla vermişti, kadının, çok çalışmayı gerektirecek görevinden mi, yoksa Lax'la epeyce duygusal olduğu söylenen ilişkisini teşhir etmekten hoşlandığından mı böyle davrandığına karar verememiştim. Mektuplarımın üzerine eğilmiş duran kadın, küçük siyah saç demetini tel tokayla tutturmuştu, zayıf ensesi sarımtraktı.</p>

  <p class="calibre1" style="text-align: justify;">&nbsp; &nbsp;Dışarıya çıkınca, demirci saçağının altında Johanni’nin durduğunu görüyorum, yanında bir de at var, zaten demirciye uğramak istediğim için beyaz tozlu caddeyi geçip demircinin önünde, yeni tekerlek almak veya dingil yaptırmak için bekleyen çiftçi arabalarının arasında kendime yol bularak ikisini selamlıyorum.</p>

  <p class="calibre1" style="text-align: justify;">&nbsp; &nbsp;Demirci, kontrol maksadıyla hayvanın boynunu sıvazlarken yumuşak koşum kayışlarını elinden kaydırıyor. Hemen yanında duran Johanni'nin yüzünde kaygılı bir ifade var.</p>

  <p class="calibre1" style="text-align: justify;">&nbsp; &nbsp;“Hiçbir şeyi yok,” dedi demirci.</p>

  <p class="calibre1" style="text-align: justify;">&nbsp; &nbsp;“Evet var,” diye yanıtladı Johanni, “atın gırtlağı iltihaplanmış, ona bir toz ver.”</p>

  <p class="calibre1" style="text-align: justify;">&nbsp; &nbsp;Demirci başını salladı: “Hayvanın hiçbir şeyi yok...ama ille de istiyorsan... ”</p>

  <p class="calibre1" style="text-align: justify;">&nbsp; &nbsp;Atları bilirim; atın hiçbir şeyi yoktu. Fakat alnındaki terleri silen Johanni’nin, zaten var olan öküz inadının yanı sıra, bir de öküzlere <span class="calibre3" style="font-weight: normal;">özgü bir korku edindiği görülüyordu; ne öğle vaktinin güzel güneşi, ne bizim döktüğümüz diller, ne demirci dükkânının karanlığında dalgalanarak yanan ateş, ne de elindeki tırpanın keskin kenarını örsün üzerinde döven demirci kalfası Ludwig’in eğlenceli çekiç vuruşları, adamın içine oturmuş olan korkuyu atmasına yetmiyordu ve tekrar etti: “Ata tozu ver.”</span></p>

  <p class="calibre1" style="text-align: justify;"><span class="calibre3">&nbsp; &nbsp;<span style="font-weight: normal;">“İyi,” dedi demirci ve tozu getirdi. Tozu, acıyla gülen ağzına üflemek için hayvanı burnundan yakalamasına yardımcı oldum.</span></span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;Johanni ve atı gittikten sonra, demirciyle birlikte çiftçi arabalarından birine oturup pipolarımızı yaktık.</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;“Eee demirci,” diye girdim söze, “buna ne diyorsun bakalım?” Öküzümsü hantal adımlarıyla hayvanın yanında yürüyen Johanni’nin arkasından bakıyorduk; at, kuyruğuyla kalçasına konan sinekleri kovalıyordu.</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;Demircinin yüz ifadesi ciddileşmişti: “Birkaç kişiyi daha etkisi altına alırsa, işte o zaman felaket olur; işte o zaman hayvanlarımız gerçekten hastalanır.”</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;“Marius,” dedim.</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;“Ben sadece demirciyim,” dedi, “ben sadece hayvandan anlarım, doktor olan sensin, onları senin sağaltman gerekiyor.”</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;Saçağın altına konmuş pullukların bazıları parıldıyordu, bazıları ise hâlâ küflüydü, duvara yaslanmış bir sürü de tırmık vardı, demircinin, cilalanmış ahşabı andıran, parlak kahverengi gözlerinin içine baktım.</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;“Dünyayı kurtarmak isteyen biri ortaya çıktığında, artık doktorların yapabileceği hiçbir şey yoktur.”</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;“Evet,” dedi “fakat Johanni gibileri, dünyanın kurtarılacağına değil, kurtarıcının büyü yapabildiğine inanırlar.”</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;“Ama görüyorsun ki bunu yapabiliyor, insanları büyülüyor.” Demirci kalfası, elinde biraz önce üzerinde çalıştığı tırmık olduğu halde yanımıza gelirken gülerek seslendi: “Kimseye büyü yaptığı yok. ..insanlar sadece aşağıya getireceğimiz altından korkuyorlar.” “Sen sus,” diye onu azarladı demirci, “sen kendi işine bak.” Demirci kalfası Ludwig, gülmeye devam ediyordu. Uzun boylu bir delikanlıydı, gömlek yerine güçlü omuzlarını açıkta bırakan ya</span>kası çok açık bir atlet vardı üzerinde; göğsü koyu san kıllarla kaplıydı.</p>

  <p class="calibre1" style="text-align: justify;">&nbsp; &nbsp;“Marius altını getiremeyecek, en azından Miland'ın yanında çalıştığı sürece,” dedim.</p>

  <p class="calibre1" style="text-align: justify;">&nbsp; &nbsp;“Ama Wenzel Krimuss'un yanında çalışıyor,” diye yanıtladı beni neşe içinde, “bu da başka bir şey.”</p>

  <p class="calibre1" style="text-align: justify;">&nbsp; &nbsp;Bu kez demirci konuştu: “Wenzel şakacının teki.”</p>

  <p class="calibre1" style="text-align: justify;">&nbsp; &nbsp;“Belki Marius da,” dedim.</p>

  <p class="calibre1" style="text-align: justify;">&nbsp; &nbsp;“Hayır,” yanıtını verdi demirci,“o ciddi.”</p>

  <p class="calibre1" style="text-align: justify;">&nbsp; &nbsp;“Ve Wenzel ciddi işler yapacak,” derken kalfanın yüzü aydınlanmıştı.</p>

  <p class="calibre1" style="text-align: justify;">&nbsp; &nbsp;Bunun üzerine demirci de güldü, acı, ama aynı zamanda iyicil bir gülüştü bu, sıcak odun gibi, bu dünyaya özgü bir gülüş: “Hiç kimse şaka yaparak ciddi işler gerçekleştiremez, ciddi olan demirdir.”</p>

  <p class="calibre1" style="text-align: justify;">&nbsp; &nbsp;“Marius demir değil,” dedim.</p>

  <p class="calibre1" style="text-align: justify;">&nbsp; &nbsp;“Demir bizde,” dedi kalfa.</p>

  <p class="calibre1" style="text-align: justify;">&nbsp; &nbsp;Saçağın altında kalın bir zincire bağlanmış terazi asılıydı; dolu tahıl çuvalı sığacak kadar büyük demir kefeleri ise daha ince üç zincir tutuyordu. Köylüler burada tahıllannı tartıyorlar.</p>

  <p class="calibre1" style="text-align: justify;">&nbsp; &nbsp;“Peki sen ne istiyorsun,” diye sordum demirciye, aynı soruyu kalfaya da yönelttim: “Sen ne istiyorsun?”</p>

  <p class="calibre1" style="text-align: justify;">&nbsp; &nbsp;Önce kalfa yanıt verdi: “Altın da güler, altını burada tartacağız.”</p>

  <p class="calibre1" style="text-align: justify;">&nbsp; &nbsp;“Ölüm de güler,” diye yanıtladı onu demirci, “ölüm, bir at gibi güler. Fakat aynı zamanda ciddi ve iyi olabilir.”</p>

  <p class="calibre1" style="text-align: justify;">&nbsp; &nbsp;Onlan usandıran şey neydi? Örse ve havayı ateşe dönüştüren körükleri vardı. Bir bilgiye sahiplerdi. Başka bir bilgi daha mı istiyorlardı? Bir düzene sahiplerdi. Başka bir düzen daha mı istiyorlardı? “Aynı şeyi istiyorsunuz,” deyip kendi işime gittim.</p>

  <p class="calibre1" style="text-align: justify;">&nbsp; &nbsp;Birahanenin avlusundaki kestane ağacı, gecikmiş ilkbahannın görkemiyle doluydu. Burada kestane ağaçlan, bölgedeki diğer ağaçlardan daha geç çiçek açar, büyük ve yumuşak gövdesinin etrafı, pembe mumlarla sıkıca çevrilmişti. Kestane ağacının ilkbahan, bıktığım, kaçalı çok zaman geçmesine ve unutmuş olmama rağmen, bana hâlâ bıkkınlık vermeye devam eden kentin ilkbahandır.</p>

  <p class="calibre1" style="text-align: justify;"><span class="calibre3">&nbsp; &nbsp;<span style="font-weight: normal;">Akşam saat altı sularında Wetchy koşarak bana geldi.</span></span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;“Maxi ateşlendi.”</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;“Çocuklar kolayca ateşlenirler, Bay Wetchy...başka bir belirti var mı? Boğazda kızarıklık? Sindirim sorunu?”</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;Herhangi bir bilgi veremedi; şaşkınlık içindeydi, evine gidene kadarki kısacık yolda karmakarışık şeyler söyledi. Her yerde felaket ve bela vardı. Zaten insanlar kısacık ömürlerini geçirmek için çok zorlanıyorlardı. İş yoktu. Sözünü etmeye değer iş yoktu. Çocukların kamı nasıl doyacaktı. Şimdi de köyde bir deli ortaya çıkmış, herkesi radyoya karşı kışkırtıyordu. Oysa radyolar birinci sınıf cihazlardı.</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;“Hıımm.”</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;Wenzel adında bir herifmiş. Yakınlarda yolda yürürken, defalarca “kablosuz” diye bağırmış. Oğlan çocuklarıyla gençler de baldırlarına vurarak alkış tutmuşlar.</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;Büyük bir öfke içinde, “Oysa adamın boyu benden bile kısa,” diye bitirdi sözlerini.</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;Evet, Wenzel denen adamdı bu. Wetchy’nin ise, ne boy, ne de en olarak sunabileceği fazla bir şey yoktu. Gülmemek için kendimi zor tuttum: “Evet, o soytarı, sizin, radyo denen cızırtılı kutunuzdan hoşlanmıyor...”</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;İncinmişti: “Böyle bir işi kurmak için çok uğraşırsınız Doktor Bey, ama yıkmak kolaydır... öyle değil mi?”</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;Bu arada eve varmıştık. Wetchy’nin evi benimkinin aynısı, su tesisatı dışında, benim daha sonra yaptırdığım bir sürü şey, bu evde yok. Hastanın yattığı oda karartılmıştı. Wetchy’nin, yatağın kenarına oturmuş olan kısa boylu kansı, ayağa kalktı, ilk önce sadece yukan kaldırılmış kollarının dokunaklı hareketini gördüm. Bazen karanlık kiliselerde diz çökmüş kadınlarda görürüm bu hareketi.</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;“İyi akşamlar Bayan Wetchy... odaya biraz ışık girmesini sağlasak nasıl olur...?”</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;“Öyle mi?” diye sordu çekinerek; ürkekti.</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;Panjur olmadığı için pencereye astığı büyük, kalın örtüyü çektim.</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;“Ama ışık gözlerini acıtıyor.”</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;Çocuk güvensiz ve korkulu gözlerle yüzüme baktı.</span></p>

  <p class="calibre1" style="text-align: justify;"><span class="calibre3"><span style="font-weight: normal;">&nbsp; &nbsp;Bu ailede her şeye korkunun altsesi hakimdi, onlan, ince ve</span> <span style="font-weight: normal;">çok</span></span> da dayanıklı olmayan bir sıcaklık için birbirlerine yaklaştıran sevginin ve ondan daha az etkili olmayan kısa boylu baba Wetchy'nin ataerkil koruyuculuğunun altsesiydi bu.</p>

  <p class="calibre1" style="text-align: justify;">&nbsp; &nbsp;Etrafımda dönüp duruyor, yolumu kapıyordu: “Ciddi birşey var mı, Doktor Bey?”</p>

  <p class="calibre1" style="text-align: justify;">&nbsp; &nbsp;“Önce oğlanı görmeme izin verin, Bay Wetchy... bana bir kaşık getirin.”</p>

  <p class="calibre1" style="text-align: justify;">&nbsp; &nbsp;“Kaşık getir,” diye emir verdi kadına.</p>

  <p class="calibre1" style="text-align: justify;">&nbsp; &nbsp;Soğuk kaşığı dilinin üzerinde sabırla tutan çocuk, ateşler içinde yanıyordu. Kızamık mı? Ama hiçbir yerde kızamık vakası yoktu. Fakat korku, hastalıkları çağırır, soluduğumuz temiz havadan mikroplan kendisine çeker.</p>

  <p class="calibre1" style="text-align: justify;">&nbsp; &nbsp;“Ciddi bir şey mi, Doktor Bey?”</p>

  <p class="calibre1" style="text-align: justify;">&nbsp; &nbsp;“Eh, belki de kızamık.”</p>

  <p class="calibre1" style="text-align: justify;">&nbsp; &nbsp;“Kıza...Aman Tanrım!”</p>

  <p class="calibre1" style="text-align: justify;">&nbsp; &nbsp;“Ama küçük bayan, hangimiz kızamık geçirmedik ki. ..ne kadar erken, o kadar iyi.”</p>

  <p class="calibre1" style="text-align: justify;">&nbsp; &nbsp;Yüzüme soru sorarmışcasına baktı, ama karşı çıkmayı göze alamamış, evet hattâ, çocuğun elini avuçlarının içine aldığında, yaşlı küçük bir adam gibi yastıklara gömülmesine hafifçe gülümsemişti.</p>

  <p class="calibre1" style="text-align: justify;">&nbsp; &nbsp;Daha sonra mutfakta elimi yıkadım. Elbette bunu evimde de yapabilirdim, fakat hastaların yanında elimi yıkamayı, eğitim amaçlı alışkanlık haline getirmiştim. Kolunda temiz bir havluyla, sanki çocuğunun sağlığı ve yaşamı benim elimi yıkamama bağlıymış gibi dikkatle bakıyordu yüzüme.</p>

  <p class="calibre1" style="text-align: justify;">&nbsp; &nbsp;Wetchy'nin iki çocuğundan büyüğü -beş yaşındaki kızı- masasına oturmuş, renkli kâğıtları şeritler halinde kesiyordu.</p>

  <p class="calibre1" style="text-align: justify;">&nbsp; &nbsp;“Biliyor musunuz, Bay Wetchy; çocuğun hastalığı süresince kızınızı akrabalarınıza göndermeniz gerekir ...bulaşmasın diye.”</p>

  <p class="calibre1" style="text-align: justify;">&nbsp; &nbsp;Bana şaşırarak baktı; söylediğim şeyi yapması olanaksızdı. Fakat bu arada hastalığın kıza da bulaşmış olabileceğini düşünmüştüm, bu her şeyi daha da karmaşıklaştıracaktı. O nedenle adama şu öneride bulundum: “Ya da en iyisi, kızı benim evimde, karantinaya ala-yım...benim emektar Karoline’in yapacak fazla bir işi yok...çocukta hastalık belirtisi görülürse size geri getiririm.”</p>

  <p class="calibre1" style="text-align: justify;">&nbsp; &nbsp;Wetchy; kansına koşmak istermiş gibi bir hareket yapmıştı. Fa<span class="calibre3" style="font-weight: normal;">kat kısa süre sonra aklı başına geldi, ya da bacaklannın dermanı kesildi. Üzerinde küçük kırmızımsı bir ajan bıyığının bulunduğu üstdudağını, sonra da tek-tük kırmızımsı kıllann görüldüğü kelini kuruladı; boşanan ter nedeniyle güçten düşmüş, konuşmaya mecali kalmamıştı.</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;Bu dağ köyüne savrulmuş, karşımdaki çilekeş kentliyi izliyordum. Hayatının anlamı olan küçük çocuğu korumak istemesine, onu bana teslim etmeye yanaşmamasına neden olan korkunun sahibi bu adam, onu küçümseyen veya onunla alay eden delikanlılar ve çiftçilerden daha çok hayatı anlamış görünüyordu. Buna rağmen adamın perişan hali sinirimi bozmuştu. Küçük Rosa’ya döndüm: “Eee, küçük hanım benim evime gelmek ister misin? Trapp’la kalmak ister misin?”</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;Çocuk ciddiyetle başını iki yana sallarken renkli şeritlerini kesmeye devam etti.</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;Wetchy, sanki küçük kızın bu tavn, konuya son noktayı koymuşcasına bir hareket yapmıştı.</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;Eee, ne yapalım, bence hava hoş.</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;Yaptıklannı görmek için Rosa’nın yanına yaklaştım. Wetchy’nin, çocuklannı ve kansını mutfağın taş zemininden yükselen soğuktan korumak için, masanın altına koyduğu -ocağın önünde de vardı-tahtalara basınca ağırlığımdan yukan doğru yükseldiler.</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;“Yine yapsana,” diye bağırdı çocuk şaşırtıcı bir canlılıkla.</span></p>

  <p class="calibre1" style="text-align: justify;"><span class="calibre3">&nbsp; &nbsp;<span style="font-weight: normal;">Wetchy de bön bön gülmüştü. “Bir kez daha yapın,” dedi o da. Kızamığı ve yaptığım öneriyi unutmuşa benziyordu.</span></span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;İyi, birdenbire güzel bir eğlence haline gelen hareketi tekrarlayarak vargücümle tahtalara basıp sallanmalannı sağladım. Baba ve kızı yine çok keyiflenmişlerdi.</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;Fakat ikisinin de çok hoşuna giden bu aptalca oyunu sonsuza kadar sürdürmek istemediğimden, “Bay Wetchy,” dedim “şimdi gidin ve kannızla bu meseleyi görüşün.”</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;Daha biraz önce keyiften ellerini ovuşturan Wetchy’nin yüz ifadesinden düş kınklığına uğradığı anlaşılıyordu, ben o sırada, keyifle kollannı yukan kaldıran Rosa’nın sevinç çığlıklan altında tahtalan sallarken, bana bir kez daha üzüntüyle baktıktan sonra gitti.</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;Wetchy çıktıktan sonra çocuk ansızın, “Eğer sende kalmaya gelirsem, benimle bu oyunu oynayacak mısın?” diye sordu.</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;Bu tahtalardan bulmam gerektiğini düşünmeden, “Evet,” dedim. Sanki kader, başıma gelecekler konusunda beni uyarmak ve korkutmak istiyordu, çünkü tam o anda çocuk, bir kez daha bağırdı: “Yine yapsana.” Aynı anda Wetchy ve kansı girdi içeri; adam, kendine gelmişti, artık terlemiyor, elleri de titremiyordu.</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;“Eee, ne karar verdiniz?” Çok da teşvik edici söylememiştim bu sözleri.</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;Çocuğu görünce bir kez daha kararsızlaşmışlardı, ama Bayan Wetchy nezaket söylemlerinin arkasına gizlenerek durumu çözmeye çalışıyordu: Bana zahmet vermek istemiyorlardı, başlarına böyle bir talihsizlik geldiğine göre, buna tek başlarına katlanmak zorundaydılar, ah bundan dolayı münasebetsizlik yapamazlardı.</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;Konuşma beni sabırsızlandırdığı için sözünü kestim: “Yani Rosa'nın kızamık olmasını uygun buluyorsunuz.”</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;Gözleri yaşla dolmuştu: “Hayır. . .hayır.” İtirazda bulunur ve yakarırcasına kaldırmıştı ellerini.</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;“Evet, küçük bayan, kötü bir niyetim yoktu ...ama olan oldu ... ve siz de artık gülseniz iyi olur, bu size daha çok yakışıyor:”</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;Kadın derhal itaat edip gülümsemeye çalıştı: “Evet... ama üzerindeki bu giysiyle ...” Çocuğu, misafirlik için süslemek üzere yanına gitmek istemişti.</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;“Hayır, olmaz,” diye emrettim “hastanın odasında bulunanların, çocuğa dokunmaması lazım . ..gerekli olan şeyleri Karoline gerektiği zaman gelip alır. ..”</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;“Çocuğa yaklaşma,” diye destekledi beni Wetchy, karısına sert bakarak. Sonra da benden bir ricada bulundu: “Ama ben size eşlik edebilirim değil mi? Ellerimi yıkayayım.”</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;Böylece yola koyulduk. Wetchy evrak çantasına çocuğun birkaç parça eşyasını tıkıştırmıştı, Rosa, bir elinde bebeğini, diğer elinde de karton kutuya koyduğu el işi malzemelerini taşıyordu, ben de, bu olup bitenlere Karoline’in ne diyeceğini merak ediyordum. Güneş Kuppron'un arkasında yeni kaybolmuştu, kayalıklardan aşağıya sıyrılıp inen akşam rüzgârı havayı serinletmişti. Wetchy, üşütmemek için evrak çantasına sıkıca sarılmıştı.. Arkamı dönüp baktım. Bayan Wetchy kapıda durmuş el sallıyordu. Yıkana yıkana solmuş</span> açık mavi önlüğünün altında kamının belirgin biçimde şiştiği görülmekteydi; eylülde doğum yapacaktı. Raşitik yapılı, kızılımsı yeni bir Wetchy daha gelecekti dünyaya.</p>

  <p class="calibre1" style="text-align: justify;">&nbsp; &nbsp;Sağımızdaki ağaçların arasından, akşamın, boz, sessiz ve donuk kayalıklarından rüzgâr, kayaları sıyırarak aşağı süzülüyor, orman, akşam vaktine özgü sızlanmalarla içine alıyordu rüzgârı. Hastalık devam ettiği sürece bende kalmaya gelen küçük çocuğu, sonsuza kadar evlat edineceğim hissine kapılmıştım birden, bunun, büyük ihtimalle kadının arkamızdan aptalca el sallamasının yarattığı anlamsız bir düşünce olduğunu bilmeme rağmen, tuhaf bir tedirginlik içindeydim. Gerçek bir çiftçi veya oduncu çocuğunu tercih ederdim aslında, bir de adının, bana aptalca gelen Rosa olmamasını, sanki geri dönüş olasılığının olup olmadığını öğrenmek ister gibi, bir kez daha dönüp baktım. Bayan Wetchy hâlâ el sallayarak kapıda duruyordu; ben de el salladım, çocuğun da annesine yanıt vermesi için uğraşmama rağmen, çocuk hiç oralı olmadı; sıkıca kollarına aldığı bebeğiyle konuşuyordu, bir kez bile arkasına dönüp bakmamıştı.</p>
</body>
</html>
