<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1" style="text-align: justify;"><span class="calibre3" style="font-weight: normal;"><br /></span></p>

  <p class="calibre1" style="text-align: justify;"><span class="calibre3" style="font-weight: normal;"><br /></span></p>

  <h2 style="text-align: center;"><span class="calibre3" style="font-weight: normal;">IX</span></h2>

  <p class="calibre1" style="text-align: justify;"><span class="calibre3" style="font-weight: normal;">Ağustos ayı, orak biçen bir başmeleğin hızıyla geçmişti toprağın üzerinden ve Anna Suck, toprağın emici gücüne daha fazla dire-nememiş, ilk başak kesimi sırasında ölmüştü. Kadını, toprağın içine kazılan ve sonsuzluğa kadar uzanan altı ayak derinliğinde bir çukura gömmüştük. Hasat çalışmalarını bırakıp Anna Suck’u son yolculuğuna uğurlamak ve onun, üzerinde kızgın parlaklığın titreştiği, giderek daha görkemli hale gelen güneşin titreştiği mezar tarafından nasıl yutulduğunu görmek için fazla gelen olmamıştı, zaten gelenler de aslında ona bakmaktan çok, araziye, ötelere uzanan tarlalara dikmişlerdi gözlerini. Orada, tahılın kuru tatlılığıyla iş, onları bekliyordu. Ve Anna Suck, başka bir mevsimde unutulacağından daha çabuk unutulmuştu.</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;Zira çalışma ritmi, insanlar için iyi bir efendidir; onları seçim yapmak zorunluluğundan ve zaten kullanamayacakları bir özgürlükten kurtarır. Ah evet, insanların karar vermek için fazla zamanlan yok, yaşam giderek daha hızlı ve daha hızlı yitip gidiyor, bu yitişin hızı yüzünden insanlar kötürümleşiyor. Benim de bu hız yüzünden birçok kez elim ayağım tutmaz olmadı mı? Hem de, bir süre daha dayanmaları, sahip oldukları bu kısa süre içinde işlerine geri dönmeleri ve kendi ritmlerine ayak uydurabilmeleri için, hayatın akış gücünün, hiç durmadan hareket eden büyük ekip-biçme dalgasının, onları, insana özgü acıların ötesine, hem çok hızlı, hem de büyük bir güçle çoğalan, üstesinden gelmek için insan ömrünün yetmediği ölüm dehşetinin ötesine taşıyacağı umuduyla, insanların dünyadaki yaşamlarını geçici olarak onarmakla görevli ben, kötürümleşmedim mi? Bu insanlar, toprağı süren çiftlik işçileri gibiler, kendilerine bir sonraki toprak dilimini, eğer dayanabilirlerse daha sonraki dilimleri de sürmeleri emredilen itaatkar işçiler olarak, şu talimatları veren sesi özlerler: Sadık ol, işini yap, dayan, bu hasadı kaldırana kadar dayan, yetersiz de olsa, tahılını harmana taşı, toprağı bir kez daha sür, ölümle arasında kısa bir süre kalmış olmasına rağmen, hâlâ sadakatle çalışan sadık çiftlik işçisi Andreas’ı örnek al, kendi sonsuzluğun için yap bunu, zira görevinin sesi olan ben,</span> kararının ve vicdanının yükünü üzerime aldım, ben vicdanının sesiyim ve sana ben yol gösteriyorum, senin yaşamının değiştirilemez anlamı benim. İnsanın hasretini çektiği ses, onu kurtarması için yüreği titreyerek özlediği ses bu, işte bu ses uğruna, sonsuz olanı sürekli geleceğe aktararak aşmak için, saban babanın elinden alınır oğula verilir, dünde ve yarında yatan, bugünün anlaşılmaz anında kavranılması olanaksız, binbir zorlukla hasattan hasada, ileriye, babadan oğula ve toruna taşınan, saban izinden saban izine, kırılgan ama yine de ağır bir yüktür bu. Saban izinin sonuna gelip, adeta umutsuzca arkasına dönünce şimdiye kadar oluşturduğu ve bundan sonra da oluşturacağı bunca saban izine rağmen, hiçbir zaman tarlanın sonuna kadar gelemeyeceği için umutsuzluğa kapılan çiftçi, görünmez ve duyulmaz olanın sakin kanat çırpınışlarıyla gökyüzünün en yüksek katına süzülerek, gökyüzü kadar büyük ve hafif, aynı zamanda ağır ve elbette gökyüzü kadar da anlaşılmaz ve uçucu şiddete sahip kendi anlamının esintisini, başının üzerinde hissedebilir ve bilinmeyeni bilmek için yüzünü kaldırdığında, bir zamanlar ağızdan çıkmış ve uzaklara giden bir soluktan, bir zamanlar söylenmiş bir sözden, veya sadece eski bir kuş ötüşünden, ‘yeniden başla’, ‘baştan başla, çünkü yine sonsuzluğun başlangıcındasın,’ diyen bir yankıdan başka hiçbir şey duymaz.</p>

  <p class="calibre1" style="text-align: justify;">&nbsp; &nbsp;Bir öğle sonrasında muayeneden dönerken, Lax’ın, köy yolunun üzerinde bulunan evinden binek arabasıyla çıktığını gördüğümde şaşırdım, hasat zamanının tam ortasıydı. Yanında, oğlu oturuyordu. Bana elini salladı ve durdu.</p>

  <p class="calibre1" style="text-align: justify;">&nbsp; &nbsp;“Bizimle birlikte Yukarı Köy’e gelmek ister misiniz, Doktor Bey?”</p>

  <p class="calibre1" style="text-align: justify;">&nbsp; &nbsp;Elbette isterdim. Şimdi tam hasat kaldırılırken Yukarı Köy’de ne yapacağını sordum.</p>

  <p class="calibre1" style="text-align: justify;">&nbsp; &nbsp;“Yukarıya, değirmene gidiyorum.”</p>

  <p class="calibre1" style="text-align: justify;">&nbsp; &nbsp;Lax’ın, yukarıda, geçidin üst tarafında, ormanın içindeki minik bir gölün akıntısıyla beslenen ve eskiden, büyük ihtimalle maden ocağı için kurulmuş küçük bir kereste atölyesi var. Lax, bazı çiftçilere özgü yayılma güdüsüyle, kesinlikle hiçbir değeri olmayan bu mülkü satın almıştı ve kereste atölyesini, kalas lazım oldukça çalıştırıyordu.</p>

  <p class="calibre1" style="text-align: justify;"><span class="calibre3">&nbsp; &nbsp;<span style="font-weight: normal;">“Demek değirmene gidiyorsunuz? Öyleyse ben de yaşlı Mittisler’i ziyaret edeyim...bir dakika bekleyin, birkaç ilaç alıp geleyim...” “Tamam, tamam, Doktor Bey, bizim acelemiz yok.”</span></span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;Yaşlı Mittis ve kansı, dağ geçidinin en yüksek noktasından hemen önce, ormanların arasında, otlağa benzer çayırlıkta bulunan küçük madenci yerleşimi “Lucken am Berg”te oturuyorlar. Mittis’in safrası var, kansı ise zayıflıktan muzdarip, yanıma sadece ilaç değil -daha da önemlisi- dükkândan biraz tütün ve şeker de alıyorum.</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;İstediklerimi aldıktan sonra hareket ettik. Adaleli ve babası gibi avcı bakışlı bir delikanlı olan genç Lax, arkaya oturmuştu, ben arabacı yerinde, babanın yanında oturuyordum. Gıcırtılar, tıkırtılar ve homurtulardan oluşan bir bulut içinde yavaşça ilerliyorduk, çünkü çiftçi atlan, bunlar gibi muhteşem hayvanlar olsalar da, tırıs gitmek için hiç uygun değiller. Lax’ın arabasına koştuğu atların, pirinç süslerle donatılmış, iki yanından küçük zincirlerin ucunda pirinçten yuvarlak ve ay şeklinde pulların sarktığı hamutları güneşin altında parıldıyordu. Hayvanların, kızıl-kahverengi ipeksi geniş kalçaları ritmik hareket ediyor, zaman zaman iki attan biri kuyruğunu kaldırırken makatını dışarı itip, birkaç topak bırakıyor ya da gaz çıkarıyordu.</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;“Diğer bütün hayvanlar bu işi durarak ya da oturarak yaparlar,” diye fikir yürüttü Lax, “sadece atlar koşarken gidermek zorundalar hacetlerini . ..bunu bizim de denememiz gerekirdi ...Deh.”</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;Fakat yokuş yukarı çıkarken hiçbir ‘deh’in yaran yoktu, iki hayvan en yavaş yürüyüşleriyle yol alıyorlardı; arabanın ağırlığının hiçbir rol oynamadığı uzun güçlü adımlar atıyordu hayvanlar. Şapellerin önünden geçerken âdet olduğu üzere haç çıkaran Lax, bazen de tarlada çalışanları kırbacıyla selamlıyor, insanlar da ona el sallayıp arkamızdan bakıyorlardı, işin en yoğun olduğu mesai gününde düğüne gidiyor gibiydik.</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;“Şaşırıyorlar,” dedi Lax.</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;Başka bir şey söylememişti, ben de kalas bile yükleyemeyeceği bu binek arabayla neden değirmene gittiğini sormamıştım. Lax'ın oğlu, Trapp’la birlikte, hiç konuşmadan arkada oturuyordu.</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;Neredeyse bütün tarlaların üzerinde ekin demetleri durmaktaydı, bazı yerlerde hâlâ ekinler biçiliyordu, fakat hasada erken başla</span>yanlar, aşağıya, harman yerine götürmek için ürünlerini yüklemişlerdi. Gerçi harman makinesi hâlâ, itfaiye garajının yanındaki yerinde duruyordu, fakat kısa süre önce oradan geçerken -demircinin hemen arkasında- garajın açık kapısından, makinenin kullanıma hazırlandığını ve temizlendiğini görmüştüm.</p>

  <p class="calibre1" style="text-align: justify;">&nbsp; &nbsp;“Elle harman yapmaya ne diyorsun, Lax?”</p>

  <p class="calibre1" style="text-align: justify;">&nbsp; &nbsp;“Elle mi?”</p>

  <p class="calibre1" style="text-align: justify;">&nbsp; &nbsp;“Eee, Marius harman makinesinin kullanılmasını istemiyor ya<span style="font-size: 1em;">...”</span></p>

  <p class="calibre1" style="text-align: justify;">&nbsp; &nbsp;Güldü: “Evet, evet, ona katılan birkaç kişi var... istiyorlarsa yapsınlar, bence bir sakıncası yok. ..Deh.”</p>

  <p class="calibre1" style="text-align: justify;">&nbsp; &nbsp;Yol kenannda ekin tozuyla kaplı birkaç ağaçla çalılığın yapraklan ve hattâ dalları kurumuş, toprağa doğru eğilmişlerdi, yerine getirilmiş bir iş sonrasında olduğu gibi yorgunluktan titriyorlar gibiydi. Bizim çıkardığımız gıcırtı ve çatırtının ürküttüğü bir yaban güvercini sürüsü, öte taraftaki ormanın kıyısına yükseldi. Parlak havada kanatlan panldıyordu.</p>

  <p class="calibre1" style="text-align: justify;">&nbsp; &nbsp;“Neden katılıyorlar Marius’a?”</p>

  <p class="calibre1" style="text-align: justify;">&nbsp; &nbsp;Lax, omuzlarım silkti: “Kimbilir. ..Marius onlan, makinelerin bir sürü insanı aç bıraktığına, bunun için de tahıl fiyatlarının düştüğüne inandırdı.”</p>

  <p class="calibre1" style="text-align: justify;">&nbsp; &nbsp;“Hıımm, bunlar dünyayı düzeltme iddiasında olan birinin laflan, bir yerlerde okumuş olmalı ...Peki siz ne düşünüyorsunuz, Lax?” Yine güldü: “Başkaları denesin, fiyatlann gerilemesi benim işime gelir...Aynca her şeyi kendisi yapan küçük toprak sahiplerinin harmanı elle kaldırması kolay, oysa ben makine yerine harmancılan çalıştırmaya kalksam, daha pahalıya mal olur.”</p>

  <p class="calibre1" style="text-align: justify;">&nbsp; &nbsp;“Ama siz, Marius’un altın aramasını onaylıyorsunuz.”</p>

  <p class="calibre1" style="text-align: justify;">&nbsp; &nbsp;“O başka bir iş,” dedi kısaca.</p>

  <p class="calibre1" style="text-align: justify;">&nbsp; &nbsp;Yukarı Köy’ün içinden geçtik. Ortalıkta sessizlik ve terk edilmiş ahır kokusu vardı. Gürültümüze birkaç çocuk dışarı çıktı. BerghoPta da kimse yoktu; Gisson Ana da pencereye çıkmamıştı.</p>

  <p class="calibre1" style="text-align: justify;">&nbsp; &nbsp;Köyden geçip Suck’un evini gördüğümüzde, durup dul adamı ziyaret edebileceğimizi söyledim.</p>

  <p class="calibre1" style="text-align: justify;">&nbsp; &nbsp;“Neden olmasın?” dedi Lax ve tekerleğin üzerinden aşağıya at<span class="calibre3" style="font-weight: normal;">larken dizginleri oğluna verdi, “neden olmasın, nasılsa daha zamanımız var.”</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;Suck’un ahşap evinin bulunduğu küçük tepeyi çıktık. Gelişimizi fark eden Suck, bizi selamlamak için evin hemen yanındaki küçük ahırdan çıkmıştı.</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;Gemici sakalının çevrelediği yuvarlak suratı kırmızılığını biraz yitirmiş, göz çukuru kemiğinin altındaki yanaklar bir parça çökmüştü; ölen insana kederlendiği belli oluyordu.</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;“Eee, işler biraz yoluna girdi mi, Suck?”</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;“Eh işte, şöyle böyle...Çok çocuklu bir Wittiber<a id="footnote1"></a><sup class="calibre7"><a href="../Text/#bookmark0">1</a></sup>.”</span></p>

  <p class="calibre1" style="text-align: justify;"><span class="calibre3">&nbsp; &nbsp;<span style="font-weight: normal;">“Yeniden evlenmen gerekir, Suck,” dedi Lax.</span></span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;“Herhalde gerekecek,” diye yanıtladı onu Wittiber.</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;Lax, iki eliyle havada iki memeyi tutar gibi yapmıştı: “Kendine, bir şeye benzeyen birini alırsın ...bu da bir şeydir yani.” Güldü: “En azından başlangıç için.”</span></p>

  <p class="calibre1" style="text-align: justify;"><span class="calibre3">&nbsp; &nbsp;<span style="font-weight: normal;">Suck iç geçirdi. İç geçirmekte haklıydı. Şimdiye kadar yanında, “İlk dansımızı anımsıyor musun?” diyebilen biri vardı ve yatağa yattıklarında bir sürü ortak yaşanmış hatırlıyorlardı. İşte o biri şimdi çürümüş ve sonunda kokmuştu. Oysa şimdi, çocuklar veya evin idare edilmesi bahanesiyle de olsa, “Hatırlar mısın?” diyemeyecek biri gelecek, eskiyi anımsamadan, sonsuzluğu düşünmeden, sadece o</span></span><span style="font-size: 1em;">&nbsp;an için, hem de sadece insanda cinsellik hiçbir zaman bitmediği, erkeklerle kadınlar hep birleştikleri için olacaktı bu, hattâ belki çocuk bile yapacaklardı. Oysa an yoktur.</span></p>

  <p class="calibre1" style="text-align: justify;"><span class="calibre3">&nbsp; &nbsp;<span style="font-weight: normal;">“Evet,” dedi Lax, “kendine bir şeye benzeyen birini. de alabilirsin... bu</span></span> sana <span class="calibre3" style="font-weight: normal;">kesinlikle iyi gelir.”</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;Suck başını salladıktan sonra sordu: “Nereye gidiyorsunuz?”</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;“Değirmene.”</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;Suck benim kadar ketum değildi: “Eee, binek arabayı almışsın.”</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;“Evet,” dedi Lax tedirgin, “yukarıda yapmamız gereken bir şey var.”</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;“Haa,” dedi Suck, bir an için eski neşeli hali gelip geçmişti yüzünden.</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;“Haa diyecek bir şey yok bunda,” diye sinirlendi Lax.</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;“Ben sadece şu an senin oduna ihtiyacın olmadığım, odunu yukarıda bırakmak niyetinde olduğunu düşündüm.”</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;“Odun kesmeyeceğim, sadece kereste atölyesine çekidüzen vereceğim.”</span></p>

  <p class="calibre1" style="text-align: justify;"><span class="calibre3">&nbsp; &nbsp;<span style="font-weight: normal;">“Tamam da, eğer&nbsp;günün&nbsp;birinde, mesela maden ocağına destek kazıkları yapmak için odun kesmen gerekirse, bir tek Wenzel’e güvenmemelisin ...o da her şeyi bilmiyor.”</span></span></p>

  <p class="calibre1" style="text-align: justify;"><span class="calibre3"><span style="font-weight: normal;"><br /></span></span></p>

  <p class="calibre1" style="text-align: justify;"><span class="calibre3">&nbsp; &nbsp;<span style="font-weight: normal;">Şimdi de Lax, o eski gizli bıyık altı gülümsemesiyle gülüyordu, ben de zor tutuyordum kendimi.</span></span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;Lax, incinmiş gibi yaptı: “Wittiber olduğun için seni ziyarete geldik, ama sen hâlâ o eski aptal şakalannla dolusun.”</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;Ve gitmek için ağır göbeğini döndürdü.</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;“Siz de mi gidiyorsunuz, Doktor Bey?” diye sordu Suck.</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;“Evet, yukarıya, Mittisler’e gidiyorum.” &nbsp;&nbsp;&nbsp;,</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;Kulağıma fısıldadı: “Şapelin oradan mı döneceksiniz eve?”</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;Bir şey söylemeden başımı salladım. Küçük kilisenin önünden geçen dar yol, hem daha kısa, hem de daha güzeldi.</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;“Belki orada rastlaşınz,” diye fısıldadı Suck. l.ax adama dönmüştü, “Hoşça kal Suck,” deyip omzuna dokundu: “Evlenmek konusunda elini çabuk tut.”</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;Yolumuza devam ederken canı sıkkın ve düşünceliydi. Bir süre geçtikten sonra konuşmaya başladı: “Şu dağla ilgili yaratılan gizeme kanmamak lazım . ..değil mi, Doktor Bey?”</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;“Eh,” dedim “kimsenin Marius’tan daha fazla sırn olamaz.” Sıkkın, etkilenmiş bir ifade vardı yüzünde: “Benim sırlara ihtiyacım yok. ..Wenzel, olanları olduğu gibi söylüyor, gizemli davranmıyor.”</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;Artık çam ormanının yılan gibi kıvrılan yolunda adım adım ilerliyorduk. Yol kenarlarında yer yer yapraklanmış ağaçlar, ot ve çan çiçekleri vardı. Ormanın içinden, kesilen ağaçların yumuşak gürültüsü geliyordu. Ötmekte olan birkaç kuş, biz yaklaşınca susmuştu. Yukarıda, hasat vakitlerine özgü bir gökyüzü parıldıyor, aşağıda ise hafif esen rüzgâr serinletiyordu. Ama buna rağmen atlann böğründe, koyu parlak ter şeritleri oluşmuştu.</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;Küçük bir kayranın tam ortasındaki dönemeçte çarmıha gerilmiş Isa heykeli çarpıyordu göze. l.ax, bir kez daha haç çıkardı:</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;“Kimbilir, belki de bu, gerçekten daha doğru olandır,” diye açıkladı ardından.</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;“Neden daha doğru?”</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;Sorum yanıtsız kalmıştı.</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;Yol ayrımına gelince, “Tann razı olsun,” deyip arabadan indim, değirmene ve Yeşil Göl anlamına gelen Grünüsee’ye gitmek için sağa sapmak gerekiyordu.</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;“Bir şey değil, Doktor Bey, lafını etmeye değmez. Aşağı inmek isterseniz burada buluşabiliriz.”</span></p>

  <p class="calibre1" style="text-align: justify;"><span class="calibre3">&nbsp; <span style="font-weight: normal;">&nbsp;“Teşekkürler Bay Lax, yukardaki yoldan gideceğim eve, akşam gezisi yapmış olurum.”</span></span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;Beni kamçısıyla selamlayıp, atlan orman yoluna doğru sürdü. Karayolunun, çok tozlu olmayan kenarından yürüyor, Suck’u ve dağ şapelinde bana verdiği tuhaf randevuyu düşünüyordum, yaklaşık yirmi dakika sonra Yüksek Geçit'teki Lucken adlı yerleşim bölgesine ulaşmıştım.</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;Burada insanlar yalnız bir yaşam sürer; ne eski madenci yerleşimiyle, ne de Aşağı Köy'le fazla bir ilgileri yoktur ve dağ geçidinde artık daha sık görülen otomobiller hesaba katılmazsa -ki onlar için, bira satışının yapıldığı beyaz bir kulübe bile inşa edilmişti- her şey beş yüz yıl öncesi gibiydi.</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;Yaşlı Mittisler’in evinin geçmişi, birkaç yüzyıl öncesine dayanıyor olmalı. Koyu kahverenkli ve yosun tutmuş ev, yayla çayırının ortasında hâlâ beyazlığını koruyan bira kulübesinden fazla uzakta değil, yanında ve yine neredeyse aynı yaşta, domuz ahırı, keçi ahırı, odunluk, sözün kısası gerekli olan her şey var.</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;İçeri girdiğimde yaşlı Mittis’i mutfakta otururken buluyorum; beni görünce, artık dışarıya bir bakış bile gönderemeyen porselenimsi gözlerinin yer aldığı, köseleyi andıran, buruş buruş yüzünde, sevinçli bir gülümsemeyle şekillenen birkaç yeni kırışık oluşuyor.</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;“Eee, Mittis Baba, durumda bir değişiklik var mı? ...İşler yolunda mı?”</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;Sesi ağlamaklı bir hal alıyor: “Tütünüm kalmadı. .. ”</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;Hep aynı şey oluyordu; aldığım tütün ve şekeri çıkardım.</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;“Bu kadar çok tütün içmemelisiniz Mittis Baba, sağlığınız için iyi değil...”</span></p>

  <p class="calibre1" style="text-align: justify;">&nbsp; &nbsp;Çabucak soğuk piposunu doldururken, dediklerimi duymazdan gelmişti.</p>

  <p class="calibre1" style="text-align: justify;">&nbsp; &nbsp;“Bu kadar çok içmemelisiniz...”</p>

  <p class="calibre1" style="text-align: justify;">&nbsp; &nbsp;“Bana yiyecek bir şey de vermiyor. .. ”</p>

  <p class="calibre1" style="text-align: justify;">&nbsp; &nbsp;İçeriye giren kansını kastediyordu, bu da yeni bir şey değildi, iki ihtiyarın durumu hiç de fena sayılmazdı; sahip oldukları küçük tarlayı, evlenmemiş kızlan Marie'nin çekip çevirmesine ve devlet ormanlarından birinde çalışan oğullarının ara sıra birkaç kuruş göndermesine rağmen hep aynı bildik şarkıyı tekrar ediyorlardı.</p>

  <p class="calibre1" style="text-align: justify;">&nbsp; &nbsp;“Yalan söylüyor,” dedi yaşlı kadın. Şimdi de kadın, o bildik şikayetini yineledi: “Beni dövüyor.”</p>

  <p class="calibre1" style="text-align: justify;">&nbsp; &nbsp;Avcılık ve odunçuluk yapan bu yaşlı adamın, kansını dövdüğü zamanlar olmuştu mutlaka. Kadın için bu, dün olmuştu, bugün olmuştu. İnsan, ölüme ne kadar yaklaşırsa, geçmiş yaşamını daha yakınına çeker; anıların ipliği giderek kısalır, giderek birbirine karışır, karmakarışık bir şimdiki zaman olur. İşte bu nedenle yaşlı çift, yıllar öncesinde kalmış kavgalarını, o kadar güçten düşmüş olmalarına rağmen, şaşırtıcı bir canlılıkla bugüne taşıyorlardı.</p>

  <p class="calibre1" style="text-align: justify;">&nbsp; &nbsp;“Bugün yemekte ne var?”</p>

  <p class="calibre1" style="text-align: justify;">&nbsp; &nbsp;“Köfte ve sütlü çorba.”</p>

  <p class="calibre1" style="text-align: justify;">&nbsp; &nbsp;Her zamanki menü. “Gördün mü, Mittis Baba,” dedim, “leziz yiyecekler varmış.”</p>

  <p class="calibre1" style="text-align: justify;">&nbsp; &nbsp;Dediğimi duymadı. Belli ki hiçbir yiyecek, hiçbir besin maddesi, hayalini beslemeye yeterli gelmiyordu. Acaba hayali onu nerelere götürüyordu?</p>

  <p class="calibre1" style="text-align: justify;">&nbsp; &nbsp;Yaşlı adam aniden, “Artık avlanma izni verilmeli,” dedi.</p>

  <p class="calibre1" style="text-align: justify;">&nbsp; &nbsp;“Ne yani, Mittis Baba, bu yaşta tekrar elinize tüfek mi alacaksınız!”</p>

  <p class="calibre1" style="text-align: justify;">&nbsp; &nbsp;“Kocam, hiçbir zaman eline tüfek almadı,” dedi kadın araya girerek, av işinin gizlenmesi gereken bir şey olduğu kalmıştı belleğinde.</p>

  <p class="calibre1" style="text-align: justify;">&nbsp; &nbsp;Kansının itirazı nedeniyle kışkırtılan adam, ısrar etti söylediklerinde: “Çok ateş ettim ben.”</p>

  <p class="calibre1" style="text-align: justify;">&nbsp; &nbsp;“Söylediklerinin hiçbiri doğru değil.”</p>

  <p class="calibre1" style="text-align: justify;">&nbsp; &nbsp;İşte bilmecenin çözümü buydu; avlandıkları o güzel günlerde eve getirdiği karaca ve keçi eti kızartmalarının hayaliyle adam, şu an önüne konan şeyleri yiyecek olarak görmüyordu.</p>

  <p class="calibre1" style="text-align: justify;">&nbsp; &nbsp;“Mittis Baba, artık insanın dişleri yoksa, sütlü çorba daha iyidir...”</p>

  <p class="calibre1" style="text-align: justify;">&nbsp; &nbsp;Evet doğru noktaya atış yapmıştım; arayış içinde olan hayali şimdi ne istediğini biliyordu, adamın yüzündeki kırışıklıklar çoğaldı, dilini açıkgöz bir tavırla şapırdatarak şöyle dedi: “Sütlü çorba mı? Ah hayır. ..”</p>

  <p class="calibre1" style="text-align: justify;">&nbsp; &nbsp;“Hadi şimdi, muayenemizi yapalım, Mittis, ve gömleğimizi çıkaralım.”</p>

  <p class="calibre1" style="text-align: justify;">&nbsp; &nbsp;“Karacanın budu ... günümüzün gençleri, artık hiç ateş edemiyorlar...”</p>

  <p class="calibre1" style="text-align: justify;">&nbsp; &nbsp;“Hadi, gömleği de çıkarın...evet, baba...” Karaciğerdeki şişkinliği elimle yoklamaya çalıştım, “Acıyor mu?”</p>

  <p class="calibre1" style="text-align: justify;">&nbsp; &nbsp;“Hayır. .artık ateş etmek serbest olduğuna göre...”</p>

  <p class="calibre1" style="text-align: justify;">&nbsp; &nbsp;Durdum: “Bunu size kim söyledi?”</p>

  <p class="calibre1" style="text-align: justify;">&nbsp; &nbsp;“Marie... ”</p>

  <p class="calibre1" style="text-align: justify;">&nbsp; &nbsp;“Bu doğru değil. ..” dedi ocağın başında duran yaşlı kadın. Mittis, sakince yanıtladı: “Evet, doğru.”</p>

  <p class="calibre1" style="text-align: justify;">&nbsp; &nbsp;“Peki Marie nereden öğrenmiş?”</p>

  <p class="calibre1" style="text-align: justify;">&nbsp; &nbsp;“Aşağıya, köye inmişti.”</p>

  <p class="calibre1" style="text-align: justify;">&nbsp; &nbsp;Gerçek payı olabilirdi. Bana, Wenzel şakalarına devam ettiği sürece bu köyde her türlü söylenti çıkabilirmiş gibi geldi.<span style="font-size: 1em;">&nbsp;</span></p>

  <p class="calibre1" style="text-align: justify;"><span style="font-size: 1em;">&nbsp; &nbsp;Yaşlı Mittis'in düşünceleri iyice gerilmişti: “O zaman avcıların hepsini vuracağım... ”</span></p>

  <p class="calibre1" style="text-align: justify;">&nbsp; &nbsp;“Gerçekten de bunu yapabilecek durumdasınız, giderek daha sağlıklı oluyorsunuz.”</p>

  <p class="calibre1" style="text-align: justify;">&nbsp; &nbsp;Muayene bitmişti, Mittis’in durumunda değişiklik olmaması şaşırtıcıydı. Daha yaşlı kadını da muayene edecektim; steteskobumu çıkardım.</p>

  <p class="calibre1" style="text-align: justify;">&nbsp; &nbsp;“Avcı Mumer bana bir kez ateş etmişti. ..şimdi görecek gününü,” diye güldü yaşlı adam.</p>

  <p class="calibre1" style="text-align: justify;">&nbsp; &nbsp;Sanırım bu olay altmış yıl önce olmuş olmalıydı. Fakat nefret zaman tanımaz.</p>

  <p class="calibre1" style="text-align: justify;">&nbsp; &nbsp;“Onu bağışlayamaz mısınız, Mittis Baba?”</p>

  <p class="calibre1" style="text-align: justify;">&nbsp; &nbsp;Yüzüme anlamadan baktı: “Bütün avcıları vuracak birinin gelmesi gerekiyor... hepsini...tabii ki günümüzün gençleri... ama o artık gelecek. ..”</p>

  <p class="calibre1" style="text-align: justify;">&nbsp; &nbsp;Bu arada ben, yaşlı kadını muayene etmeye başlamıştım. Sanının gerek kadının, gerekse de kocasının vücuduna yıllardır su değmemişti; fakat köy doktorları bu tür şeylere alışkındır, temizlikle ilgili ahkam kesip bu insanları küçümsemek yerine, insan ruhuna biraz saygı duymayı öğrenirler. Adına vücut dediğimiz mucizenin yıkanıp yıkanmadığının, ruhla kıyaslandığında hiç de mükemmel olmayan bu kabın, evet, okuma yazma bile bilmeyen bu iki yaşlı insan örneğinde gördüğümüz gibi, hiç işlenmemiş, hiç şekillendirilmemiş bir ruhla bile kıyaslandığında, ne önemi olabilir ki?</p>

  <p class="calibre1" style="text-align: justify;">&nbsp; &nbsp;“İşte tam buraya vurdu,” dedi buruşmuş kadıncağız omzunu göstererek.</p>

  <p class="calibre1" style="text-align: justify;">&nbsp; &nbsp;“Hâlâ acıyor mu?”</p>

  <p class="calibre1" style="text-align: justify;">&nbsp; &nbsp;“Evet, çok.”</p>

  <p class="calibre1" style="text-align: justify;">&nbsp; &nbsp;Acı çok dayanıklı, gereğinden fazla uzun sürmüş bir yaşamın külü içinde bile, hâlâ kor halinde yanan nefret kadar dayanıklı. Bir zamanlar, taraflara haz vermiş uzun bir beraberlikten geriye ne kaldı? Hâlâ ilk günkü yerlerinde duran, kimbilir ne zamandır havalandırılmamış iki dar yatağın dayalı olduğu duvarda asılı ve odanın tek süsü diyebileceğimiz düğün fotoğrafından başka hiçbir şey, nefretten başka hiçbir şey kalmadı geriye. Yine de, bu fotoğraf, nefretin, daha ilk başlardaki hamlığıyla bir kurtarıcının -bu kurtarıcı bütün avcıları vuracak biri olsa da- özlemini duyan insan ruhunun en eski ve en kötü yol aydınlatıcısı olan nefretin başyapıtı.</p>

  <p class="calibre1" style="text-align: justify;">&nbsp; &nbsp;“İşte ilacın Mittis Ana...biraz da şeker...”</p>

  <p class="calibre1" style="text-align: justify;">&nbsp; &nbsp;Masanın üzerinde duran şekeri çoktan fark etmişti. Fakat, hem öyle yapması gerektiği için, hem de minnet ifadesi olarak, gözlerindeki birkaç damla yaşı siliyor.</p>

  <p class="calibre1" style="text-align: justify;">&nbsp; &nbsp;“Hacı mutlaka alın, çayı da ... ”</p>

  <p class="calibre1" style="text-align: justify;">&nbsp; &nbsp;“Tamam.”</p>

  <p class="calibre1" style="text-align: justify;">&nbsp; &nbsp;“Marie nerede?”</p>

  <p class="calibre1" style="text-align: justify;">&nbsp; &nbsp;Kapıyı işaret etti.</p>

  <p class="calibre1" style="text-align: justify;">&nbsp; &nbsp;“Belki de karşılaşırım onunla...hoşçakalın Bay ve Bayan Mittis.” İlacın nasıl kullanılacağını bir kez daha tembihlemek için Marie’yi görmek istiyordum. Ama çok da yana yakıla arayacak değildim, nihayetinde bu insanlar için şeker ilaçtan daha önemliydi. Dağ şapeline giden yol, geçidin en yüksek noktasında, araba&nbsp;<span style="font-size: 1em;">yoluna açılıyor. Fakat oraya kadar yürümeyeceğim, yolun sağındaki çimle kaplı taşlı bayın tırmanmam, sonra, ormanın içinde, çam yapraklarıyla örtülü zeminde kaymamak için ayaklarımı dışa doğru açarak bir miktar ilerlemem gerekiyor ve işte yukarıdaki yoldayım; yol buradan, neredeyse Kuppron'un sarp kayalıkları boyunca, Cüceler Kuyusu’na ve şapele kadar uzanıyor, eski dar yolun devamı olan bu yol, sanının araba yolundan daha eski, tarihöncesi zamanlarda, geçide tek bağlantı bu olmalıydı.</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;Akşam altı sularıydı, orman çoktan uysallaşmıştı. Geniş dağ otlağından çıktıktan sonra, hemen solumda göz alabildiğine uzanan Kuppron'un sarp kayalıkları da grileşerek yumuşamışlardı, güneş, dağ sırtının sadece tepesini aydınlatıyordu. Çayırın üzerinde birkaç saman demeti görüyorum, sessiz ormanın ve otun akşam vakitlerine özgü kokusu, seyrek karaçam ağaçlarıyla kaplı bölgeye geçmek için yavaşça yukarı çıkıyor. Yukarıdaki yüksek yayladan çıngırak sesleri geliyor, daha da alçalmış ve gündüz örtüsü çekilmiş gökyüzünde yırtıcı bir kuş süzülüyordu.</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;Bu arada, ormandan gelen değirmen sesi giderek yoğunlaşmıştı, ağır ağır dönen çarkın tıkırtısı ve bıçkı makinesinin aralıklarla gelen boğuk gıcırtısı duyuluyordu. Lax, kesim yapıyor, büyük olasılıkla maden ocağı için payanda hazırlıyordu, düşünerek hareket eden, para kazanma hırsıyla dolu bir adam, boyutlarını da, kullanıp kullanamayacağını da bilmeden stok yapmak için tahta biçiyordu. Ruhunun derinliklerine gizlenmiş güdüleriyle yapıyordu bunu ve belki de her kestiği odunun arkasından, etli ve geniş göğsünde haç çıkarıyordu. Aşağıya Grünsee'ye giden yol ayrımına yaklaştıkça ses daha da belirginleşmişti. Sonra aniden kesildi.</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;Grünsee'ye giden yol ayrımı aslında bir dere yatağı. Aşağıda, hareketsiz bir gözü andıran, kenarları çam ağaçlarının oluşturduğu gür kirpiklerle bezeli gözkapağı gibi açılmış göl, dağdan gelen sayısız su akıntısıyla beslenir ve bu küçük derenin kaynağı da burasıdır işte. Dere, yamaca ulaşmadan önce, kaya parçalan ve tarçın çalılıkları arasından, neredeyse hareketsiz kıvrılarak ilerler, derenin pınarı, bataklık halindeki küçük bir dağ merasından akmaktadır. Çürümüş bitkilerin sonbahara özgü o tatlımsı kokusuna, gökyüzünde güneş parıldarken bile dağ kaynaklarının üzerinde titreşen, ama parlaklığı, gümüşten bir yankı, asla geçici olmayan bir boru sesi gibi, akşama kadar, geceye kadar koruyan, o serin ve boğucu çürük kokusuna, devedili, baldıran, çançiçeği ve nergisin kokusu karışır. Çayır diplerinde biriken su, olağanüstü berraktı, dibindeki her kökçük görünüyordu. Yaylalarda otlayan hayvanların ürettiği hayvan gübresi boldu ve orada burada görünen kaya parçalarının üzeri taze, açık yeşil yosunla kaplanmıştı. Av hayvanları buraya su içmeye gelirler, Trapp da uzun uzun dilini şapırdatarak su içti. Kayalıklar kararıyordu, yaydıkları ışık zayıflamış, eteklerindeki güneş şeridi kaybolmuştu.</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;Yolun, içinden geçip yine hafif bir eğimle aşağıya yöneldiği örümcek ağlarıyla sanlı sık çalılıkların üzerinde ve akşama özgü böcek seslerinde de, güneşin geride bıraktığı hâlâ canlı bir şeyler vardı. Orman daha da yakınlaştı, yol, kahverengi bir koyulukla çevrelenmişti, fakat çalılıklardan çıkınca henüz aydınlığını yitirmemiş akşamın, dağ şapelinin, karşıdaki tepelerin, güneş ışıklarıyla sarı sarı parlayan başak tarlalarının ve uzun demet sıralarının bulunduğu vadinin üzerinde uzandığım gördüm. Cüceler Kuyusu'nun üzerindeki taştan yılan kafası solumda kalmıştı.</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;Şapelin merdivenlerinde Suck ile Dağlı Mathias oturmaktaydı.</span></p>

  <p class="calibre1" style="text-align: justify;"><span class="calibre3">&nbsp; &nbsp;<span style="font-weight: normal;">Av tüfeklerini bacaklarının arasına almışlardı.</span></span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;Bu manzarayı görünce, “Vay canına,” dedim.</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;Güldüler, Wittiber de gülmüştü.</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;“Eee neler oluyor?”</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;“Birazdan göreceksin,” dedi Dağlı Mathias.</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;“Biraz sonra,” dedi Suck.</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;Ayağa kalmışlardı: “Gelin Doktor Bey, artık zamanıdır.”</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;Cüceler Kuyusu'na doğru çıktık, ikisi de hiç konuşmuyor, gizemli davranıyorlardı, yüzlerindeki gülüş henüz kaybolmamıştı.</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;“Yoksa siz kaçak avlanmak niyetindesiniz de doktoru da yanınızda mı istiyorsunuz?”</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;“Olabilir.”</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;Cüceler Kuyusu’nun örülmüş girişinin önüne gelince, biraz kararsızca çevreye göz gezdirdiler. Suck kafasını kaşıdı. Girişin yakınlarındaki kayalar yarıklarla doluydu. “Yukarıya,” dedi Mathias.</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;Kayaların arasından yukarıya doğru son derece rahat yürümüştük. Burası büyük bir kürsüye benziyordu. Sonunda Suck, küçük bir kaya düzlüğüne çıkmak istedi.</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;“Dur!” dedi, Dağlı Mathias ve elindeki sopayı hızla indirdi.</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;Hâlâ sıcaklığını koruyan büyük taşın üzerinden küçük siyah bir yılan düşüyor aşağıya, Trapp, yılanı yakalamak istiyor, fakat hayvan yumuşak bir hızla kayıp gidiyordu.</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;Mathias, kayalık alanı tamamen temizledi ve biz de kendimizi yukarı çektik. Trapp aşağıda kaldı.</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;Gerçekten yüksek bir kayanın üzerinde oturuyor, maden ocağının girişini ve ormanı görüyorduk. lkisi de tüfeklerini yanlarına bırakmışlardı.</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;“Burası oldukça rahat,” dedi Suck, biraz öne çıkmış kayaya sırtını dayarken.</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;“Bana bütün bunların ne anlama geldiğini söyleyecek misiniz?” dedim.</span></p>

  <p class="calibre1" style="text-align: justify;"><span class="calibre3">&nbsp; &nbsp;<span style="font-weight: normal;">“Av bekliyoruz,” diye yanıtladı Mathias.</span></span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;Suck’a baktım. Hâlâ gülebilen, barışçıl ve sakin yüzünden, sevgi elinden kaçıp gittiği, koktuğu, çürüyüp yok olduğu için, kederin iki yumuşak delik açtığı bu yüzden, korkutucu bir nefret süzülüyordu ve daha demin gülümseyen adam, sadece, “Wenzel,” dedi.</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;“Wenzel mi? Yukarı mı geliyor?”</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;“Evet, madene geliyor.”</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;“Onu öldürmek mi istiyorsunuz?”</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;Susuyorlardı.</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;Suck güldü, ama kötücül bir gülüştü bu: “Aslında en iyisi bu olurdu.”</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;“Hayır,” dedi Dağlı Mathias, “fakat o da maden kuyusuna dokunmamalı.”</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;“Yalnız mı geliyor?”</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;“Sanmam, yanında adamları var ya.”</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;“Muhafız kıtası,” dedim.</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;Bu laf hoşlarına gittiği için yine güldüler.</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;“En kötüleri Laxlar,” dedi Suck, “baba ve oğul Lax.”</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;“Benim aklımdan Krimuss geçmişti.”</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;“Krimuss daha iyi, o sadece hasis herifin teki, istediği tek şey para, kimseye miras kalmasın diye de ölmek istemiyor ...”</span></p>

  <p class="calibre1" style="text-align: justify;">&nbsp; &nbsp;“Peki Lax?”</p>

  <p class="calibre1" style="text-align: justify;">&nbsp; &nbsp;“İşi Lax eline aldı. ..Maden çıkarına hakkından yararlanması için bütün cemaati işliyor...”</p>

  <p class="calibre1" style="text-align: justify;">&nbsp; &nbsp;“Ama bunun için maden ocağı yetkililerine ve daha kimbilir nelere ihtiyaçları var ...öncelikle de paraya ...Lax bunları bilir, bu yüzden söylediklerinize inanmıyorum.”</p>

  <p class="calibre1" style="text-align: justify;">&nbsp; &nbsp;“Onun meselesi bu değil ki.”</p>

  <p class="calibre1" style="text-align: justify;">&nbsp; &nbsp;“Peki, onun istediği ne?</p>

  <p class="calibre1" style="text-align: justify;">&nbsp; &nbsp;“Tıkınmak, tıkınmak, tıkınmak... belki de sadece Krimuss’u yutmak istiyor, hazır şimdi böyle bir fırsat varken... aslında Lax’ı öldürmek lazım. ”</p>

  <p class="calibre1" style="text-align: justify;">&nbsp; &nbsp;Yüzünde yine o kötücül ifade belirmişti.</p>

  <p class="calibre1" style="text-align: justify;">&nbsp; &nbsp;“Ama, Suck, bugün muhabbetiniz yerindeydi.”</p>

  <p class="calibre1" style="text-align: justify;">&nbsp; &nbsp;“Beni de kandırmak istediği için geldi, insanlan tek tek dolaşıp iyi insan rolü yapıyor. ”</p>

  <p class="calibre1" style="text-align: justify;">&nbsp; &nbsp;Hava kararmaya başlamıştı.</p>

  <p class="calibre1" style="text-align: justify;">&nbsp; &nbsp;“Ruhsatsız avlanma izni verileceğine ilişkin bir şey duydunuz mu?” diye sordum.</p>

  <p class="calibre1" style="text-align: justify;">&nbsp; &nbsp;“Bu da Lax'tan çıkmıştır, genç olanından,” diye akıl yürüttü o zamana kadar konuşmadan oturan Mathias.</p>

  <p class="calibre1" style="text-align: justify;">&nbsp; &nbsp;“Eee, Suck,” dedim, “av yasalannın böyle birden değişmesi iyi olurdu, bu durumda Lax, bir işe yaramış olurdu.”</p>

  <p class="calibre1" style="text-align: justify;">&nbsp; &nbsp;“Lax iyi bir şey yapsa bile, ben hayır derdim, ” diye yanıtladı Suck öfkeyle. Ama sonra öfkesine kendisi de güldü: “Kötü bir herife her zaman hayır denmeli. ”</p>

  <p class="calibre1" style="text-align: justify;">&nbsp; &nbsp;“Ooo, az kalsın korkutacaktınız beni, Suck.”</p>

  <p class="calibre1" style="text-align: justify;">&nbsp; &nbsp;“Aynca tüm bunlann arkasında Marius var,” dedi.</p>

  <p class="calibre1" style="text-align: justify;">&nbsp; &nbsp;“Demek o da kötü heriflerden...”</p>

  <p class="calibre1" style="text-align: justify;">&nbsp; &nbsp;“Daha da kötüsü,” dedi Dağlı Mathias, “o henüz kötülüğünü göstermedi.”</p>

  <p class="calibre1" style="text-align: justify;">&nbsp; &nbsp;Akşam rüzgârı bizleri okşayıp geçiyor, biz susuyorduk. Mathias ve Suck, avcı gözleriyle yavaş yavaş kararan ormana bakıyorlardı. “İşte geliyorlar,” dedi Dağlı Mathias.</p>

  <p class="calibre1" style="text-align: justify;">&nbsp; &nbsp;Ben, hiçbir şey duymamıştım, fakat Trapp hafifçe hırladı.</p>

  <p class="calibre1" style="text-align: justify;">&nbsp; &nbsp;“Sakin ol Trapp,” dedim.</p>

  <p class="calibre1" style="text-align: justify;">&nbsp; &nbsp;Birkaç dakika geçmişti. Ormandan gelen marşa ahenkle eşlik&nbsp;<span style="font-size: 1em;">eden adımların sesini duydum.</span></p>

  <p class="calibre1" style="text-align: justify;"><span class="calibre3">&nbsp; <span style="font-weight: normal;">&nbsp;Sonra açık alana çıktılar.</span></span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;En başta, general rolünde cüce Wenzel, arkasında ikili sıralar halinde adamlar geliyordu; on dört kişi saydım.</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;Daha sonra sık sık duyacağım tuhaf bir yürüyüş marşı söylüyorlardı:</span></p>

  <p class="calibre1" style="text-align: justify;"><span class="calibre3" style="font-weight: normal;"><br /></span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;“Olgun erkekleriz biz çocuk değil,</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;Başka kimsenin eline geçmemeli toprağımız,</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;Lanetleriz tüccarları ve aracıları,</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;Çünkü onlar kirletirler toprağımızı,</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;Biz gençleriz geleceği ellerinde tutan,</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;Onurlandınrız atalarımızı, nefret ederiz bunaklardan,</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;Her birimiz cesur, sadık, iffetli ve tertemiziz,</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;Güneş ışığında da ay ışığında da.”</span></p>

  <p class="calibre1" style="text-align: justify;"><span class="calibre3" style="font-weight: normal;"><br /></span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;“Dur!” komutunu verdi General Wenzel.</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;“İkinci sıra öne çık.”</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;İkinci sıra önce çıktı; şimdi dörtlü üç sıra oluşmuştu, arkada, sanının Peter ve demirci kalfası Ludwig çavuş pozisyonundaydı. “İkinci ve üçüncü sıra, kenara.”</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;Birinci sıra sola, üçüncü sıra sağa hareket etmiş, kare biçiminde bir nal oluşmuştu, nalın açık kısmında komut veren Wenzel duruyordu:</span></p>

  <p class="calibre1" style="text-align: justify;"><span class="calibre3">&nbsp; <span style="font-weight: normal;">&nbsp;“Arkadakiler öne.”</span></span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;Peter ve demirci kalfası üç adım öne yürüdüler.</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;Ben eski bir askerim; bu hareketi son derece iyi yapmışlardı. Suck dirseğiyle beni dürttü, neşeliydi.</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;“Dirsek teması. .. düzen al.”</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;Bunu da kurallara göre yapmış, hazırol vaziyetinde duruyorlardı.</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;“Rahat.”</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;Sağ ayaklar öne çıktı; rahat vaziyetinde olduğu gibi gevşek duruyorlardı. Bunu ilk kez uygulamadıkları apaçıktı; birçok kez talim yaptıkları belli oluyordu.</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;Wenzel konuşmasına kısa bir ara vermişti. Tarlalardan, kararmaya başlayan ağaç tepelerini aşarak, hafif bir tahıl kokusu geliyordu, ormanda kuşun biri son bir kez daha öttü.</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;Sonra Wenzel’in sesi yeniden duyuldu:</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;“Arkadaşlar, içinizden bazıları, şu an, bir yerlerde, samanların üzerinde, şimdi ne yapacağını bilemeyen bir kız bırakıp gelmiş de olsa, hepinizin disipline uyduğunuzu biliyorum ...”</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;Gülüşmeler. Adamlarını nasıl etkileyeceğini biliyordu.</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;“Sessiz olun.”</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;Gülüşmeler kesildi.</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;“ . ..ve ben bundan sonra da disipline uyacağınızdan eminim. Bir yemin ettiğinizi, gönüllü olarak kutsal bir yemin ettiğinizi, ettiği yemini bozanların birer domuz olduğunu ve domuzların şişlenmesi gerektiğini unutmayın. Ne yazık ki böyle bir domuzdan sucuk bile yapılmaz ...”</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;Yeniden gülüşmeler oldu. Devamında ne geleceğini merak ediyordum. Askerlerini uyaran Sezardı adeta.</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;“Hareket zamanı yaklaşıyor. Misilleme günü. Öç alma günü. işte o gün düşmanlarımızın vay haline. Korkak domuz olmak isteyenler varsa hemen şimdi evlerine geri dönsünler. Şu an herkes ettiği yeminden muaftır. Ortalıkta orospuluk yapıp dolaşmak, görevini yerine getirmekten daha kolaydır. İçinizden orospuluk yapmak isteyen varsa, hemen söylese iyi olur. Onu, üzüntü duymadan bırakıp gideriz.”</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;Yine sustu.</span></p>

  <p class="calibre1" style="text-align: justify;"><span class="calibre3">&nbsp; &nbsp;<span style="font-weight: normal;">“Güzel. Kimse istemiyor. Marius’un burada olmamasına üzülüyorum. Bu tavrınız onu çok mutlu ederdi.”</span></span></p>

  <p class="calibre1" style="text-align: justify;"><span class="calibre3"><span style="font-weight: normal;">&nbsp; &nbsp;Marius’un adı geçmeden olmazdı tabii. Bunun arkasında da o&nbsp;</span></span><span style="font-weight: normal; font-size: 1em;">var.</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;Wenzel komut verdi: ,</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;“Dikkat...Hazırol.”</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;Herkes öyle yaptı.</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;“Sol ve sağ kanat dağınık düzene geç ve siper al."</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;Nalın iki kanadı birbirinden uzaklaştı ve nöbet tutmak amacıyla kayranın çevresine dağıldılar. iki çavuş onları izliyordu.</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;“Orta sıra, aletler.”</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;Yerinde duran orta sıranın, üzerine kürekler, çatal çiviler ve benzeri aletler bağlanmış sırt çantaları taşıdığını yeni fark etmiştim. Verilen komut üzerine aletleri çıkarmaya koyuldular, ceketini çıkaran Wenzel ise, eline sivri uçlu bir kazma almıştı.</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;“Ceketleri çıkarın. işe başlayın.”</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;Cüce, büyük adımlarla, Cüceler Kuyusu’nun girişine doğru yürüdü. Örülmüş girişin önüne gelince durdu, sivri uçlu kazmayı havaya kaldırıp taşların arasına vargücüyle vurdu. Kazmanın indiği yer gürültüyle çatırdamış, düşen küçük taşlarla kumun çıkardığı ses bize kadar ulaşmıştı. Ses, yankılanarak uzaklara taşındı.</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;Bir kez daha indi kazma.</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;İşte tam o anda, Dağlı Mathias’ın sesi duyuldu: “Dağı rahat bırak.”</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;Wenzel durdu, kayranın etrafına dağılmış adamlar hemen aşağı koştular. Gözlerini dikmiş bizim olduğumuz tarafa bakıyorlar, ama bizi göremiyorlardı. Bir anlık sessizlikten sonra Wenzel, kahkahayı salıverdi: “Kapa çeneni, yukarıdaki.” Ve üçüncü kez indirdi kazmayı.</span></p>

  <p class="calibre1" style="text-align: justify;"><span style="font-size: 1em;">&nbsp; &nbsp;Cüce, kazmayı indirir indirmez, yanımdakilerden biri, yuvarlanarak yankılanan bir kurşun attı. Bunu Suck yapmıştı; namlunun yönünü görünce havaya ateş ettiğini anladım.</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;“İhanet!” diye bağırdı aşağıdakilerden biri, “ihanet!”</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;“İhanet!” diye tekrar etti diğerleri. Dehşetli bir gürültü vardı aşağıda. Ve şimdi bıçakların pırıltısı da fark ediliyordu. Suck ve Mathias, keyiften hızlı hızlı soluyorlardı.</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;Wenzel, “susun, lanet olsun, susun,” diye bağırdı, “disiplini bozmayın...”</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;Fakat şu an disiplinden söz etmek olanaksızdı; sessizlik sağlanana kadar epeyce bir süre geçmişti.</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;“Kim var yukarıda?”</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;Yanıt vermeyi uygun görmüştüm:“Benim, doktor.”</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;Wenzel, derhal nazikleşti: “iyi akşamlar Doktor Bey...siz mi ateş ettiniz?”</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;“Ben değil, yanımdakiler.”</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;“Bakın, bir kaza olabilir,” dedi sitemkar.</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;“Wenzel,” dedim, “bu şakalarınızla daha ileri gidemezsiniz, artık durum ciddi.”</span></p>

  <p class="calibre1" style="text-align: justify;">&nbsp; &nbsp;Biraz düşündükten sonra sordu: “Yukarıda kaç kişisiniz, Doktor?”</p>

  <p class="calibre1" style="text-align: justify;">&nbsp; &nbsp;“Hepinizi teker teker mıhlayacak kadar çok,” diye yanıtladı Suck, benim yerime.</p>

  <p class="calibre1" style="text-align: justify;">&nbsp; &nbsp;Aşağıdakilerden birkaçı, “Suck bu,” dediler.</p>

  <p class="calibre1" style="text-align: justify;">&nbsp; &nbsp;“Evet Suck,” diye doğruladı Suck. Aşağıdakiler onu görmemesine rağmen, konuşurken kendisini işaret etmişti.</p>

  <p class="calibre1" style="text-align: justify;">&nbsp; &nbsp;“Doktor Bey,” dedi Wenzel bu kez, “biraz aşağıya gelemez misiniz?”</p>

  <p class="calibre1" style="text-align: justify;">&nbsp; &nbsp;“Konuşacak bir şey olduğunu sanmıyorum.”</p>

  <p class="calibre1" style="text-align: justify;">&nbsp; &nbsp;“Doktor Bey, ama bu önemli ... ”</p>

  <p class="calibre1" style="text-align: justify;">&nbsp; &nbsp;“En iyisi, domuz çetesini de alıp buradan defolman!” diye bağırdı Dağlı Mathias.</p>

  <p class="calibre1" style="text-align: justify;">&nbsp; &nbsp;“Sensin domuz, pis herif,” diye yanıtladı onu aşağıdaki delikanlılardan biri, “eğer kendine güveniyorsan aşağıya gel.”</p>

  <p class="calibre1" style="text-align: justify;">&nbsp; &nbsp;Dağlı Mathias, sarsılarak güldü: “Kendime güveniyorsam mı? Hepinizle başa çıkanın ben, o elinizdeki bıçaklar da dahil hepinizle, hepiniz küçük birer oğlan çocuğusunuz ... işte size söylüyorum, dağdan elinizi çekin yoksa ben sizi uzaklaştırmayı bilirim.”</p>

  <p class="calibre1" style="text-align: justify;">&nbsp; &nbsp;Wenzel giriyor araya: “Dağlı Mathias, sanki dağı kiralamışsın gibi konuşuyorsun...dağ bütün köye ait, herkese, biz de bütün köy ahalisi için çalışıyoruz.”</p>

  <p class="calibre1" style="text-align: justify;">&nbsp; &nbsp;Ayağa kalkan Mathias, tüfeği kayaya yaslayıp aşağı inmeye hazırlanıyor.</p>

  <p class="calibre1" style="text-align: justify;">&nbsp; &nbsp;“Mathias,” diyorum bunun üzerine, “bırak ben konuşayım onlarla.”</p>

  <p class="calibre1" style="text-align: justify;">&nbsp; &nbsp;“Ben konuşmak istemiyorum ki Doktor Bey, onlara başka bir şey vereceğim.”</p>

  <p class="calibre1" style="text-align: justify;">&nbsp; &nbsp;Gülüyor, ama kızıl sakalı diken diken, pantolonunun yan cebindeki bıçağı sıkı sıkı tutuyor elinde.</p>

  <p class="calibre1" style="text-align: justify;">&nbsp; &nbsp;“Hayır Mathias, buna gerek yok, bu işi Trapp bile halledebilir... n’oluyor size ...”</p>

  <p class="calibre1" style="text-align: justify;">&nbsp; &nbsp;Homurdanarak dediğimi yapıyor.</p>

  <p class="calibre1" style="text-align: justify;">&nbsp; &nbsp;Sesleniyorum: “Wenzel, bana söyleyeceğiniz şey ne?”</p>

  <p class="calibre1" style="text-align: justify;">&nbsp; &nbsp;“Lütfen Doktor Bey, daha gizli bir görüşme yapabilir miyiz, başbaşa...çok önemli.”</p>

  <p class="calibre1" style="text-align: justify;">&nbsp; &nbsp;“Tamam, bana doğru gelin.”</p>

  <p class="calibre1" style="text-align: justify;">&nbsp; &nbsp;Kaya yükseltisinden aşağı kaydığım gibi, Wenzel’in, kayalardan kopmuş taş parçalarının üzerinde, el yordamıyla yürümeye çalıştığını duyuyorum. El fenerimi ona yöneltiyorum.</p>

  <p class="calibre1" style="text-align: justify;">&nbsp; &nbsp;“Evet, ne istiyorsunuz?”</p>

  <p class="calibre1" style="text-align: justify;">&nbsp; &nbsp;Aşağıdan yüzüme içtenlikle bakıyor: “Doktor Bey, biraz talim yaptık diye bu kadar tantanaya ne gerek var... dağa ne zarar veriyoruz ki?"</p>

  <p class="calibre1" style="text-align: justify;">&nbsp; &nbsp;“Aptal numarası yapmayın Wenzel, ...meselenin ne olduğunu çok iyi biliyorsunuz.”</p>

  <p class="calibre1" style="text-align: justify;">&nbsp; &nbsp;Birdenbire değişiyor: “Pekala, Doktor Bey.”</p>

  <p class="calibre1" style="text-align: justify;">&nbsp; &nbsp;“Demek anladınız.”</p>

  <p class="calibre1" style="text-align: justify;">&nbsp; &nbsp;“Doktor Bey, onurlu bir geri çekilme rica ediyorum.”</p>

  <p class="calibre1" style="text-align: justify;">&nbsp; &nbsp;“Yine şaka mı yapıyorsunuz?”</p>

  <p class="calibre1" style="text-align: justify;">&nbsp; &nbsp;“Hayır, Doktor Bey, şaka değil, ama bozguna uğramış olarak kaçamayız, çocuklar bunu kaldıramaz ...”</p>

  <p class="calibre1" style="text-align: justify;">&nbsp; &nbsp;“Bunu hak ettiler ama.”</p>

  <p class="calibre1" style="text-align: justify;">&nbsp; &nbsp;“Örneğin, Doktor Bey, siz de bizimle birlikte buradan uzaklaşsanız, durum büyük ölçüde hafiflerdi.”</p>

  <p class="calibre1" style="text-align: justify;">&nbsp; &nbsp;“Söz konusu bile olamaz, ben Suck ve Gisson ile birlikte gideceğim.”</p>

  <p class="calibre1" style="text-align: justify;">&nbsp; &nbsp;Umutsuz bir gülümsemeyle yukarıya baktı: “İnsanların gururu gereksiz yere kırılmamalı, insanlar öfkelendirilmemeli, Doktor Bey. Gereksiz yere nefret ekilmemeli.”</p>

  <p class="calibre1" style="text-align: justify;">&nbsp; &nbsp;“Öyle mi? Peki Wetchy’ye yapılanlara ne demeli? Oynadığınız bu askercilik oyununda biraz gurur kırmak iyi olabilir.”</p>

  <p class="calibre1" style="text-align: justify;">&nbsp; &nbsp;“Evet, ama çocuklar sizden nefret edecekler, sizden, Suck’tan ve Gisson’dan,” ve büyük bir içtenlikle ekledi: “ben, bunu engellemek istiyorum.”</p>

  <p class="calibre1" style="text-align: justify;">&nbsp; &nbsp;“Nefreti göze alıyoruz biz.”</p>

  <p class="calibre1" style="text-align: justify;">&nbsp; &nbsp;Cüce, biraz daha küçüldü: “Bugün siz kazandınız, ama... ”</p>

  <p class="calibre1" style="text-align: justify;">&nbsp; &nbsp;“Dur, ağzındaki baklayı çıkar, Wenzel, Marius nerede ve ne zaman kazanmayı düşünüyor?”</p>

  <p class="calibre1" style="text-align: justify;">&nbsp; &nbsp;“Fakat Doktor Bey, Marius . ..sizin aklınızdan neler geçiyor... ” “Bu askercilik oyununun, onun başının altından çıkmadığına beni inandıramazsınız.”</p>

  <p class="calibre1" style="text-align: justify;">&nbsp; &nbsp;Açıksözlülükle kurnazlığın iç içe geçtiği tuhaf bir tavırla konuşuyordu: “Şu Marius meselesi... ondan bir türlü kurtulamıyor insan ...ama aslına bakarsanız, onun bir şey yaptığı yok, hep bazı fikirler ileri sürüyor, ama hiçbir şey olmuyor. ..bu durumda insan, meseleye el atmak zorunda hissediyor kendini.”</p>

  <p class="calibre1" style="text-align: justify;">&nbsp; &nbsp;“Siz, kurnaz pisliğin tekisiniz Wenzel, evet pisliğin tekisiniz.” “Evet, Doktor Bey, olabilir. ..ama Marius iyi bir insan, ona zarar vermemelisiniz... ”</p>

  <p class="calibre1" style="text-align: justify;">&nbsp; &nbsp;“Ve şimdi lütfen adamlarınızı alıp gidin buradan... ” “Emredersiniz ...Fakat Marius'la ilgili söylediklerimde ciddiyim ...” Tekrar asker selamı verip yürümeye başladı.</p>

  <p class="calibre1" style="text-align: justify;">&nbsp; &nbsp;İki adım attıktan sonra yeniden döndü: “Yaptırdığım talime ne diyorsunuz, Doktor Bey? Oluyor değil mi, sizin de hoşunuza gidiyordur?” Sonra karanlığın içinde tamamen gözden kayboldu.</p>

  <p class="calibre1" style="text-align: justify;">&nbsp; &nbsp;Ben de yerime döndüm.</p>

  <p class="calibre1" style="text-align: justify;">&nbsp; &nbsp;Aşağıdan Wenzel’in sesi geliyordu: “Toplan... Doktor Bey’in özel arzusu üzerine bugünkü talim bitmiş bulunuyor... ikişerli sıra ol. .. ” “Wenzel,” diye seslendi Suck aşağıya, “gerçekten gidiyor musun?”</p>

  <p class="calibre1" style="text-align: justify;">&nbsp; &nbsp;“Evet.”</p>

  <p class="calibre1" style="text-align: justify;">&nbsp; &nbsp;“Size söylemek istediğim şu ... biz de burada kalmayacağız ... fakat içinizden biri yolumuza çıkarsa, ateş edeceğiz ...”</p>

  <p class="calibre1" style="text-align: justify;">&nbsp; &nbsp;“Ben adamlarıma kefilim,” dedi Wenzel, kasılarak, “bizler askeriz."</p>

  <p class="calibre1" style="text-align: justify;">&nbsp; &nbsp;“İyi öyleyse,” dedim, “bize uyar.”</p>

  <p class="calibre1" style="text-align: justify;">&nbsp; &nbsp;“Dikkat, uygun adım, marş...” sesini duyduk ve gerçekten gittiler.</p>

  <p class="calibre1" style="text-align: justify;">&nbsp; &nbsp;Suck ve Mathias bir parça düş kırıklığına uğramışlardı. Onlar için mesele fazla kolay ve barışçıl halledilmişti. “Bir daha ayağa kal-kamamaları için, iyi bir dersi hak etmişlerdi aslında,” dedi Mathias, madencilere özgü bir yavaşlıkla.</p>

  <p class="calibre1" style="text-align: justify;">&nbsp; &nbsp;“Ne yazık ki, bunun için daha bir sürü fırsat olacak,” dedim.</p>

  <p class="calibre1" style="text-align: justify;">&nbsp; &nbsp;Maden yoluna vardığımızda, aşağıdan marş söyleyen grubun sesi geliyordu, hâlâ aynı şeyi düşünen Dağlı Mathias, tekrar etti: “Onlara iyi bir ders verecektik, ancak o zaman sürekli huzur sağlanırdı.”</p>

  <p class="calibre1" style="text-align: justify;">&nbsp; &nbsp;“Marius köyde kaldıkça huzur sağlanamaz,” dedi Suck.</p>

  <p class="calibre1" style="text-align: justify;">&nbsp; &nbsp;Orman zifiri karanlıktı. Orada burada ateşböceklerini görüyorduk. Köyden gelen çan sesi, saatin sekiz olduğunu bildirdi. Günler kısalmıştı. Ağustos gökyüzünün yıldızlan, ağaçların arasından parıldıyor, havanın kokusu aşağıya indikçe daha da koyulaşıyor, ekinle yüklü tarlalar ormana daha da yakınlaşıyordu. Ürünleri besleyen topraktan yükselen koyu bir bağlılıkla; insanın en yakınındakine severek mi, yoksa ondan nefret ederek mi sarıldığını bile bilemeyeceği, artık sadece ya onu daha fazla sevebilecek, ya da ondan daha fazla nefret edebilecek kadar belirsizleştiren bir bağlılıkla, üçümüz aşağıya iniyorduk. Marius’tan, Lax’tan, aynı zamanda Wenzel ve güruhundan da nefret ederek iniyorduk. Havaya saldığımız dumanla nefreti uyuşturabilecekmişiz gibi, pipolanmızı yakmıştık.</p>

  <p class="calibre1" style="text-align: justify;">&nbsp; &nbsp;Yukarı Köy’ün ilk tarlalarını gördüğümüzde Suck, evinin yoluna sapmak için bizden ayrıldı. Ben, Mathias’la birlikte Gisson Ana’ya gittim.</p>

  <p class="calibre1" style="text-align: justify;">&nbsp; &nbsp;Irmgard ve Agathe de oradaydı. Biz geldiğimizde, ikisi de ayrılmak üzereydi.</p>

  <p class="calibre1" style="text-align: justify;">&nbsp; &nbsp;“Hasat zamanı gezintiye mi çıktınız?”</p>

  <p class="calibre1" style="text-align: justify;">&nbsp; &nbsp;“Kızlan ben yukarıya çağırdım,” dedi Gisson Ana, Irmgard’ın yerine.</p>

  <p class="calibre1" style="text-align: justify;">&nbsp; &nbsp;“Hasattan sonra temelli buraya taşınacağım,” dedi Irmgard.</p>

  <p class="calibre1" style="text-align: justify;">&nbsp; &nbsp;Bunun üzerine Agathe, Gisson Ana’ya bakarak “Irmgard şanslı,” yorumunda bulundu.</p>

  <p class="calibre1" style="text-align: justify;">&nbsp; &nbsp;“Sen daha şanslısın,” dedi Gisson Ana, “senin bebeğin olacak.”</p>

  <p class="calibre1" style="text-align: justify;">&nbsp; &nbsp;Mutfağın pencereleri açıktı. Dışarıda akşam, sonsuz bir yumuşaklık içinde nöbeti geceye devretmeden son kez tokalaşırken, sokaktan, yaşamlarından bir günü daha arkalarında bırakanların ve kısa süre sonra yatağa girmek isteyenlerin sesi, kadın sesleri, çocuk sesleri ve bazen de bir erkeğin kalın sesi duyuluyordu.</p>

  <p class="calibre1" style="text-align: justify;">&nbsp; &nbsp;Agathe yeniden oturmuştu; güldü: “Bebeği burada bekleyeyim ben, Gisson Ana . ..beni burada alıkoyun.”</p>

  <p class="calibre1" style="text-align: justify;">&nbsp; &nbsp;“Şunları dışarıya at, Mathias,” diyor Gisson Ana.</p>

  <p class="calibre1" style="text-align: justify;">&nbsp; &nbsp;Mutfak kapısına dayanmış duran Irmgard, “Bir denesin bakalım ...” diye karşılıyor Gisson Ana’yı.</p>

  <p class="calibre1" style="text-align: justify;">&nbsp; &nbsp;“İkinizi de iki cins köpek gibi ensenizden yakalayıp dışarıya atarım,” sözleri dökülüyor Mathias’ın sakalından bu kez. Gerçekten de Agathe ve Irmgard'ı enselerinden yakalıyor; iki kız, Mathias'a direnmiyorlar, en azından kapıya kadar, çünkü kapıda bir yandan gülüyor, bir yandan da nazlanıyor, yumuşak siyah kumla dolu sepete benzeyen geceye çıkmak istemiyorlar. Fakat direnmenin faydası yok, dışarıya itiliyorlar ve açılan kapıdan, sanki gecenin bütün kırışıklıkları silkelenmiş gibi, bir pervane ve sivrisinek sürüsü, lambanın etrafında dans etmek için, içeriye dalıyor.</p>

  <p class="calibre1" style="text-align: justify;">&nbsp; &nbsp;Karanlığın yumuşak sıcaklığında birinin, “iyi geceler” dediği duyuluyor, uzaklaşırken daha da yumuşaklaşıyor ses: “İyi geceler, Gisson Ana.”</p>

  <p class="calibre1" style="text-align: justify;">&nbsp; &nbsp;Mathias geri döndüğünde, “Evet, Irmgard'ın yukarıya gelmesi gerek...” diyor. Bir süre sustuktan sonra devam ediyor: “Marius orada kaldığı sürece Miland'ın bütün çocuklarını buraya almalıyız.”</p>

  <p class="calibre1" style="text-align: justify;">&nbsp; &nbsp;Elektrik ışığının aydınlattığı mutfakta hiç de gizemli olmayan bir sertlik hissediliyor, Gisson Ana'nın, “Sadece Irmgard tehlikede,” dediğini duyuyoruz.</p>

  <p class="calibre1" style="text-align: justify;">&nbsp; &nbsp;Biraz sustuktan sonra devam ediyor Gisson Ana: “Asıl tehlike Marius değil, tehlike Irmgard'ın içinde...eğer Agathe gibi olsaydı, tehlikede olmazdı. ..”</p>

  <p class="calibre1" style="text-align: justify;">&nbsp; &nbsp;“Peki ya Peter,” diye sorma cesaretini gösteriyorum.</p>

  <p class="calibre1" style="text-align: justify;">&nbsp; &nbsp;“O sevgiydi,” diyor ve küçük bir aradan sonra devam ediyor: “işin içinde nefret yoktu ...”</p>

  <p class="calibre1" style="text-align: justify;">&nbsp; &nbsp;“Evet,” diyor Mathias, “nefret..."</p>

  <p class="calibre1" style="text-align: justify;">&nbsp; &nbsp;Bunun üzerine kadına, Cüceler Kuyusu'nda neler olduğunu anlattık.</p>

  <p class="calibre1" style="text-align: justify;">&nbsp; &nbsp;Son sözü Mathias söyledi: “Artık onlarla aramızda nefret var ... Wenzel'i hemen oracıkta vursaydık daha iyi olurdu ...”</p>

  <p class="calibre1" style="text-align: justify;">&nbsp; &nbsp;“Hayır,” dedi Gisson Ana, “burada nefretin bilgiye karşı olması söz konusu.”</p>

  <p class="calibre1" style="text-align: justify;">&nbsp; &nbsp;“Belki de, bunu sizden istediğinde, Marius'u yanınıza almanız gerekirdi,” yanıtını verdim.</p>

  <p class="calibre1" style="text-align: justify;">&nbsp; &nbsp;Başını salladı: “Kalmasını kabul etmiş olsaydık kendisi bizden yine de ayrılırdı...”</p>

  <p class="calibre1" style="text-align: justify;">&nbsp; &nbsp;“Ama o sizden bilgi istemişti.”</p>

  <p class="calibre1" style="text-align: justify;">&nbsp; &nbsp;“İstemedi, isteyemezdi, çünkü o bilgiden gelen ve bilgiyi yitiren biri, böyle biri bilgiye giden yolu bir daha bulamaz, istese bile... ama zaten isteyemez.”</p>

  <p class="calibre1" style="text-align: justify;">&nbsp; &nbsp;Devam etti: “O bir gezgin.”</p>

  <p class="calibre1" style="text-align: justify;">&nbsp; &nbsp;“Hepimiz öyleyiz, Gisson Ana.”</p>

  <p class="calibre1" style="text-align: justify;">&nbsp; &nbsp;“Doktor Bey, sadece erkek olduğun için, böyle düşünüyorsun ... gezgin olan sadece erkeklerdir...kadınlar kalırlar ve bilgiye sahip olan da onlardır...”</p>

  <p class="calibre1" style="text-align: justify;">&nbsp; &nbsp;“Bu acı bir şey, Gisson Ana, biz de bilmek istiyoruz ... ”</p>

  <p class="calibre1" style="text-align: justify;">&nbsp; &nbsp;“Sahip olduğunla yetin.”</p>

  <p class="calibre1" style="text-align: justify;">&nbsp; &nbsp;“Hayır, öyle değil işte.”</p>

  <p class="calibre1" style="text-align: justify;">&nbsp; &nbsp;“Doktor Bey,” dedi, neredeyse törensel bir edayla, “bilgiyi istemekten daha fazlasını yapabilen bir erkeğin olabileceğine inanıyor musun? Erkeklerin bilgisi tam da bu işte, bilme isteği yani! O nedenle bilgi gelişebiliyor...Biz kadınlarda ise durum farklı. Biz kadınların sahip olduğu bilgi küçük olabilir, büyük olabilir, hattâ güzelleşebilir. Ama gelişemez ... çünkü biz bilgiyi çoğaltamayız, onu sadece elimizde tutabiliriz, tutmak zorundayız. Bu bizim aşkımızdır, fakat sizin aşkınız -ki biz aptal kadınlar sizleri tam da bunun için severiz- bilmek istemektir.”</p>

  <p class="calibre1" style="text-align: justify;">&nbsp; &nbsp;“Ya Marius?”</p>

  <p class="calibre1" style="text-align: justify;">&nbsp; &nbsp;“O, bildiğine inanıyor. ..arama değneğiyle yürüyebildiği ve değnek, arananı bulduğunda omzunun çekildiğini hissedebildiği için, bildiğine inanıyor. .. Marius, sahip olduğu bilginin üzerinde oturuyor, aynı bir kadın gibi, ...o nedenle hiçbir zaman bilmek istemeyecek, o nedenle aşksız . ..o, bir büyücü, başka bir şey değil.”</p>

  <p class="calibre1" style="text-align: justify;">&nbsp; &nbsp;“Evet.”</p>

  <p class="calibre1" style="text-align: justify;">&nbsp; &nbsp;“Kendi bilgisinin ötesine geçmek isteyen bir kadın aşksızdır ve aşksız kadın nefret demektir, sahip olduğu bilginin üzerine yatan erkek de, nefrettir.”</p>

  <p class="calibre1" style="text-align: justify;">&nbsp; &nbsp;“Ama Gisson Ana, eğer biri gezginse, oradan oraya sürekli dolaşıyor demektir.”</p>

  <p class="calibre1" style="text-align: justify;">&nbsp; &nbsp;“Dolaşmak,” dedi, “dolaşmak, evet. .. büyücüler, çingeneler hep dolaşırlar... nefretlerini, ayaklarıyla taşıyabileceklerine inanırlar ... eğer dolaşmasalardı bilmediklerinin bilgisine sahip olacaklardı. .. nefret eden, zavallı bir iblistir ve her zaman nefret edebileceği bir iblise ihtiyaç duyar...”</p>

  <p class="calibre1" style="text-align: justify;">&nbsp; &nbsp;“Ama Marius buna adalet diyor.”</p>

  <p class="calibre1" style="text-align: justify;">&nbsp; &nbsp;Yüzüme baktı: “işte bu...” Boş ellerini açtı, parmaklarını biraz ayırdı, tırnaklan yaşlılara özgü mavimsi bir renk almıştı, sanki bu hareketiyle çıplak hiçlik’i parmaklarının arasından akıtıyordu.</p>

  <p class="calibre1" style="text-align: justify;">&nbsp; &nbsp;“İşte böyle bir şey,” dedi ellerini indirirken. Bizim izini sürdüğümüz, Marius’un ise artık aramadığı bilgi nerede? O gizemli ulaşılmaz bilgi? Ben, bu bilginin, insan yüreği hakkında basit ve ölçülü bir bilgi olduğunu ve bu bilginin olmuş, olmakta ve olacak olan her şeyi kapsadığını seziyordum. Çünkü olan, olmuş, olmakta ve olacak olanlar, insan yüreğinin aynasıdır ve insan kalbini bilen, en eskiyi ve en yeniyi bilir, artık o büyücü değil, bir bilendir, bir görendir; gündelik, basit bir söz öyle güçlüdür ki her zaman tüm doğayı açıklamaya yeter. Bunu ben, şimdi karşımda oturan ve bana gülümseyen kadının yüzünü görmeden önce de sezmiştim.</p>

  <p class="calibre1" style="text-align: justify;">&nbsp; &nbsp;“Ama Gisson Ana, siz, Marius’un zamanının gelmiş olduğunu söylüyorsunuz.”</p>

  <p class="calibre1" style="text-align: justify;">&nbsp; &nbsp;“Evet,” dedi, “çünkü nefretin artık başka çıkar yolu yok, insanlar nefret edenin ve kendilerine, aslında sahip olmadığı bilgiyi vaat edenlerin peşinden gitmek zorundalar.”</p>

  <p class="calibre1" style="text-align: justify;">&nbsp; &nbsp;“Altın,” dedim.</p>

  <p class="calibre1" style="text-align: justify;">&nbsp; &nbsp;“Sadece Aşağı Köylüler,” dedi Mathias.</p>

  <p class="calibre1" style="text-align: justify;">&nbsp; &nbsp;“Büyüleyen baştan çıkarır,” dedi Gisson Ana, hafif gülerek, “ve baştan çıkaran büyüler.”</p>

  <p class="calibre1" style="text-align: justify;">&nbsp; &nbsp;“Miland da Aşağı Köy’den,” dedim, “o da bilgiye ulaşmak istemesine, altını reddetmesine rağmen, baştan çıkarıldı.”</p>

  <p class="calibre1" style="text-align: justify;">&nbsp; &nbsp;“Miland,” dedi Gisson Ana, “Miland’a, aslında ihtiyaç duyduğu sevgi verilmedi, onun şu an aradığı bir erkek kardeş, bu yüzden nefreti göremiyor.”</p>

  <p class="calibre1" style="text-align: justify;">&nbsp; &nbsp;“Peki Irmgard?”</p>

  <p class="calibre1" style="text-align: justify;">&nbsp; &nbsp;Gisson Ana iç geçirdi: “Irmgard onu seviyor, aslında bu yanlış da değil, sonuçta babası. ..”</p>

  <p class="calibre1" style="text-align: justify;">&nbsp; &nbsp;“Belki de Irmgard Marius’u seviyordur, en iyi kadın bile, baştan çıkarıcı bir serseriye âşık olabilir...” dedim.</p>

  <p class="calibre1" style="text-align: justify;">&nbsp; &nbsp;Gisson Ana yine güldü: “Ama eğer o adam erkek değilse, âşık olmaz ...sana söyledim onun erkek olmadığını ya ...”</p>

  <p class="calibre1" style="text-align: justify;">&nbsp; &nbsp;“Ne? Erkek değil mi? Hiç mi erkek değil?”</p>

  <p class="calibre1" style="text-align: justify;"><span class="calibre3">&nbsp; &nbsp;<span style="font-weight: normal;">“Elbette değil, onun gururu, kadınlara özgü gururu var sadece ... onunla herkes hiç kaygı duymadan yatağa girebilir..."</span></span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;“Ya da hiç kimse," dedim.</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;“Evet, hiç kimse... zaten bu nedenle nefreti bu kadar acımasız, herhangi bir kadının nefretinden daha acımasız...”</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;Ben’in son batışını aramak insanın ayrıcalığıdır ve insan için sevmek, kaderi kabul etmektir, onun için sevmek, en gizli olanın farkına varmak, bilinebilir olmayan geleceğin ve unutulmuşluğa gömülmüş geçmişin gizliliğini bir bütün olarak kabul etmektir. İnsan için kendi unutulmuş geçmişi ve karanlık geleceği olarak sevilen gerçek varlık, içinde taşıdığı kendisi için ulaşılmaz olmasına rağmen, sevgiyi paylaşmak için, en gizli olanı açarak, en derin çukura gömülmüş Öz-Ben’i severek ve sevilmeye hazır olarak açıklamak istediği gizliliğin kabuğundan başka bir şey değildir. Aşk, en gizli olanı keşfetmeye çalışır ve en gizli olanı sunarken, nefret gizli olan hiçbir şeyle ilgilenmez, hiçbir şeyin özüyle ilgilenmez, geçmişle, gelecekle, kaderin gizlilikleriyle ilgilenmez, o sadece gerçek olandan, yüzeyden, görünür biçimde var olandan nefret eder. Sevgi, yorulmak nedir bilmeden, tekrar tekrar en gizli olana ulaşmaya çalışırken, nefret, sadece en görünür olanı, öyle bir istisnasızlıkla görür ki, bütün korkunçluğuna ve acımasızlığına rağmen nefret eden iblis, gülünç ve acemi bir etki yaratmaktan kendini kurtaramaz. Nefret eden, büyüteç adamıdır, birinden nefret ederken, onun yüzeyini, nefret ettiği o başın üzerinde rüzgarın hareket ettirdiği saç telinden, ayak tabanına kadar her şeyini bilir. Bilgi almak istiyorsanız nefret edene başvurun, fakat bilmek istiyorsanız sevene.</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;Dağlı Mathias, konuşmasını, “Elinde arama değneğiyle dağa tır-mansa da, dağın bilgisine sahip olsa da, o, dağdan nefret ediyor,” diyerek sürdürdü.</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;“Eğer Marius erkek olsaydı, Irmgard için daha az korkardım... her genç kız, bir erkekle baş edebilir ...” dedi Gisson Ana, “ama onun asıl gücü hiçlik... ”</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;“Gisson Ana,” dedim, “siz hiçlikten daha güçlüsünüz."</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;“Benim korkum onunkinden daha büyük,” dedi.</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;“Evet, anacım, ama siz kendiniz için değil, Irmgard için korkuyorsunuz.”</span></p>

  <p class="calibre1" style="text-align: justify;">&nbsp; &nbsp;“Korku korkudur,” oldu yanıtı.</p>

  <p class="calibre1" style="text-align: justify;">&nbsp; &nbsp;“Öyle olmamasına rağmen dünyayı kurtaran adam rolünü oynamak isteyen biri, size hiçbir şey yapamaz,” dedim.</p>

  <p class="calibre1" style="text-align: justify;">&nbsp; &nbsp;“Gerçek kurtarıcı, kendisi gelmeden önce, her zaman sahtelerini gönderir ki, onun adına işleri halletsinler.. .önce yanında taşıdığı korkuyla birlikte nefret gelmek zorunda, daha sonra sevgi gelecek.” “Tanrı aşkına, ana, siz de kurtarıcı hikayelerine başladınız yine... insanlar akıllı davranırlarsa hiçbir kurtarıcıya ihtiyaç duymazlar, bu durumda sevgiye de sahip olurlar... yapmaları gereken tek şey, size biraz kulak vermek.”</p>

  <p class="calibre1" style="text-align: justify;">&nbsp; &nbsp;Sakin bir güvenle gülümsedi: “Dünyayı kurtarmak. ..evet her şey bunun etrafında dönüyor...Her ne kadar erkekler bilmek isteseler, kadınlar bilgi sahibi olsalar, bilgilerini korumayı amaçlasalar da, öyle ya da böyle Doktor Bey, mesele her zaman ölümdür. ..ve bilgiye giden, bilgiyi gösterebilmeyi, bilgide ölebilmeyi çok isteyen bir insan geliyorsa...işte o zaman, bilmek, aynı zamanda sevmektir... Kadınlar buradalar, Marius da burada ve aslında erkekler, nerede olduklarını muhtemelen kendileri de bilmiyorlar. ..değil mi Bay Doktor?”</p>

  <p class="calibre1" style="text-align: justify;">&nbsp; &nbsp;“Hayır, bilmiyoruz.”</p>

  <p class="calibre1" style="text-align: justify;">&nbsp; &nbsp;“Fakat, aynı anda hem burada, hem de orada, kendi yaşamında ve kendi ölümünde olan biri, ikisi de olan bir insan...” Başını salladı “Doktor Bey, bu durumda ... kurtarmak gibi bir şey olabilir, öyle değil mi?”</p>

  <p class="calibre1" style="text-align: justify;">&nbsp; &nbsp;“Evet, hepsi iyi ve güzel, anacığım, ama bütün bunlar, Marius’un karşısında geri çekilmenize neden olamaz.”</p>

  <p class="calibre1" style="text-align: justify;">&nbsp; &nbsp;Hala gülümsüyordu: “Eğer zamanı geldiyse geri çekiliriz ve eğer olgunlaşmışsa, olan şey de iyidir... sadece olgunlaşması gerekir.” Ve dingin gülümsemesinin ortasında sordu: <span class="calibre2">“Şnaps</span> istemez misin, Doktor Bey?” Belki de Marius ve korku hakkında konuşmak istemiyordu.</p>

  <p class="calibre1" style="text-align: justify;">&nbsp; &nbsp;“Evet,” dedim, “tabii ki <span class="calibre2">şnaps</span> isterim, ama yine de Marius'un karşısında geri çekilmemeniz gerekir. ..fakat artık eve gitmeliyim, Karoline beni akşam yemeğine bekler.”</p>

  <p class="calibre1" style="text-align: justify;">&nbsp; &nbsp;İçkimi içip, vicdanım biraz rahatsız ve saat dokuz buçuğu bulduğu için, epeyce acıkmış olarak evin yolunu tuttum. Sağımda, ça<span class="calibre3" style="font-weight: normal;">lışmaya başlamadan önce dinlenen, toprağının ürününde dinlenen, uyumak için kendisini katlamadan önce geri çeken bir dünyada dinlenen vadi uzanıyordu, derin soluk aldığınızda, aşağıdaki bahçelerde elmalann olgunlaştığını hissettiğinize inanıyordunuz. Ben de mi bilgiye gidiyordum? Akşam yemeğinden sonra haftalık tıp dergisinin henüz okumadığım sayılannı okumak için çalışma odama girdiğimde, bir an için, bilgiden, bana aynlmış bilgiden kaçtığımı hissettim. Bu, aynı zamanda tıbbi araştırma çalışmalannı küçümsemek, bilimsel ilerleme denilen şeyi küçümsemek değil miydi? Bu küçümseme, benim kenti terk etmeme katkıda bulunmamış mıydı? Bumu büyüklük ve sabırsızlıktan başka neydi ki yaptığım? Hastanın başucundaki doktor için önemli olan şeyin, hastanın dayanma gücü ve iradesi olduğuna güvenerek bütün bunları yarım bırakmamış mıydım? Doktorun hastaya yazdığı ya da yazmadığı ilacın hiçbir önemi olmadığını düşünerek her şeyi yarım bırakmamış mıydım? Sabırsızlığımın nedeni, sevgiye bilgi sayesinde ulaşmak yerine, ona, sevgiyi dolaysız uygulayarak gitmek istemem değil miydi. Bir hasta yatağından öteki hasta yatağına giden adeta görevle dolu, doktorluk mesleğinde nefret unsuru bulunmadığından içinde nefret olmayan bir sevgi değil miydi benimki, böyle bir meslek sevgisiyle yeni ve kesin bilgiyi kolaylıkla elde edebileceğimi umduğum için değil miydi bütün sabırsızlığım? Böyle değil miydi? Ben de, yaptığım küçük büyücülükten hoşnut, küçük bir kurtancı değil miydim? Ben de bana verilmiş olan hayat hakkında karar verme özgürlüğümü kötü kullanmamış mıydım? Peki bugün hâlâ hangi bilgiye ulaşmak için çabalıyordum? Sineklerin etrafında uçuştuğu lambanın yanında öylece oturmuş, okuyarak ve neredeyse artık okumayarak, Wetchy’ye ve bir türlü iyileşmeyen çocuğa gitmem gerekip gerekmediğini düşünürken, dünyevi varoluşun sesini duydum: Dayan, yetersiz de olsa bu hasat zamanına da dayan, bir kez daha sür, sadık bir hizmetçi ol, baştan başla, çünkü her defasında sonsuzluğun, bilginin ve sevginin başında bulunuyorsun.</span></p>

  <p class="calibre1" style="text-align: justify;">1</p>

  <p class="calibre1" style="text-align: justify;"><span style="font-size: 1em;">Wittiber: Ludwig Thoma’nın aynı adlı romanının köylü kahramanı.</span><br /></p>
</body>
</html>
