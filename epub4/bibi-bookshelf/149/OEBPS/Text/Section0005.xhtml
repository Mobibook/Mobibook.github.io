<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h2 class="sigil_not_in_toc" style="text-align: center;"><span class="calibre3" style="font-weight: normal;"><br /></span></h2>

  <h2 class="sigil_not_in_toc" style="text-align: center;"><span class="calibre3" style="font-weight: normal;"><br /></span></h2>

  <h2 id="sigil_toc_id_1" style="text-align: center;"><span class="calibre3" style="font-weight: normal;">I</span></h2>

  <p class="calibre1" style="text-align: justify;"><span class="calibre3" style="font-weight: normal;">Belki de anlatmaya çocukluğumdan başlamam daha doğru olacak, belki de çocukluğumun kısa bir bölümünü, örneğin o zamanlar belediyenin kullandığı büyük binanın en üst kaünda durup merdiven boşluğundan seslerin yankılandığı o soğuk boşluğa merakla baktığımı yazarak kayda geçirmem yeterli olacak. Çünkü bunu da asla unutmak istemiyorum. Belki de gökyüzünün ve dağların alçaktan süzülüp geçişlerinde, içimizden, hem böylesine hafif hem de böylesine ağır akıp giden karanlık ve aydınlıklarda, canlı kalabilmesi için, dünün tek bir ânını kaleme almak, o ânı kaydetmek yeterli olacaktır. Ama ben, artık aylar öncesinde, evet neredeyse bir yıl öncesinde kalmış, arkada bıraktığımız dün kadar uzak, çocukluğumuz kadar yakın o mart gününü anımsamak istiyorum, çünkü belleğimiz tam da böyle bir şeydir: Şunun ya da bunun altını çizer ve böylece yaşam ve ölümle aynı anda karşılaşır, aslında belki de hiç önemli olmayan tek bir ânı kaydeder; fakat bellek, o an'a, olmuş olanın anlam ve süresini bahşettiği ve insan varlığının sebebini doğaya, ölüm ve yaşamın ötesine, değiştirilemez olana bağladığı için, o mart gününü anımsamak istiyorum; diğer günlerden pek farklı olmamasına rağmen, yine de kendine ait bir anlamlılıkla dolu olan o günü.</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;Güneşin parıldadığı ve kış mevsiminin dünyanın karanlık köşelerine itildiği bir gündü: Buz tabakaları, toprak yolun bazı kısımlarında hâlâ göze çarpan yarık ve tekerlek izlerini düzleştirmiş olmasına rağmen, vadideki tarlalar yeşilden haberdar, çoktan toprak rengine kavuşmuş, karların arasındaki çayırlık bölgelerde göze çarpan yeşil yamalar çoktan kendilerini göstermiş, yenilenen otların içinden papatyalar boy vermişti; dünya uyanmakta olan büyük bir papatyaya benziyordu ve güneşin dingin mavisinde küçük beyaz bulut parçalan, kimsenin dikkatini çekmeden hareket etmekteydi.</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;Birkaç hastayla işimi bitirmiş ve Aşağı Köy'deki muayenehaneme gitmek için yola çıkmıştım. Haftada iki kez ve pazar günleri saat on iki ile iki arasında, Sabest’in birahanesinde muayenehane olarak düzenlediğim bir odada hastalan kabul ediyorum. Kışın, Aşağı Kupronn’dan Yukarı Kupronn'a çıkan ve oradan Kuppron Geçidi’ne&nbsp;</span><span style="font-size: 1em;">dönen toprak yolu kullanırım, hatta kar varsa çoğu kez kayakla inerim, yaz aylarında ise orman yolundan gidip gelirim. Dönüş yolu elbette daha az keyifli; ne de olsa yukarı çıkmak neredeyse bir saat sürüyor, fakat köy doktoruysanız böyle şeylere aldırış etmemelisiniz, elli yaşını aşmış olsanız bile yürüyebilmeniz gerekir. Araba ya da otomobile rastladığım da olur, beni hemen alırlar; buranın adeti böyledir, bence bu çok da yerinde bir harekettir.</span></p>

  <p class="calibre1" style="text-align: justify;">&nbsp; &nbsp;Aşağı Kuppron'a vardığımda öğlen olmuştu, mavi bir şarkıydı her yer; kilisenin saati vurmaya başlamış, bunun üzerine kilise çanını çalmakla görevli iki çocuk, <sub class="calibre4">ı</sub> gökyüzünün şarkısına, öğlen çanının şarkısını da eklemişti. Yabancıyla köyün anayolunda karşılaşmıştım.</p>

  <p class="calibre1" style="text-align: justify;">&nbsp; &nbsp;Eğri ve sivri burnuyla, çoktandır jilet yüzü görmemiş sakalla kaplı çenesinin arasında, dudakların birleştiği noktadan aşağıya sarkan Galler bıyığı, adamı muhtemelen olduğundan daha yaşlı gösteriyordu; tahminimce otuz yaşında ya da biraz üzerindeydi. Onun dikkatini çekmemiştim, fakat önümden geçip giderken bana bakışmışız gibi geldi; sanki donuk bir dalgınlıkla, fakat cüretkar bakıyordu. Büyük olasılıkla yürüyüşü nedeniyle bu yargıya varmıştım, çünkü son derece yorgun görünmesine, ayakkabıları çok berbat olmasına rağmen salınarak ama aynı zamanda sert adımlarla yürüyordu, ben de salınarak ve sert ayak sürtme denebilecek bu yürüyüşe keskin ve uzaklara yönelmiş bir bakışın eşlik etmesi gerektiğini düşünmüştüm. Yürüyüşünü köylülerinkine değil de daha çok maceracı bir gezginin yürüyüşüne benzettiğim adam hakkındaki bu izlenimimi arkasında bıraktığı boğucu tutuculuk pekiştiriyordu. Belki bu izlenim, adamın üzerindeki koyu renk kıyafetle, belki de sırtından hırpani bir tarzda sallanan ve neredeyse boş görünen sırt çantasıyla ilgiliydi. Galli bir küçük burjuva.</p>

  <p class="calibre1" style="text-align: justify;">&nbsp; &nbsp;Birahaneye gelince yola bir kez daha baktım. Adam kilisenin sokağında gözden kaybolmuştu.</p>

  <p class="calibre1" style="text-align: justify;">&nbsp; &nbsp;Birahanenin önünde beyaz toza bulanmış, çimento torbalarıyla yüklü üstü açık bir kamyonet duruyordu; yeni gelmiş &nbsp;&nbsp;&nbsp;olmalıydı,&nbsp;<span style="font-size: 1em;">radyatör üzerinde dünyevi havanın hafif dalgalanması ve yazın müj</span><span style="font-size: 1em;">decisi olan küçük sıcak su bulutçuğu titreşmekteydi.</span></p>

  <p class="calibre1" style="text-align: justify;">&nbsp; &nbsp;Binanın girişinin iki yanında yemek salonunun ve Sabest &nbsp;tarafından işletilen küçük dükkanın kapılan bulunuyor, ancak hem bi<span class="calibre3" style="font-weight: normal;">rahaneye hem de dükkana dış kapıdan da girilebiliyor. Birahaneye birkaç basamakla çıkılıyor, dükkan ise yol ile aynı seviyede. Gölgesinin beni şu an içine aldığı, adeta bir oda gibi gereksiz biçimde boyanmış bina girişi, saman yüklü bir arabanın içinden geçebileceği kadar yüksek ve geniş. Bira fabrikasına verilmek üzere istiflenmiş boş bira fıçılarının yaydığı koku her zaman hissediliyor. Benim doktor tabelam da burada asılı. Tütüne ihtiyacım olduğu için dükkana uğramıştım ama kimse yoktu; bitişikte, avluya doğru çıkıntı oluşturmuş, yeni yapılmış alçak çatılı kasapta da kimseyi bulamadım. Gri ve mavi fayanslar yıkanmış, üzerine beyaz kum serpilmişti, uçlarında çengeller olan çelik askılar parlayana kadar temizlenmişti; çengellerin ucunda et yoktu, duvarlarda sadece bir miktar kurutulmuş sucuk asılı duruyordu. Delik deşik, pürtüklü et tahtası tertemiz yıkanmasına rağmen, tahtanın içine işleyen ve kararmasına neden olan kan lekeleri çıkmamıştı. Burası, hava ne kadar temiz ve serin koksa da, yeni açılmış büyük bir yara gibiydi. Lokantaya geçtim. Şoförle yanındaki iki kişi, köşedeki uzun masada oturmuş biralarını yudumluyorlardı. Salonda başka kimse yoktu, ne diğer uzun masada, ne de pencere kenarındaki köyün ileri gelenlerine ayrılmış, üzerine mavi kareli bir örtünün serildiği, beyaz çakmaktaşının yanı sıra büyük kürdanların durduğu yuvarlak masada.</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;Tam da o sırada “Çenesi öyle düşük ki,” dedi şoför. Şoför olduğunu tahmin etmiştim; çünkü içlerinden en şişmanı oydu ve diğer ikisinden daha hali vakti yerinde görünüyordu. Rahatına düşkün olanların, yaşamın diğer şeylerinde olduğu gibi, sözcük ve düşünceleri de sonuna kadar kullanma alışkanlıkları olduğundan, bir an düşündükten sonra tekrar etti: “Çenesi öyle düşük ki.”</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;“Evet, gerçekten de öyle,” dedim içeriye girerken, oradakileri eğlendirmek için. Fakat bu amaçla söylemiş olmama rağmen, aklımda yabancı vardı, evet, hatta şoförün onu kastettiğinden neredeyse emindim.</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;Sabest'in, tezgahın arkasında duran on sekiz yaşındaki oğlu Pe-ter Sabest de gülmüştü. Yüzüne yetişkin ifadesi takınan çocuk, sigara sarmakla meşguldu. “Size nasıl hizmet edebilirim, Doktor Bey?”</span></p>

  <p class="calibre1" style="text-align: justify;"><span class="calibre3" style="font-weight: normal;">&nbsp; &nbsp;Dükkanda kimse olmadığı için alamadığım tütünü istedim, tezgahın arkasındaki cam dolaptan bir paket uzattı.</span></p>

  <p class="calibre1" style="text-align: justify;">&nbsp; &nbsp;“Bugün buranın tek hakimi sensin, Peter.”</p>

  <p class="calibre1" style="text-align: justify;">&nbsp; &nbsp;“Çok uzun sürmeyecek,” dedi üzülerek “sadece pazara kadar gittiler.”</p>

  <p class="calibre1" style="text-align: justify;">&nbsp; &nbsp;Şoförler, daha doğrusu şoför ve iki yardımcısı, Peter bana “Doktor” diye hitap edince dikkat kesilmişlerdi, belli ki güven duygusu uyandırmıştım, şakayı sürdürmek istedikleri için, daha yaşlı olanı, “Meteliksizin teki, ama büyük laflar ediyor,” dedi.</p>

  <p class="calibre1" style="text-align: justify;">&nbsp; &nbsp;“Konuşmak için ağzın boş olması gerek,” diye sürdürdü konuşmasını daha genç olan. Yuvarlak yüzlü, düğme burunluydu; Çek olduğu düşünülebilirdi, sanki yeni evli bir Çek, çünkü yirmi beş yaşında ya vardı ya yoktu ve parmağında bir yüzük taşıyordu.</p>

  <p class="calibre1" style="text-align: justify;">&nbsp; &nbsp;“Ama,” dedim, “bu dediğin kadınlar için pek doğru olmasa gerek, onlar ağızlan doluyken de konuşurlar...öyle değil mi, taze evli?”</p>

  <p class="calibre1" style="text-align: justify;">&nbsp; &nbsp;Yine korkunç bir kahkaha koptu, fakat sanşınlıgını ve beyaz tenini annesinden almış olan Peter’in yüzü, her zaman olduğu gibi şimdi de kızarmıştı. Birkaç yıl içinde çocuğun teni bir yağ tabakasının üzerine gerilmiş beyazımsı bir deri haline gelecek ve artık kızarmayacak. Pipomu doldurdum, yaktım ve şoförlerin yanına oturdum.</p>

  <p class="calibre1" style="text-align: justify;">&nbsp; &nbsp;“Neler söyledi?” diye sordu Peter.</p>

  <p class="calibre1" style="text-align: justify;">&nbsp; &nbsp;Şoförün yanındaki iki kişiden yaşlı olanı, dışandaki güneş mevsimlerden yazmış gibi parladığı için ceketini çıkarmıştı, elini gömleğinin içine sokup göğsünü kaşıdı: “Evet, neler söylemişti?”</p>

  <p class="calibre1" style="text-align: justify;">&nbsp; &nbsp;Şoför, bilmem anlamına gelebilecek sıkıntılı bir hareket yaptı: “insan direksiyon başındayken, bütün dikkati yolda oluyor.”</p>

  <p class="calibre1" style="text-align: justify;">&nbsp; &nbsp;“Kahretsin, ,adamın neler anlattığını bilmiyorsanız, belki de hiç konuşmamıştır,” dedim.</p>

  <p class="calibre1" style="text-align: justify;">&nbsp; &nbsp;“Ben arkada çuvalların üzerine oturmuştum,” diye mazeret bildirdi genç olanı.</p>

  <p class="calibre1" style="text-align: justify;">&nbsp; &nbsp;“Saçma sapan şeyler konuştu,” dedi şoför.</p>

  <p class="calibre1" style="text-align: justify;">&nbsp; &nbsp;“Sanının, çingeneydi,” diye lafa girdi yaşlı olanı göğsünü kaşımaya devam ederek. Pire, adamın sırtına doğru hareket etmiş olmalıydı.</p>

  <p class="calibre1" style="text-align: justify;">&nbsp; &nbsp;“Galli,” dedim.</p>

  <p class="calibre1" style="text-align: justify;">&nbsp; &nbsp;“Yaa,” dedi şoför küçümseyen bir tavırla, çünkü Galli sözcüğü ona hiçbir şey ifade etmemişti.</p>

  <p class="calibre1" style="text-align: justify;">&nbsp; &nbsp;“Onu almanız iyi olmuş,” diye sürdürdüm konuşmayı, “herif çok yorgundu.”</p>

  <p class="calibre1" style="text-align: justify;">&nbsp; &nbsp;Kim hakkında konuştuklarını bildiğim için yüzüme şaşkınlıkla bakıyorlardı. Biraz da canlan sıkılmıştı sanının. Artık eğlenmedikleri belliydi.</p>

  <p class="calibre1" style="text-align: justify;">&nbsp; &nbsp;“Aslında kimseyi almam,” diye homurdandı şoför, “zaten yoldan birilerini almak yasak.” Deri kasketini arkaya attı. Seyrek saçları alnına yapışmıştı.</p>

  <p class="calibre1" style="text-align: justify;">&nbsp; &nbsp;Bu arada, Sabest’in Leonberger cinsi büyük köpeği, arka odadan çıkıp sandalye ve masa kenarlarına sürtünerek yavaşça yanımıza gelmişti. Benim de bir köpeğim olduğu için bana saygı duyuyordu; başını dizime koydu, ağzı hafif salyalıydı, kanlanmış gözlerinde bağlılığı ifade eden dostça bir hüzün okunuyor ve adeta şöyle diyordu: “İşte yine buradasın dostum, yine biraz doktor, biraz köpeğin Trapp, biraz da şu an konuşmak istemediğim, hayatın başka şeylerinin kokusu var üzerinde.”</p>

  <p class="calibre1" style="text-align: justify;"><span style="font-size: 1em;">&nbsp; &nbsp; “Evet,” diye yanıtladım onu, “evet, Pluto, Trapp’ın çok selamı var.”</span></p>

  <p class="calibre1" style="text-align: justify;">&nbsp; &nbsp;“Öyle olsun,” dedi Pluto’nun gözleri.</p>

  <p class="calibre1" style="text-align: justify;">&nbsp; &nbsp;“Dışan çık, Pluto, dışarıda, güneşi yaz gibi kokan bir mart günü var.”</p>

  <p class="calibre1" style="text-align: justify;">&nbsp; &nbsp;“Evet, biliyorum,” dedi, “bugün dışarıda uzanıp yattım ve çok hoşuma gitti.”</p>

  <p class="calibre1" style="text-align: justify;">&nbsp; &nbsp;Birahane, pencereler kapalı olduğundan biraz havasız da olsa, serindi. Mutfağın, bira ve şarabın, ter ve yan pişmiş etin ekşimtırak kokusunda, Avrupa’nın dünyayı fethettiği, artık sadece birahanelerde tutucu ve evcil hayvanlarınkine benzer bir hayat sürdürmeye çalışan, ama hâlâ aniden ortaya çıkmaya ve savaş alanlarının üzerine yayılmaya hazır şövalye ve mızraklı yaya asker kokusu, burada da vardı ve şoförle yardımcıları bu kokunun tadını alıyorlardı.</p>

  <p class="calibre1" style="text-align: justify;">&nbsp; &nbsp;Daha yaşlı olan pireyi aramaktan vazgeçmişti; elini gömleğinden çıkarıp üzüntüyle kaba ve boş parmaklarına baktı.</p>

  <p class="calibre1" style="text-align: justify;">&nbsp; &nbsp;Şoförün dili birden çözülmüştü: “Bu kadar saçma bir şey hiç duydunuz mu, Doktor Bey? Dünyanın daha iyi olabilmesi için bizim nefsimize hakim olmamız gerekiyormuş.”</p>

  <p class="calibre1" style="text-align: justify;">&nbsp; &nbsp;“Öyle mi? Böyle saçmalıklar mı anlattı size?”</p>

  <p class="calibre1" style="text-align: justify;">&nbsp; &nbsp;“Evet,” şoför birasını yudumladı, “domuza bak.”</p>

  <p class="calibre1" style="text-align: justify;">&nbsp; &nbsp;“Ama onu onayladın,” diye bir iddiada bulundu bu kez, şoförün yanındaki iki adamdan yaşlı olanı.</p>

  <p class="calibre1" style="text-align: justify;">&nbsp; &nbsp;“Ben mi? Onunla hiç ilgilenmedim, gözüm sürekli yoldaydı... Eğer evet diyen biri varsa o da sensin.”</p>

  <p class="calibre1" style="text-align: justify;">&nbsp; &nbsp;“Neden evet demeyeyim? Kadınlar zaten hiç umurumda değil benim...dünya daha iyi olsa da, olmasa da.”</p>

  <p class="calibre1" style="text-align: justify;">&nbsp; &nbsp;Okul çocuklarını andırır bir tavırla konuşmaya kaulan Peter “Papaz olmalı,” dedi.</p>

  <p class="calibre1" style="text-align: justify;">&nbsp; &nbsp;“Papaz olsa ne olacak,” dedi yeni evli adam, “bunlar, bir kıza yaklaştıklarında başka türlü konuşmaya başlarlar.”</p>

  <p class="calibre1" style="text-align: justify;">&nbsp; &nbsp;Bira fıçılarının pirinç muslukları, dışarıdaki mart öğleni gibi parlıyor, evlerin, güneşin aydınlattığı ön cephelerinde koyu parlak pencereler, güneşli gökyüzünün dalgalarını taklit etmeye çalışıyorlardı, bu, ışığın, camdan bir sivrisinek sürüsü gibi, dünyayı döllemek için yere indiği zamandı.</p>

  <p class="calibre1" style="text-align: justify;">&nbsp; &nbsp;“Bu gevezelikleri duymak istemiyorum,” diye devam etti genç adam neşeyle, “bunların hepsi saçmalık.”</p>

  <p class="calibre1" style="text-align: justify;">&nbsp; &nbsp;“Genç karınız da bunları duymak istemez,” dedim.</p>

  <p class="calibre1" style="text-align: justify;">&nbsp; &nbsp;“Hayır istemiyor.” Bir mucizenin sımna ermiş ve orada tutulu kalmak isteyen bir adamın mutlu yüz ifadesiyle güldü.</p>

  <p class="calibre1" style="text-align: justify;">&nbsp; &nbsp;“Eh,” dedim “belki de adam fikrinizi değiştirebilir. Bu kez onun yanına oturun.”</p>

  <p class="calibre1" style="text-align: justify;">&nbsp; &nbsp;“Hayır,” dedi şoför. Cesur görünmesine ve deri kasketiyle lokomotif sürücüsüne benzemesine rağmen, sesi bir parça ürkekleşmişti, “hayır, bırakın çuvallarının üzerinde otursun, çünkü o herifi artık almayacağız, onun saçmalıklarına karnımız tok ...Dağ yolu çok berbat, üst üste bir sürü viraj var ve bu ağır taşıtla hava iyice kararmadan o tarafa geçebilirsem sevineceğim.”</p>

  <p class="calibre1" style="text-align: justify;">&nbsp; &nbsp;Adamlar veda edip birahaneden ayrıldılar. Pencereden onları izledim. Caddenin sağını ve solunu kararsız bakışlarla süzdükten sonra yerlerine tırmandılar. Şoför, iki kez marşa bastı, küçük bir sarsıntı oldu ve direksiyonu çevirdikten sonra araç hareket etti. Çuvalların üzerinde oturan adam, pencereden baktığımı fark ederek el salladı.</p>

  <p class="calibre1" style="text-align: justify;">&nbsp; &nbsp;Başımı yeniden birahaneye çevirirken Peter’e “yukarıda hastalar var mı?” diye sordum.</p>

  <p class="calibre1" style="text-align: justify;">&nbsp; &nbsp;Hayır, daha kimse gelmemişti, kendisiyle konuşmayı sürdürebileceğimi düşünen Peter, bunu, sadece canı sıkıldığı için değil, benimle ilişkisi iyi olduğu için de istiyordu, bir de hakkında konuştuğumuz serserinin kim olduğunu merak ettiği için.</p>

  <p class="calibre1" style="text-align: justify;">&nbsp; &nbsp;Ama benim ona bilgi vermem olanaksızdı. Şoför, belki de adamı yine arabasına almıştı ve Yukarı Köy'e doğru yavaşça yol aldığında yokuş nedeniyle vites kolunu durmaksızın hareket ettirirken, onu yanına oturtmuştu. Ama belki de çoktan unutmuşlardı adamı, vites değiştirirken meydana gelen her sarsıntıda kafalarından bir parça daha silkelenirken çoktan uyuklamaya başlamışlardı. En azından ben, unutmak istiyordum. Arka odadan avluya geçip yapıya sonradan eklenen merdivenden üst kata, Sabest'in eviyle misafir odalarının, muayenehanemle bekleme odasının yer aldığı koridora yöneldim.</p>

  <p class="calibre1" style="text-align: justify;">&nbsp; &nbsp;Güneş parlamaya devam ediyordu. Dayandığım kaba demir trabzan, bütün sıcaklığıyla ellerimin içinde akıyordu ve ilkbahar öncesinin şarkısı, kendi gücüne şaşırarak neredeyse susmuştu. Avlunun ortasında bütün görkemi ve şaşırtıcılığıyla duran kestane ağacı, evin ve ahır duvarlarının koruması olmasaydı, bu yükseklikteki dağlık arazide kesinlikle gelişemezdi. Ağacın yapraklanmamış dallan çarpık gölgeler veriyor ve yaprakların yeşili, henüz dalların içinde uyuyordu.</p>

  <p class="calibre1" style="text-align: justify;">&nbsp; &nbsp;Böylece keyifle güneşlenip ışığın giderek hafifleyen mırıltısını dinlerken evin girişinde bir arabanın tekerlek seslerini duydum, meyhaneci ve kansı gelmişlerdi. Ama yalnız değillerdi, tek atlı kasap arabasının arkasında ayaklan bağlı bir buzağı yatıyordu, başı yana dönük, ne kadar nadir bulunduğunun farkına varmaksızın, gözlerini kestane ağacının tepesine dikmişti.</p>

  <p class="calibre1" style="text-align: justify;">&nbsp; &nbsp;Araba durdu. Sabest’in atlayıp inmesine yardımcı olduğu kan-sı, aldığı şeyleri toparlarken, o, arabayı koydukları yerden gelerek işçisinin yardımıyla buzağıyı aşağı indirip ayaklarındaki bağlardan kurtarmış, sallanarak duran hayvanı arabanın tekerleğine gevşek biçimde bağlamıştı. Sonra atın koşumunu çözdüler.</p>

  <p class="calibre1" style="text-align: justify;">&nbsp; &nbsp;Theodor Sabest, meyhaneci ve kasap denince akla gelen tiplerden değil, onun yağ bağlaması olanaksız; görüntüsüyle daha çok dükkâna yakışıyor. Ama bu sadece ilk izlenim. Zira kısa süre sonra aslında onun zayıf kasap tipinde biri olduğu anlaşılıyor, hattâ zayıf cellat tipinde bile denebilir. Birahanenin olmazsa olmazı olan rahat bir ortam hazırlama konusunda zorlanan bu vahşi ve ihtiraslı adam, şimdi kansı olan sarışın kızı kendisiyle evlenmeye razı etmek için çok uğraşmış olmalı. Sarışın ama hiç de yumuşak denilemeyecek bu kadın, gerçek bir lokantacı olmuştu; çalışkandı, fakat açık olmasına rağmen sinsi de denebilecek bir şehvet içinde mutfakla alkol arasında özgün bir yer edinmişti kendisine. Ona baktığınızda, başka çocuğu olmadığına üzülürdünüz, fakat cellatlar evlerinde anne değil, sevgili isterler. Bu adam, insanların, mutlulukları ve mutsuzlukları için bir araya getirildikleri balta girmemiş ormanı koruyor, ormanda yer açanlarla, nemli karanlıktan dışarıya çıkmak isteyenlerle alay ediyor, çünkü geniş girişli evler inşa etseler de, hattâ otomobil kullansalar da, hiçbir zaman ormanın kıyısından öteye geçmediklerini, insanlığın başlangıcının ve sonunun, derin uykunun ve unutmanın karanlığında yattığını, her hareketin, her konuşmanın, yapılan ve yapılmayan her şeyin, o kadim çalılığın karanlığına götürebileceğini ve donuk alevin aniden parlayıp bizi yiyip bitirmeye hazır olduğunu biliyor. Bu konu üzerine fazla düşünmediğini kolayca varsayabileceğimiz Theodor Sabest’in evliliğiyle ilgili, elbette doktor sıfatıyla, bazı şeyler bildiğim için, ruh halini gereğinden fazla öne çıkarmış da olabilirim. Kendisine sorulduğunda, sanının sadece mali nedenlerle tek çocukla yetindiklerini açıklayacaktır.</p>

  <p class="calibre1" style="text-align: justify;">&nbsp; &nbsp;Pluto da dışarı gelip buzağıyı sevecenlikle koklamaya, hattâ ağır patileriyle onu oyuna çağırmaya başladığında, hayvan huzursuzlanarak bağlı olduğu ipi çekiştirip gergin bacaklarıyla öne sıçrıyordu. Kısa süre sonra ölüme götürülecek olan bir canlıya bu hareketlerin hiç yakışmadığı söylenebilirdi. Ben de muayenehaneme döndüm.</p>

  <p class="calibre1" style="text-align: justify;">&nbsp; &nbsp;Anlatmak istediğim ilk gün böyleydi işte.</p>
</body>
</html>
