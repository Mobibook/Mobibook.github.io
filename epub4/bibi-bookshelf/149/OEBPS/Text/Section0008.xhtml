<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h2 class="calibre1 sigil_not_in_toc" style="text-align: center;"><span style="font-weight: normal;"><br /></span></h2>

  <h2 class="calibre1 sigil_not_in_toc" style="text-align: center;"><span style="font-weight: normal;"><br /></span></h2>

  <h2 class="calibre1" id="sigil_toc_id_3" style="text-align: center;"><span style="font-weight: normal;">IV</span></h2>

  <p class="calibre1" style="text-align: justify;">Paskalya zamanıydı, beyaz bulutlar, serin mavi gökyüzünü, başka bulutlann geçmesi için boşaltmak üzere, batıya, arkasında yitip gittikleri Kuppron’a doğru, gevşek sıralar halinde çekiliyorlardı. İlkbahar artık gerçekten gelmişti, sahici, yumuşak ve dayanıklı; martın ilk günlerindeki o korkutucu ilkbahar patlamasından eser kalmamıştı, gökyüzünün mavisi, insanın bedenine, hani yağdığında, bizde giysilerimizi çıkarma isteği uyandıran, hafif bir yağmur gibi yumuşak serpiştiriyordu.</p>

  <p class="calibre1" style="text-align: justify;">&nbsp; &nbsp;Epeyce erken aşağıya inmiş, köyün kuzey kenan boyunca tarlalar arasından geçen yolda yürümeye başlamıştım. Köylülerin bahçelerini kolaylıkla görebiliyordum, meyve ağaçlan henüz tomurcuklanmıştı, biraz yukanda yolla karşılaşan düzensiz ve oynak tahta çitler, yeşil yosun şeritlerle kaplıydı, bahçelerle yol arasında kalan hendek, ot ve devetabanıyla dolmuştu. Fakat daha şimdiden yeşillenmiş çayırlar ve tarlalar, gökyüzünü küçük yudumlarla içiyor, bu, yeryüzünde hafif ve oyunbaz esintilere neden oluyordu, böyle sabahlar, sadece denizin hafif dalgalı olduğu şafak vakitlerinde görülür. Çok yakında çayırlar nergiz çiçekleriyle dolacak.</p>

  <p class="calibre1" style="text-align: justify;">&nbsp; &nbsp;Strümler’in çiftliğiyle mezarlık arasındaki yoldan köye saptığımda, kiliseye giden yolda köyümüzün din görevlisi Papaz Rumbold’la karşılaştım. Kansızlık çeken Papaz Rumbold, gölgeye benzer hastalıklı varlığını, papaz konutunun dört duvan arasında, neredeyse görünmez biçimde sürdürür; belki ölüme karşı koymak istemediği, belki vizite ücretinden çekindiği, belki de ondan vizite ücreti almayacağımı bildiği için benden hiç yardım istemez. Bir keresinde, kansızlığa iyi geldiğinden, mümkün olduğu kadar çok ciğer yemesini önermiştim, Sabest, onun için ciğer ayırabilirdi. Yanıt olarak aldığım donuk yüz ifadesi, böylesine pahalı yiyecekleri alamayacağını ima etmişti. “Öyleyse çok ıspanak yiyin, efendim,” demiştim, zira çok sevdiği güllerinin de bulunduğu bakımsız bahçesindeki birkaç sebze tarhını kendisinin ektiğini biliyordum. Hoşnutlukla başını salladı. “Evet, evet, ıspanak çok sağlıklı bir yiyecek.”</p>

  <p class="calibre1" style="text-align: justify;">&nbsp; &nbsp;Yine de iyi anlaşıyoruz, istemeden de olsa, onu, neredeyse her zaman geç çağırdığım için, bana kızmıyor.</p>

  <p class="calibre1" style="text-align: justify;">&nbsp; &nbsp;Kısa süre önce yine yatağa düştüğünü duymuş ve benim yardımım olmadan ayağa kalkmaya çalışmaması yönündeki bilinen sitemimi yinelemiştim.</p>

  <p class="calibre1" style="text-align: justify;">&nbsp; &nbsp;Bazen mağdurlarda tanık olduğumuz incinmiş mizah duygusuyla şöyle dedi: “Siz de benim hizmetimi oldukça seyrek talep ediyorsunuz, Doktor Bey.”</p>

  <p class="calibre1" style="text-align: justify;">&nbsp; &nbsp;“Haklısınız, Papaz Efendi, Tanrımızla yaptığım anlaşmayı biliyorsunuz ...Paskalya, Pantkot yortusunda ve Noel’de onu ziyaret edeceğim, geri kalan zamanda o benimle ilgilenecek. ..”</p>

  <p class="calibre1" style="text-align: justify;">&nbsp; &nbsp;Hafif eğik suratıyla gülümsedi, insan ister istemez, kışın, içinden başını çıkararak baktığı kalın atkıyı arıyordu: “Yaptığınız doğru değil, Doktor Bey, hiç doğru değil."</p>

  <p class="calibre1" style="text-align: justify;">&nbsp; &nbsp;“Önemli olan kiliseye gitmek değil. . .bunu herkes kolayca yapabilir . .eğer başka şeyler doğruysa.”</p>

  <p class="calibre1" style="text-align: justify;">&nbsp; &nbsp;“Evet,” dedi sadece ve iç geçirdi. Köylülere karşı olduğu gibi bana karşı da ürkekti, biraz rahatlaması için biraz zamana ihtiyaç vardı.. Sanının boyum posum nedeniyle beni de köylülerden sayıyordu. Boyu göğsüme ancak ulaşıyordu.</p>

  <p class="calibre1" style="text-align: justify;">&nbsp; &nbsp;Ayrıca ikimiz de, konusu din olan bir tartışmaya başlamak istemiyorduk.</p>

  <p class="calibre1" style="text-align: justify;">&nbsp; &nbsp;“Yakında bahçeniz çok güzel olacak,” dedim. Fakat papazın inancının da, bahçeye tatlı kokular yayan güllerin ekili olduğu o küçük bölgeden daha öteye gitmediği geldi aklıma. Bahçıvanlar çoğunlukla böyledir.</p>

  <p class="calibre1" style="text-align: justify;">&nbsp; &nbsp;Yine iç geçirdi. “Yapabileceğim şeyleri severek yapıyorum zaten . ..ama kilisenin çatısına bakın...çatı olukları tamamen gitmiş ve evde...ah hiç başlamasam daha iyi ...”</p>

  <p class="calibre1" style="text-align: justify;">&nbsp; &nbsp;“Kimsede para yok, Papaz Efendi.”</p>

  <p class="calibre1" style="text-align: justify;">&nbsp; &nbsp;“O kadarına yeterdi. ..fakat köylüler, pazar günü kiliseye gelip vaazımı dinlemekle görevlerini yerine getirdiklerini düşünüyorlar. ..”</p>

  <p class="calibre1" style="text-align: justify;">&nbsp; &nbsp;“Görüyorsunuz, kiliseye gitme konusunda haklıyım.”</p>

  <p class="calibre1" style="text-align: justify;">&nbsp; &nbsp;“İki kez belediye başkanına gittim ..."</p>

  <p class="calibre1" style="text-align: justify;">&nbsp; &nbsp;“Başkan, Lax olmadan hiçbir şey yapmaz, o da berbat bir dinsiz.”</p>

  <p class="calibre1" style="text-align: justify;">&nbsp; &nbsp;Lax, Belediye Meclisi'nin en önemli ve etkin üyesi.</p>

  <p class="calibre1" style="text-align: justify;">&nbsp; &nbsp;Papaz efendi, ciddi olup olmadığımı anlamak için beni yandan süzüyordu ve sonra pek de güçlü olmayan mizahından bir gölge daha uçurdu: “Dinsiz mi? Bence hepsi dinsiz ... haç çıkarıyor olsalar bile, hepsi dinsiz.”</p>

  <p class="calibre1" style="text-align: justify;">&nbsp; &nbsp;“İnsan, dikkafalı bir hayvan, Papaz Efendi.”</p>

  <p class="calibre1" style="text-align: justify;">&nbsp; &nbsp;“Tabii ki...” Zayıf göğsünden haşere sesine benzeyen bir gülme sesi çıkmıştı, “ ...dikkafalı ...Bu durumda vaaz hiçbir işe yaramaz, onlara dinsiz dediğim zaman alınıyorlar, ama öte yandan meyhaneye gittiklerinde belki de bununla övünüyorlardır.”</p>

  <p class="calibre1" style="text-align: justify;">&nbsp; &nbsp;“O kadar da kötü değildir sanının.”</p>

  <p class="calibre1" style="text-align: justify;">&nbsp; &nbsp;Bana aşağıdan bakıyordu: “Hepimiz insanız ...dikkafalı insanlar...”</p>

  <p class="calibre1" style="text-align: justify;">&nbsp; &nbsp;“Bundan hiç kuşkum yok.”</p>

  <p class="calibre1" style="text-align: justify;">&nbsp; &nbsp;“Aslında hepimiz, insanın gerilemesine ne kadar az kaldığını biliyoruz...hayvanın altına düşmesine: Tanrı’nın benzeri olarak kalmak, kimse için kolay kılınmamıştır.”</p>

  <p class="calibre1" style="text-align: justify;">&nbsp; &nbsp;Neredeyse, Tanrı sohbetinde bulacaktık kendimizi, oysa benim amacım son derece basitti, hayvanların, hatta çiçeklerin daha üstün olduğunu ifade etmek istemiştim.</p>

  <p class="calibre1" style="text-align: justify;">&nbsp; &nbsp;“Evet, çiçekler,” dedi din adamı, yüzü içten gelen güçsüz bir ışıkla aydınlandı.</p>

  <p class="calibre1" style="text-align: justify;">&nbsp; &nbsp;Bu arada paskalya çanları susmuştu; kulenin açık bırakılmış kapısından neşeli oldukları görülebilen çancı çocuklar, çanı son kez çaldıktan sonra ipi bırakıp, çevrelerinde onların yerinde olmak isteyen birkaç arkadaşları olduğu halde, salonu terk eden virtüözler gibi dışarı çıktılar. Papaz efendinin kilisenin levazım odasına gitmesi gerekiyordu. En gayretli rahibeler çoktan gelmiş, kilisenin bahçesinde önlerinde başlarını eğdikleri haçların arasında bir aşağı bir yukarı yürüyorlardı, kilise dolmaya başlamıştı.</p>

  <p class="calibre1" style="text-align: justify;">&nbsp; &nbsp;Ah, org sesi; bulutların rüzgarını, dağların rüzgarını, bulutların ve dağların kıvrımlanan dalgalarını bir araya toplayan, dağılıp giden inancın burada yer bulabilmesi, hâlâ gotik duvarlar üzerinde duran çürümüş çatının altında, daha güçlü, daha elle tutulabilir olabilmesi için, yeryüzünün rüzgârla yayılan bütün çeşitliliği, küçük bir köy kilisesinin zamanı ve mekânı içine sığabilsin diye basit bir öğretmenin çaldığı orgun sesi. Cemaat, hiç durmadan eserek hedefini arayan rüzgâr gibi inançsız, iman gibi inançsız, dinledikleri org sesinde ve çeşitli biçimlerde ibadet ederken şekle büründürdüğü sözde bir araya gelmek için, yükseklerden aşağıya inmişti: İşte, her an dilini yandan aşağı sarkıtacakmış hissini veren, buldog köpeğini andıran sarı suratıyla hasis Krimuss orada, gözlerini çatı krişine dikmiş bakıyor; iki avlak edinebilecek durumda olmasına rağmen, daha kısa süre öncesine kadar kaçak avlanan köyün gerçek hakimi zengin Robert Lax orada, koyu, siyah gözleriyle kaslı göbeğinin üzerinde kavuşturduğu ellerine bakıyor; tamamen beyazlamış kısa kestirdiği saçlarıyla belediye başkanı orada, çiftçiden çok fınncıya benziyor, mınldanarak ve parmağıyla takip ederek dua kitabını okuyor; Mi-land ailesi orada, kadın başına, kalın şişle örülmüş siyah bir başörtüsü bağlamış, gözleri kapalı, kendi içine bakıyor; öküzlerinden aldığı boş ve ağır bakışlan, şu anki kutsal eyleme yönlendiren Bartolomeus Johanni orada; karısını hasta yatağında bırakıp gelmiş denizcileri çağrıştıran sakalıyla neşeli Suck orada, aralarında Dağlı Mathias’ın da bulunduğu Yukarı Köy’den başkaları da var. Herkes, mezarlığın müjdecisi olan pirinç veya porselen üzerine adlan yazılı sıralara, mümkün mertebe rütbe ve itibarlanna göre oturtulmuş. Bahçıvan-papaz, altına halı döşenmiş sunak masasının üzerine yerleştirilmiş Meryem Ana’nın resmi önünde eğiliyor, Meryem’in kucağında, rüzgânn hareketlendirdiği yıldız mavisi pelerininin kıvnm-lanna sardığı, barok üslubuyla çizilmiş çocuk İsa var. İtişip kakışan, kavga eden, huşu içinde bir melek sürüsü olarak tanımlanabilecek diğer çocuklar ise, koroya ayrılan balkonda toplanmışlar, burada oturduğu zamanlar koro şefi adını alan müzik öğretmeninin, gözlük camlarının arkasından bakan gözleri, çocuklann üzerinde.</p>

  <p class="calibre1" style="text-align: justify;">&nbsp; &nbsp;Marius, benim biraz ötemde, balkonu taşıyan iki direkten birine, her zamanki kayıtsız tavrıyla yaslanmış duruyor, gözlerini, bir maden ocağı kazasının anlatıldığı duvar resimlerinden birine dikmiş, bu duruşu tasarladığı apaçık. Tavrında açık bir başkaldrı var, Miland’ın evinde kalan biri olarak kiliseye gitme geleneğine uymuş olması, nihayetinde o kadar da büyük bir ihlal sayılmaz. Bir süre sonra onu izlediğimin farkına varıyor, gözleriyle biraz alaycı, biraz nazik selam verdikten sonra aniden yok oluyor ortadan. Daha sonra, kilise sokağının çıkışındaki anayolda, buraya özgü hiyerarşik bir düzenle gruplaşmış köylülerin arasından geçerken de ortalıkta görünmüyor. Yaşlı köylüler, genç köylüler, Yukarı Köylüler, erkek çocukları, çok az toprağa sahip gündelikçiler ve çiftlik işçileri, yüzyıl önce burada nasıl dikiliyorlarsa öyle dikilmiş duruyorlar; olup bitenin bilincinde değiller, biraz önce gerçekleşen, akla uygun olmasına rağmen anlaşılmaz dinsel olayın, gündelik hayattan ve meyhaneden tamamen ayrılmaması gerektiğini, büyük olasılıkla sadece hisseden, gruplaşıp yeniden dağılan bu insanların arasında, kadınlar, öğle yemeğini hazırlamak için uçuşan önlükleriyle evlerine yetişmeye çalışırlarken, çoğunluğu tarafından selamlanarak ve onların selamlarına karşılık vererek dolaştığım anlarda da Marius’u göremiyorum. Hiç şaşırmıyorum buna. Gezgin hangi gruba dahil olabilir? Hiçbirine. Hiçbir grup onun yokluğunu hissetmiyor. Üzerinden ilkbahar rüzgarı ve ilkbahar bulutlarının gelip geçtiği ilkbahara özgü gökyüzünün altında dikiliyorlar, güneşin aydınlattığı duvarların önünde siyah giysileri iyice belirginleşiyor, her giysinin içinde çıplak bir adam, her adamın içinde, biraz dinginleştiğinin farkına varmayan ve yeniden rüzgâr ve bulut olmadan önce sabırla bekleyen çıplak bir ruh var. Sadece rüzgâr bu ruhların arasında değildir, sadece rüzgârın, hep hareket halindeki rüzgârın yokluğu hissedilmez.</p>

  <p class="calibre1" style="text-align: justify;">&nbsp; &nbsp;Önemli pazar ayinlerinde muayene için pek gelen giden olmaz, kendilerini bayrama saklarlar. Yani birahaneye uğramak için zamanım var. Bu da geleneklerden biri.</p>

  <p class="calibre1" style="text-align: justify;">&nbsp; &nbsp;İçeri girdiğimde, yine Suck konuşuyor, doğuya özgü bir tür masalcı rolünde, bu rolü kendisine uydurmuş, belki başkalarını kandırmaktan hoşlandığından, belki de sadece anlatmayı sevdiği için:</p>

  <p class="calibre1" style="text-align: justify;">&nbsp; &nbsp;“Evet, Velşlerden söz ediyorsunuz da ...Velşler hakkında ne biliyorsunuz ki..."</p>

  <p class="calibre1" style="text-align: justify;">&nbsp; &nbsp;Genç köylülerden biri “Ohooo,” diye bağırdı.</p>

  <p class="calibre1" style="text-align: justify;">&nbsp; &nbsp;“Demek savaşta orada olduğun için, haklarında bilgi sahibi olduğunu düşünüyorsun...peki sen ne olarak yaptın askerliğini? Topçuydun, Velşlerin üzerine uzaktan ateş ettin, zaten atların kullanılmadığı bir savaş nedir ki? Böyle bir savaş boktandır...oysa benim babam atlı askerdi, gerçek bir süvari ve Novara’da gerçek bir savaşa katıldı. ..”</p>

  <p class="calibre1" style="text-align: justify;">&nbsp; &nbsp;Yuvarlak, denizci sakalını sıvazlayıp tecrübeli bir anlaucı olarak soluklanma arası verdi.</p>

  <p class="calibre1" style="text-align: justify;">&nbsp; &nbsp;“İyi günler, Doktor Bey,” dedi verdiği arayı doldurmak için, ben de “merhaba, Suck,” diye yanıt verdikten sonra, mevkime uygun olarak Belediye Başkanı, Lax, suratı buldog köpeklerine benzeyen Krimuss ve keçi sakallı Selbander’in oturdukları masada yerimi aldım, bu arada Sabest biramı getirip önüme koydu. Ara bitmiş, Suck konuşmasına başlamıştı:</p>

  <p class="calibre1" style="text-align: justify;">&nbsp; &nbsp;“Evet, babam süvariydi, sakalı da, benimkinin aynıydı, zaten ben de bugün sakalımı onun şerefine ve anısına böyle taşıyorum, babamın saçlarına o zamanlar ak düşmemişti daha. Evet, süvari arkadaşlarıyla birlikte, İtalya denilen ovaya giden yollan katetmişler. At sırtındaki yolculuklarını, İtalyan sıcağının içine doğru sürdürüyorlarmış. Bu sıcağın nasıl bir şey olduğunu bilmezsiniz. Dünya, adeta altından bir fırındır, üzerinde kızıl gökyüzü durur...”</p>

  <p class="calibre1" style="text-align: justify;">&nbsp; &nbsp;Yine küçük bir ara verdi.</p>

  <p class="calibre1" style="text-align: justify;">&nbsp; &nbsp;“Yoksa bana inanmıyor musunuz? Ekinlerinizi biçerken dudağınızın üzerine yuvarlanarak düşen terin acısını tattığınız için, bu sıcağı bildiğinizi mi düşünüyorsunuz? Bizde de güneşin bu kadar etkili olduğunu mu düşünüyorsunuz? Bok etkili! Denizin yardımı olmaksızın güneş nedir ki? Buralarda denizi, ancak dağın en tepesine çıktığınızda hissedebilirsiniz, zaman zaman sizi dağ keçilerinin yanına çekmesi bundandır... ”</p>

  <p class="calibre1" style="text-align: justify;">&nbsp; &nbsp;“Sus Suck,” dedi Lax.</p>

  <p class="calibre1" style="text-align: justify;">&nbsp; &nbsp;“...Ama orada, orada deniz var, insan görmese bile denizi hisseder, denizin tuzu güneşe yükselir, güneşle dolaşır, güneşin ısısıyla aşağıya inerek hayvanların ve insanların teri olur, aynı zamanda zeytinlerin açık yeşili ve üzümlerin koyu tatlısıdır deniz. Hiç zeytin gördünüz mü? Hayır, görmediniz. Sizler asma kütüğünü bile bilmezsiniz ...”</p>

  <p class="calibre1" style="text-align: justify;">&nbsp; &nbsp;“Nasıl yani,” diye sesini yükseltti Krimuss, “Yukarı Köy’de asma kütüğünüz de mi var sizin?”</p>

  <p class="calibre1" style="text-align: justify;">&nbsp; &nbsp;“Hayır,” dedi Suck, “ama bizim başka şeylerimiz var, babam ve Velşlerle ilgili bir şeyler anlatırken sözümü kesme, Krimuss. Yani, babam bütün bunları görmüş, o ve arkadaşları, at sırtında, zeytinliklerden ve üzüm bağlarından geçmişler, dudaklarında denizin tuzunu tatmışlar ve tabii İtalyan kızlarını hayal ediyorlarmış sevinç içinde.”</p>

  <p class="calibre1" style="text-align: justify;">&nbsp; &nbsp;“Hikâye şimdi ilginçleşecek.” Yanımda oturan Lax konuşmuştu.</p>

  <p class="calibre1" style="text-align: justify;">&nbsp; &nbsp;“Elbette,” dedi Suck, “dikkatle dinlemeye devam et Lax, bak bu anlatacaklarım da ilginç. O sıcakta atın sırtında yol almaya devam etsen ve gözünün değdiği hiçbir yerde tek bir insan bile görmesen, sen de bu tür beklentiler içinde olurdun. Ortalıkta tek bir canlı bile yokmuş. Zaman zaman kendilerine ‘Acaba düşman nerede?' diye soruyorlarmış, ama henüz düşmanla da karşılaşmamışlar. Bizim köylerimize benzemeyen, kasabayı andıran köylere, bazen şehirlere de rastlıyorlarmış, fakat her yer ölü gibiymiş, çünkü geçtikleri yerlerde halk, ya kaçmış, ya da evlerine saklanmışlar. Atlılar, gerek kendileri, gerekse de atlan için suya ihtiyaç duyduklarında çiftliklerin içine girmek zorunda kalıyorlarmış, uzun mızraklarıyla evlerin kapılarını kırmışlar. Evlerden birinde bir adama rastlamışlar, adam bunlara kuyuyu göstermiş, hattâ hayvanlara su verirken onlara yardım bile etmiş. Ancak işleri bitince göğsünü açıp, ‘Evviva Garibaldi!’ diye bağırmış, adamın sesinde ölümün tınısı varmış, askerlerin mızraklarıyla göğsünü delmesini istiyormuş. Daha o zamanlar henüz babam olmayan babam, gülmek zorunda kalmış ve mızrağının ucuyla adamın çıplak göğsünü gıdıklamış. Sonra da atlarına binip gitmişler. Velşler böyledir işte. Velşlerle ilgili anlatmak istediğim şey buydu.”</p>

  <p class="calibre1" style="text-align: justify;">&nbsp; &nbsp;Bu hikâye Marius Ratti’nin etrafında dönmüyor muydu? Tüccarlara özgü bönlüğüyle sadece meyhaneci gülmüş, topluluğun kendisine baktığını fark edince de şöyle demişti: “Belki de baban başkasının göğsünü gıdıklamıştır. ..değil mi, Bay Suck? Mızrağı da oldukça kısaymış demek? Ha? Çok kısa bir mızrak. ..” Parmaklarıyla penis uzunluğunu işaret etmişti.</p>

  <p class="calibre1" style="text-align: justify;">&nbsp; &nbsp;Tabii ki gülüşmeler oldu. İnsanlann, anlaşılması güç ve karmaşık sorunlara değinildiğinde, bunları kabul etmemesi ve o şeylerden duyulan huzursuzluğun ve korkunun üstünü örtmeye çalışması kadar saçma ve bayağı hiçbir şey olamaz. Lax, tam o sırada yakınında bir şeyler yapan garson kadının göğüslerini gösterdi.</p>

  <p class="calibre1" style="text-align: justify;">&nbsp; &nbsp;Sadece ikinci uzun masada oturan Dağlı Mathias homurdanmıştı: “Hepiniz pisliksiniz.”</p>

  <p class="calibre1" style="text-align: justify;">&nbsp; &nbsp;Fakat, gülmek için hiçbir fırsaü kaçırmayan Suck’a, hasta karısını biraz unutmak iyi gelmiş olmalıydı, sınüyordu, gürültü biraz hafifleyince, “Oralarda bir kardeşim olabileceğini reddedecek son insan benim, düşman ülkede birçok çocuk var...”</p>

  <p class="calibre1" style="text-align: justify;">&nbsp; &nbsp;Suck’la birlikte ilk masada oturan biri, “ikinci bir Suck fazla gelir,” dedi.</p>

  <p class="calibre1" style="text-align: justify;">&nbsp; &nbsp;“Korkmana gerek yok,” diye bağırdı Suck, “dili İtalyanca olacağından, kesinlikle benim gibi konuşamayacaktır,...ama buraya gelebilir pekala. Neden olmasın? Bütün savaş çocukları huzursuzdur, oradan oraya dolaşıp kardeşlerini ararlar. Evet, o her an gelebilir, benim gibi yaşını başını almış, böyle sakal bırakmış olsa da...” Herkes kapıya bakıyordu, sonra tekrardan kahkahalar koptu. “Bunu gerçekten mi söylüyorsun?” diye sordu Miland, belli ki savaş çocukları hakkında bir şeyler düşünüyordu.</p>

  <p class="calibre1" style="text-align: justify;">&nbsp; &nbsp;“Bir bu eksikti,” dedi belediye başkam, “tek eksiğimiz bütün serserilerin gezgin birer savaş çocuğu olması, zaten bu insanlarla yeterince sıkıntımız var.”</p>

  <p class="calibre1" style="text-align: justify;">&nbsp; &nbsp;Yanımda oturan keçi sakallı, “Yangın çıkarıyorlar,” tespitinde bulundu.</p>

  <p class="calibre1" style="text-align: justify;">&nbsp; &nbsp;“Çalıp çırpmıyorlarsa yangın çıkarmalarına göz yumabilirim,” diyen Lax, kendi sözlerine yüksek sesle güldü.</p>

  <p class="calibre1" style="text-align: justify;">&nbsp; &nbsp;Suck onu anlamıştı: “Zaman zaman, bir ambarın yanması, iyidir... içinde ne olduğunu sadece çiftçi bilir...”</p>

  <p class="calibre1" style="text-align: justify;">&nbsp; &nbsp;“Böyle şeyler konuşulmaz,” diye uyardı belediye başkam. “Wetschy burada değil ki,” dedi Lax, birasını sonuna kadar içerken. “Sabest bir bira daha.”</p>

  <p class="calibre1" style="text-align: justify;">&nbsp; &nbsp;Wetschy aynı zamanda sigorta temsilcisi.</p>

  <p class="calibre1" style="text-align: justify;">&nbsp; &nbsp;Keçi sakallı konuyu sürdürmekte ısrarlıydı: “Yangından gelen, yangın çıkarmalı.”</p>

  <p class="calibre1" style="text-align: justify;">&nbsp; &nbsp;Kıt düşünceli Bartolomeus Johanni, “Çingenelerin hepsi hayvanlara büyü yapıyor,” dedi.</p>

  <p class="calibre1" style="text-align: justify;">&nbsp; &nbsp;Havanın iyice ısındığı öğle öncesi saatlerde hızla içilen içki bazılarını çarpmış olabilir, özellikle de Ludwig Krimuss'u; yerinden kalkıp buldog köpeklerine benzeyen san ağzıyla konuştu: “Gezginler, ölümden kaçarlar.”</p>

  <p class="calibre1" style="text-align: justify;">&nbsp; &nbsp;Çiftlik işçilerinin oturduğu ikinci uzun masada Andreas başını salladı: “Ve gittikleri yere ölümü de götürürler.” Piposunu emmeye devam etti.</p>

  <p class="calibre1" style="text-align: justify;">&nbsp; &nbsp;Miland, sakin bir sesle yanıt verdi Andreas’a: “Ölüm her yerdedir, istediğin her yerde, çatıda, bahçede . . . ölümü bir yabancının getirmesi gerekmez.”</p>

  <p class="calibre1" style="text-align: justify;">&nbsp; &nbsp;Fakat daha yerine oturmadığı ve sarhoşların yaptığı gibi iyice eğildiği için, saatinin, nazarlık, demir para ve gümüş yarımaylı zinciri, masanın üzerinde sallanan Krimuss, dolanan diliyle bağırdı: “Ölüm, yanımızda olsa da, o bizim ölümümüz ve dostumuz ...ama bizim yabancı bir ölüme ihtiyacımız yok.”</p>

  <p class="calibre1" style="text-align: justify;">&nbsp; &nbsp;Bir şeyler söylemem gerektiğini düşündüm. “Bence, içinizden birileri ölümü bir yerlerde oturmuş görürse, hemen doktor çağırsın.”</p>

  <p class="calibre1" style="text-align: justify;">&nbsp; &nbsp;“Her şey daha çabuk olsun diye ...değil mi Doktor Bey?” diye bağırdı Suck, kopan kahkahanın içine doğru, bu kez artık herkes bana gülmeye başlamıştı.</p>

  <p class="calibre1" style="text-align: justify;">&nbsp; &nbsp;Suck’un yanında oturan tombalak Strüm hayretler içindeydi: “Tanrı biliyor, ben hiçbir yerde ölümü otururken görmedim.” “Haklısın, Strüm,” dedim, “biz sadece hayatı görüyoruz, ben de ölüme çağrılmak yerine doğuma çağrılmayı yeğlerim.”</p>

  <p class="calibre1" style="text-align: justify;">&nbsp; &nbsp;Dağlı Mathias gülerek, “Ama yine de aynı şey,” diye karıştı söze. “Sus, Dağlı Mathias,” dedi Krimuss, sarhoşların öfkeli enerjisiyle, “bize yukarıdan bakan dağdaki ölüm, o da yabancı bir ölüm... onun sırtını yere getireceğiz . . . eğer gelirse onu boğup parçalarını etrafa saçacağım.”</p>

  <p class="calibre1" style="text-align: justify;">&nbsp; &nbsp;Kısa bir sessizlik oldu, yine herkes kapıya bakmıştı. Bir şeyler olduğunu hissediyordum. Hattâ sahibinin birahane işletmesini kabullenmiş ve bu durumdan kendisi için belli faydalar sağlayan Pluto bile, yumuşak ve büyük patilerinin üzerine kalkmış, hüzünlü bir bekleyiş içinde kapıya bakıyordu. Ve gerçekten de kapı açıldı, içeri giren Marius’tan başkası değildi.</p>

  <p class="calibre1" style="text-align: justify;">&nbsp; &nbsp;Gösterişsiz biçimde, “Merhaba,” derken her yer dolu olduğu için, tezgâhın önüne dikilmişti. Orada sessizce duruyor, içki masalarına göz gezdiriyordu biraz alaylı bir ifadeyle.</p>

  <p class="calibre1" style="text-align: justify;">&nbsp; &nbsp;“Bira mı?” diye sordu Sabest kuşkulu, çünkü Marius’un parası olmadığını biliyor.</p>

  <p class="calibre1" style="text-align: justify;">&nbsp; &nbsp;Yanıt Miland’tan gelmiş, hem Marius’u, hem de Andreas’ı işaret ederek, “Yanımda çalışanların parasını ben öderim,” demişti.</p>

  <p class="calibre1" style="text-align: justify;">&nbsp; &nbsp;“Teşekkürler çiftçi,” diyerek Sabest’in önüne koyduğu biradan içti.</p>

  <p class="calibre1" style="text-align: justify;">&nbsp; &nbsp;Hâlâ ayakta olan Krimuss, adeta pusuda bekler gibi düşmanca bir tavırla sordu: “Buraya neden geldin?”</p>

  <p class="calibre1" style="text-align: justify;">&nbsp; &nbsp;Marius Ratti başını salladı: “Benim hakkımda konuştuğunuz için.”</p>

  <p class="calibre1" style="text-align: justify;">&nbsp; &nbsp;“Bak hele,” diye bağırdı Lax, “bizim senden başka konuşacak konumuz olmadığını mı sanıyorsun!”</p>

  <p class="calibre1" style="text-align: justify;">&nbsp; &nbsp;“Yok,” dedi Marius.</p>

  <p class="calibre1" style="text-align: justify;">&nbsp; &nbsp;Bu yanıt, adamın ne kadar kibirli olduğunu gösteriyordu. Kibir nedir bilmeyen Suck, bu yanıta gülmüştü. Başkaları da ona katıldılar.</p>

  <p class="calibre1" style="text-align: justify;">&nbsp; &nbsp;“Sabest şunu dışarı at!” diye kükredi sarhoş Krimuss, “yoksa onu boğacağım.”</p>

  <p class="calibre1" style="text-align: justify;">&nbsp; &nbsp;“Dur,” Lax, Krimuss’u kolundan tutup çekti, “otur Krimuss ... eğlenceli olmaya başladı.” Bu arada yanımda oturan keçi sakallının sesi duyulmuştu: “Sen, Velş misin, değil misin?”</p>

  <p class="calibre1" style="text-align: justify;">&nbsp; &nbsp;“Eğer beni kastediyorsanız, ben Velş değilim.” Sert, korkusuzca ve kesin çıkmıştı bu sözler ağzından, buralarda çok kullanılmayan ve aslında gereksiz “siz” söylemiyle de vurgulamıştı sözlerini.</p>

  <p class="calibre1" style="text-align: justify;">&nbsp; &nbsp;“Ama Ratti aslında bir Velş adı,” diye itiraz etti belediye başkanı, alçakgönüllü bir tavırla çelişkileri ortadan kaldırmak için.</p>

  <p class="calibre1" style="text-align: justify;">&nbsp; &nbsp;“Evet, ne var bunda?”</p>

  <p class="calibre1" style="text-align: justify;">&nbsp; &nbsp;Nihayet Lax, “Altın bulabileceğini söylüyormuşsun,” diye girdi söze.</p>

  <p class="calibre1" style="text-align: justify;">&nbsp; &nbsp;“Bunu kesinlikle yapabilirim,” yanıtını verdi Marius; tuhaf biçimde sakin ve uzlaşmacıydı.</p>

  <p class="calibre1" style="text-align: justify;">&nbsp; &nbsp;“Altın yapmak mı?” Kalın kafalı Johanni, yine kendi düşüncelerine dalmıştı. “ ...Eğer altın yapabiliyorsan, hayvanlara büyü de yapıyorsundur?”</p>

  <p class="calibre1" style="text-align: justify;">&nbsp; &nbsp;Suck bağırdı: “Bırak hayvanlarına büyü yapsın.. .Seni ancak üç kafalı bir dana zengin eder...zira Sabest, bir baş hayvan için üç kuruş ödüyor...”</p>

  <p class="calibre1" style="text-align: justify;">&nbsp; &nbsp;“Ben, altın bulabilirim, altın yapamam.”</p>

  <p class="calibre1" style="text-align: justify;">&nbsp; &nbsp;Dağlı Mathias’ın tok sesi duyuldu: “Hiçbir işe yaramaz.”</p>

  <p class="calibre1" style="text-align: justify;">&nbsp; &nbsp;Johanni ise hâlâ ısrarını sürdürüyordu: “Ha altın yapmak, ha altın bulmak, ikisi de aynı şey.”</p>

  <p class="calibre1" style="text-align: justify;">&nbsp; &nbsp;Birahanede boğucu bir sıcak vardı. Tütün dumanı, geniş tabaka halinde havada asılı duruyor, bira ve ter, ekşi ekşi kokuyordu. Hiç tereddüt etmeden ceketimi çıkardım.</p>

  <p class="calibre1" style="text-align: justify;">&nbsp; &nbsp;“Doktor Bey, şimdiden kavgaya hazır,” dedi kalabalıktan biri. Yeniden bir kahkaha koptu, ama kimse beni taklit etmedi. Herkesin ceketi sırtındaydı.</p>

  <p class="calibre1" style="text-align: justify;">&nbsp; &nbsp;“Neden altın hiçbir şeye yaramasın?” diye bağırdı o sırada Lax, “eğer bulabiliyorsa, bırakın bulsun...”</p>

  <p class="calibre1" style="text-align: justify;">&nbsp; &nbsp;“Hayır,” diyor Yukarı Köy’den Ventlin, “dağ altınını vermez.”</p>

  <p class="calibre1" style="text-align: justify;">&nbsp; &nbsp;Bu arada daha genç olan birkaç kişi ilgiyle Marius’a yaklaşmışlardı:</p>

  <p class="calibre1" style="text-align: justify;">&nbsp; &nbsp;“Ne istiyorsun? Altın bulmak mı? ...Yukarıda, dağda, öyle mi?” Birbirlerine bakıp ahmaklar gibi gülmeye başladılar.</p>

  <p class="calibre1" style="text-align: justify;">&nbsp; &nbsp;“Kaçığın biri bu...kahrolası kaçığın biri.”</p>

  <p class="calibre1" style="text-align: justify;">&nbsp; &nbsp;“Ölümü dağdan dışarı çıkarmak istiyor, altın ölümü,” diyerek dişlerini gösterdi Krimuss. “Sabest dışarı at şu herifi.”</p>

  <p class="calibre1" style="text-align: justify;">&nbsp; &nbsp;“Buyrun,” dedi Marius, deyim yerindeyse göğsünü sunarken. Delikanlılar, eğlenmek için bile olsa, Krimuss’un dediğini yapmaya yeltendiler.</p>

  <p class="calibre1" style="text-align: justify;">&nbsp; &nbsp;Mathias Gisson araya girdi, delikanlıları kenara itip bütün heybetiyle Marius’un yanına dikildi.</p>

  <p class="calibre1" style="text-align: justify;">&nbsp; &nbsp;Tamamen dostça bir sesle sordu: “Siz gerçekte ne istiyorsunuz?” Yanımdaki keçi sakallı Selbander’in tavrı da daha az tuhaf değil. Ayağa kalkıyor ve Gisson’un sorusuna yanıt olarak, adeta donmuşcasına, “Altın,” diyor.</p>

  <p class="calibre1" style="text-align: justify;">&nbsp; &nbsp;Buna karşılık Krimuss’un tutumunda bir değişiklik oldu: “Altına sahip olan, ölüme de sahiptir... bırakın altını getirsin, sonra onu boğalım...” Yüzü bana dönüktü, “Altını buraya getirsin ki onu boğabilelim.”</p>

  <p class="calibre1" style="text-align: justify;">&nbsp; &nbsp;Hk masada oturanlardan biri, “Altın buraya,” diye bağırdı. Miland da ayağa kalkmıştı: “Marius benim çiftliğimde çalışıyor, ben onu altın arasın diye işe almadım ...onu rahat bırakın.”</p>

  <p class="calibre1" style="text-align: justify;">&nbsp; &nbsp;Olup bitenlerden büyük keyif alan Lax, bağırdı: “Miland, ada-mm gibi sen de kaçığın tekisin...bırak altın arasın.. .zaten çalıştığı yok.”</p>

  <p class="calibre1" style="text-align: justify;">&nbsp; &nbsp;“Bu benim bileceğim iş.”</p>

  <p class="calibre1" style="text-align: justify;">&nbsp; &nbsp;Marius çok sakin: “Çiftçi nasıl emrederse ... Altım zaten kendim için aramayacaktım...”</p>

  <p class="calibre1" style="text-align: justify;">&nbsp; &nbsp;Selbander el kol hareketleri yapıyor: “Köyün malıdır.. .köyün... Miland kendi başına karar veremez.”</p>

  <p class="calibre1" style="text-align: justify;">&nbsp; &nbsp;Ventlin'in tepesi atmış: “Dağ, Yukarı Köy’e ait. . .Dağa dokunmamak gerek. . .buna göz yummayız...”</p>

  <p class="calibre1" style="text-align: justify;">&nbsp; &nbsp;Kötü bakışlarla olup biteni izleyen Krimuss, kolumu çekiştiriyor: “Yukarı Köylüler dağı serbest bırakmıyorlar, ölümü yani. .. Yukarı Köylüler akıllı ...ama bunun onlara bir yaran olmayacak.” Söz sırası hırslı bir avukata benzeyen keçi sakallı Selbander’de: “Maden çıkarma hakkı bütün köyündür...”</p>

  <p class="calibre1" style="text-align: justify;">&nbsp; &nbsp;Miland'ın düşüncesi ise şöyle: “Köy bu haktan vazgeçebilir, yukarıda zaten kullanılmayan bir teleferik var.”</p>

  <p class="calibre1" style="text-align: justify;">&nbsp; &nbsp;Ya lafa karışmak istediği, ya da altın onu gerçekten cezbettiği için Lax, karşılık verdi: “Ah, hayır, bu olmaz, biz altınımızı istiyoruz.” Ortalığı yatıştırmak isteyen belediye başkam, “Gerçekten altın olup olmadığı ne belli,” dedi.</p>

  <p class="calibre1" style="text-align: justify;">&nbsp; &nbsp;“O söz verdi,” tespitinde bulundu Selbander öfkeyle. Biri bağırdı: “Miland Yukarı Köylülerden yana.”</p>

  <p class="calibre1" style="text-align: justify;">&nbsp; &nbsp;Marius tartışmanın tam ortasında. tki taraftan da değil; gülümsüyor. Fakat her iki taraftan da adama kötü bakışlar fırlatılıyor.</p>

  <p class="calibre1" style="text-align: justify;">&nbsp; &nbsp;Johanni tekrar etti: “Hayvanlara büyü yapan çingeneler, defolup gitsinler.”</p>

  <p class="calibre1" style="text-align: justify;">&nbsp; &nbsp;“Bravo, Johanni,” diye haykırdı Lax hayranlıkla.</p>

  <p class="calibre1" style="text-align: justify;">&nbsp; &nbsp;Bir şeylerin olacağı kesindi, Sabest bile bira bardaklarını toplamaya başlamıştı. Kavgayla işi olmayan Strüm gitmeye hazırlanıyordu. Delikanlılar iyice beklenti içine girmişlerdi.</p>

  <p class="calibre1" style="text-align: justify;">&nbsp; &nbsp;Keçi sakallının sesi duyuldu: “En zengin köy...bütün ülkenin en zengin köyü ...”</p>

  <p class="calibre1" style="text-align: justify;">&nbsp; &nbsp;Eğer sargı malzemelerini aşağıya getirmek istemiyorsam müdahale etmem gerekiyordu. Ceketimi giydim: “Millet, ben gidiyorum...öğlen oldu...” Baş kışkırtıcıyı dışarı çıkartabilmek için,“... Eee Lax, ne dersin?” dedim.</p>

  <p class="calibre1" style="text-align: justify;">&nbsp; &nbsp;“Tam da eğlenceli olmaya başladığı şu anda mı, Doktor Bey?” Fakat derin düşüncelere dalmış gibiydi, kalın kafası nasıl olmuşsa çalışmaya başlamıştı, ayağa kalkıp konuştu: “Yazık olacak. ..bu meseleyi düşünmek lazım.”</p>

  <p class="calibre1" style="text-align: justify;">&nbsp; &nbsp;Krimuss öfkeli bir buldog köpeği gibi homurdanıyordu. Delikanlılar düş kırıklığına uğramışlardı. İçlerinden birinin, son anda Marius’a saldırmayacağını kimse garanti edemezdi. Burayı kendi isteğiyle terk edecek biri olmayan Marius’a, onurlu bir geri çekilme fırsatı verilmeliydi.</p>

  <p class="calibre1" style="text-align: justify;">&nbsp; &nbsp;“Hadi gelin, Ratti,” dedim yüksek sesle, “bana eşlik edin.”</p>

  <p class="calibre1" style="text-align: justify;">&nbsp; &nbsp;“Her parıldayan şey altın değildir,” dedi Suck. “Hesap Sabest.” Marius beni geri çevirememişti, elini hafifçe kaldırıp oradakileri selamladıktan sonra arkamdan geldi.</p>

  <p class="calibre1" style="text-align: justify;">&nbsp; &nbsp;“Eee?” dedim dışarıya çıkınca.</p>

  <p class="calibre1" style="text-align: justify;">&nbsp; &nbsp;“Teşekkürler Doktor Bey,” diye yanıtladı beni. “Ama onlarla başa çıkabilirdim.” Ve hızla uzaklaştı.</p>

  <p class="calibre1" style="text-align: justify;">&nbsp; &nbsp;İçerisi çok gürültülüydü. Fakat belediye başkam, sesini duyurmayı başardı: “Millet, önce hesaplan ödeyin, sırayla.”</p>

  <p class="calibre1" style="text-align: justify;">&nbsp; &nbsp;Bu arada Lax dışarıya çıkmış uzaklaşmakta olan Marius’u görünce, “Her şeye rağmen altın arayacak,” demişti.</p>

  <p class="calibre1" style="text-align: justify;">&nbsp; &nbsp;“Biraz önce bunun için onu neredeyse öldürtecektiniz?”</p>

  <p class="calibre1" style="text-align: justify;">&nbsp; &nbsp;“Siz onu yeniden ayağa kaldırırdınız.”</p>

  <p class="calibre1" style="text-align: justify;">&nbsp; &nbsp;“Teşekkür ederim Bay Lax.”</p>

  <p class="calibre1" style="text-align: justify;">&nbsp; &nbsp;Gür siyah bıyığının altından beyaz dişlerini göstererek güldü: “Sakın gücenmeyin Doktor Bey.”</p>

  <p class="calibre1" style="text-align: justify;">&nbsp; &nbsp;Öğle sıcağı iyice bastırmıştı. Gökyüzünde bulutların geçişi yavaşlamıştı, gümüş kenarlı bulutlardan biri güneşin önünde durduğunda, sadece ilkbahar öğlenlerinin tanık olduğu sütümsü bir dinginlik sarıyordu dünyayı. Karoline yukarıda paskalya yemeğini yapmış beni bekliyordu; evin yolunu tuttum.</p>

  <p class="calibre1" style="text-align: justify;">&nbsp; &nbsp;Köyden çıkarken arkamdan Suck yetişti.</p>

  <p class="calibre1" style="text-align: justify;">&nbsp; &nbsp;“Amma zeki herif,” dedi.</p>

  <p class="calibre1" style="text-align: justify;">&nbsp; &nbsp;“Marius mu? Evet, sence onun asıl istediği ne?”</p>

  <p class="calibre1" style="text-align: justify;">&nbsp; &nbsp;Suck’un yüzünde kurnaz bir ifade vardı: “Onları ele geçirmek.” Başparmağıyla geride kalan köyü işaret etti, “ve de onları ele geçirecek.”</p>

  <p class="calibre1" style="text-align: justify;">&nbsp; &nbsp;Arkamı döndüm. Üç şapelin ilkine ulaşmıştık, Yukarı Köy’e giden yol burada ayrılıyordu.</p>

  <p class="calibre1" style="text-align: justify;">&nbsp; &nbsp;Buradan Aşağı Köy’ün bütünü görünüyordu: Köy, üzerine toprağın ilk yeşilinin örtüsü serilmiş olan meyve bahçelerinin tam orta-sındaydı ve bacalardan çıkan öğle dumanı ince ve düz süzülüyordu gökyüzüne. Yolda, arkamızdan, siyah giysileri içinde tek başına ya da çift olarak Yukarı Köylüler geliyordu, hepsinin aklında, yukarıda kendilerini bekleyen ve çıplak bedenlerine indirecekleri öğle yemeği vardı.</p>
</body>
</html>
