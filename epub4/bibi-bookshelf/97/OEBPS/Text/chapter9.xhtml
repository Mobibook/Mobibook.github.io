<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Sevda Sokağı komedyası</title>
  <link href="../Styles/main.css" rel="stylesheet" type="text/css" />
</head>

<body class="chapter epub-type_chapter">
  <div class="container html5_section">
    <h1><span class="chp-num">6</span>Dört yıl sonra</h1>

    <p>Sabiha Hanım’ın Fatih’teki evinin odasında Saffet Hanım oturmuş, mütemadiyen konuşuyordu:</p>

    <p>— Ah hamfendiciğim, eğer Dilâver Ağa’yı bakkalda görmesem, döndüğünüzden haberim olmayacaktı. Bu ne uzun gurbet...</p>

    <p>— Evet, tam dört sene. Ben biraz Ankara’da kaldıktan sonra kızımın ısrarıyla onunla beraber Cenubî<a class="si-noteref epub-type_noteref" href="#f81" id="ref_f81">81</a> Amerika’ya damadımın yanına gittim. Kızımla bir hafta evvel döndüm. Burası hazırlanıncaya kadar Kanlıca’da kaldık, iki gün önce buraya geldik. Numune ne yapıyor? Sizin yanınızda mı, yoksa bir yere hizmete mi girdi?</p>

    <p>— Benim yanımda.</p>

    <p>— O niçin gelmedi?</p>

    <p>— Ah, zavallının başında kavak yelleri esiyor. Tam dört yıldır, hepimiz cehennem azabı içindeydik. Oooff...</p>

    <p>Saffet Hanım alnının terini silerek:</p>

    <p>— Ne oldu, sizin gelin ne âlemde?</p>

    <p>— O göçtü, gitti. Şimdi sahiden mecnun olan Macit’le uğraşıp duruyoruz. Ona da Numune bakıyor. Allah’ım, o olmasa ben de tımarhanenin yolunu tutacaktım.</p>

    <p>— Aman anlat bakalım, Saffet Hanım?</p>

    <p>— Nereden başlayayım, bilmem! Siz buradayken Macit o hastabakıcı kızla evlendi. Onu çıldırasıya seviyordu. Fakat kız onu o kadar üzüyordu ki... Bir tek gece oğlanı koynuna almadı. İkide bir de evinden kovardı. Sonra oğlan oraya iki gün gitmese gelir dükkânın camını çerçevesini indirirdi. Oğlanı o kadar kıskanırdı ki kadın ayakkabısı yapmayacağına yemin ettirmişti.</p>

    <p>— Numune ne yapıyordu o senelerde?</p>

    <p>— Kâh o kıza kâh o kızın annesine hizmet ederdi. Allah razı olsun, bizim oğlanı o biraz avuttu.</p>

    <p>— Gelin kıskanmıyor muydu?</p>

    <p>— Belki, bilmiyorum. Bizim oğlan da onu kıskandırmak için cebinde kadın resimleri taşırmış. Vakitleri hep kavga dövüşle geçti. Bilseniz onlar için mahalle bir de türkü yaptı. O türküyle bu sokaklar çın çın çınladı. Bizim Numune aldırmazdı ama o hastabakıcının çok kibirine dokunurmuş, her nedense. Bir gün (Allah taksiratını affetsin) Sarı Leylâ boynunun damarlarını keserek intihar etti. Oğlum oracıkta aklını bozuvermiş. Bereket versin Numune, Macit’in anahtarıyla geceleri gider, orada dolaşırdı. Macit bağırmaya başlayınca o aşağıdan koşmuş, hemen sokağa fırlayarak Fatih’teki doktoru getirmiş. Doktor ne yaptıysa kurtaramamış, hastahaneye kaldırmışlar. Kız orada öldükten sonra şüphelenmişler galiba ki, epeyce zaman kaçık olup olmadığı hakkında tahkikat açmışlar, sonunda Leylâ’nın sinir hastası olduğuna karar vermişler.</p>

    <p>— Aman Allah’ım!</p>

    <p>— Fakat kızı Topkapı Mezarlığı’na gömdükten sonra bizim oğlan bir türlü mezarın başından ayrılmıyordu. Hattâ mezarı açıp çıkarmaya bile kalkmış. Hoca, doktor, hiçbiri oğlanın aklını başına toplatamadılar. Allah razı olsun Numune’den, geceleri sabaha kadar yanından ayrılmıyordu. Doktorlar mutlak evlenmesi lâzım geleceğini söylediler... İki ay didiştikten sonra Numune’yi almaya nihayet razı ettik. Gelecek ay nikâhı kıyılacak.</p>

    <p>— Desene ben tam zamanında gelmişim. Onun çeyizleri hep hazır.</p>

    <p>— Sizin geleceğinizi duyunca o da bir sevindi ki... Çeyizlerini sizin vereceğinizden emindi. Hep bununla övünüyordu. Sarı karyola, daha bilmem neler neler...</p>

    <p>— Vah zavallı Saffet Hanım. Ne kadar çöktürmüş sizi.</p>

    <p>— Ah onları bir gerdeğe sokabilsem, ben de rahat rahat gözlerimi kapayacağım.</p>

    <p>— Nerde oturacaklar?</p>

    <p>— Tabii, bende. Bilirsiniz ya, benim ev iki kattır. Aşağıda kiracı var. Benim kat geniştir, iki odası onların.</p>

    <p>— Kızın evi ne oldu?</p>

    <p>— Tabii, bizim oğlana kaldı ama o da hemen kiraya verdi. (Gülerek) Kiranın hepsini Numune’ye verir.</p>

    <p>— Ben size yarın geleyim de, kızın yatak odası için lâzım olan eşyayı göndereyim. Tabii, siz badana yaptırırsınız.</p>

    <p>— Evet, evet.</p>

    <p>Artık bundan sonra hep Numune’nin çamaşırı, gelinliği, esvabı konuşuluyordu. Sarı Leylâ’yı unutmuşlardı. Saffet Hanım giderken dedi ki:</p>

    <p>— Benim oğlan, tâ başta da söyledim ya, sahiden mecnun. Şimdi de bilir misiniz benim kocamı elimden alan karıyı, sırf Leylâ’nın anası olacak diye, hiç bırakmıyor. Elinden gelse başıma getirecek. Numune de onu bırakmıyor. Bana gizlice diyor ki:</p>

    <p>— Macit’e darılma anne. Kadına bir hâl olursa evini bana bırakacak.</p>

    <p>Yalnız Sabiha Hanım’ın evinde değil, bütün mahallede hep Sarı Leylâ’dan bahsediliyordu. Gerçi ölünün hâtırasına hürmeten artık sokaklarda türküsünü çığırmıyorlar ama hâlâ kafeslerin arkasından o havayı işitebiliyordunuz. Eğer mahallede herhangi bir yerde bulunursanız herkesin çenesini yoran mevzunun Sevda Sokağı’nda geçen facialı komedya teşkil ettiğini işitirdiniz. İşte bir misali:</p>

    <p>Yer, bakkal Hüseyin Efendi’nin evi. Eski usul döşeli, büyük bir odada mahallenin esnaf karıları, kızları, hülâsa, her yaşta ve başta kadınlar toplanmış, sohbet ediyorlar. Laf, “Sevda Sokağı” hâdisesine gelince mutlak gece yarısından sonraya kadar konuşurlar. Haydi lafı bakkal Hüseyin Efendi’nin karısının açtığını farz edelim:</p>

    <p>— Ayol, Macit Bey’in yarın Kara Leylâ denilen kızla nikâhı oluyormuş.</p>

    <p>— Tövbe, tövbe, kız öleli daha iki ay oldu. Demek Macit’in sokaklarda feryat ve figan edecek kadar merhumeye âşıklığı düzmeymiş.</p>

    <p>— Nasıl düzme? Herif az daha aklını bozuyormuş. Doktorlar “Mutlak evlensin,” demişler.</p>

    <p>— Doktorlar ne demiş bilmem ama bu işi o şişman kızın pişirdiğine eminim. Ne de olsa köyden gelme bir kız, bir beyle evlenmek ister.</p>

    <p>— Ooohh... Ne demek köyden gelme! Hamfendi düzmesi. Esvaplarına, yüzünün boyasına dikkat etmediniz mi? Hem de her hafta berberde.</p>

    <p>— Acaba berber Mustafa Efendi’nin hanımı bu işe ne der?</p>

    <p>— O bizim efendiyi beğenmiyor ki. Geçen gün çıkışmış, “Sen biraz Beyoğlu berberlerine devam et de <em>permanant</em><a class="si-noteref epub-type_noteref" href="#f82" id="ref_f82">82</a> nasıl yapılır öğren” demiş de bizimki de kızmış, epeyce terslemiş.</p>

    <p>— Ama anne, ben o kızı beğeniyorum. Bana tatlı tatlı gülüyor... Beni düğününe de davet etti. Genç kız dediğin kimi göğnü isterse onu alır.</p>

    <p>— Kız erkeği değil, erkek kızı alır, evlâdım. Bugünkü gençler de hiç konuşmasını beceremiyorlar.</p>

    <p>— Biz de sizin konuşmanızı beğenmiyoruz. Sizin vaktiniz geçmiş artık.</p>

    <p>Kız bunu söyler söylemez “Sevda Sokağı” türküsüne başladığını duyarsınız, fakat anneler konuşmalarına devam ederler.</p>

    <div class="poem html5_section">
      <span>Sabah olur göğe güneş dolanır</span> <span>Sarı Leylâ gül yastığa dayanır</span> <span>Mecnun görür hemen ağzı sulanır</span> <span>Kara Leylâ arkasında kıvranır</span> <span>Yazık olsun küçük Mecnun şanına</span> <span>Giriyorsun Leylâlar’ın kanına.</span>
    </div>

    <p>Anneleri sözlerine devam ederler:</p>

    <p>— Kuzum kardeşim, siz Saffet Hanım’la iyi görüşürsünüz. O ne diyor?</p>

    <p>— Sevincinden etekleri zil çalıyor. Nihayet oğlumu o karının elinden aldım, diye övünüp duruyor.</p>

    <p>— Numune, Hemşire Leylâ’ya da hizmet edermiş.</p>

    <p>— Evet, her gece de Macit Bey’in koynuna girermiş.</p>

    <p>— Tövbe, tövbe. Öteki ne yaparmış?</p>

    <p>— Ayrı odada yatarlarmış onlar. Haberi bile olmazmış. Bazı söylentilere göre, Hemşire Leylâ bir akşam onları yatakta yakalamış, kederinden damarlarını kesmiş.</p>

    <p>— Peki ama dört sene yaşamışlar da neden kız oğlan kız kalmış?</p>

    <p>— Belki Numune büyü yapmıştır.</p>

    <p>— Ne münasebet. Doğrusu ben Numune’nin tarafını tutacağım. Ben ona birkaç defa bizim kasap efendinin dükkânında rastladım, öyle tatlı konuşuyor, öyle insanın gönlünü alıyor ki.</p>

    <p>— Etin iyi tarafını elde etmek için yüze gülmüştür.</p>

    <p>Türkülerini bitirmiş olan kızlardan biri söze karıştı:</p>

    <p>— Şîrin<a class="si-noteref epub-type_noteref" href="#f83" id="ref_f83">83</a> bile kasdı, cana gülerektir.</p>

    <p>— Şîr de ne demek oluyor?</p>

    <p>— Görüyorsunuz ya teyze, şîrin mânâsını bile bilmeyen insan nasıl hüküm verir?</p>

    <p>Yaşlılar, şimdi baş başa fısıldaşıyor, başlarını sallıyor, yakalarına tükürüyor, genç kızlar da tekrar Sevda Sokağı türküsünü yavaş yavaş bir ağızdan söylüyorlar. Sokaktan geçenler pencerenin önünde durup içeriye kulak veriyorlar.</p>

    <p>Bu konuşmadan tam bir sene sonra Osmanbey’de üç katlı bir apartmanın ikinci katında aynı mevzu konuşuluyordu. O apartmanın kapısında “Doktor Kerim’in Muayenehanesi” yazılıydı.</p>

    <p>Burasını Doktor Kerim, Viyana’dan döndükten sonra almış, fakat Fatih’tekini elinden çıkarmamıştı. Vakit akşama doğruydu. Burası Kerim’in oturma odası. Ortada bir tepsi üzerinde likör şişeleri, bardaklar duruyor. Doktor’un kendisi bir aşağı bir yukarı dolanıyor, duvardaki kitap raflarına arada bir göz atıyor, sonra da tepsinin başında oturan Doktor Feridun’un yanına geliyor, konuşuyordu.</p>

    <p>— Yorgun görünüyorsun, Feridun. Belki karnın da acıkmıştır. İstersen Suzan’a söyleyeyim, yemeği erken verdirsin.</p>

    <p>— Hayır, şuraya bir otur. Seyahatten döneli on gün oldu. Hep Sevda Sokağı’ndayım. Öyle garip şeyler duydum ki (yutkunarak), hem de çok acı şeyler!</p>

    <p>— Hemşire Leylâ’nın intiharı etrafında, değil mi?</p>

    <p>— Evet, hiç birbirini tutmayan şeyler. Ben bilhassa seninle bunu konuşmak istedim. İki sene Amerika’da hep mesleğe ait şeyler beni o kadar işgal etti... Sen de epeyce Viyana’da kalmışsın. Ama bu intihar olduğu zaman sen İstanbul’daymışsın.</p>

    <p>— Öyle.</p>

    <p>— Tuhaf bir esrar<a class="si-noteref epub-type_noteref" href="#f84" id="ref_f84">84</a> havası dönüyor. Amerika’dayken psikanalizin ne kadar doktorlar âlemine hâkim olduğunu tasavvur edemezsin. Ben de galiba onun tesiri altında kalmış olacağım. Bu hâdise beni çok düşündürdü.</p>

    <p>— Beni bir ruh tahliline mi tâbî tutmak istiyorsun, Feridun?</p>

    <p>— Senin ruhun olduğuna emin değilim ama yine isterdim. Ben şimdi daha ziyade Leylâ’nın ruhunu tahlil etmek istiyorum. Malûm ya, o da senin yanında epeyce çalıştı. Her hâlde esbabı<a class="si-noteref epub-type_noteref" href="#f85" id="ref_f85">85</a> anlaşılamayan bu evlenmeden sonra onu görmüş olacaksın?</p>

    <p>— Hayır, döndükten sonra ne o bize geldi, ne de biz ona gittik. Maamâfih Suzan ona çok bağlıdır. Çok ağladı. Hâlâ lafı geçerken göz yaşlarını zor tutuyor.</p>

    <p>— Aman, otur anlat!</p>

    <p>— Müsaade edersen ayakta konuşayım, kafam daha iyi işliyor böyle.</p>

    <p>Doktor Kerim ayakta, yüzü ve vücudu bir çelik zırh içinde imiş gibi hareketsiz. Yalnız dudakları işliyor:</p>

    <p>— Dinle, kısaca anlatayım. O evlendiği zaman Suzan’la biz Viyana’ya gidiyorduk. Benim hareketim biraz gecikti. Onu iki defa Haseki’de gördüm. Sadrettin Bey’in karısına ameliyat yaparken o eter verdi. Kocasını hiç görmemiştim. Biz Viyana’da hemen hemen bir sene kaldık. Döndükten sonra da onu görmedik. Fakat mahallede garip dedikodular dönüyordu.</p>

    <p>— Ne gibi?</p>

    <p>Kerim’in dudağının bir tarafı tebessüm eder gibi kımıldadı:</p>

    <p>— Macit Bey’in annesi, bu evlenmeden memnun değilmiş. Malûm ya Hemşire Leylâ’nın annesi Macit Bey’in babasını elinden almışmış. Her ne ise. Kimi çok seviştiklerini, kimi de hiç sevişmediklerini söylüyormuş. Her hâlde Macit Bey hayli çapkın bir adam. Bir de Kara Leylâ diye bir kızdan bahsedilmeye başlandı... Kız, Saffet Hanım’ın yanında oturan, eski Kilercibaşı’nın hanımının oda hizmetçisiymiş. Bir de türkü çıktı onlar için. Bütün mahalle bir ağızdan sokaklarda söyleyip geziyordu. Hemşire Leylâ’nın bu hâl çok ağırına gittiğini işittik. Ne o Feridun sen not alıyorsun?</p>

    <p>— Hemşire Leylâ muammasını halletmek için vesika topluyorum...</p>

    <p>— Sonra ne yapacaksın?</p>

    <p>— Kızın ruh tahlilini yapacağım. Sen devam et!</p>

    <p>— Evlenmelerinin dördüncü yılı ben muayenehanemi Osmanbey’e nakletmeye karar vermiştim.</p>

    <p>— Ne için?</p>

    <p>— Benim de mi ruh tahlilimi yapmak istiyorsun?</p>

    <p>— Nene lâzım, devam et!</p>

    <p>— Nihayet bu apartmanı almıştım. Fakat henüz muayenehanemi nakletmemiştim. Bir gün ben ameliyat yaparken kapıya vuruldu. Fakat arkasından bir kadın çığlığı duydum: “Çabuk gelin Doktor, Hemşire Leylâ boynunun damarlarını kesti. Yetişin!” diye bağırıyordu. Ameliyatı, asistana bırakarak dışarı çıktım. Mahallenin “Kara Leylâ” diye alay ettiği kızdı. Ağlıyor, telaştan çırpınıyordu. Onunla sokağa fırladım. Koşarak gittik. Şişman kız nefes nefese koşarken Leylâ’nın hamamda damarlarını kestiğini, Macit Bey’in aklı başından gittiğini, onu hemen koşturduğunu anlatmaya çalışıyordu.</p>

    <p>— Demek kız onların yanındaymış. Ne ise devam et!</p>

    <p>— Leylâ’yı hamamda arkası üstü yatarken buldum. Gömleği ve boynu kan içindeydi. Elimden geleni yaptım. Fakat son ânını yaşıyordu.</p>

    <p>— Seni tanıdı mı?</p>

    <p>— Kendinden geçmişti.</p>

    <p>— Vah zavallı güzel Leylâ!</p>

    <p>— Ölüsü dirisinden daha güzeldi. Bir sanatkâr tarafından balmumundan yapılmış bembeyaz bir heykel.</p>

    <p>Biraz önce not alan Feridun ayağa kalkmıştı. Arkadaşının bu faciayı bu kadar soğukkanlı anlatabildiğine şaşıyor gibiydi. Şimdi Kerim daha taş gibi, ona bakmadan sözüne devam etti:</p>

    <p>— Hemen hastahaneye naklettik.</p>

    <p>— Ben, mahallede senin ağladığını işittim. Doğru mu?</p>

    <p>Kerim bu suale cevap vermeden sözüne devam etti:</p>

    <p>— Bütün intiharlarda olduğu gibi bu da dikkati çekti, şüphe uyandırdı. Kızın anormal olup olmadığını, intiharın sebeplerini tahkike girişildi.</p>

    <p>— Eyyyy.</p>

    <p>— Anormal olduğuna karar verildi.</p>

    <p>— Sebebi?</p>

    <p>— Hastahaneler ve (ben de dahil) onunla beraber çalışan insanlar çok sakin, iradesine sahip olduğunu söylediler. Fakat kocasıyla geçinemezmiş, ayrı odada yatarlarmış, ekseri aşağıdaki iki kiracı hemşireyi uyandıracak kadar bağıra bağıra kavga ederlermiş. Ayrı odada yattıkları için de kocası onun hamamda intiharını kendisi tesadüfen dışarı çıkınca görmüş. (Yine acı acı gülerek) Adamcağız saçını başını yoluyordu.</p>

    <p>— O kızı nerede bulmuş da haber göndermiş?</p>

    <p>— Zahir, o gece o da oradaymış. Her neyse anormal olduğu kararını yakınlarının değil, mahallenin şahadetiyle öğrendik.</p>

    <p>— Nasıl, nasıl?</p>

    <p>— Dükkâna gelir, camı çerçeveyi indirirmiş. Galiba adamcağız da onu kıskandırmaya çalışırmış.</p>

    <p>— Demek, Leylâ o adama âşıkmış?</p>

    <p>Kerim dişlerinin arasından çıkan acı bir sesle:</p>

    <p>— Fakat dört senelik müşterek hayattan sonra muayenede bekâretini muhafaza etmiş olduğu anlaşıldı. Bir rahibe gibi...</p>

    <p>Arkalarından Suzan’ın sesi geldi:</p>

    <p>— Külbastılar soğuyor. Leylâ hikâyesini açmayınız, Doktor Feridun... O bizim ikimizin de sinirine dokunuyor.</p>

    <p>— Ben sizden de onun hakkında bilgi isteyeceğim.</p>

    <p>— Ne yapacaksınız?</p>

    <p>Feridun acı acı gülerek:</p>

    <p>— Belki bir roman yazacağım.</p>

    <p>— Bırakın kadıncağızı, hiç olmazsa toprak altında rahat yatsın.</p>

    <p>— Orada da rahat edememiş ya! Kocası çıldırmış da mezarını açmış. Denildiğine göre, kafasını kesmeye çalışmış. Ama iki ay sonra evlendi. Ne dersiniz?</p>
  </div>

  <div class="si-footnotes html5_section epub-type_footnotes">
    <div class="si-footnote html5_aside epub-type_footnote" id="f81">
      <a class="si-backref" href="#ref_f81">81.</a> <span class="si-footnote-text">Güney.</span>
    </div>

    <div class="si-footnote html5_aside epub-type_footnote" id="f82">
      <a class="si-backref" href="#ref_f82">82.</a> <span class="si-footnote-text">(Fr.) Perma.</span>
    </div>

    <div class="si-footnote html5_aside epub-type_footnote" id="f83">
      <a class="si-backref" href="#ref_f83">83.</a> <span class="si-footnote-text">Aslanın.</span>
    </div>

    <div class="si-footnote html5_aside epub-type_footnote" id="f84">
      <a class="si-backref" href="#ref_f84">84.</a> <span class="si-footnote-text">Sırlar.</span>
    </div>

    <div class="si-footnote html5_aside epub-type_footnote" id="f85">
      <a class="si-backref" href="#ref_f85">85.</a> <span class="si-footnote-text">Sebepleri.</span>
    </div>
  </div>
</body>
</html>
