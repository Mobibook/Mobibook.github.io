<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Sevda Sokağı komedyası</title>
  <link href="../Styles/main.css" rel="stylesheet" type="text/css" />
</head>

<body class="chapter epub-type_chapter">
  <div class="container html5_section">
    <h1><span class="chp-num">3</span>Leylâ Doktor’un evinde</h1>

    <p>Pazartesi günü Leylâ, elinde küçük bir paketle geldi. Ameliyattan sonra hastanın başında kalacağı için bazı şahsî ihtiyaç eşyasını getirmişti. Paketi, yukarıda Suzan Hanım’ın yanına bıraktı.</p>

    <p>Ameliyata gelen Doktor Kerim’in Paris’te beraber ihtisaslarını yaptıkları Feridun, olduğundan daha genç görünen ve arkadaşına hiç benzemeyen çok yakışıklı bir adamdı. Karaciğerinden mühim bir ameliyat geçirecekti. Ameliyatta hastanın nabzını bırakmayan yaşlıca bir dahiliyeci de bulunuyordu.</p>

    <p>Ameliyat sükûn içinde ve muvaffakiyetle geçti. Leylâ eter verdi. Dahiliyeci bu kadar genç bir hemşirenin gösterdiği kabiliyet ve sükûna biraz hayran olmuş gibiydi. Fakat Doktor Kerim ona, düğmesi basılınca herhangi bir işi gören robot gibi muamele ediyordu. Buna karşılık, Leylâ’ya da Doktor Kerim, yüksek tabakadan bir robot gibi görünüyordu. “Al, getir, götür!” diye emirler veriyor, onun varlığından haberdar bile görünmüyordu.</p>

    <p>Ameliyat bitince, hastayı yatağına Doktor’la beraber götürdüler. Gerek çayını, gerek yemeğini ona aşağıya gönderdiler. Üç gün için kendini tamamen bir hastahanede zannediyordu. Geceleri hastayı o bekliyor, gerekli hizmeti sessizce yapıyordu. Fakat Doktor Feridun onu üç gece hiç uyutmamıştı. Paravananın arkasına çekilmesine tahammül edemiyor, mütemadiyen yanı başında oturtuyordu. Üçüncü gün onu evine kaldırdıkları zaman kızcağızda gözünü açacak hâl kalmamıştı.</p>

    <p>Bununla beraber hiç belli etmiyor, Doktor’un hizmetlerini muayenehanede bir makine gibi görüyordu. İlk günler, ne o kızın varlığından haberdardı, ne de kız onunkinden. Sâde, Leylâ bir sargı sararken kolunu uzatıyor, direktif veriyordu. Bu demir kadar kuvvetli kolun teması Leylâ’yı düşündürüyordu. Acaba hizmetinden memnun muydu? Muayenehanede vazife başında hep o kudretli robottu, fakat akşam yemeğine yukarıda alıkoydukları zaman şakalaşıyor, gülüyordu. Doktor’un bütün dikkati Suzan’da ve küçük Ahmet’teydi. Sâde, bir gün Feridun’un ameliyatından üç hafta sonra, dostunu yoklamadan geldiği zaman Leylâ ile epeyce meşgul oldu. Hattâ Leylâ’nın o akşama yemeğe kalmasında ısrar etti.</p>

    <p>— Akşam geç vakit dönmek biraz zor oluyor. Malûm ya, bizim sokakta çok sarhoş var.</p>

    <p>Suzan atıldı.</p>

    <p>— Seni Doktor, evine kadar götürür. Bu gece bizim Eleni o kadar güzel bir tatlı yapmış ki...</p>

    <p>— Doktor Bey’i rahatsız etmek istemem.</p>

    <p>Doktor gülerek:</p>

    <p>— Suzan’ın hatırını kırmak olmaz. Hademe de bu akşam izinli. Eleni de götürebilir ama cumartesi akşamları sarhoşlar azgın olur (kollarını gururla kaldırdı): Ama bu kollar yüz sarhoşun hakkından gelir.</p>

    <p>Artık senli benli konuşacak kadar aralarında bir dostluk hâsıl olmuştu. Suzan dedi ki:</p>

    <p>— Sana bir teklifimiz var Leylâ, yarın Ahmet’i de alıp Kerim’le Heybeliada’ya gideceğiz, çamların arasında vakit geçireceğiz. Seni de uğrayıp alacağız. Hayır mayır yok!</p>

    <p>Leylâ hareketsiz duran Doktor’a baktı. Acaba o bu aile gezintisine Leylâ’yı ister miydi? Doktor’un içindeki tebessüm dışarıya vurdu. Bir eliyle karısının yanağını okşarken Leylâ’ya baktı:</p>

    <p>— Siz Ahmet’le iki çocuk gibi oynarsınız. Ben de Suzan’la çamların altında rahat rahat yatarım. Suzancığım biliyor musun, bizim hastabakıcının ciddiyeti hastaları ürkütüyor. Feridun bunun en iyi misâli.</p>

    <p>— Ne diyor Feridun?</p>

    <p>Doktor bir gözünü Leylâ’ya kırparak karısına döndü:</p>

    <p>— Feridun, senin dostun Leylâ nâm<a class="si-noteref epub-type_noteref" href="#f49" id="ref_f49">49</a> hemşireye âşık olmuş, iyileşince ona talip olmak istiyor.</p>

    <p>— Yoo, onu buradan salıvermeyiz... Evlenseler de geceleri evlerinde buluşurlar. Leylâcığım sen onun yanında üç gece kaldın... O çapkınlığı ile meşhurdur. Sana hiç sulandı mı?</p>

    <p>Leylâ gülmedi, çok ciddi bir sesle:</p>

    <p>— Doktorlar, hastabakıcılara sulanamazlar.</p>

    <p>Doktor Kerim cevap verdi:</p>

    <p>— O değişmez bir kaidedir. Fakat Feridun’a pek inanan olmaz. Bilir misiniz ben ona, size hislerini ihsas edip<a class="si-noteref epub-type_noteref" href="#f50" id="ref_f50">50</a> etmediğini sorduğum zaman ne dedi?</p>

    <p>Suzan atıldı:</p>

    <p>— Ne dedi?</p>

    <p>— İngiltere Kraliçesi’ne ilân-ı aşk etmek senin o taştan yaratılmış fakat gözleri alev saçan hemşireye ilân-ı aşk etmekten daha kolay...</p>

    <p>— Sen ne dedin?</p>

    <p>— Biz rahibe koyduk onun adını...</p>

    <p>Suzan sordu:</p>

    <p>— Sen ne dersin Leylâ?</p>

    <p>Leylâ gözlerini Suzan’a çevirdi, muhabbetle baktı:</p>

    <p>— Ben evlensem de asla doktorla evlenmem.</p>

    <p>O akşam uzun oturdular. Gece onu evine Doktor götürdü ve Leylâ’nın hayatına istikamet<a class="si-noteref epub-type_noteref" href="#f51" id="ref_f51">51</a> veren, daha doğrusu faciasını teşkil eden hâdisenin mukaddemesi<a class="si-noteref epub-type_noteref" href="#f52" id="ref_f52">52</a> o gece başlar.</p>

    <p>Cadde aydınlık olduğu için Doktor onunla hiç meşgul olmadan yürüyordu. Fakat Leylâ’nın evine giden bir yan sokağa sapınca Doktor, Leylâ’ya biraz daha yaklaştı. Sokak pek aydınlık değildi. Leylâ bozuk taşların üzerinde sendelediği zaman Kerim’in o kudretli çelik kolu onu belinden yakalayıp düşmekten koruyordu. Tam sokağın ortasında iri yarı bir herif sendeleyerek karşılarına çıktı. Bir pencereden sızan ışıkta gözleri Leylâ’ya ilişince birdenbire kıza saldırdı. Doktor harekete geçmeden herif kızı kollarının arasına almıştı. O zaman Doktor’la sarhoş arasında bir müsademe<a class="si-noteref epub-type_noteref" href="#f53" id="ref_f53">53</a> başlamıştı. Doktor, sarhoşun kızın beline dayanan kolunu yakalayıp çevirdi. Herif de öteki eliyle belinden bir bıçak çıkararak Doktor’a saplamak istedi. Fakat bıçağın ucu kızın elini yaraladı. Doktor sarhoşu yere fırlattıktan sonra kızın beline kolunu sararak evlerine kadar öyle götürdü. Kapıya geldikleri zaman Leylâ heyecandan ve elinden akan kandan hayli sarsılmıştı.</p>

    <p>— İçeriye girip elinize bir bakayım.</p>

    <p>— Zahmet etmeyin, ben tentürdiyot sürerim.</p>

    <p>Doktor cevap vermedi, fakat kapıyı açtıktan sonra onunla beraber içeriye girdi. Evde elektrik yoktu.</p>

    <p>Bereket versin Doktor’un cebinde bir kutu kibrit vardı. Kibrit yakarak kızı odasına kadar götürdü, masanın üstündeki lâmbayı yaktıktan sonra Leylâ’nın elini kendi eline aldı.</p>

    <p>— Epeyce kanamış, nerede ilaç dolabınız?</p>

    <p>Kız, ilaç dolabına doğru giderken biraz evvel geçirmiş olduğu korkunun tesiriyle sallanarak dolaba dayandı. Doktor onu hemen kollarının arasına alarak sedirin üzerine yatırdı. Kendisi ilaç dolabından bir şişe bir de sargı bezi alarak kızın yanına geldi. Yarayı temizledikten sonra gazlı bez koyup sardı. Doktor bunları çok tabii fakat kızın hiç yüzüne bakmadan yapıyordu. Sonra eğildi başını okşadı:</p>

    <p>— Sakın yarın gelmemezlik etmeyin. Biz gelir alırız. Bundan sonra bizde yemek yediğiniz akşamlar Suzan’ın misafiri olursunuz.</p>

    <p>Leylâ cevap vermedi. Fakat elini okşayan eli iki küçük eliyle yakaladı, dudaklarına götürdü. Sonra birdenbire boşanıp ağlamaya başladı.</p>

    <p>— Gidip Safinaz’ı size getireyim mi?</p>

    <p>— Hayır, hayır! Şurada biraz oturun, gidin.</p>

    <p>Doktor onun baş ucunda biraz oturmuştu. Eliyle bir çocuğu yatıştırmak istiyormuş gibi hep başını okşuyordu. Beş dakika oturduktan sonra kalktı. Bu defa onun da yüzü değişmişti.</p>

    <p>— Sizin yanınızda mutlak biri olması lâzım bu akşam.</p>

    <p>— Hayır, hayır, artık tamamen sükûnet geldi. Merak etmeyin yarın da gelirim.</p>

    <p>Leylâ o gece pek az uyumuştu. Hep daldığı vakit Doktor Kerim’in elini başında hissediyor, onu yakalayıp dudaklarına getiriyordu. O gece Doktor’a karşı, nevi şahsına münhasır<a class="si-noteref epub-type_noteref" href="#f54" id="ref_f54">54</a> bir aşk uyanmıştı. Fakat bunun hiç cinsî bir tarafı yoktu. Sâdece o çelik gibi kudretli kolların vücudunu sardığını hissetmek ve başını onun göğsüne dayamak istiyordu. Kendi kendine güldü. Acaba Suzan’ın yerini mi almak istiyordu? Bu affedilmez bir günah olurdu. Kadın onu bir dost gibi bağrına bastıktan sonra... Evet, bu his tehlikeli bir dereceye varmadan Doktor Kerimler’den ayrılmak lâzımdı. Yoksa, annesi gibi o da bir ailenin huzurunu bozacaktı. Hem de Suzan’ın ailesini...</p>

    <p>Erken saatte Safinaz geldi.</p>

    <p>— Ayol geçmiş olsun, dün gece bir kaza geçirmişsin... Kerim gecikince Suzan beni uyandırdı. Çok merak ediyordu. Ne ise bakayım eline! İyileşmiş, galiba.</p>

    <p>— Bugün Ada’ya gidecek misin?</p>

    <p>— Evet, evet, görüyorsun ya hazırım.</p>

    <p>— Gelip seni araba ile alacaklar.</p>

    <p>— Sen de gelecek misin, Safinaz?</p>

    <p>— Maalesef hayır. Ben başka bir yere sözlüyüm. Dur bakayım, sen sararmışsın. Çok üzüntülü görünüyorsun.</p>

    <p>— Bunu bir gün seninle yalnız kalıp konuşmak isterim, şimdi değil.</p>

    <p>Çok geçmeden kapıda bir taksi durdu. Leylâ, Safinaz’la beraber indi. Doktor önde, şoförün yanında oturuyordu. Suzan, Ahmet’le arkada oturmuş, elini Leylâ’ya uzatarak yanına çekmişti.</p>

    <p>— Kabahat benim, Leylâcığım... O saatte seni bizim evde alıkoymalıydım.</p>

    <p>— Uzat elini Leylâ Hanım, bakayım.</p>

    <p>Leylâ’nın uzattığı eli biraz uzunca gözden geçirdikten sonra bıraktı.</p>

    <p>Safinaz kapıda onlardan ayrılmıştı. Vapurda Doktor Kerim aralarına oturmuş, bir kolu karısının omuzunda öteki de Ahmet’in başını okşamak için Leylâ’nın omuzundan dolanarak oğluna ulaşıyordu. Leylâ bu vaziyetin Suzan’ı şüphelendirdiğini hissediyordu.</p>

    <p>Nihayet Heybeli... Bulutsuz bir gün. Öyle sıcak, öyle güzel ki...</p>

    <p>Doktor çocuğu aldı, denize gitti. Onlar da otelde oturdular. Doktor döndüğü zaman sessiz oturan kadınları neşelendirmek için hayli gayret sarf etti. Fakat iki kadın da kendi içlerine dalmış gibiydiler. Nihayet çamların altına çıktılar; karı-koca bir tarafa çekildiler, Ahmet de Leylâ’nın yanında uzandı, uyudu. Leylâ’nın içine garip bir hüzün ve yalnızlık çöktü.</p>

    <p>Her hâlde uzakça bir yerde yatmışlardı. Geldikleri vakit Leylâ’yı gözleri denizde, arkası bir çama dayalı oturuyor buldular. Doktor ona biraz takıldı:</p>

    <p>— Dün akşam seni çok sarstı Hemşire Hanım, hâlâ yorgun görünüyorsun.</p>

    <p>Leylâ cevap vermedi. Çaylarını içtikten sonra iskeleye yürüdüler. Vapurda Leylâ bir köşedeki pencerenin önünde boş bir yer buldu, oturdu. Doktor da hemen yanına geldi, biraz sıkışık bir hâlde yanına oturdu, elini eline aldı. Uzun müddet sarılı olan eli sıktı durdu. Birdenbire ikisinin arasında ikisini birleştiren bir elektrik cereyanı hâsıl olmuş gibiydi. Leylâ ruhunun başka bir ruhla birleşmiş olduğunu hissediyordu. Âdeta kendinden geçerek gözlerini kapadı.</p>

    <p>Birdenbire o ruh cereyanını veren el, kendini bırakıp öteki köşeye doğru giderken Leylâ gözlerini açtı. Tam karşıki köşede Suzan oturmuş, yüzü sonsuz bir hüzün içinde denize çevrilmişti. Kocası yanına koştu, kolunu beline sardı, başını eğerek ona bir şeyler söyledi. Âdeta onu teselli eder gibiydi.</p>

    <p>İstanbul’a yaklaşıncaya kadar kocası, Suzan’ın yanından ayrılmadı, iskeleye geldikleri zaman Suzan kocasıyla beraber Leylâ’nın yanına geldi. Yarı alaylı yarı acı bir ifade ile:</p>

    <p>— Bir hastabakıcıyı elindeki bir küçük yaranın bu kadar meraka düşürmesi garip değil mi Leylâ? Hâlbuki ben seni çok metin zannederdim, dedi.</p>

    <p>Leylâ cevap vermedi. Çantasını alarak ayağa kalktı, âdeta bir kabahat işlemiş gibi Suzan’ın yüzüne bakmıyordu. Bu defa Doktor onun elini tekrar yakaladı:</p>

    <p>— Suzan, bu el bana muayenehanemde ne kadar lâzım! Bunun ne kıymet ifade ettiğini biliyor musun? O el ne mikrop almalı, ne de mikrop vermeli. Yarın bu el mütemadiyen su içinde olacak, ne yapacağız, diye düşünüyorum.</p>

    <p>Leylâ bu defa sakin bir sesle:</p>

    <p>— Merak etmeyin, yarın bu elime lastik eldiven giyerim.</p>

    <p>Arabada, vapurda esen garip hava geçmişti. Küçük Ahmet, Leylâ’nın kucağına çıkmış, başını göğsüne dayayarak uyuyakalmıştı. Leylâ’nın evinin kapısında sükûnetle veda ederek birbirlerinden ayrıldılar. Ertesi gün Leylâ tekrar muayenehanede ilk günlerin “robot” hastabakıcısı oluvermişti. Doktor da artık vapurdaki adam değildi. Orada aralarında hâsıl olan elektrik cereyanı tamamen kesilmişti. Bundan sonra Leylâ, umumiyetle saat beşte oradan ayrılıp evine dönüyordu. Doktor, “Kal, yemek yiyelim,” dediği zaman, resmî bir sesle, “Teşekkür ederim Suzan’a selam, yukarıya çıkamayacağım. Elimde enteresan bir kitap var, onu okumaya ancak akşamları vakit bulabiliyorum,” diyerek ayrıldı. Fakat vapurdaki tehlike işareti başının içinden gitmiyordu. Bu hâl tam üç ay devam etti. Her pazar onu beraber gezmeye davet ediyorlar, fakat o bir bahane bulup reddediyordu. Sâdece bazan Suzan’ın yanına akşam üstü biraz çıkıp bir fincan çay içiyor, her zamanki gibi tabii konuşuyorlar, Leylâ da Ahmet’le biraz oynadıktan sonra acele ile evine gidiyordu.</p>

    <p>Evet, belki o tehlike işareti yalnız onun muhayyilesindeydi. Hayatları bu tempoda devam ederse korkacak bir şey yoktu. Bu aralık Safinaz bir akşam ona gelmiş ve demişti ki:</p>

    <p>— Hani sen benimle ciddî bir şey konuşacaktın?</p>

    <p>Leylâ güldü:</p>

    <p>— Galiba ben pek normal bir insan değilim. Bir an için senin kardeşine âşık olacakmışım gibi bir his geldi bana...</p>

    <p>— Onda bir zaaf hissettin mi?</p>

    <p>— Bilmem.</p>

    <p>— Bana bak, Leylâ. Kerim karısına o kadar bağlıdır ki onsuz yaşayamaz. Sâde sana söyleyeyim ki hariçte bir hayli kadınla münasebette bulunmuştur. Fakat şimdiye kadar hiçbir hastabakıcıya, bilhassa karısının dostlarına kem gözle bakmamıştır. Bundan emin olabilirsin.</p>

    <p>— Ben ondan eminim ama bana çok kuvvetli bir zaaf gelirse, belki onu da biraz sürüklerim. Karısından ayrılmayacağını bilirim. Ayrılmasını da istemem. Fakat o kadar sevdiğim Suzan’ın benden şüphe ettiğini de istemem. Bilir misin oraya çok alıştım ama, zaman zaman Haseki’ye gidip oradan ayrılmayı düşünüyorum.</p>

    <p>— Saçmalama, Leylâ... Fakat benim sana bir dost tavsiyem var. Sen mizaçta bir kız mutlak evlenmeli.... Bu rahibelik cinnetinden vazgeç!</p>

    <p>— Ben babamı sevdiğim gibi birini sevmek ve ona güvenmek isterdim.</p>

    <p>— Niye sustun? Doktor Feridun seni çok istiyormuş, onunla görüşsene...</p>

    <p>— Allah esirgeye. Ben doktorla evlenemem. (Gülerek) Evlenecek olursam kocamın tamamen benim olmasını isterim. Bir doktor için bu kabil değildir ki... Haydi bu lafı keselim. Seninle dışarıda beraber yemek yiyip bir sinemaya gidelim. Sen de bu gece benim yanımda kalırsın.</p>

    <p>İşte bu geceden sonra normal vaziyet devam ederken karşısına Macit çıkmıştı. Leylâ’nın zihnini bu hiç meşgul etmemişti. Hattâ, o kunduracı dükkânının üstündeki evin annesinin âşığının evi olduğunu bilmekle beraber Macit’in o evin oğlu olduğundan da haberdar değildi. Sâdece onu biraz hovarda, fakat terbiyeli bir genç kunduracı zannetmişti. İşte bu sırada onun için hayatî bir ehemmiyeti olan başka bir hâdise çıktı.</p>

    <p>Her nedense, üst üste oldukça mühim ameliyatlarda bulunması, mütemadiyen hasta sargısı değiştirmesi, Leylâ’yı bir hayli yıpratmıştı.</p>

    <p>Bir gün Safinaz ona uğradı. Doktor’un onu sabahtan istediğini söyledi. Doktor o gün hem sabah hem de öğleden sonra iki mühim ameliyat yapacaktı.</p>

    <p>Leylâ o gün muayenehaneye erken gitti. Lâzım gelen hazırlıkları yaptı. Sabahleyin yapılan ameliyattan sonra hastayı ailesi evlerine kaldırdılar. Öğle yemeğini ister istemez yukarıda yiyecekti. Suzan yemekte yoktu. Taksim’de bir akrabasına davetliydi. Her hâlde öğleden sonra gelecekti.</p>

    <p>Doktor dalgındı. Yemek yerken aşağıdan getirdiği bir broşürü karıştırıyor, gözden geçiriyordu. Yemek bitince, oldukça resmî bir sesle dedi ki:</p>

    <p>— Siz kahvenizi burada için, dinlenin. Ameliyat masasını sabahleyin hazırladınız. Benim aşağıda biraz işim var.</p>

    <p>Bunu söyledikten sonra çekildi gitti.</p>

    <p>Evet, “siz” diye hitabı Leylâ’ya biraz garip geldi. Demek kendisiyle ameliyathane dışında, Suzan olmadığı zaman yalnız kalmayı istemiyordu.</p>

    <p>Leylâ aşağıya indiği zaman, öğleden sonra ameliyat için gelecek hastanın üç gün sonraya kaldığını Doktor söyledi. Fakat Doktor bunu söylerken caddede bir kaza oldu. Ayağı araba altında kalan bir hastayı ilk yardım için Doktor Kerim’in kapısına getirmişlerdi.</p>

    <p>Kazaya uğrayan genç kadının kalçası, dizi çiğnendiği gibi kolları ve yüzü de yaralanmıştı. Anlaşılan yaya kaldırımından öbür tarafa geçerken bir at arabasının altında kalmıştı. Yanında annesiyle bir de dostu vardı.</p>

    <p>Orada yapılacak iş, yaraları sarmak, kanı dindirmekten ibaretti. Bacağını mutlak alçıya koymak gerektiğinden, onu daha sonra bir hastanede yapmaları icap ediyordu.</p>

    <p>Bu iş epeyce uzun sürdü ve zahmetli oldu. Hastanın kendisi metanet gösteriyor, fakat annesi bekleme odasında mütemadiyen ağlıyor, kızının yanına gelmek istiyordu. Leylâ bir taraftan Doktor’a hizmet etmek, bir taraftan da ihtiyar kadını teskin için içeriye koşmak mecburiyetinde kalıyordu. Nihayet hastayı kucaklarında indirerek bir taksiye koydular ve selâmetlediler.</p>

    <p>Leylâ muayenehaneye tekrar çıktığı zaman fena hâlde yorgundu. Ona rağmen hiç belli etmeden Doktor’a yardım ediyordu. Her hâlde yalnız Leylâ değil Doktor da yorgundu. Son hastayı götürdükleri zaman saat dörde geliyordu. Leylâ, tekrar âletleri yıkayıp ameliyathaneye düzen verirken âdeta sendeliyordu. Doktor içeriki odaya gitmişti. Leylâ odadan çıkacağı zaman kapıya elini uzatır uzatmaz, Doktor öbür taraftan gelip kapıyı itince Leylâ’nın kafasına çarptı. Leylâ yere devrildi. Ömründe ilk defa bayılmaya benzer bir hâl geçiriyordu. İki kudretli kol onu yerden kaldırdı. İçerdeki hasta yatağına yatırdı. Doktor önüne diz çöktü. Bir eliyle kızın başını uğuyor, öteki eliyle nabzını arıyordu. Leylâ’nın kolları birdenbire Doktor’un boynuna sarıldı. O da kollarını kızın beline doladı. Leylâ, Doktor’un yüzünü görmüyordu. Fakat şimdi yanak yanağa birbirlerine sarılmışlar, ikisini birleştiren aşk elektriği tekrar onları sarmıştı. Garip olarak, Doktor bu vaziyetten istifade ederek Leylâ’yı öpmedi. Leylâ kendisine bile yabancı gelen bir inleyişle mütemadiyen söyleniyordu: “Ben seni seviyorum, daima seveceğim.” Leylâ bunu söylerken ikisinin de gözlerinden yaşlar akıyordu.</p>

    <p>Bu aralık dışarıdan bir ayak sesi işitildi. Doktor onu yastığına yatırarak ayağa kalktı. Kapının arkasında Eleni seslendi:</p>

    <p>— Hanım sizi çaya bekliyor.</p>

    <p>— Sen yerinden kımıldanma Leylâ... Biraz gözlerini kapa, uyumaya çalış. Ben çıkar Suzan’la çay içerim. Seni bu akşam buradan kaldırmayız.</p>

    <p>Ses gene tabii, kendisi de gene kudretli bir robottan başka bir şey değil.</p>

    <p>Yukarıda Suzan çay sofrasında onları bekliyordu.</p>

    <p>— Hani Leylâ nerede?</p>

    <p>— Kafası kapıya çarptı. Bir baygınlık geçirdi. Aşağıda yatıyor.</p>

    <p>— Ne çıt kırıldım kız bu. Aşağıya ben ineyim.</p>

    <p>— Hayır, bırak biraz dinlensin. Biraz sonra çayını Eleni götürür. Bu akşam burada kalması lâzım.</p>

    <p>— Sen inip bakmayacak mısın?</p>

    <p>— Ben de çok yorgunum. Vaziyeti tehlikeli değil. Eleni banyoyu hazırlasın, yıkanacağım.</p>

    <p>— Senin gömleğinin kolları kan içinde, Kerim, ne oldu?</p>

    <p>— Sokakta yaralanan bir kadına ilk yardımı yapıp evine gönderdik... Eleni sen çay götür fakat uyuyorsa uyandırma.</p>

    <p>Doktor kalktı, banyoya gitti, fakat Suzan, Eleni’nin elinden çay tepsisini alarak aşağıya kendisi götürdü. Hasta odasında kimse yoktu. Anlaşılan Leylâ ayağa kalkabilince savuşmuş gitmişti. Suzan kendi kendine, “Deli kız, dışarıda yağmur sağanak hâlini aldı,” diye söylenerek yukarı çıktığı vakit Doktor banyodaydı.</p>

    <p>İşte bu, Macit’in onu şemsiye ile evine götürdüğü gündü. Leylâ da eve gelir gelmez soyunmuş, başı iki elinin arasında kafasının acısını unutturacak bir yürek sızısı ile inliyordu. O gece artık Kerim’in muayenehanesine bir daha dönmemeye karar vermişti. Annesi o akşam uğradığı vakit, Doktor’a birkaç gün gelemeyeceğini söylemesi için haber gönderdi. Fakat bir gün değil, tamam altı gün evinden çıkmadı, hep yattı.</p>

    <p>Altıncı günün sabahı onu görmeye gelen Doktor Kerim değil, Feridun idi. Doktor Kerim’i, o hâdiseden bir gün sonra İzmit’ten mühim bir ameliyat için istemişlerdi. Suzan’la Ahmet de Ada’ya gitmişlerdi. Birkaç gün muayenehanesinde Feridun kalacaktı.</p>

    <p>Feridun iki gün, sabahları uğradı, ilaç verdi. İstirahatini Kerim gelinceye kadar uzatmasını tavsiye etti. İşte Macit’in gece serenatı ve onu takip eden hâdise o akşam geçmişti. Annesi de o günlerde kızını hiç yalnız bırakmıyordu.</p>

    <p>Macit’in bu cüretli tecavüzünün ertesi günü Leylâ yataktan kalktı, evvelâ Haseki Hastahanesi’ne gitti. Doktor Kerim’in muayenehanesine devamdan evvel, esasen hastabakıcı mektebinde tanıyıp takdir etmiş olan Haseki doktorlarından biri onu hastaneye almak için bir teklif yapmıştı. Eğer hâlâ ihtiyaç varsa oraya devam edecek, bir daha Kerim’in muayenehanesine gitmeyecekti. Fakat bunu nasıl Doktor Kerim’e söyleyecek, nasıl izah edecek?</p>

    <p>İşte bu vaziyet onun aklını perişan ediyor, ne yapacağını bilmiyordu. O gün Haseki’ye bir hafta sonra başlamak üzere onu kaydettiler. Leylâ da çantasını toplayıp amcası Ahmetler’e gitti. Hadiye Yenge ile konuşmak, ondan sonra bir karara varmak muvafık<a class="si-noteref epub-type_noteref" href="#f55" id="ref_f55">55</a> olacaktı. Çünkü ondan daha muvazeneli<a class="si-noteref epub-type_noteref" href="#f56" id="ref_f56">56</a> ve makul bir insan tanımamıştı.</p>

    <p>Ahmet Amcası da Hadiye Yengesi de onun bu misafirliğinden çok memnun göründüler. Amcası, geceleri onu tiyatroya, sinemaya götürüyordu. Leylâ gündüzleri Hadiye Yenge’ye yardım ediyor ve onunla uzun uzun konuşuyordu. Kendi aklınca en uygun şekil, Suzan’a doğrudan doğruya yazıp vaziyeti bildirmekti. Ondan dolayı her gece Suzan’a bir başka mektup yazıyor, fakat hiçbirini beğenmeyerek göndermeye cesaret edemiyordu.</p>

    <p>Hadiye Yenge’ye bu mektupları gösterdiği zaman müşfik<a class="si-noteref epub-type_noteref" href="#f57" id="ref_f57">57</a> fakat acıyan bir gülümseme ile ona bakarak dedi ki:</p>

    <p>— Ben sana mutlak evlenmeni tavsiye ederim. Mademki Doktor Feridun’u istemiyorsun, şu öteki anlattığın küçük âşığınla evlen!</p>

    <p>— Annemin babamı mahveden âşığının oğlu o...</p>

    <p>— Çocuğun ne kabahati var. Senin anlattığına göre, enteresan ve klasik bir âşık gibi görünüyor. Doktor Kerim’e gitmeyeceğini böyle acıklı mektuplarla karısına yazacağına, evleneceğini ve bir ay kocanla İzmir’e gideceğini doğrudan doğruya kadına kendin söyle.</p>

    <p>— O hâlde Doktor Kerim İzmit’ten dönmeden gidip Suzan’ı görmeli, fakat bir başka güçlük daha var. Macit’in annesi de amcaları da, hattâ benim Ahmet Amcam da bu evlenmeye müsaade etmezler. Sonra bir rahibe gibi hayat sürmeye karar veren benim gibi bir hastabakıcı, Macit gibi taşkın bir erkekle nasıl yaşar?</p>

    <p>Bu, çok karışık ve hâdiseli bir devreydi. Leylâ evine Hadiye Yenge ile beraber döndü. Eve girmeden annesine uğradılar. Bu, annesinin evine babasının ölümünden sonra Leylâ’nın ilk gidişiydi. Kadıncağız son derece sevindi. Onlara çay ikram etti. Çay esnasında Hadiye Yenge ile bu meseleyi uzun uzun konuştular. Kendi âşığının oğlu ile kızının evlenmesi ihtimali onda o kadar büyük bir sevinç yarattı ki bütün varlığıyla Hadiye Yenge’nin tarafını tuttu.</p>

    <p>— Siz yarın buradaysanız Macit’i bir çağırtayım, konuşun, Hadiye Hanım. Zavallı genç her gün bana geliyor, “Leylâ, Leylâ,’” diye saçını başını yoluyor. Ben yarın onu alır Leylâ’nın evine götürürüm, siz de onu bir görün.</p>

    <p>Ertesi sabah Salime Hanım, Macit’le birlikte kızının evine geldi. Hadiye Hanım ondan çok hoşlandı. Leylâ nasıl olduğunu bilmiyordu ama bir saatin içinde kendisini Macit’e nikâh etmek kararını verdiler. Bu hafta içinde bu iş olacak, Leylâ da Macit’le İzmir’e seyahat edecekti. Ahmet Amca’yı Hadiye Yenge ikna edeceğinden emindi. Macit’e gelince, o da kendi ailesini iknaya çalışacaktı. Fakat ister muvafakat etsinler, ister etmesinler... Macit yedinci kat cennete çıkmış gibi sevincinden sarhoş ve dünyaya meydan okumaya hazırdı. Garip olarak, bir hafta sonra nikâhları Ahmet Bey’in evinde hususî surette kıyıldı. Macit’le Leylâ İzmir’e gittiler. Leylâ, Suzan’a, İzmir vapuruna girmeden iskelede bir gece evvel yazmış olduğu mektubu postaya attı:</p>

    <div class="letter html5_section">
      <p>Sevgili Suzan,</p>

      <p>Hayatımda o kadar ânî bir değişme oldu ki seni görüp anlatamayacak kadar zihnim dağınık. Ben annemin âşığının oğlu Macit’le evlendim. Bu, bir yıldırım nikâhı oldu. Yalnız bana o kadar lûtufkâr davranmış olan Doktor’un muayenehanesinden ayrılırken kendisine de teşekkür etmek isterdim. Çünkü oraya devam edemeyeceğim, hem sıhhatim ve evlilik hayatım artık bir cerrah muayenehanesinde çalışmama elverişli olmayacak. Bir ay için Macit’le beraber İzmir’e gidiyoruz. Döndükten sonra Haseki’ye devam edeceğim. Her hâlde Doktor benden daha iyi bir hastabakıcı bulur. Şimdilik benim yerimi Safinaz belki alabilir. Ahmet’in gözlerinden öperim, senin de yanaklarından, kardeşim... Doktor’a hürmet ve teşekkürlerimi artık sen bildirirsin.</p><cite>Kardeşin ve can dostun<br />
      Leylâ Macit</cite>
    </div>
  </div>

  <div class="si-footnotes html5_section epub-type_footnotes">
    <div class="si-footnote html5_aside epub-type_footnote" id="f49">
      <a class="si-backref" href="#ref_f49">49.</a> <span class="si-footnote-text">Adlı.</span>
    </div>

    <div class="si-footnote html5_aside epub-type_footnote" id="f50">
      <a class="si-backref" href="#ref_f50">50.</a> <span class="si-footnote-text">İma edip.</span>
    </div>

    <div class="si-footnote html5_aside epub-type_footnote" id="f51">
      <a class="si-backref" href="#ref_f51">51.</a> <span class="si-footnote-text">Yön.</span>
    </div>

    <div class="si-footnote html5_aside epub-type_footnote" id="f52">
      <a class="si-backref" href="#ref_f52">52.</a> <span class="si-footnote-text">Başlangıcı.</span>
    </div>

    <div class="si-footnote html5_aside epub-type_footnote" id="f53">
      <a class="si-backref" href="#ref_f53">53.</a> <span class="si-footnote-text">İtiş kakış.</span>
    </div>

    <div class="si-footnote html5_aside epub-type_footnote" id="f54">
      <a class="si-backref" href="#ref_f54">54.</a> <span class="si-footnote-text">Kendine özgü.</span>
    </div>

    <div class="si-footnote html5_aside epub-type_footnote" id="f55">
      <a class="si-backref" href="#ref_f55">55.</a> <span class="si-footnote-text">Uygun, yerinde.</span>
    </div>

    <div class="si-footnote html5_aside epub-type_footnote" id="f56">
      <a class="si-backref" href="#ref_f56">56.</a> <span class="si-footnote-text">Dengeli.</span>
    </div>

    <div class="si-footnote html5_aside epub-type_footnote" id="f57">
      <a class="si-backref" href="#ref_f57">57.</a> <span class="si-footnote-text">Şefkatli, sevecen.</span>
    </div>
  </div>
</body>
</html>
