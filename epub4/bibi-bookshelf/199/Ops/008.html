<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.5.7"/>
<link rel="stylesheet" type="text/css" href="style.css"/>
<title>DÜN BUGÜN VE YARIN</title>
</head>
<body>
<p class="p4"><span class="t5"><b>DÜN BUGÜN VE YARIN</b></span></p>
<p>&nbsp;</p>
<p><i>Kaptan</i><i>ı</i><i>n Seyir Defteri: Y</i><i>ı</i><i>ld</i><i>ı</i><i>z Tarihi 1748.06.1. At</i><i>ı</i><i>lgan uzaydaki ara</i><i>ş</i><i>t</i><i>ı</i><i>rmalar</i><i>ı</i><i>na devam ediyor. Kompütör, Beta Niobe y</i><i>ı</i><i>ld</i><i>ı</i><i>z</i><i>ı</i><i>n</i><i>ı</i><i>n yakla</i><i>ş</i><i>ı</i><i>k olarak üç buçuk saat sonra patlayaca</i><i>ğı</i><i>n</i><i>ı</i><i> bildirdi Y</i><i>ı</i><i>ld</i><i>ı</i><i>z</i><i>ı</i><i>n tek uydusu, M s</i><i>ı</i><i>n</i><i>ı</i><i>f</i><i>ı</i><i>ndan bir dünya olan Sarpeidon gezegeni. Son zamanlarda bu gezegene, uygar olmakla beraber uzay uçu</i><i>ş</i><i> olanaklar</i><i>ı</i><i>ndan yoksun, insan cinsine çok yak</i><i>ı</i><i>n bir </i><i>ı</i><i>rk</i><i>ı</i><i>n yerle</i><i>ş</i><i>ti</i><i>ğ</i><i>i bildirilmi</i><i>ş</i><i>ti. At</i><i>ı</i><i>lgan</i><i>ı</i><i>n ara</i><i>ş</i><i>t</i><i>ı</i><i>r</i><i>ı</i><i>c</i><i>ı</i><i> aletleri gezegende ya</i><i>ş</i><i>ayan insan olmad</i><i>ığı</i><i>n</i><i>ı</i><i>, fakat büyük bir kuvvet jeneratörünün halen çal</i><i>ı</i><i>ş</i><i>makta oldu</i><i>ğ</i><i>unu gösteriyor. Gezegende hâlâ ya</i><i>ş</i><i>ayan insan bulunmas</i><i>ı</i><i> ihtimaline kar</i><i>ş</i><i>ı</i><i>, onlar</i><i>ı</i><i>n gezegen tahrip olmadan önce bulunup gemiye al</i><i>ı</i><i>nmalar</i><i>ı</i><i> gerekiyor.</i></p>
<p class="p1"><b>* * *</b></p>
<p>Kaptan Körk, kontrol tablosundaki mikrofonun düğmesine bastı.</p>
<p>&mdash; Nakil odası. Kaptan Körk konuşuyor.</p>
<p>&mdash; Burası nakil odası, Kaptan.</p>
<p>&mdash; Işın kanalları gezegenden alınan kuvvet sinyalleri üzerine ayarlansın. Nakle hazır olun.</p>
<p>&mdash; Emredersiniz, Kaptan. Kaptan Körk, Nakil odasıyla bağmtıyı kestikten sonra Doktor Makkoy'u aradı:</p>
<p>&mdash; Doktor, Körk konuşuyor.</p>
<p>&mdash; Dinliyorum, Cim.</p>
<p>&mdash; Bir araştırma yapmak için gezegene iniyoruz. Hemen nakil odasına gel. Tamam. Kaptan Körk, Mister Spak'a döndü:</p>
<p>&mdash; Konuşmaları duydunuz, Mister Spak, hazır mısınız?</p>
<p>&mdash; Hazırım, Kaptan.</p>
<p>Birkaç dakika sonra Körk'le Spak, nakil odasında Doktor Makkoy'la buluştular. Kaptan Körk:</p>
<p>&mdash; Nakil odası hazır mı? diye sordu.</p>
<p>&mdash; Hazır, Kaptan.</p>
<p>Üç subay nakil diskleri üzerindeki yerlerini aldılar ve bir saniye sonra oldukça geniş bir odanın ortasında belirdiler.</p>
<p>Oda, raflarla bölmelere ayrılmış ve muhtelif bölmelere çelik dosya dolapları konmuştu. Bölmelerden birinde, arkasında kitaplık bulunan büyük bir toplantı masası vardı. Başka bir bölmede, büyük bir dikkatle yerleştirdikleri belli olan birkaç makine bulunuyordu. Derinden derine duyulan hafif uğultu, arada sırada çakan sinyaller, makinelerin halen çalıştıklarını açıkça gösteriyordu.</p>
<p>Kaptan Körk, şaşkınlıkla makinelere baktı, sonra Spak'a döndü.</p>
<p>Mister Spak, trikorderle (canlı ve cansız varlıkları inceleyen ve her türlü radyasyonu gösteren bir çeşit alet) makineleri inceledi, eliyle belirsiz bir işaret yaptı.</p>
<p>&mdash; Araştırıcıların gösterdiği güç kaynağı oldukları açıkça belli, kaptan. Fakat ne işe yaradıkları ayrı bir sorun.</p>
<p>Bir kenarda, kulakları, projeksiyonları ve birer küçük ekranlarıyla komple tek kişilik birkaç çalışma masasını kapsayan bir odiovizyal (dinleyip görmekle yapılan eğitimde kullanılan tesis) tesisiyle donatılmıştı. Bitişik duvarda bir kapıyla pencere görülüyordu. Odanın dip tarafına, teyplerin depo edildiği kafes bir bölme vardı ve buranın kapısı aralıktı.</p>
<p>&mdash; Size yardım edebilir miyim?</p>
<p>Üç subay topuklarının üzerinde döndü. Karşılarında orta yaşlı, oldukça kelli felli, ağır başlı bir adam duruyordu.</p>
<p>Adam, nazik bir dille sözünü tamamladı:</p>
<p>&mdash; Kitaplığı ben yönetiyorum. Mister Spak:</p>
<p>&mdash; Belki yardım edebilirsiniz, Mister...? dedi.</p>
<p>&mdash; Mister Atoz. Sizi görünce biraz şaşırdığımı itiraf ederim. Herkesin çoktan gitmiş olduğunu sanıyordum.</p>
<p>Kaptan Körk:</p>
<p>&mdash; Herkesin gitmiş olduğunu söylediniz, dedi. Nereye gittiler?</p>
<p>&mdash; Gittikleri yerler kişiliklerine göre değişik. Eğer belirli bir kişiyi arıyorsanız, özür dilerim, bu bilgiler gizlidir.</p>
<p>Doktor Makkoy:</p>
<p>&mdash; Hayır, belirli bir kişiyi aramıyoruz, dedi. Sadece... genellikle... nereye gittiklerini öğrenmek istiyoruz.</p>
<p>&mdash; Ah, seçmekte güçlük çekiyorsunuz, öyle değil mi? Evet, seçim olanaklarının çokluğu karar vermeyi güçleştirir, ama size belki yardımcı olabilirim. Bu tarafa gelir misiniz, lütfen?</p>
<p>Atoz, nazik bir şekilde hafifçe eğilerek, çalışma sıralarının bulunduğu bölmeye geçmeleri için işaret etti.</p>
<p>Körk, &quot;Atoz, bizim yerli olduğumuzu ve diğerlerinin gittiği yere gitmek istediğimizi sanıyor. Eh, durumu öğrenmenin daha iyi bir yolu olabilir miydi?&quot; diye düşündü.</p>
<p>Geride kaldığını yeminle söyleyebileceği Atoz'un gülümseyerek teyp bölmesinden çıkması üzerine şaşırmamak imkânsızdı.</p>
<p>Doktor Makkoy, ancak duyulabilecek şekilde fısıldadı:</p>
<p>&mdash; Oraya nasıl gidebildi? Atoz, sanki konuşmasıyle her şeyi açıklamış gibi:</p>
<p>&mdash; Bu tesisteki her etüt istasyonu bağımsız çalışmaktadır, dedi. Yirmi binden fazla Verişim teyplerinden seçebilirsiniz. Bu teyplerden yüzlercesi koleksiyona son zamanlarda katılmıştır. Sizi memnun edecek bir şeyler bulacağınızdan eminsrri.</p>
<p>Kaptan Körk'e döndü.</p>
<p>&mdash; Siz, efendim, özellikle hangi konularla ilgilisiniz?</p>
<p>Kaptan Körk:</p>
<p>&mdash; Son tarihe ait bir şey yok mu? dedi.</p>
<p>&mdash; Sahi mi? Çok fena. Son tarih üzerine çok az şeyimiz var, çünkü hiç isteyen olmadı.</p>
<p>&mdash; Fazla geniş bilgiye ihtiyacım yok. Sadece birkaç soruma cevap versin yeter.</p>
<p>&mdash; Ah, elbette. Bu takdirde, sağ tarafınızda ikinci bölmedeki Referans Servisimiz hizmetinizdedir.</p>
<p>Bu kez, inanılmaz davranışları olan Mister Atoz'u, Referans masasında kendilerini bekler buldukları zaman pek şaşırmadılar. Fakat başka bir şey daha vardı: Kaptan Körk, Atoz'un kendilerini ilk kez görüyormuş gibi davrandığını sezdi.</p>
<p>Nitekim, adamın ilk sözleri Körk'ün yanılmadığını gösterdi.</p>
<p>Adam öfkeyle:</p>
<p>&mdash; Çok geç kaldınız, dedi. Neredeydiniz?</p>
<p>&mdash; Ne olduğunu öğrenir öğrenmez geldik. Mister Spak:</p>
<p>&mdash; Benim hatam, efendim, dedi. Yanlış hesaplamış olmalıyım. Hatırlarsanız, geminin araştırıcıları burada kimsenin bulunmadığını göstermişti.</p>
<p>Atoz:</p>
<p>&mdash; Birkaç saat sonra, sözleriniz çok doğru olacaktı, dedi. Üçünüz de ölecektiniz... Buhar olacaktınız. Tam zamanında geldiniz.</p>
<p>Doktor Makkoy sordu:</p>
<p>&mdash; Şu halde ne olacağını biliyorsunuz, değil mi?</p>
<p>&mdash; Budala! Elbette biliyorum. Herkez patlama olacağını çok önce öğrendi. Verilen talimatları izlediler ve şimdi emin yerdeler. Siz de aynı şeyi yapsanız iyi edersiniz.</p>
<p>Kaptan Körk:</p>
<p>&mdash; Onların emin bir yerde olduğunu mu söylediniz? diye sordu.</p>
<p>Atoz gururlu bir tavırla:</p>
<p>&mdash; Çok doğru, dedi. Herkes emin yerlerde.</p>
<p>&mdash; Nerede? Nereye gittiler?</p>
<p>&mdash; Tabii ki her nereye gitmek istedilerse oraya. Seçim hakkı tamamen kişiye bırakılmıştır.</p>
<p>&mdash; Bu gezegen halkını emin yerlere siz tek başınıza mı gönderdiniz? Atoz:</p>
<p>&mdash; Evet, dedi. Tek başıma gönderdiğimi söylemekten gurur duyuyorum. Tabii, bu basit iş için kendi taklitlerimi delege olarak göndermek zorunda kaldım. Fakat sorumluluk sadece bana aitti.</p>
<p>Kaptan Körk, biraz haşin sesle:</p>
<p>&mdash; Onlardan ikisiyle tanışmış olduğumuzu sanıyorum, dedi. Siz her halde gerçeksiniz.</p>
<p>&mdash; Elbette.</p>
<p>Doktor Makkoy, trikoderiyle Atoz'u incelemeye başlamıştı bile.</p>
<p>&mdash; Doğrusunu istersen, sahici insan, Cim. Bu da geminin araştırıcılarının verdiği bilgiyi açıklıyor. Tek bir insanın tespit edilmesi güç. Eğer burada kalacak olursanız öleceğinizi biliyor musunuz, efendim?</p>
<p>&mdash; Elbette biliyorum, fakat zamanı gelince karımın ve ailemin yanına gideceğim. Siz benimle ilgilenmeyin. Kendinizi düşünün,</p>
<p>Kaptan Körk içini çekti. Adam değişmez fikirli, hçmen hemen cinnet getirme noktasına gelmiş biriydi. Fakat böyle bir iş ancak onun gibi birine verilebilirdi. Ya da böyle iş verildiğinde kısa zamanda cinnet getirebilecek bir kişiydi.</p>
<p>Bıkkın bir sesle:</p>
<p>&mdash; Pekâlâ, dedi. Nasıl? Ne yapacağız? Atoz, yerinden kalkıp onları teyplerin bulunduğu çalışma sıralarına götürürken:</p>
<p>&mdash; Gezegenin tarihi bütün aynntılarıyle var, dedi. Sadece sizi en çok neyin ilgilendirdiğini seçin... Yüzyıl, tarih, dakika. Fakat, unutmayın, çok geç kaldınız.</p>
<p>Körk ve Makkoy kulaklıkları taktılar. Atoz raflardan teypleri seçerek inceleme aygıtına taktı.</p>
<p>Körk:</p>
<p>&mdash; Teşekkür ederim, efendim, dedi. Mümkün olduğu kadar çabuk davranacağız.</p>
<p>Bir kulaklığı Mister Spak'a uzattı, fakat Spak başmı sallayarak buraya geldiğinden beri kendisini düşündüren makinelere doğru uzaklaştı. Bu sırada Atoz da makinelerin başına geçmiş, kontrollerle oynuyordu. Birden Körk'ün ekranı aydınlandı. Gözlerinin önünde boş bir sokak belirdi... Bu sokak, bir ara sokaktan biraz daha genişçeydi... Eğer dünyada olsaydı, bu sokağın on yedinci yüzyıl İngiltere'sindeki bir ara sokak olduğunu düşünürdü. Makkoy'un ekranına şöyle bir göz attı, oradaki görüntünün de pek ilginç olmadığını gördü: Arktik'te buzul bir bölge. Atoz'un muhakkakki pek garip fikirleri...</p>
<p>Bir kadın, kulakları yırtarcasına keskin bir çığlık attı.</p>
<p>Kaptan Körk, başından kulaklıkları sıyırarak ayağa fırladı. Çığlık tekrar duyuldu... Bunun kulaklıktan gelmediği, gözlem kitaplığının dışından geldiği açık seçik belliydi.</p>
<p>&mdash; İmdat! Beni öldürüyorlar!</p>
<p>Kaptan Körk kapıya doğru koşarken:</p>
<p>&mdash; Spak! Doktor! diye bağırdı. Buraya gelin, çabuk!</p>
<p>Atoz, kaptan Körk'ün arkasından haykırdı:</p>
<p>&mdash; Durun! Sizi hazırlamadım! Bekleyin, hazırlanmış ol...</p>
<p>Kaptan Körk kapıdan çıkarken, sanki birisi bir şalteri kapamış gibi, Atoz'un sesi birden kesildi...</p>
<p>... ve Körk, ekranda gördüğü sokakta topuklarının üzerinde kayarak durdu!</p>
<p>Şaşırmak için zaman yoktu. Sokak soğuk ve pusluydu, fakat yeteri kadar gerçekti ve çığlıklar en yakın köşeden geliyordu. Çığlıklar bu kez bir erkek sesi izledi:</p>
<p>&mdash; Uslu dur, güzelim, belki sana karşı cömert davranabilirim.</p>
<p>Kaptan Körk, köşeyi dikkatle döndü. Dantelli kadife elbise giymiş, kılıç kuşanmış genç bir adam, çingene gibi giyinmiş bir kadınla boğuşuyordu. Kadın her ne kadar tekmeliyor ve tırmalıyorsa da, adama pek zorluk çıkarmıyor sayılabilirdi. Adamın davranışları hem şehevî hem de kabaydı. Diğerinden biraz daha züppe kılıklı başka bir genç, yakınındaki duvara yaslanmış zevkle onları seyrediyordu. Sonra kadın, kendisiyle boğuşan adamın elini ısırmayı basardı.</p>
<p>&mdash; Ooof! Kahpe!</p>
<p>Elini kaldırıp kadının yanağına şiddetli bir tokat vurmak istedi. Fakat kalkan eli inemedi. Çünkü arkadan gelen Körk adamın bileğini yakalamıştı.</p>
<p>Körk:</p>
<p>&mdash; Bırak kadını, dedi.</p>
<p>Kadın kıvrılarak adamdan kurtuldu. Züppe kılıklı adamın yüzü sertleşti.</p>
<p>&mdash; Çağrıldığım zaman gel, esir, dedi.</p>
<p>Sonra Körk'ün başına doğru bir yumruk salladı. Körk, yumruğu savuşturdu ve kendi yumruğunu adamın çenesine patlattı. Bir dakika sonra rakibi tozlu sokağa serildi.</p>
<p>İkinci züppe, kadını kabaca bir kenara iterek, elini kılıcına tehdit edercesine attı ve Körk'e doğru yürüdü.</p>
<p>&mdash; Senin bir derse ihtiyacın var, esir, dedi. Efendin kim?</p>
<p>&mdash; Ben özgür bir insanım.</p>
<p>Körk'ün bu sözü üzerine adam bayağı nazikleşti. Sinsi sinsi gülümseyerek kılıcını sıyırdı.</p>
<p>&mdash; Özgürlük sana fakir bir yaşantı vermiş. Hem biraz daha nazik olmayı öğrenmelisin, özgür adam.</p>
<p>Kılıç, Körk'ün kolunun yenini yırttı.</p>
<p>Kadının sesi:</p>
<p>&mdash; Diğeri arkanda, arkadaşı, diye duyuldu.</p>
<p>Fakat uyanda geç kalmıştı ve Körk arkadan tutulmuştu. Dirseğini kendisini tutanın midesine yapıştırdı ve kurtulduğu zaman adamın kılıcı sol elindeydi. Bu yaratıkların silâhsız dövüşten haberleri yoktu, ama bu kavgaya hemen bir son vermeliydi. Fazer tabancasını çekti ve körlemesine ateşledi.</p>
<p>Fazer çalışmadı.</p>
<p>Silâhı yere atan Körk, kılıcı sağ eline aldı ve rakibine yaklaştı. Kılıç kullanmakta da oldukça usta sayılırdı; rakibinin beceriksizce saldırıları, ona, silâhsız adamı sol elle indirdiği karate darbeleriyle yerde tutma olanağını sağlıyordu. Rakibi, arkadaşının üçüncü kez bir el darbesiyle yıkıldığını görünce gözlen yuvalarından uğrarcasına irileşti ve gerilemeye başladı.</p>
<p>&mdash; Amanın! Bu bir şeytan! Ben bu işte yokum!</p>
<p>Adam birden döndü ve peşinde arkadaşı olduğu halde arkasına bakmadan kaçtı. Körk, etkisiz Fazer silâhını yerden alıp kılıfına soktu, sonra saçlarını eliyle düzelten ve elbisesinde yırtık olup olmadığını kontrol eden kadına döndü. Kadın her ne kadar güzelceyse de, hem kendisi hem de elbisesi pek temiz değildi.</p>
<p>Kadın:</p>
<p>&mdash; Mersi, dostum, dedi. Enayiden keseyi tam yürüteceğim sırada hapı yuttuğumu sanmıştım.</p>
<p>&mdash; Anlayamadım! Bir şeyiniz yok ya? Kadın, karşısındakini ölçen bakışlarla süzdü.</p>
<p>&mdash; Ah, seni bir angler sandım, fakat sen bizden değilsin. Eh, iyi dövüşmesini biliyorsun. Onlara ne güzel bir kötek attın!</p>
<p>Her geçen dakika kadın biraz daha anlaşılmaz oluyordu.</p>
<p>Körk:</p>
<p>&mdash; Yaralanmış olabilirsiniz, dedi. Benimle kitaplığa gelseniz iyi olur. Orada emniyette olursunuz ve Doktor Makkoy, şu berelerinize bakar.</p>
<p>&mdash; Seninle beraberim, şekerim. Yolu göster, peşindeyim. Kitaplık nerede?</p>
<p>&mdash; Sokağın içinde...</p>
<p>Fakat sokağa girdiklerinde kapı falan göremediler. Kaptan Körk'ün sokağa çıktığı, kapı kaybolmuştu.</p>
<p>Kaptan Körk, ileri geri, duvar boyunca dolaştı, sonra kadına döndü.</p>
<p>Sakın şaşkın onu seyreden kadın:</p>
<p>&mdash; Neyin var, adam? dedi. Şu züppeler asker alıp gelmeden önce buradan tüyelim.</p>
<p>&mdash; Beni ilk gördüğün dakikayı hatırlıyor musun? Kapı falan gibi bir yerden çıkıp çıkmadığımı hatırlayabilir misin?</p>
<p>&mdash; Körkarım şu züppe senin kafana vurmuş, gel. dostum. Fazla soru sormayan birini tanıyorum.</p>
<p>&mdash; Dur. Buralarda bir yerde olmalı. Doktor! Spak!</p>
<p>İkinci kaptan Spak'ın hemen cevap vermesi üzerine kadının şaşkınlığı açıkça arttı.</p>
<p>&mdash; Buradayız, kaptan. Sizi duyuyor, fakat göremiyoruz. İyi misiniz?</p>
<p>Makkoy'un sesi duyuldu:</p>
<p>&mdash; Seni takip ettik, fakat ortadan kaybolmuştun.</p>
<p>&mdash; Sis içinde birbirimizi kaybetmiş olmalıyız.</p>
<p>Spak'ın sesi tekrar duyuldu.</p>
<p>&mdash; Sis mi, kaptan? Sisle falan karşılaşmamıştık. Kadın:</p>
<p>&mdash; Tanrı bize acısın, dedi. Bu bir ruh! Körk aceleyle:</p>
<p>&mdash; Hayır, Körkma, dedi. Onlar benim dostlarım. Onlar... duvarın öbür tarafındalar. Spak! Hâlâ kitaplıkta mısınız?</p>
<p>Spak cevap verdi:</p>
<p>&mdash; Hayır, kaptan. Arktik niteliklerini taşıyan bir buz çölündeyiz.</p>
<p>Makkoy, kuru bir sesle söze katıldı:</p>
<p>&mdash; Çok soğuk olduğunu söylemek istiyor.</p>
<p>&mdash; Yaklaşık olarak eksi yirmi beş derece santigrad, kaptan. Kitaplığı göremiyoruz. Bir buz yamacının tam önündeyiz. Görünürde bir çıkış yeri olmadığına göre, yamacın içinden çıkmış olmalıyız.</p>
<p>Körk:</p>
<p>&mdash; Burada da kapıdan eser yok, dedi. Sadece bir duvar var, o kadar. Burası sisli ve deniz kokusu alıyorum.</p>
<p>&mdash; Evet. Ekrana baktığınız sırada gördüğünüz yer. Doktor Makkoy da, teypte Sarpeidon'un son buzul çağını seyrediyordu... Ve şimdi burada. Kitaplıktan onunla birlikte aynı anda çıktığım için ben de buradayım.</p>
<p>&mdash; Bu durum, halkın nasıl kaybolduğunu gösteriyor. Mister Atoz'u küçümsemiş olduğumuz kaçınılmaz bir gerçek.</p>
<p>Vücutsuz seslerin varlığından dehşete kapıldığı açıkça belli olan kadın yavaş yavaş Kaptan Körk'ten uzaklaşmaya başladı. Fakat kadının kaçmaya hazırlanışı içinde bulundukları şu an için önemli değildi.</p>
<p>Mister Spak konuşmasını sürdürdü:</p>
<p>&mdash; Evet, görünüşe göre halk, dünyalarının yıkılışından önce geçmişe çekilerek kurtuldu.</p>
<p>&mdash; Buraya nasıl geldiğimizi biliyoruz. Geri dönebilir miyiz?</p>
<p>Çıkış kapısı görünmüyor, ama birbirimizin sesini duyabiliyoruz. Yekpare gibi görünen bu duvarın üzerinde bir boşluk olmalı...</p>
<p>Kaptan Körk'ün sesi, kadının çığlığı ile yarıda kesildi. Kadın artık canını sıkmaya başlamıştı. Dönüp baktığı zaman, sokağın çıkışını tutan iki züppenin kadının kaçışını engellediklerini gördü. Yanlarında o zamanın polisleri olduğunu tahmin ettiği iki kişi vardı.</p>
<p>&mdash; Dostlarımız geri döndü... Biraz önce çatıştığımız... Şey... Züppe kılıklı şövalye bozuntuları. Ve bu kez takviye kuvveti almışlar. Makkoy'un sesi duyuldu:</p>
<p>&mdash; Araştırmaya devam et, Cim. Çıkış kapısına yakın olmalısın. Biz de arıyoruz.</p>
<p>Züppelerden biri Körk'ü işaret ederek:</p>
<p>&mdash; Kahpenin yardakçısı, dedi. Onu yakalayın.</p>
<p>Polislerden biri Körk'e:</p>
<p>&mdash; Biz kanunu temsil ediyoruz, dedi. Teslim olmalısın.</p>
<p>&mdash; Ne gibi bir suçla?</p>
<p>&mdash; Hırsızlık ve yankesicilik suçuyla.</p>
<p>&mdash; Saçma. Ben hırsız değilim. Makkoy'un sesi tekrar duyuldu:</p>
<p>&mdash; Cim, neler oluyor? İkinci polis:</p>
<p>&mdash; Tanrı yardımcımız olsun, diye söylendi. Bu da nesi? Kadın:</p>
<p>&mdash; Bir ruh! diye haykırdı.</p>
<p>İkinci polis, elindeki kılıçla hançeri haç şeklinde tutup göğüs hizasına kaldırdı. Körkmuş görünmekle beraber Körk'e doğru ilerlemekten kaçınmadı.</p>
<p>&mdash; Kaybol, ruh, bırak namuslu adamlar görevini yapsın.</p>
<p>Körk fırsatı kaçırmadı. Geri geri çekilirken:</p>
<p>&mdash; Konuşmaya devam et, Doktor, dedi.</p>
<p>Züppelerden biri heyecanla atıldı.</p>
<p>&mdash; İstediği takdirde ruhları konuşturuyor! Ağzım kaparsanız, ruhlar da susar. Spak'ın sesi duyuldu.</p>
<p>&mdash; Şimdi çıkış kapısına yakın olmalısın.</p>
<p>&mdash; Konuşmaya devam edin...</p>
<p>Fakat polislerden biri arkadan yaklaşmıştı. Kafasına yediği darbeyle Körk'ün dünyası birden karardı ve her şey bir anda bitti. </p>
<p class="p1"><b>* * *</b></p>
<p>Çevre tamamen çıplak, buzul ve kayalıktı. Kayalıkların tepesinden doğru uğuldayarak esen rüzgârın hiç merhameti yoktu. Kitaplıkla beraber, çevresindeki yıkık dökük evler de kaybolmuştu. Buzul yamaçtan ve yamacın ötesindeki pırıl pırıl cam gibi parlayan uçsuz bucaksız bir ovadan başka şey görünmüyordu.</p>
<p>Spak, yamacın yüzeyini elleriyle dikkatle araştırıyor, fakat parmaklarını birkaç saniyeden fazla dokunduramıyordu. Makkoy, soğuktan titriyor, ellerine hohluyor, yanaklarını ve kulaklarını oğuşturuyordu.</p>
<p>Doktor:</p>
<p>&mdash; Cim yine kayboldu! dedi. Onu neden duyamıyoruz?</p>
<p>&mdash; Mister Atoz'un çıkış yerini kapamış olduğunu tahmin ediyorum. Her ne olursa olsun c kış kapısını bulacağımı hiç sanmıyorum Çev remizi araştırsak daha iyi olacak.</p>
<p>&mdash; Cim'in sesinden başının dertte olduğunu anladım.</p>
<p>&mdash; Başının dertte olduğu gerçek, ama bizim durumumuz da pek parlak değü. Bir sığınak bulamadığımız takdirde bu soğukta donup kalacağız.</p>
<p>Makkoy tökezlendi. Spak, onu tuttu ve bir kayanın üzerine oturmasına yardım ederken çenesinin, burnunun ve kulaklarının kanın çekilmesinden ötürü bembeyaz olduğunu fark etti. İkinci kaptan, bunun ne demek olduğunu çok iyi biliyordu. Ayrıca, coğrafî olarak nerede olduklarını da biliyordu; buzulların zamanla kayaları sürükleyerek meydana getirdiği kapalı bir vadide bulunuyorlardı. Burada bir sığınak bulmaları hemen hemen olanak dışıydı. Buradan daha olumlu bir sürü yer varken zaman içinde yolculuk yapan insanların böyle bir yeri seçmeleri oldukça acayipti.</p>
<p>Makkoy:</p>
<p>&mdash; Spak, dedi. Beni burada bırak,</p>
<p>&mdash; Ya beraber gideriz, ya da beraber kalırız.</p>
<p>&mdash; Saçmalama. Yüzüm ve ellerim donmak üzere. Ayaklarımın varlığını bile ancak hissedebiliyorum. Yalnız olduğun takdirde, kurtulma şansın daha kuvvetli olur... Hiç değilse Cim'i arayabilirsin!</p>
<p>Spak kararlı bir ifadeyle:</p>
<p>&mdash; Beraber kalıyoruz, dedi.</p>
<p>&mdash; İnatçı, kalın kafalı...</p>
<p>Doktorun sesi hafifleyerek kayboldu. Spak endişeyle çevresine bakındı. Birdenbire, gözetlenmekte olduklarını görünce çok şaşırdı.</p>
<p>Bulundukları yerden pek uzak olmayan bir noktada, kürk gocuğa bürünmüş, taktığı iri kar gözlüğü nedeniyle, gözlerinden başka yeri görünmeyen esrarlı bir kişi durmuş, dikkatle bakıyordu. Bir dakika sonra kürklü kişi eliyle işaret etti.</p>
<p>Spak, Makkoy'a dönünce onun yere yıkılmış olduğunu gördü. Doktoru sarstı, ama karşılık alamadı. Spak, kulağını Makkoy'un göğsüne yapıştırdı; evet, çok hafif olmakla beraber, kalp atışları duyuluyordu.</p>
<p>Her ikisinin üzerine iri bir gölge düştü. Şekil tam tepelerinde duruyordu; tekrar işaret etti, beni izleyin.</p>
<p>&mdash; Arkadaşım hasta.</p>
<p>Beni izleyin.</p>
<p>Mantık başka şey emretmiyordu. Makkoy'u omzuna vuran Spak, doğruldu. Dengesini biraz bozmakla beraber, doktorun ağırlığı dayanılamayacak gibi değildi. Şekil kayaların arasından yürüdü. Spak, onu izledi.</p>
<p>Spak'm da tahmin ettiği gibi izledikleri patika onları bir yeraltı mağarasına götürdü. Bu çıplak bölgede, mağaradan başka sığınılacak başka neresi olabilirdi ki? Mağarada iki oda vardı... Aslında iki kovuk demek daha uygundu... ve bu odalardan biri yatak odası olarak kullanıyordu. Oldukça küçük, zorunluluk nedeniyle penceresiz, çok basit ve ilkel döşenmiş bir yerdi. Spak, Makkoy'u kapının hemen yanındaki kaba sedirin üzerine yatırdı.</p>
<p>&mdash; Battaniye.</p>
<p>Kürklü kişi eliyle işaret etti, sonra hasta adamın üstünü örtmeye çalışan Spak'a yardım etti. Spak, Makkoy'un torbasını araştırarak trikorderi buldu ve hemen incelemeye başladı. Kürklü kişi, Makkoy'un ayak ucuna oturdu ve Spak'ı seyre koyuldu. Hâlâ konuşmuyor ve esrarını koruyordu.</p>
<p>&mdash; Hava koşullarınıza dayanamadı. Ne yazık ki, doktor ben değilim, O. Bu durumdayken ona ilâç veremem. Eğer sıcak tutulabilirse, normal olarak belki kurtulabilir.</p>
<p>Esrarlı ev sahibini sorgulu bakışlarla süzdü.</p>
<p>&mdash; Burası insanı üşütmeyecek kadar sıcak. Şu kar maskesini hâlâ niçin çıkartmıyorsunuz? Yüzünüzü görmemi yasaklayan bir bir töreniz mi var?</p>
<p>Maskenin arkasından billur gibi şakıyan bir kadın kahkahası duyuldu:</p>
<p>&mdash; Bunları hâlâ çıkarmadığımın farkında bile değilim.</p>
<p>Kadın yüzündeki maskeyi ve sırtındaki kürk gocuğu çıkardı. Spak'ı daha yakından ve dikkatle inceledikten sonra ciddileşti.</p>
<p>&mdash; Kimsiniz?</p>
<p>&mdash; İsmim Spak.</p>
<p>&mdash; İsminiz bile garip. Beni bağışlayın... Şimdiye kadar gördüğüm erkeklerden çok değişiksiniz.</p>
<p>&mdash; Bu sözleriniz beni şaşırtmadı. Lütfen endişe etmeyin.</p>
<p>Kadın tereddütle sordu:</p>
<p>&mdash; Burada ne arıyorsunuz? Siz de hükümlü müsünüz?</p>
<p>&mdash; Hükümlü mü?</p>
<p>&mdash; İnsanların ortadan kalkmasını arzu ettiğinde Zor Han'ın onları gönderdiği yerlerden... daha doğrusu, zamanlardan biri. Siz de zaman kapısından gelmediniz mi?</p>
<p>&mdash; Evet, fakat bir hükümlü olarak değil. Yanlışlıkla buraya gönderildik, ya da ben böyle düşünüyorum.</p>
<p>Kadın bu sözler üzerinde biraz düşündü, sonunda:</p>
<p>&mdash; Atavakran çok uzakta, dedi. Ama sizin oradan da uzak bir yerden geldiğinizi sanıyorum.</p>
<p>&mdash; Doğru.</p>
<p>Spak, kadına daha dikkatle baktı. Geçmişteki bu yüz, insanı rahatlatıcı bir ifade taşıyordu ve makyajsızdı. Acaba... Dünyalıların duygulanma dedikleri bu muydu?</p>
<p>&mdash; Evet... Tanıdığınız dünyadan gelmedim. Benim dünyam buradan birçok ışık yılı uzaklıkta.</p>
<p>&mdash; Fevkalâde! Böyle olanaklardan söz eden kitapları zaten çok severdim.</p>
<p>Kadın böyle söylediği halde, yüz ifadesi birden karardı.</p>
<p>&mdash; Fakat bunlar sadece hikâye. Gerçek değil. Bütün bunları hayal kuruyor olmalıyım. Çıldıracağım. Zaten çıldıracağımı hep düşünüp dururdum.</p>
<p>Kadın, Spak'tan uzaklaşmak için olduğu yerde büzülürken, Spak uzanıp kadının elini tuttu.</p>
<p>&mdash; Fakat ben gerçek bir varlığım. Hayal kurmuyor, gerçeği görüyorsunuz.</p>
<p>Kadın zayıfça gülümsedi, fakat yine rahatladığı belliydi.</p>
<p>&mdash; Uzun zamandan beri, hatırlamak istemediğim uzun zamandan beri buradayım. Sizi orada gördüğüm zaman gözlerime bir türlü inanamadım.</p>
<p>Spak, kadına karşı bir şeyler hissettiğinin farkına vardı. Öylesine olağandışı bir duyguydu ki, buna kendisi de şaşırdı. Hatta şaşırması da olağandışıydı. Makkoy'a döndü ve baygın adamı trikorderle kontrol etti. Bu kez, şaşkınlığına endişe duygusu da karıştı.</p>
<p>Doktorun torbasından bir enjeksiyon çıkartıp kullanırken:</p>
<p>&mdash; Koradrenalin vermemekle hata ettim, dedi.</p>
<p>&mdash; Ne oluyor? Ölüyor mu? Birkaç çeşit ilâcım var...</p>
<p>&mdash; Zıt işaret. Sizin fizyolojiniz radikal yönden değişik olabilir. Fakat fazla ilâç vermiş olabilirim. Eh, olan oldu.</p>
<p>Kadın dikkatle Spak'ın hareketlerini izliyordu.</p>
<p>&mdash; Çok sakin görünüyorsunuz, dedi. Fakat size yakın biri olduğunu zannediyorum.</p>
<p>&mdash; Yıllardan beri birbirimize çok alıştık. Aha...</p>
<p>Makkoy inledi, kımıldandı ve sanki zorlukla nefes alıyormuş gibi hırıldadı. Spak ona doğru eğildi.</p>
<p>Resmî, fakat endişeli bir sesle:</p>
<p>&mdash; Doktor Leonard Makkoy, uyanın, dedi. Sonra haykırdı:</p>
<p>&mdash; Doktor!</p>
<p>Makkoy'un nefes alışları ağır ağır düzelince Spak bir adım geri çekildi. Doktorun gözleri açıldı ve bakışları kadının üzerinde durdu.</p>
<p>Gevşek bir sesle:</p>
<p>&mdash; Kimsiniz? diye sordu.</p>
<p>&mdash; İsmim Zarabet.</p>
<p>Her nasılsa, kadının ismini sormak Spak'ın aklına hiç gelmemişti.</p>
<p>&mdash; Spak nerede?</p>
<p>&mdash; Buradayım, doktor.</p>
<p>&mdash; Kitaplıkta mıyız?</p>
<p>&mdash; Hâlâ buzul çağındayız. Fakat, şu anda güvenlik içindeyiz.</p>
<p>Makkoy, oturmaya çalıştı, ama henüz kendini toparlayamadığı ve sarhoş gibi olduğu açıkça belliydi.</p>
<p>&mdash; Cim! Cim nerede? Onu bulmalıyız!</p>
<p>&mdash; Kalkacak durumda değilsin. Şimdi dinlen, ben Kaptanı bulmaya çalışırım.</p>
<p>Makkoy, Spak'ın kendisini tekrar yatırmasına ses çıkarmadı.</p>
<p>&mdash; Onu bul, Spak. Beni hiç düşünme. Onu bul!</p>
<p>Makkoy gözlerini kapadı ve bir dakika sonra Spak, başıyla kapıyı işaret etti. </p>
<p>Zarabet, yeraltı mağarasmdaki oturma odasına kadar önden yürüdü, sonra:</p>
<p>&mdash; Bu Cim dediği kim oluyor? diye sordu.</p>
<p>&mdash; Komutanımız. Dostumuz.</p>
<p>&mdash; Ben yalnızca ikinizi gördüm. Başka birinin daha olduğunu bilmiyordum.</p>
<p>&mdash; Başka biri... yok. Bizimle gelmedi. Zaman kapısı onu, bu çağdan çok daha ileri, tarihi bir çağa gönderdi. Eğer onu bulacaksam, tek bir yol var. Zaman kapısının yerini bana gösterir misiniz?</p>
<p>&mdash; Fakat arkadaşınız... Öbür odadaki... Hasta.</p>
<p>&mdash; Onu terkedecek olursam, bir daha gemiyi görememesi çok mümkün.</p>
<p>Spak mantığıyla bu sorun üzerinde epey düşündü. Karar vermesi gerçekten de çok güçtü.</p>
<p>&mdash; Bu takdirde, içinde bulunduğu bu çağda kalmak zorunda. Fakat artık ölüm tehlikesini atlattı. Bu nedenle ona karşı ilk görevim bitti... Eğer burada kalacak olursam, ikimizin de Kaptan Körk'e bir yardımı dokunamaz...</p>
<p>&mdash; Denklem çözermiş gibi bir haliniz var. Spak kaşlarını çatarak:</p>
<p>&mdash; Bir denklem olması gerek, dedi. Bu denklemi mantığımla çözümlemek zorundayım. İçgüdüm kaptanı bulmaya çalışmamı söylüyor, ama...</p>
<p>Spak, dolaşmakta olduğunun farkına vardı. Dolaşmasının karar vermesinde bir rolü yoktur.</p>
<p>&mdash; Neredeyse Makkoy'un hayatını kaybetmesine sebep olabilecek bir yargı hatası yaptım. Başka bir hata yapmamalıyım. Belki de bunun Atavakron ile bir bağıntısı vardır. Eğer nasıl çalıştığı üzerinde biraz daha bilgim olsaydı... Zarabet, burada bir hükümlü olduğunu söyledin. Sorabilir miyim...</p>
<p>&mdash; ... Neden sormayasınız? Suçum kocalarımın seçiminde oldu. İkisi de Zor Han'ı öldürmek için hazırlanan komploya dahildi. Kocalarımın öldürülmesi yeterli olmadı. Zor Han bütün ailemizi yok etmeye kararlıydı. Bizi kimsenin bulamayacağı yerlere göndermek için Atavakron'u kullandı.</p>
<p>&mdash; Ah, şu halde çözüm yolu çok basit. Zor Han artık yok. Sen ve ben Makkoy'u kitaplığa taşıyabiliriz. Seni ve Makkoy'u gemiye gönderdikten sonra, Mister Atoz'un beni Cim'in bulunduğu yere göndermesini isterim...</p>
<p>Zarabet, açıkça belli olan bir Korkuyla haykırdı:</p>
<p>&mdash; Hayır! Artık zaman kapısından geçemem! Geçtiğim takdirde ölürüm!</p>
<p>&mdash; Geri dönemez misin?</p>
<p>Kadın biraz daha sakin bir tavırla:</p>
<p>&mdash; Hiç birimiz geri dönemeyiz, dedi. Zaman kapısından geçerken, Atavakron bizi değiştirdi. Onun nakildeki rolü bu. Vücut metabolizma yapımız girdiğimiz zamana göre ayarlanır. Geri dönemezsin. Zaman kapısından tekrar geri dönmek istersen, öbür tarafa geçtiğinden hemen ölürsün.</p>
<p>Ve hepsi bu kadardı. Kendisi ve Makkoy, ömürlerinin sonuna kadar burada kalmak zorundalardı. Cim'in durumu da, her nerede ise, aynıydı.</p>
<p>Körk, ayıldığında kendisini ilkel bir hapishanede buldu. Tahta bir ranzaya döşenmiş samanların üzerinde yatıyordu. Başının arkasındaki şişi parmaklarının ucuyla kontrol ederken yüzünü ekşitti ve demir parmaklıkla kapıya gitti. Karanlık bir koridordan ve karşısındaki hücreden başka bir şey göremedi. Bu hücrede adamların elinden kurtarmış olduğu çingene vardı.</p>
<p>Çingene tam konuşmak üzereyken, yakından gelen sesler üzerine hücresinin dip tarafına çekildi ve bir köseye büzüldü. Bir dakika sonra, her halinden genel savcı olduğu anlaşılan bir adama yol gösteren polis göründü.</p>
<p>Polis, parmağıyla Körk'ü işaret ederek:</p>
<p>&mdash; İşte, adam bu, dedi. Kahpenin yardakçısı.</p>
<p>Savcıyı hücreye soktu. Adam, merakla Körk'ü süzdü.</p>
<p>&mdash; Ruhlarla konuşan hırsız sen misin?</p>
<p>&mdash; Sayın efendim, ben buranın yabancısıyım.</p>
<p>&mdash; Nerelisin? Körk tereddüt etti.</p>
<p>&mdash; Bir adalı.</p>
<p>&mdash; Bu adanın ismi nedir?</p>
<p>&mdash; Biz dünya diyoruz.</p>
<p>&mdash; Dünya diye bir ada bilmiyorum. Neyse, önemi yok. Devam et.</p>
<p>&mdash; Su karşı hücredeki hanımı, çığlığını duymadan önce hiç tanımazdım. Tahmin ettiğim kadarıyla, bir saldırıya uğramıştı.</p>
<p>&mdash; Su halde, düşkün kadının yardakçısı olduğunu itiraf ediyorsun, değil mi?</p>
<p>&mdash; Evet. Çığlığını duyduğumda kitaplıkta kitap okuyordum.</p>
<p>Körk, ani bir kararla adamı söyletmek istedi.</p>
<p>&mdash; Belki kitaplığın nerede olduğunu hatırlarsınız?</p>
<p>Savcı, biraz heyecanlanarak:</p>
<p>&mdash; Peki, peki, belki de bu iste suçsuzsun, dedi. Senin namuslu bir kişi olduğuna inandım.</p>
<p>Çingene hücresinden haykırdı:</p>
<p>&mdash; O bir büyücüdür!</p>
<p>&mdash; Ama, bir dakika... Savcı, ağdalı bir ifadeyle:</p>
<p>&mdash; Kes sesini, kadın, dedi. Suçlu olduğuna inandım. Yanlış suçlamalarla, suçunu ağırlaştırma.</p>
<p>&mdash; Temiz olmayan ruhlarla konuştu! Bir büyücüdür. Polis, sesleri sen de duymuştun! Polis:</p>
<p>&mdash; Kadının söyledikleri, doğrudur, may-lord, dedi. Ruhların ona seslendiklerini duydum. O da onlara cevap verdi ve ruhlardan birine &quot;doktor&quot; dedi.</p>
<p>Kadın ısrarla:</p>
<p>&mdash; O bir büyücüdür, dedi. Bir büyü ile istemediğim halde beni çalmaya zorladı.</p>
<p>Çok şaşıran Körk, üç kişinin yüzüne ayrı ayrı baktı. Hiç kuşku yoktu... Her üçü de büyücülüğe inanıyordu.</p>
<p>Savcı, eskisinden daha ağdalı bir sesle polise çordu:</p>
<p>&mdash; Sen de şu... ruhların sesini duydun mu?</p>
<p>&mdash; Evet, Maylord. Tanıklık edeceğim. Körk, çaresizlikle:</p>
<p>&mdash; işittikleri sesler arkadaşlarımın sesleriydi, dedi. Onlar hâlâ duvarın arkasında, kitaplıkta bulunuyorlardı, maylord.</p>
<p>Savcı, heyecanla:</p>
<p>&mdash; Böyie bir şeyden haberim yok, dedi. Böylesine ciddî bir durumda yargıya varmam mümkün olamaz. Büyücülükte tecrübesi olan birisi bu adamı incelesin. Bu davayla artık benim ilişkim kalmadı.</p>
<p>&mdash; Beni dinleyin, efendim. Hiç değilse Mister Atoz'u görmemi temin edemez misiniz? Mister Atoz'u hatırlarsınız, değil mi?</p>
<p>&mdash; Atoz diye birini tanımıyorum. Bu meseleyle ilgim yok, hiç bir şey bilmiyorum. Götürün onu. Dinlemek istemiyorum.</p>
<p>Polis, savcıyı hücreden çıkardıktan sonra birlikte loş koridorda uzaklaştılar.</p>
<p>Körk arkalarından seslendi:</p>
<p>&mdash; Sizinle biraz konuşmak istiyorum, May-lord.</p>
<p>Adamlar arkalarına bakmadan gözden kayboldular. Körk, burada hiç bir dostu olmadığını anlamıştı. Çaresizlik içinde öfkeyle demir parmaklıklı kapıyı şiddetle sarstı. Karşı hücredeki çingene kadının yüzü öfke ve kinle buruşmuştu.</p>
<p>Şirret bir sesle:</p>
<p>&mdash; Büyücü! Büyücü! diye haykırdı. Seni yakacaklar!</p>
<p>Ertesi gün, çingene kadını alıp götürdüler. Körk, olanların farkında bile değildi. Nasıl hareket etmesi gerektiğini tasarlayıp duruyordu. Şimdiye kadar kaçılması böylesine basit olan bir hapishane daha görmemişti. Fakat bütün çabalarına rağmen daha derin düşünmeye başladığı zaman başında gittikçe artan bir ağrı beliriyordu. Yerinden kalkıp kolunun parmaklıklar arasından geçip geçmediğini kontrol ederken birden bayılacakmış gibi oldu. Acaba bir çeşit böcek tarafından mı ısırılmıştı?</p>
<p>Kodirodun aşağı kısmından doğru anahtar sesleri geliyordu. Gardiyanın yemek getirdiğini tahmin etti. Ya simdi deneyecek ya da burada kalmayı kabullenecekti.</p>
<p>Gardiyan hücrenin önünde durduğu zaman, Körk, yine samanların üzerinde oturuyordu; fakat gardiyat yemeği yere bırakıp doğrulurken Körk'ün kuvvetli kolu adamın gırtlağına dolandı, serbest eli anahtarlara uzandı. Kapıyı dışardan açtıktan sonra, Korkudan titreyen adamı hücreye çekip, kapıyı tekrar kapadı.</p>
<p>Kolunu gevşetirken adamın, hafif bir çiğlik atmasını bekledi, sonra adamı bir el kesmesi ile bayıltıp ranzanın altına itti. Standart kaçış manevrasının bir numaralı kısmı bitmişti. Eğer şansı iyi giderse, gardiyanın attığı bu çığlık polis tarafından duyulacak ve kaçma planı uygulanacaktı. Başının bu kadar dönmesine hayret ederek, içgüdüsünün verdiği bir istekle ranzaya uzandı ve gözlerini kapadı.</p>
<p>Acele adım sesleri duyuldu, sonra yeni gelenin kapıyı zorlamasından doğan menteşe gıcırtısı işitildi. Sonradan duyduğu boğuk hayret ünlemi, tahmininden şanslı olduğunun bir deliliydi; çünkü kapının önündeki adamın savcıdan başkası olmadığını anlamıştı. Körk bu kez biraz boğukça bir inilti koyuverdi.</p>
<p>Ayak sürtünmesinden doğan seslerden heyecanlı soluklardan savcının, üzerine doğru eğildiğini anladı. Kirpiklerinin arasından baktığı zaman adamın en yakın kolunun nerede olduğunu tespit etti ve bileğine yapıştı.</p>
<p>Yılan tıslamasını andıran hafif bir sesle:</p>
<p>&mdash; Sesini çıkartırsan, gebertirim, dedi. Savcı ne haykırdı, ne de kurtulmak için çabaladı. Yalnızca:</p>
<p>&mdash; Israr edecek olursan durumun daha da kötüye girecek,'dedi.</p>
<p>&mdash; Yanlış yere suçlandığımı biliyorsun.</p>
<p>&mdash; Benimle yargı odasına geleceksin. Büyücülük sorunu için orada karar verilecek.</p>
<p>&mdash; Büyücü diye bir şey yoktur.</p>
<p>&mdash; Böyle söylediğini duymamış olayım. Bu bir itiraftır. Eğer seni duymuş olursam, böyle inancın için seni yakarlar.</p>
<p>&mdash; Beni duyabilecek yalnız sen varsın. Yargıç önünde olsaydım, durum başka olurdu. Senin de benim gibi gelecek zamandan geldiğini açıklarım, Bu takdirde, sen de benim gibi bir büyücü olursun.</p>
<p>Savcı bu mantığı kabullendi.</p>
<p>&mdash; Beni de yakacakları muhakkak, dedi. Fakat bunun sana nasıl bir yararı dokunacak?</p>
<p>&mdash; Kafanı kullan, arkadaş. Yardımına ihtiyacım var.</p>
<p>&mdash; Sana nasıl yardım edebilirim? Suçsuzluğunu kabul ettirmek için elimden geleni yapabilirim. Geride bıraktığın dostlarından söz etmeyeceğini kabul edersek... Seni buradan bile kurtarabilirim.</p>
<p>&mdash; Yetmez. Kitaplığa dönmeme yardım etmelisin.</p>
<p>&mdash; Geri dönemezsin.</p>
<p>&mdash; Geri dönmem gerektiğini söylüyorum, dönmeliyim. Arkadaşlarım başka bir çağda kayboldular. Onları bulmalıyım. Neden sen de geri dönmüyorsun?</p>
<p>&mdash; Biz artık geri dönemeyiz. Yaşamımızı bu geçmişte sürdürmek zorundayız. Atavakron vücut hücrelerimizi ve beyin yapısını burada normal bir yaşantı sürdürebilmemiz için değiştirdi. Geleceğe dönmek hemen ölüm olacaktır.</p>
<p>&mdash; Değişiklik mi? Ben kazayla buraya geldim. Mister Atoz'unuz beni hiç bir şekilde değiştirmedi.</p>
<p>Körk konuşurken şakaklarının yine zonklamaya başladığını hissetti.</p>
<p>&mdash; Şu halde hemen geri dönmelisiniz. Eğer vücudunuzda gerekli hücre değişiklikleri yapılmadıysa burada üç günden fazla yaşayamazsınız.</p>
<p>&mdash; Şu halde bana çıkış kapısının yerini göstereceksin, değil mi?</p>
<p>&mdash; Evet... Yaklaşık olarak. Fakat tam yerini kendin bulmalısın. Seninle beklemeye cesaret edemeyeceğimin nedenini anlamalısın...</p>
<p>&mdash; Elbette. Haydi, gidelim.</p>
<p>Beş dakika sonra Körk, kitaplıktaydı. Geniş oda, ilk gördüğü zamanki gibi yine bomboştu. Çağdaş saati Atılgan'la kontrol etti ve sorulan bütün soruları cevapsız bıraktı. Gezegenin tahrip olmasına on yedi dakika vardı. Geçmişte geçirdiği zamanın önemi yoktu, çünkü kapının şimdiki ayarı onu her zaman aynı güne döndürecekti. Böyle olması da gerekti, çünkü, bu kapının bir yarını olmayacaktı.</p>
<p>Fazer tabancasını çekti. Tabanca geçmişte çalışmamıştı, ama şimdi çalışacağından kesinlikle emindi. &quot;Bu kez Mister Atoz, bana yardımcı olacaksın,&quot; diye düşündü.</p>
<p>Makkoy hâlâ yatıyordu, ama iştahının artması ile kendisini daha iyice hissediyordu. Zarabet, kendisini çok güzel gösteren zengin görünüşlü bir elbise giymiş, mutfak olarak kullandığı yerde çok leziz olacağını söylediği bir yemek hazırlıyordu.</p>
<p>Makkoy:</p>
<p>&mdash; Atılgan'ın zamanında uzaklaşmış olduğunu umarım, dedi.</p>
<p>&mdash; Kurtulacağını umarım. Olay yüz bin yıl sonraki gelecekte.</p>
<p>&mdash; Evet, biliyorum. Acaba Cim nerede? Spak:</p>
<p>&mdash; Kim bilir? dedi. Her nerede ise, sadece hayatta olmasını temenni edebiliriz.</p>
<p>&mdash; Sadece temenni edebiliriz demekle ne kastediyorsun: Onu bulmak için bir şeyler yapmadın mı?</p>
<p>&mdash; Yapılacak ne vardı ki? Makkoy sabırsızlıkla:</p>
<p>&mdash; Çıkış kapısını bul, dedi. Bu çağa geldiğimizde çıkış kapısının yakın bir yerinde olmamız gerekirdi.</p>
<p>&mdash; Bütün bunları daha önce de konuşmuştuk, doktor. Konuyu tazelemenin ne yararı var? Geri dönemeyiz. Bunu açıkça anlamadın mı?</p>
<p>&mdash; Açıkça anladım, ancak inanmıyorum. Denemekten vazgeçmeyi reddediyorum.</p>
<p>&mdash; Başarman intihar demek olacak. Makkoy iç geçirdi.</p>
<p>&mdash; Seni bu durumda göreceğimi sanmazdım. Fakat anlıyorum. Burada kalmak istiyorsun. Bu ıssız yerde kalmak istemen için yeterli sebep olduğunu da söyleyebilirim.</p>
<p>Spak, &quot;Zarabet'in pişirdiği yemeklerin ne kadar güzel olduğunu on dakika önce öven ve ona iltifat eden Makkoy'du,&quot; diye düşündü.</p>
<p>&mdash; Birkaç dakika önce bu durum sana oldukça cazip geliyordu. Makkoy:</p>
<p>&mdash; Beni dinle, dedi. Sivri kulaklı Volkan...</p>
<p>Spak, ne yaptığının farkında olmadan eğildi ve Makkoy'u tuttuğu gibi yataktan kaldırdı.</p>
<p>&mdash; Bu sözden hoşlanmadım. Hoşlandığımı da hiç sanmıyordum. Şimdi eminim.</p>
<p>Makkoy hiç de telaşlanmış görünmedi. Yalnızca Spak'ı dikkatle inceler görünüyordu.</p>
<p>&mdash; Neyin var, Spak? diye sordu. Ne oluyor?</p>
<p>Spak, Makkoy'u tekrar yatağın üzerine bıraktı.</p>
<p>&mdash; Evvelce olmaması gereken bir şey. Makkoy, gözlerini Spak'tan ayırmadan, yumuşak bir sesle:</p>
<p>&mdash; Evvelce, dedi. Evet, zannedersem... Evvelce.</p>
<p>İkinci kaptan, anlayamadığı bir nedenden ötürü bu bakışlardan sıkıldı. Topuklarının üzerinde dönerek Zarabet'in sofrayı kurmakla meşgul olduğu yeraltı oturma odasına geçti.</p>
<p>Zarabet başını kaldırıp baktı ve gülümsedi.</p>
<p>&mdash; Biraz sonra hazır. Yatmak ister misin?</p>
<p>&mdash; Teşekkür ederim, zaten aç değilim. Zarabet geldi ve Spak'ın yanına oturdu.</p>
<p>&mdash; Nasıl hissetiğini tasavvur edebiliyorum. Arzunun dışında buraya gönderilmenin ne demek olduğunu bilirim.</p>
<p>&mdash; Sizin deyiminizle, duygularımın hiç önemi yok. İçinde bulunduğum durumu kabullendim.</p>
<p>&mdash; Senin için talihsizlik olduğunu kabul etmekle beraber, burada bulunduğuna üzüldüğümü söyleyemem. Ben de tıpkı senin gibi, buraya arzumun dışında geldim.</p>
<p>&mdash; Sizi kendi zamanınıza geri götürebilmek için hiç bir bilgim olmadığına üzülüyorum.</p>
<p>Zarabet:</p>
<p>&mdash; Dönmeyi arzu ettiğimi söylemek istemedim, dedi. Bu zaman, şimdi benim çağım. Bunu kabul etmek zorundayım. Fakat burada çok yalnızdım. Yalnız olmanın, gerçekten de yalnız olmanın ne demek olduğunu bilir misin?</p>
<p>&mdash; Evet. Yalnızlığın ne demek olduğunu bilirim.</p>
<p>&mdash; Bildiğine inanıyorum. Bir şey yemez misin? Lütfen?</p>
<p>&mdash; Eğer memnun olacaksan. Spak masanın yanma gidip üzerindekilere şöyle bir göz attı. Çok hafif bir sarsıntı geçirdi.</p>
<p>&mdash; Bu hayvan eti.</p>
<p>&mdash; Ne yazık ki burada başka yiyecek bir şey yok.</p>
<p>&mdash; İklim nedeniyle normal. Bu mağaranın sıcaklığı nereden geliyor?</p>
<p>&mdash; Doğal buharı ve kuvveti temin eden bir yeraltı sıcak su kaynağından.</p>
<p>&mdash; Dışarda da güneşi görmek mümkün. Fevkalâde. Bir çeşit sebze bahçesi kurulabilir. O zamana kadar, besin kaynağı olarak bununla yetineceğiz.</p>
<p>En zararsız görünen bir parça et aldı, iğrenerek baktı, sonra ısırdı. Oldukça lezzetliydi; bir parça et daha aldı.</p>
<p>Zarabet, takdir eden gözlerle Spak'a bakarken:</p>
<p>&mdash; Burada fazla lüks bulmak mümkün değil, dedi. Zor Han, sadece yaşayabilmem için gerekli şeyleri bıraktı.</p>
<p>Spak, başka bir yemeğin tadına bakarak:</p>
<p>&mdash; Fakat senin yaşamanı istediği açıkça belli, dedi.</p>
<p>&mdash; Evet. Bana silâh, sığınacak bir yer, yiyecek... yaşamak için ihtiyacım olan her şeyi verdi... Bir arkadaştan başka her şeyi. Beni öldürttüğünün söylenmesini istemiyordu. Fakat beni tek başıma buraya yollamak... Eğer ölüm değilse, nedir? İcat yeteneği olan bir kişiydi.</p>
<p>&mdash; Fakat böylesine güzel bir kadını sürgüne göndermesi duygulu olmadığını gösteriyor. Spak, birdenbire çok şaşırmıştı.</p>
<p>&mdash; Beni bağışlayın! Kişisel düşüncelerimi söylemek âdetim değildir.</p>
<p>Zarabet:</p>
<p>&mdash; Bu sözlere gücenmem mümkün olabilir mi? dedi.</p>
<p>Spak, kadının söylediklerini şöyle böyle duymuştu.</p>
<p>&mdash; Soğuk beni tahminimden fazla etkilemiş olmalı. Lütfen... Söylediklerime aldırmayın.</p>
<p>Kendimde değilim.</p>
<p>&mdash; Güzel olduğunuzu söyledim. Fakat güzelsiniz. Sunu size söylemem hatalı mı?</p>
<p>Zarabet, Spak'a sokuldu. Yumuşak sesle:</p>
<p>&mdash; Bunu söylediğini duymak için sabırsızlanıyordum, dedi.</p>
<p>Sonra Spak'ın kollarındaydı. Öpüşme bittiğinde, Spak, her zaman içinde hapsedilen bir insanın sanki birden serbest bırakıldığını hissetti.</p>
<p>&mdash; Güzelsin, dedi. Rüyalarımda gördüğüm güzellerden de güzelsin. Bunu sana söylemekten hiç bıkmayacağım.</p>
<p>Zarabet:</p>
<p>&mdash; Burada kal, diye fısıldadı. Seni mutlu yapacağım.</p>
<p>&mdash; Hayatım buradadır. Kapıdan bir ses:</p>
<p>&mdash; Yalan söylüyorsun, dedi. Spak, birden döndü, Makkoy'a müthiş kızıyor ve bundan zevk alıyordu.</p>
<p>&mdash; İçinde bulunduğumuz gerçekten söz ediyorum, dedi. Buradayız, hem de ömrümüzün sonuna kadar. Sana gerçekleri söylemiştim.</p>
<p>&mdash; Bildiğini sandığın gerçekleri söyledin. Kendi kendine de dürüst davranmıyorsun ve bu senin için yeni bir şeydir. İnanmak istediğin için Zarabet'in söylediklerini kabul ediyorsun. Fakat Zarabet, yalnızlığa mahkûm edilmiş bir kadındır. Bunu değiştirebilmek için elinden gelen her şeyi yapacaktır, öyle değil mi, Zarabet?</p>
<p>Zarabet:</p>
<p>&mdash; Bildiklerimi söylemiştim, dedi.</p>
<p>&mdash; Hepsini değil. Geri dönemeyeceğimizi söyledin. Gerçek, yalnızca senin dönemeyeceğin öyle değil mi?</p>
<p>Spak atıldı:</p>
<p>&mdash; Başkalarının hayatlarını tehlikeye... Makkoy:</p>
<p>&mdash; Bu yalnız hayattan kurtulmak için yalan söylerdi, dedi. Hatta benî, Kaptanı, Atılgan'ın tüm tayfasını öldürürdü, sırf seni burada tutabilmek için.</p>
<p>Makkoy birden uzandı ve Zarabet'in kolunu tuttu.</p>
<p>&mdash; Spak'a gerçeği söyle... Onu burada tutabilmek için Öldürmekten kaçınmayacağını söyle!</p>
<p>Zarabet dehşetle haykırdı. Bir saniye sonra Spak, Makkoy'un gırtlağına sarılmıştı. Doktor karşı koymak lüzumunu duymadı.</p>
<p>&mdash; Spak! dedi. Düşün! Beni öldürmeye mi çalışıyorsun? İstediğin bu mu? Ne hissediyorsun? Hiddet mi? Kıskançlık mı? Bunları evvelce hissetmiş miydin?</p>
<p>Spak'm elleri gevşedi. Başı fıldır fıldır dönüyordu.</p>
<p>&mdash; Mümkün değil, dedi. Bu olamaz! Ben bir Volkanım.</p>
<p>&mdash; Senin tanıdığın Volkan yüz bin yıldan önce varlık gösteremez! Düşün, Spak... Şimdi senin gezegende durum nasıl, bu dakikada?</p>
<p>&mdash; Atalarım barbardı. Ulus birliği olmayan, savaşçı barbar...</p>
<p>&mdash; Bu arzularıyla neredeyse kül halinde yok olacaklardı! Şimdi sen atalarına doğru geriliyorsun!</p>
<p>Spak donuk bir halde:</p>
<p>&mdash; Kendimi kaybettim, dedi. Kim olduğumu bilmiyorum. Zarabet... Geri dönebilir miyiz?</p>
<p>&mdash; Bilmiyorum. Bilmiyorum. Benim için dönmek imkânsız. Sizin için de böyle olduğunu düşünmüştüm.</p>
<p>Makkoy:</p>
<p>&mdash; Ben deneyeceğim, Spak, dedi. Benim hayatım oradadır ve bana ait olan hayatı istiyorum. Şimdi gitmeliyim. Fazla vakit yok... Ben de değişiyorum. Zarabet, çıkış kapısını bulmam için yardım edecek misin?</p>
<p>&mdash; Ben... Evet. Buna zorunluysam.</p>
<p>&mdash; Giyinelim şu halde.</p>
<p class="p1"><b>* * *</b></p>
<p>Soğuk eskisinden daha şiddetliydi ve Makkoy, bir battaniyeye sarılı olduğu halde ısınamıyordu. Kürk gocuğuyla yine tanınmaz hale gelmiş olan Zarabet'in yardımıyla buzul yamaca dayandı. Spak, buzul yamaca parmaklarının ucuyla vuruyor, fakat sonuç alamıyordu.</p>
<p>&mdash; Burada çıkış kapısı yok, dedi. Boşuna, Makkoy.</p>
<p>&mdash; Haklısın sanıyorum.</p>
<p>&mdash; Bu soğukta uzun süre duramayacak kadar hastasın. Vazgeçelim.</p>
<p>Sonra, çok hafiften Körk'ün sesini duydular.</p>
<p>&mdash; Spak! Beni duyuyor musun? Makkoy:</p>
<p>&mdash; Bu Cim! diye haykırdı. Buradayız! Körk'ün sesT:</p>
<p>&mdash; Dur, onları bulduk, dedi. Kımıldatma. Atoz. Beni daha iyi duyuyor musunuz? Spak:</p>
<p>&mdash; Evet, dedi. Şimdi seni çok net duyuyoruz.</p>
<p>&mdash; Sesimi izleyin.</p>
<p>Makkoy uzandı. Eli buzul yamacın içinde kayboldu.</p>
<p>&mdash; İşte burada! Haydi, Spak!</p>
<p>&mdash; Sen gir.</p>
<p>Spak, Zarabet'e döndü.</p>
<p>&mdash; Sizden ayrılmayı arzu etmiyorum.</p>
<p>&mdash; Seninle gelemem. Bunu biliyorsun. Körk'ün sesi:</p>
<p>&mdash; Daha ne bekliyorsunuz? dedi. Çabuk! Skati, hemen gemiye dönmemizi söylüyor! Atoz'un sesi duyuldu.</p>
<p>&mdash; Kapıdan ikisinin birlikte geçmesi gerekir, çünkü birlikte çıkmışlardı. Teker teker girerlerse, çıkış kapısı onları kabul etmeyecektir.</p>
<p>Spak ve Zarabet çaresizlikle birbirlerine baktılar. Spak, parmaklarının ucuyla Zarabet'in yanağına dokundu.</p>
<p>Zarabet:</p>
<p>&mdash; Yalan söyledim, dedi. Gerçeği biliyordum. Bunun cezasını çekeceğim. Allahaısmarladık.</p>
<p>Sonra kitaplığa girdiler. Körk, onları kollarından tutup çekmişti. Atoz, çılgın bir hızla Atavakronun düğmeleriyle oynuyordu. Sonra birdenbire makinenin başından ayrıldı, onların yanından geçip kapıdan daldı ve gözden kayboldu.</p>
<p>Makkoy:</p>
<p>&mdash; Atoz! diye haykırdı. Körk:</p>
<p>&mdash; Kaçışını hazırlamıştı, dedi. Zamanında kaçabildiğine sevindim. Telsizini açtı.</p>
<p>&mdash; Orada mısın, Spak?</p>
<p>&mdash; Evet. Ya şimdi ya hiç.</p>
<p>Spak, çıkış kapısına doğru döndü ve sanki yumruklamak istiyormuş gibi yumruğunu kaldırdı, fakat hareketini tamamlamadı.</p>
<p>&mdash; Bizi yukarı al. Gemiye ulaştığımızda maksimum sapın. </p>
<p>Kitaplık birden kayboldu ve Atılgan'ın nakil odasında belirdiler. Makkoy, sırtında battaniyesi, yine dikkatle Spak'ı inceliyordu. Spak:</p>
<p>&mdash; Artık beni incelemene gerek yok, Doktor, dedi. Gördüğün gibi şimdiki zamana döndüm. Hem de sapsağlam.</p>
<p>&mdash; Emin misin? Ama önce değişmiştin, Spak!</p>
<p>Mister Spak'ın kaşları düşünceli bir tavırla kalktı.</p>
<p>&mdash; Evet, değişmiştim, dedi. Ama bu değişme yüz bin yıl önceydi. Bu değişmenin hâlâ geçerli olduğunu düşünmek mantığa aykırı düşüyor, doktor.</p>
<p>Doktor tatlı sırıttı ve burnunun ucunu çekiştirdi.</p>
<p>Atılgan uzay gemisi son hızla gezegenin yörüngesinden koptu ve uzayın boşluğuna atıldı. Şimdi, şiddetli patlamalarla uzayı ısıl ışıl aydınlatarak parçalanan gezegeni çok gerilerde bırakmışlardı.</p>
<p>&nbsp;</p>
</body>
</html>