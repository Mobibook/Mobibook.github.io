<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.5.7"/>
<link rel="stylesheet" type="text/css" href="style.css"/>
<title>YERALTI CANAVARI (HORTA)</title>
</head>
<body>
<p class="p4"><span class="t5"><b>YERALTI CANAVARI (HORTA)</b></span></p>
<p>&nbsp;</p>
<p><i>Kaptan</i><i>ı</i><i>n Seyir Defteri: Y</i><i>ı</i><i>ld</i><i>ı</i><i>z tarihi 1925.1. At</i><i>ı</i><i>lgan, Janus gezegenine yakla</i><i>ş</i><i>ı</i><i>yor. K</i><i>ı</i><i>z</i><i>ı</i><i>l kahverengi, çok a</i><i>ğı</i><i>r dönen, çirkin görünü</i><i>ş</i><i>lü gezegenin çevresindeki kal</i><i>ı</i><i>n bulut tabakas</i><i>ı</i><i> öylesine çalkant</i><i>ı</i><i>l</i><i>ı</i><i> ki, fokur fokur kayn</i><i>ı</i><i>yormu</i><i>ş</i><i> gibi görünüyor. Pek sevimli bir gezegen say</i><i>ı</i><i>lmaz, ama birle</i><i>ş</i><i>me de</i><i>ğ</i><i>eri plütonyum gibi 358 olan bir enerji maddesi pergiyumun ba</i><i>ş</i><i>l</i><i>ı</i><i>ca kayna</i><i>ğı</i><i>. Bu gezegendeki yeralt</i><i>ı</i><i> kolonisi çok eskiden kurulmu</i><i>ş</i><i> son derece modern, hemen hemen her </i><i>ş</i><i>eyi makinele</i><i>ş</i><i>tirilmi</i><i>ş</i><i>. Kay</i><i>ı</i><i>tlar</i><i>ı</i><i>m</i><i>ı</i><i>zda, bugüne dek bir olay</i><i>ı</i><i>na rastlanmad</i><i>ı</i><i>. Bir canavardan söz ediliyor. </i><i>İ</i><i>ncelemek üzere gezegene inece</i><i>ğ</i><i>iz.</i></p>
<p class="p1"><b>* * *</b></p>
<p>Kaptan Körk, kontrol tablosuna doğru eğildi.</p>
<p>&mdash; Nakil odası hazır olsun, Skati. Tamam. Sonra, Mister Spak'a döndü:</p>
<p>&mdash; Hazır mıyız, Mister Spak ?</p>
<p>&mdash; Evet, Kaptan.</p>
<p>Kaptan Körk, Mister Spak, Yüzbaşı Giotto, Doktor Makkoy ve Keli isimli bir güvenlik subayından kurulu ekip, nakil diskleri üzerindeki yerini aldı ve birkaç saniye sonra başmühendis Vanderberg'in odasında belirdi.</p>
<p>Mühendis, sinirli ve endişeli bir tavırla masasının önünde duruyordu. Karşısında beliren subayları görünce hiç vakit geçirmeden söze başladı:</p>
<p>&mdash; Yaklaşık olarak elli kişi öldürüldü, Kaptan. Üretim kesinlikle durdu.</p>
<p>Kaptan Körk, büronun duvarındaki grafik üstünde aşağı doğru uzanan çizgiyi göstererek:</p>
<p>&mdash; Bundan belli, dedi. Heyecanlanmayın, sakin olun, Mister Vanderberg. Üretimin durmasının asıl sebebi nedir?</p>
<p>&mdash; Bir canavar.</p>
<p>Vanderberg, sanki bu sözüne itiraz edilmesini bekliyormuş gibi, savunmaya geçmeye hazır bir kavgacı pozunda, karşısında duran Atılgan gemisinin delegelerine dikkatle baktı. Fazlaca heyecanlı olduğu her halinden belliydi.</p>
<p>Kaptan Körk:</p>
<p>&mdash; Pekâlâ, dedi. Bir canavar olduğunu kabul edelim. Bu canavar ne yaptı? Öldürülme olayı ne zaman başladı?</p>
<p>Vanderberg, kendisini kontrol etmek için açık bir çaba harcadı. Koyu gri renkli, on santim çapında, kristale benzer bir kürenin yanında duran masa telsizinin düğmesine bastı.</p>
<p>&mdash; Ed Appel'i gönderin. Sonra Kaptan Körk'e döndü.</p>
<p>&mdash; Ed Appel, üretim mühendisimizdir, dedi. Bundan üç ay kadar önce yeni bir kat açtık. Pergiyum, platin, uranyum ve hatta altın bakımından çok zengin bir damardı. Bütün gezegen bir hazine yatağı, ama şimdiye dek burada bile böylesine zengin bir damar hiç görmemiştim.</p>
<p>Önce otomatik makineler parça parça dağılmaya başladı. Maden sanki eriyip yok oluyordu. Bunun nedenini biliyorduk. Muhtemelen içinde biraz hidroflorik asit bulunan akva rejva... şiddetli bir asit. Burada bile fazla miktarda bulundurmadığımızı söyleyebilirim. Hatta, nasıl bir maddenin içinde korunduğunu da bilmiyorum. Mister Spak:</p>
<p>&mdash; Telefon olmalı, dedi.</p>
<p>&mdash; Evet, fakat söylemek istediğim, bu asitin bizde fazla miktarda bulunmaması. Körk nazik bir şekilde:</p>
<p>&mdash; İnsanların öldürüldüklerini söylemiştiniz, diye hatırlattı.</p>
<p>&mdash; Evet. Önce, bakım mühendislerimizi asitle tahrip edilmiş makinelerin onarılması için galerilere yollamıştık. Onları asitle... yanmış bulduk.</p>
<p>Kaptan Körk:</p>
<p>&mdash; Lav olamaz mı? dedi. Mister Spak:</p>
<p>&mdash; Bu gezegende volkanik hareket yok, kaptan, dedi.</p>
<p>&mdash; Doğru. Volkanik olay yok. Söylediğim asit karışımıyla yanmışlardı. Önceleri ölümler derin galerilerde oluyordu, ama sonraları bizim bulunduğumuz düzeye doğru çıkmaya başladı. Üç gün önce ölen adam, bulunduğumuz düzeyden üç kat aşağıdaydı.</p>
<p>Doktor Makkoy:</p>
<p>&mdash; Bu adamın cesedini kontrol etmek isterim, dedi.</p>
<p>&mdash; Sizin için saklamıştık... Tabii, geri kalanı. Pek güzel bir görünümü yok.</p>
<p>Kapı açıldı ve belinde bir numaralı fazer tabancası bulunan, orta yaşlı, tıknazca ve sert görünüşlü bir adam odaya girdi. Kaptan Körk sordu:</p>
<p>&mdash; Nöbetçi koydunuz mu? Gözcüler var mı?</p>
<p>&mdash; Elbette. Nöbetçilerden beşi öldü.</p>
<p>&mdash; Şu... canavarınızı gören oldu mu? Yeni gelen:</p>
<p>&mdash; Ben gördüm, dedi.</p>
<p>&mdash; Sözünü ettiğim Ed Appal. Canavarı tarif et, Ed.</p>
<p>&mdash; Tarif edemem. Sadece şöyle bir gördüm o kadar. Kocaman, sürüngene benzer bir şeydi. Ona ateş ettim, ve vurdum da. Ama fazer ışını onu durdurmak şöyle dursun, yavaşlatmadı bile.</p>
<p>Spak:</p>
<p>&mdash; Fazerle etkilenmeyen şey ancak bir haya! olabilir, dedi. Appel, ciddî bir ifadeyle:</p>
<p>&mdash; Siz onu Bili Anderson'a söyleyin, dedi. Fırsat bile bulamadı. Ben de kıl payı ancak kurtulabildim.</p>
<p>Vanderberg:</p>
<p>&mdash; Söyleyeceklerimiz bu kadar, dedi. Şimdi kimse alt katlara inmiyor ve onları bunun için zorlayamıyorum. Eğer Federasyon bizden pergiyum istiyorsa, bu duruma bir çare bulmalıdır.</p>
<p>Kaptan Körk:</p>
<p>&mdash; Biz bu çareyi bulmak için burada bulunuyoruz, Mister Vanderberg, dedi. Appel:</p>
<p>&mdash; Size dokunulamaz, değil mi? dedi. Yıldız gemisi, fazer stokları, anti maddelerden temin edilen enerji, falan filan. Ancak, yıldız geminizi galerilere sokamazsınız.</p>
<p>&mdash; Buna ihtiyacımız olacağını sanmıyorum,</p>
<p>Mister Appel. Mister Spak, burada olanlar hakkında bilgisi bulunanların tam bir kompütör tahlilini istiyorum. Mister Vanderberg, bütün tünelleri, galerileri, en küçük ayrıntılarına kadar gösteren bir haritanız var mı?</p>
<p>&mdash; Tabii var.</p>
<p>Spak, masanın üstündeki koyu renkli küreyi inceliyordu. Bir adım ilerledi ve eliyle küreye dokundu.</p>
<p>&mdash; Mister Vanderberg, bu nedir?</p>
<p>&mdash; Bir silikon yumrusu. Aşağıda milyonlarcası var. Ticari bir değeri yok.</p>
<p>&mdash; Fakat, özellikle muntazam şekli yönünden jeolejik bir yapısı var. Saf silikon mu?</p>
<p>&mdash; Dışında hafif bir oksit tabakası, içinde birkaç madenî eleman, fakat biz sizi buraya taş koleksiyonu yapmanız için çağırmadık.</p>
<p>Kaptan Körk:</p>
<p>&mdash; Mister Spak bilgi toplar ve topladığı bilgiler genellikle yararlı olur, dedi. Bizimle tam bir işbirliği yapmanıza ihtiyacımız var.</p>
<p>&mdash; Merak etmeyin, size yardımcı olacağız. Şu yaratık her neyse, siz onu bulun yeter. Adamlarımı kaybetmekten usandım... Ayrıca, karşılamam gereken bir kota var.</p>
<p>Kaptan Körk:</p>
<p>&mdash; Sizin gibi benim de yapılacak acele ve önemli işlerim var, dedi.</p>
<p>Vanderberg'in bürosunun yanındaki bir odada çalıştılar. Atılgan'ın kompütörüne verdikleri bilgilerin tahlillerini telsiz vasıtasıyla aldılar. Vanderberg'in verdiği planlar son derece karışıktı... yeraltı birbirleriyle kesişen kıvnntılı çizgilerle doluydu. Elli yıldan beri tam otomatik makinelerle çalışmalar yapıldığı düşünülse bile, tünellerin sayısı Korkunç derecede kabarıktı! Tüneller şebekesi bütün gezegen kabuğunu, hatta daha derinleri bile sarıyordu.</p>
<p>Spak:</p>
<p>&mdash; İnsan eliyle yapılmadıkları bir gerçek, dedi. Lav kanalları olabilir, ama yine de benim için çok fazla karışık.</p>
<p>Körk:</p>
<p>&mdash; Avlanmak pek kolay olmayacak, dedi.</p>
<p>Doktor, otopsiden haber varımı?</p>
<p>&mdash; Gezegen doktorunun ve kimyagerin hakkı var, Cim. Şmiter yanarak ölmemiş. Ya bir asit içine düşmüş, ya da üzerine bir asit karışım püskürtülmüş.</p>
<p>&mdash; Bu asit makine madenlerini de eritebilirmi?</p>
<p>&mdash; Akvarejya altını bile eritebilir. Beni şaşırtan hidroflorik asit izleri. Çok zayıf bir asit olmakla beraber, iki madde için Korkunç bir aşındırıcıdır. Bunlardan biri cam... bu eşiti balmumundan yapılmış şişelere, ya da, Spak'ın söylediği gibi telfondan yapılmış kaplara koymak gerekir.</p>
<p>&mdash; Diğer madde?</p>
<p>&mdash; İnsan eti.</p>
<p>&mdash; Hımmm. Birisinin dikkatle hazırladığı bir bileşik gibi görünüyor. Mister Spak, acaba bu canavar hikâyesi bir sabotaj hareketini gizlemek için mi uyduruldu dersin?</p>
<p>&mdash; Olabilir, kaptan. Mister Vanderberg, bu yaratığın dolaşmak için tüneller şebekesini kullandığını söylüyor. Fakat ölümlerin, tahrip hareketlerinin ve zamanlarının bir grafiği yapılacak olursa, yaratığın söylenildiği kadar çabuk olarak bu noktalarda görünmesinin mümkün olamayacağını anlarsınız.</p>
<p>&mdash; Şu tünelleri gösteren haritalar yeni mi?</p>
<p>&mdash; Geçen yıl yapılmış... Sözü edilen canavarın ilk görünüşünden önce, ama canavarın ortaya çıkmasıyla planların yapılması arasında uzun bir zaman yok. Bundan başka, kaptan, araştırıcıların kontrolü, Janus yüzeyinin altında, koloni halkından başka bir yaratığın varlığını da göstermiyor. İki çaremiz var; ya varlığı düşünülen canavarla karşılaşabilmek gibi zayıf bir ihtimalle binlerce mil uzunluğundaki tünelleri yaya dolaşmak; ya da kolayca bir araya getirilmesi mümkün olmayan bu aşındırıcı maddeyi tükenmesi çok zor miktarda üretip saklamayı başarabilen, hiç değilse otuz litre kapasitelik zararsız görünüşlü, portatif bir taşıyıcı yüklenebilen, çok zeki bir insan aramak.</p>
<p>Makkoy:</p>
<p>&mdash; Canavar teorisini kabul etmeyi tercih ederim, dedi. Bu cinayetlerin ardında bir insan yakalayacak olursak, o insanı kendi yaptığı asitin içine santim santim sokarak yakmalıyız.</p>
<p>Spak:</p>
<p>&mdash; Eğer, dedi. Her iki halde de çalışma sloganımız buysa...</p>
<p>Spak'ın konuşması uzaktan gelen büyük bir patlamayla yarıda kesildi. Oda sallandı, ışıklar yanıp söndü, sonra alarm zilleri çalmaya başladı. Bir dakika sonra, Vanderberg, soluk soluğa odaya daldı.</p>
<p>&mdash; Ana reaktör odasında bir şeyler oldu! diye haykırdı.</p>
<p>Vanderberg önde, Makkoy arkada olmak üzere koşarak odadan çıktılar. İzledikleri yol, herkesin kolaylıkla görebileceği şekilde konmuş uyarı levhasının bulunduğu bir tünelin ağzında son buldu. Levhada şunlar yazılıydı: <i>D</i><i>İ</i><i>KKAT. RADYASYON - ANA REAKTÖR ODASI - BURADAN YALNIZ YETK</i><i>İ</i><i>L</i><i>İ</i><i> PERSONEL GEÇEB</i><i>İ</i><i>L</i><i>İ</i><i>R.</i> Tünelin zemini, sanki üzerinden ağır bir cisim sürüklenerek çekilmiş gibi görünüyordu. Tünelin karşı ucunda, büyük madeni kapı parçalanmış, geniş bir delik açılmıştı. Deliğin önünde, insana benzemeyen simsiyah toparlak bir cisim vardı.</p>
<p>Vanderberg bir zemberek gibi boşandı.</p>
<p>&mdash; Şuna bakın!</p>
<p>Sonra acele adımlarla parçalanmış olan kapının önüne koştu. Makkoy, hemen trikorderiyle simsiyah topağın başına çömeldi. Körk ve Spak, Vanderberg'in peşinden gittiler.</p>
<p>İçerde, reaktörün gövdesi duvarlara gömülüydü ve sadece büyük ön levhasıyla kontrol panosu görünüyordu. Odada bir sürü boru vardı. Şaşkına dönen Vanderberg odanın ortasında durmuş, odayı dolduran boruların boşta kalmış uçlarına bakıyordu.</p>
<p>Körk, kontrol panosunu inceledi.</p>
<p>&mdash; Enerji elde etmek için hâlâ bunların kullanıldığını bilmiyordum.</p>
<p>&mdash; Bizden başka kimsenin kullandığını sanmıyorum. Fakat pergiyum para demektir... hepsini dışarı gönderiyoruz... ve uranyumu kimse kullanmadığı için de, burada biz kullanıyoruz. Ya da şimdiye dek kullanıyorduk.</p>
<p>&mdash; Açıklayın.</p>
<p>&mdash; Ana moderatör pompaları gitmiş. Allahtan ki kesici devreler çalışmış, yoksa burası şimdi bir sodyum gölü haline gelirdi.</p>
<p>Spak, diz çöküp boruların çıplak uçlarını inceledi.</p>
<p>&mdash; Yine asit. Kapıda kullanrldığı gibi. Mister Venderberg, kayıp pompanın yedeği var mı?</p>
<p>&mdash; Hiç sanmam. Platinden yapılmıştı, asite karşı dayanıklıydı, şimdiye kadar hiç bir sıkıntımız olmadı ve ebediyen dayanırdı.</p>
<p>Birdenbire Vanderberg'in paniğe kapıldığı açıkça belli oldu.</p>
<p>&mdash; Bakın, reaktörün çalışması kesildi... Bütün koloninin ısısını, elektriğini ve yaşantı desteğini temin ediyordu! Bu olmadığı takdirde, en büyük kazalara yol açılacak ve gezegenin yarısı zehirlenecek!</p>
<p>Kaptan Körk:</p>
<p>&mdash; Sakin olun, dedi. Mister Spak, gemide yedek bir pompamız var mı?</p>
<p>&mdash; Hayır, kaptan. Böyle bir yedek bulmak için müzeye bakmak gerekir. Körk, telsizini çıkardı.</p>
<p>&mdash; Körk'ten Atılgana... Teğmen Uhura, bana Mister Skat'ı bağlayın... Skati... ben Kaptan. PXK reaktörü için bir moderatör pompası yapabilir misin?</p>
<p>&mdash; Oooo, Kaptan, şaka ediyor olmalısınız...</p>
<p>&mdash; Çok ciddiyim. Son derece önemli.</p>
<p>&mdash; Peki, efendim... Eski püskü şeyleri bir araya getirebilirim. Fakat uzun süre dayanacağını sanmam.</p>
<p>&mdash; Ne kadar dayanır?</p>
<p>&mdash; Şansımız iyi giderse, belki kırk sekiz saat. Sırf platinden yapılması gerekir, ama elimizde yeteri kadar platin yok. Bu nedenle altın karışımı kullanacağım ki, bunun da basınca fazla dayanacağını tahmin etmiyorum...</p>
<p>&mdash; Ne gerekirse yap ve tamamlanınca onunla beraber sen de gel.</p>
<p>Körk, telsizini cebine koydu ve Vanderberg'e döndü. Yüzünde derin bir kuşku ifadesi vardı.</p>
<p>&mdash; Mister Vanberg, bu raslantıların böyle birikmesi pek hoşuma gitmiyor. Varsayılı bir canavar nasıl oluyor da ikili felâket yaratabilecek eski bir reaktörün en can alacak hassas bir mekanizmasını çalabiliyor? Ayrıca, nasıl oluyor da, hem platini... hem de insan etini eritebilen dikkatle hazırlanmış bir asitle birlikte bu pompayı alıp götürebiliyor?</p>
<p>Vanderberg, ne söyleyeceğini bilemeden:</p>
<p>&mdash; Bilmiyorum, dedi. Sabotajdan mı kuşkulanıyorsunuz? Mümkün değil. Ayrıca, Ed Appel canavarı gördü.</p>
<p>&mdash; Öyle söylüyor.</p>
<p>&mdash; Ed, buraya geldiğimden beri benim baş üreticimdir. Ona güvenim ve itimadım sonsuzdur. Hem ayrıca, ne gibi bir maksadı olabilir? Bak, Allah kahretsin, Körk, adamlarım öldürülüyor! Casuslar üzerine fikir yürütmenin zamanı değil! Olay meydanda ve gerçek. Şu yaratık her neyse, burnumuzun ucunda hareket ediyor! Allah aşkına neden bir şeyler yapmıyorsun?</p>
<p>Arka taraftan Spak'ın sesi duyuldu.</p>
<p>&mdash; Kaptan, dışarı gelip şuna bir göz atar mısınız, lütfen?</p>
<p>Körk, ana tünele çıkınca, ikinci kaptanın yan tünellerden birini incelediğini gördü. Spak:</p>
<p>&mdash; Çok ilginç, dedi. Bu tünel, bize verilen planların hiç birinde yoktu. Tek kelimeyle, evvelce de yoktu.</p>
<p>&mdash; Çok yeni olduğu için plana geçmemiş olamaz mı?</p>
<p>&mdash; Evet, ama bu tünel nasıl açıldı, Kaptan? Delinerek açıldığını gösteren hiç bir iz yok. Körk, daha yakından baktı.</p>
<p>&mdash; Öyle. Duvarlar da dalgalı. Bir alev kanalı olamaz mı?</p>
<p>Spak:</p>
<p>&mdash; Lav kanalına benziyor, dedi. Eğer buraya geldiğimizden beri bu düzeyde bir harekât olsaydı, herkes bunun farkına varacaktı. Ayrıca, bu tünel, elli yarda kadar ilerdeki, planda gösterilen tünelle birleşiyor.</p>
<p>&mdash; Hımmm! Gemiye dönelim. Bir toplantı yapmak zorunluğunu duyuyorum.</p>
<p>Spak, Atılgan'ın brifing odasına, Vanderberg'in silikom topağı dediği garip küreyi getirdi ve masanın üzerine koydu. Sonra oturdu ve kürenin üzerine eğilerek incelemeye başladı. Bu haliyle cam küreye bakarak geleceği söyleyen bir falcıya benziyordu.</p>
<p>Makkoy:</p>
<p>&mdash; Hepsi büyük bir sinir krizi geçiliyor, dedi.</p>
<p>Körk:</p>
<p>&mdash; Sinir krizi mi? diye sordu. Düzinelerle insan öldürüldü.</p>
<p>&mdash; Bazısı... doğal nedenlerden. Doğal bir olay... fakat insanlar bu olayı esrarlı bir canavara bağlıyor.</p>
<p>Spak, kımıldandı.</p>
<p>&mdash; Elbette, Doktor. Doğal bir olay. Fakat sinir krizi değil.</p>
<p>&mdash; Peki, peki. Fikrimi sordunuz, ben de söyledim. Ner'den bilirim? Belki de bir çeşit canavar vardır...</p>
<p>&mdash; Hiç bir yaratık, kendi çevresinde canavar değildir, Doktor. Ve bu canavar, aynı zamanda akıllı da.</p>
<p>&mdash; Böyle düşünmene sebep nedir? Spak:</p>
<p>&mdash; Kayıp pompa tesadüfen alınmış değil, dedi. Bu parça, reaktörün can damarıydı. Körk, Birinci Subayına baktı.</p>
<p>&mdash; Yani bu yaratığın koloniyi gezegenden kovmak istediğini mi söylemek istiyorsun?</p>
<p>&mdash; Mantıklı görünüyor.</p>
<p>&mdash; Peki neden onları şimdi kovmak istesin, Mister Spak? Bu üretim tesisi elli yıldan beri burada.</p>
<p>Spak tekrar küreye bakmaya başladı.</p>
<p>&mdash; Bilmiyorum, Kaptan. Fakat, Mister Appel'in fazeri ile vurduğu iddiasıyle ilişkisi olabilir. Bana öyle geliyor ki, Mister Appel yetenekli, fakat hayal kurmaktan yoksun bir tip. Eğer vurdum diyorsa, vurduğuna inanıyorum. Yaratık neden etkilenmedi? Bir fikrim var, ama Doktor Makkoy yine beni hayal kurmakla suçlayacak.</p>
<p>Makkoy:</p>
<p>&mdash; Sen mi hayal kuracaksın? dedi. Hiç sanmam.</p>
<p>&mdash; Peki öyleyse. Kolonide oturanların elinde bir numaralı fazer tabancaları var. Daha güçlü fazerlere ihtiyaçları yok. Bu alet, öldürmek için ayarlandığında, karbon esaslı proteini pıhtılaştırır. Ya bu yaratığın 'organik' bileşimi silikon esaslıysa?</p>
<p>Körk:</p>
<p>&mdash; Ama bu gerçekten de bir hayal, dedi. Makkoy:</p>
<p>&mdash; Hayır, bu olabilir, dedi. Silikonun da atom sayısı karbonunki gibidir ve basit silikoid 'Organizmalar'ın varlığı uzun zamandan beri biliniyor. Ve yıldızlar halkı için, bu, asit meselesini de açıklıyor. Nihayet, bizim midemizde de hidrokolirik asit var. Fakat çoğunluğu su meydana getiriyor. Silikon su içinde erimez, bu takdirde de yaratığın kan sisteminde akva rejya olabilir. Ve hidroflorik... evet, florinin özellikle silikona karşı birleşme eğilimi vardır. Sonuç telfonu doğurur ki, yaratığın damarlarının telfon olması ihtimali ortaya çıkar.</p>
<p>Körk, ağır ağır:</p>
<p>&mdash; Yani, dedi. Bu yaratığın insanları kendi kanıyla mı öldürdüğünü söylemek istiyorsun?</p>
<p>&mdash; Şart değil, Cim. Bu asiti hem tükürebilir, hem de terleyerek çıkarabilir. Bildiğim kadarıyle, şu tünel açabilme meselesi ancak bu faraziye ile açıklanabilir.</p>
<p>&mdash; Hımmm. Aynı zamanda üzerinde bir çeşit koruyucu kabuk olması ihtimalini de ortaya atar. Fakat bizim elimizde iki numaralı fezerler var. Her neden yapılmış olursa olsun, bu yüksek güç karşısında hiç bir şey dayanamaz. Asıl mesele, bu yaratığı nasıl bulacağız? Spak:</p>
<p>&mdash; Bu silikon topaklarının bulunduğu düzeyden başlamamızı teklif edeceğim, dedi.</p>
<p>&mdash; Neden? Bu silikon kürelerin yaratıkla ne ilişkisi var?</p>
<p>&mdash; Sadece tahmin, Kaptan. Fakat doğrulanacak olursa, yardımı dokunabilir.</p>
<p>&mdash; Pekâlâ, güvenlik kuvvetini hazırlayın. Mister Skat'ın reaktörde çalıştığını sanıyorum, öyle değil mi? Çok güzel, Vanderberg'in bürosunda toplanacağız.</p>
<p>Körk, adamlarına:</p>
<p>&mdash; Bu tesisin altındaki bütün tünellerin ve deliklerin birer planı verilecek, dedi. Her açıklığı kontrol ederek düzeyden düzeye hareket edeceksiniz. Görünüşe göre, fazer ışınlarına dayanıklı bir yaratık arayacaksınız. Bu nedenle fazerlerinizi maksimum güce ayarlayın. Şunu da unutmayın... elli kişi halen ölmüş bulunuyor. Başka ölüm olayı olmasını istemiyorum...</p>
<p>Vanderberg, dayanamadı ve haykırdı.</p>
<p>&mdash; Şu canavar hariç! Körk başıyla doğruladı.</p>
<p>&mdash; Yaratık sizi görür görmez hem saldırabilir, hem saldırmayabilir. Fakat siz hemen saldırmalısınız. Bu tesisin tekrar isletmeye sokulabilmesi için çok çalışmamız gerekecek.</p>
<p>Spak:</p>
<p>&mdash; Mister Vanderberg, dedi. Bu silikon topaklarının hangi düzeyde bulduğunuzu sorabilir miyim?</p>
<p>&mdash; Yirmi üçüncü düzeyde. Neden sordunuz? Körk:</p>
<p>&mdash; Yüzbaşı Giotto, dedi. Emrinizdeki adamlarla hemen yirmi üçüncü düzeye inin ve araştırmalarınıza oradan başlayın. Mister Vanderberg, bütün adamlarınızın üst düzeyde kalmalarını istiyorum. Hep birlikte zarar görmeyecekleri bir yere toplansınlar.</p>
<p>&mdash; Emin bir yer göremiyorum, Kaptan. Bu yaratığın gelip gidiş şekline bakılacak olursa</p>
<p>&mdash; Bir şeyler yapmaya çalışacağız. Evet, baylar. Emirlerinizi aldınız. Haydi, bakalım iş başına.</p>
<p>Spak, Körk, Giotto ve iki güvenlik koruyucusu yirmi üçüncü düzeyde durdular. Spak hemen trikorderiyle incelemesine başladı. Giotto'nun adamları tünellerin içinde kaybolmuşlardı bile.</p>
<p>Körk, Giotto'nun elindeki haritanın üzerindeki bir noktayı işaret etti.</p>
<p>&mdash; Şimdi buradayız. Sen ve adamların, şu tünele gir. Bu tünele şimdiye kadar hiç insan girmemiş. Gördüğün gibi tünel ilerde başka bir tünelle birleşiyor. Tam kavşakta buluşacağız.</p>
<p>&mdash; Emredersiniz, Kaptan. Üç adam tünelin karanlığında kayboldular. Spak, araştırmasını sürdürdü.</p>
<p>&mdash; Garip bir duyu. Çevremiz insanla dolu olduğu halde, trikorder silikon esaslı yaratığa göre ayarlanmış olduğundan burada yalnız gibi görünüyoruz. Hayır, tamamen yalnız değiliz.</p>
<p>&mdash; İz mi var?</p>
<p>&mdash; Hem de pek çok... Fakat hepsi de son derece eski. Binlerce yıl eski. Ama yine de burada birçok yeni tüneller var. Bağıntı kurulmuyor. Körk, düşünceli bir tavırla:</p>
<p>&mdash; Belki de bağıntısı vardır, dedi. Tünellerle, lav kanallarıyla değil. Karayollarıyla, yollarla bağıntısı vardır. Mister Spak, her yönde bin yarda olmak üzere çevre okunuşlarını verin.</p>
<p>&mdash; Peki, efendim... Ah! Canlı bir varlık. Çekiş yüz on bir derece, yükseklik açısı dört derece.</p>
<p>&mdash; Bizimkilerden biri değil mi?</p>
<p>&mdash; Hayır, kaptan, bizimkileri göstermez.</p>
<p>&mdash; Haydi!</p>
<p>Tünelin girinti ve çıkıntılarının imkân verdiği oranda hızla çekiş derecesini izlediler. Sonra, ilerde birisi haykırdı... Ya da haykırmaya çalıştı, çünkü ses birden kesilmişti. Koşmaya başladılar.</p>
<p>Bir dakika sonra yanında fezer tabancası duran simsiyah bir topakla karşılaştılar. Spak, üzüntülü bir tavırla tabancayı aldı ve kontrol etti.</p>
<p>&mdash; Bizimkilerden biri, dedi. Ateş etmek fırsatını bile bulamamış, Kaptan.</p>
<p>&mdash; Ve onun çığlığını duymamız üzerinden ancak birkaç saniye geçti...</p>
<p>Arka taraflarında sürtünmeden doğan bir ses oldu. İkisi birden döndüler.</p>
<p>Karanlık olduğu için, ileri doğru yapılan ondülemsi hareket dışında başka ayrıntıları görmek mümkün değildi. Yaratık, bir bakıma tırtıla benzeyen kocaman bir şeydi. Şimdi, tenekeye konmuş çakıl taşlarının sallanmasından çıkan sesi andıran tehdit edici bir gürültü yapıyordu.</p>
<p>Körk:</p>
<p>&mdash; Dikkat! diye haykırdı. Saldırıyor!</p>
<p>İki adam birlikte ateş etti. İki fazer ışını yan tarafına çarpınca canavar döndü. Acı dolu bir kükremeyle geri sıçradı ve gözden kayboldu.</p>
<p>&mdash; Peşini bırakmayalım!</p>
<p>Fakat tünel boştu. Böylesine kocaman bir yaratığın bu kadar çabuk hareket edebilmesi şaşırtıcıydı. Körk, tünelin duvarına dokunmak üzere elini uzattı, sonra birden çekti.</p>
<p>&mdash; Mister Spak! Bu duvar sıcak!</p>
<p>&mdash; Elbette, Kaptan. Trikorder bu duvarların son iki dakika içinde açılmış olduğunu gösteriyor.</p>
<p>Körk, koşan ayak sesleri duydu, sonra Giotto ve bir adamı, fazerleri hazır bir şekilde, arkalarında göründü.</p>
<p>&mdash; Bir şeyiniz yok ya, Kaptan? Şu çığlık...</p>
<p>&mdash; Bir şeyim yok, yüzbaşı. Fakat adamlarınızdan biri...</p>
<p>&mdash; Evet, gördüm. Zavallı Kelly. O şeyi gördünüz mü, efendim?</p>
<p>&mdash; Gördük. Hem de ondan bir ısırıklık lokma aldık.</p>
<p>Spak eğildi, sonra elinde büyük bir parçayla doğruldu.</p>
<p>&mdash; İşte burada, Kaptan.</p>
<p>Yerden aldığı şeyi Körk'e verdi. Körk bunu dikkatle inceledi. Bu parçanın bir hayvan derisi olmadığı belliydi; daha çok asbestos liflerini andırıyordu. Spak'm öne sürdüğü tahminin doğruluğu açıkça ortadaydı.</p>
<p>&mdash; Yüzbaşı Giotto, bu yaratığı öldürebilmek için daha yoğun fazer ışınlarına ihtiyaç var. Ya da ışın verme süresi daha uzun olan bir fazer silâhı gerekli. Bunu adamlarınıza duyurun. Başka bir şey daha var. Artık onun katil olduğunu biliyoruz. Şimdi yaralı... belki de acı içinde kıvranıyor ve şu anda tünelin gerilerinde bir yerde. Yaralı hayvandan daha tehlikeli hiç bir şey olamaz. Bunu unutmayın. Spak:</p>
<p>&mdash; Yaratık, kayaların arasından süratle ilerliyor, dedi. Sapınç iki yüz bir derece, düzey açısı beş derece. Bin yüz yarda ilerde.</p>
<p>&mdash; Tamam.</p>
<p>Giotto ve adamı uzaklaştı. Körk de onların arkasından yürümek üzereyken, Spak'm düşünceli bir tavırla durduğunu gördü.</p>
<p>&mdash; Derdin nedir, Mister Spak?</p>
<p>&mdash; Kaptan, sadece bu genel sahada haritaya göre yüzlerce tünel var. Normal bir hayat süresinde yalnızca bir yaratık tarafından açılamayacak kadar çok.</p>
<p>&mdash; Yaratığın ne kadar yaşadığını bilmiyoruz ki.</p>
<p>&mdash; Hayır, efendim, fakat yaratığın hareket sürati yüksek bir metabolik oran gösteriyor. Bu durum, bizimkinden uzun bir hayat süresine uygun düşmüyor.</p>
<p>Körk:</p>
<p>&mdash; Belki öyle, dedi. Ama bunun bizim sorunumuzla ne ilgisi var?</p>
<p>&mdash; Söyledim, Kaptan, eğer bu yaratık ölü bir ırkın yaşayan tek canlısı ise, onu öldürmek bilime karşı yapılan bir suç olacak.</p>
<p>&mdash; Bizim görevimiz bu koloniyi korumaktır, Mister Spak, Pergiyum üretimini yeniden başlatmalıyız. Burada zoolojik araştırma yapmıyoruz.</p>
<p>&mdash; Çok doğru, Kaptan, ama yine de...</p>
<p>&mdash; Trikorderini çalışır durumda tut. Yaratık üzerinde sürekli okumayı sağla. Onun önünü kesmek için bu tünellerden yararlanmaya çalışacağız. Eğer gerekirse, fazerlerimizle kendimize tünel açacağız.</p>
<p>Körk, durdu, sonra daha yumuşak bir dille ekledi:</p>
<p>&mdash; Üzgünüm, Mister Spak, ne yazık ki onun ölmesi gerekiyor.</p>
<p>&mdash; Efendim, onu öldüreceğimiz yerde eğer yakalamak fırsatı çıkarsa...</p>
<p>&mdash; Daha fazla adam kaybetmeyeceğim, Mister Spak. Yaratık görülür görülmez öldürülecek. Bu emir kesindir.</p>
<p>&mdash; Peki, efendim.</p>
<p>Fakat Körk, tatmin olmamıştı. Hepsi için öldürmek zordu, ama özellikle Spak, koruyucu içgüdüsü ya da bilimsel merakı kabardığı zaman ateş etmemek eğilimindeydi.</p>
<p>Bir dakika sonra Körk:</p>
<p>&mdash; Mister Spak, dedi. Yukarı çıkıp devir pompasını yapmaya çalışan Mister Skat'a yardım etmeni istiyorum.</p>
<p>Spak'ın kaşları kalktı.</p>
<p>&mdash; Anlayamadım, Kaptan?</p>
<p>&mdash; Söylediklerimi duydun. Reaktörün çalıştırılmasının hayatî önemi var. Bilimsel bilgilerin...</p>
<p>&mdash; ...Orada ihtiyaçları yok. Mister Skat'ın reaktörler hakkındaki bilgisi benden çok daha ileri. Bunu siz de biliyorsunuz.</p>
<p>Bir duraklamadan sonra, Körk:</p>
<p>&mdash; Pekâlâ, dedi. Atılgan'ın komutanı benim, Birinci Subay sensin. Bu av tehlikeli olacak. İkimizden biri ölebilir, fakat ikimiz birden ölmemeliyiz.</p>
<p>Spak:</p>
<p>&mdash; Emirlerinizi elbette dinleyeceğim, Kaptan, dedi. Fakat burada çok ciddî bilimsel bir konuyla ilgileniyoruz. Bu bakımdan benim yerim, Mister Skat'ın yanı değil, burasıdır. Ayrıca, efendim, bir yaratığa karşı yaklaşık olarak yüz kişiyiz. Her ikimizin birden ölmesi ihtimali... Spak bir anlık tereddütten sonra ekledi:</p>
<p>&mdash; Bire karşı yüz yirmi altı nokta sekiz. Körk'ün alt olması ilk değildi.</p>
<p>&mdash; İyi bir ihtimal. Pekâlâ, kalabilirsin. Fakat, tehlikeden uzak durmalısın, Mister Spak.</p>
<p>&mdash; Benim de niyetim bu, Kaptan. Körk'ün telsizi sinyal verince, Körk, telsizini açtı.</p>
<p>&mdash; Ben Körk.</p>
<p>&mdash; Skati, Kaptan. Parlak buluşum bir hayal oldu. Pcmpa basınca dayanmadı.</p>
<p>&mdash; Tekrar tamir edebilir misin?</p>
<p>&mdash; Hayır, Kaptan. Tamir edilemeyecek durumda.</p>
<p>&mdash; Pekâlâ. Kolonidekileri hemen Atılgan'a nakletmeye başlayın.</p>
<p>Telsizden Vanderberg'in sesi duyuldu:</p>
<p>&mdash; Hepsini değil, Kaptan. Ben ve bazı kilit noktaya gelecek. Canavarınızı çok daha erken bulmak zorundasınız.</p>
<p>&mdash; Hepiniz için yeteri kadar Fazerimiz yok. Vanderberg'in sesi:</p>
<p>&mdash; Şu halde sopa kullanırız, dedi. Fakat buradan kovulmaya razı olmuyoruz. Adamlarım sizden değil, benden emir alırlar.</p>
<p>Körk hemen karar verdi:</p>
<p>&mdash; Pekâlâ. Geri kalanları gemiye gönderin. Nefes alacak ne kadar az insan olursa, biz o kadar uzun yaşayabiliriz. Ne kadar vaktimiz var, Skati?</p>
<p>&mdash; Havayla ilgisi yok, Kaptan. Reaktör, yaklaşık olarak on saat sonra çok yüksek kritik bir noktaya gelecek. Canavarınızı çok daha erken bulmak zorundasınız.</p>
<p>&mdash; Anlaşıldı. Durum hakkında bize sık sık bilgi ver, Skati. Mister Vanderberg, siz ve adamlarınız yirmi üçüncü düzeyde toplanacaksınız, kontrol noktası Kaplan. Orada Atılgan'ın güvenlik personeliyle birleşeceksiniz. Onlar sizden dahi iyi silâhlı olduklarından, daima onlardan birini görüş noktası içinde bulunun... ikili sistem. Mister Spak ve ben, tüm operasyonu telsizle yöneteceğiz. Anlaşılıp... kabul edildi mi?</p>
<p>Vanderberg'in sesi ciddî bir ifadeyle cevap verdi:</p>
<p>&mdash; Her ikisi de. Planlarımın arasında intihar etmek yok, Kaptan.</p>
<p>&mdash; Güzel. Devreden çıkıyorum... Mister Spak, bir şey yakalamış gibisin.</p>
<p>&mdash; Evet, Kaptan. Yaratık şimdi şu yönde, buradan birkaç bin yarda ilerde hareketsiz duruyor. Körk, elindeki haritaya şöyle bir göz attı.</p>
<p>&mdash; Harita iki tünelin orada birleştiğini gösteriyor. Soldaki tünelden siz gidin, Mister Spak. Ben de sağdakinden gideceğim.</p>
<p>&mdash; Ayrılmamız gerekli mi?</p>
<p>&mdash; İki tünel ve ikimiz. Ayrılıyoruz.</p>
<p>&mdash; Pekâlâ, Kaptan.</p>
<p>Mister Spak'm sesinde kuşkulu bir ifade vardı. Fakat yapılacak bir şey yoktu. Körk, sağdaki tünele girdi ve sinirleri gergin bir şekilde ağır ağır ilerledi.</p>
<p>Körk bir köşeyi döndü ve kendisini küçük bir mağarada buldu. Mağaranın duvarlarında, çevresindeki kayalara benzemeyen parlak renkli cisimler vardı. Mağara, Vanderberg'in masasının üzerinde duran, ya da Mister Spak'ı son derece ilgilendiren yuvarlak cisimlerle doluydu, Telsizini kaldırdı.</p>
<p>&mdash; Mister Spak.</p>
<p>&mdash; Evet, Kaptan.</p>
<p>&mdash; Senin şu silikon modüllerinden bir sürü buldum.</p>
<p>&mdash; Çok güzel, Kaptan. Çok aydınlatıcı. Kaptan... onların hiç birine zarar vermemeye dikkat edin.</p>
<p>&mdash; Açıkla.</p>
<p>&mdash; Sadece bir tahmin, Kaptan, fakat...</p>
<p>Mister Spak'ın sesi, yüzlerce ton kayanın gümbürtüyle çökmesinden doğan gürültünün arasında kayboldu. Körk, çevresinde kalkan toz bulutu içinde zorlukla nefes alıp öksürüp tıksırırken kendisini duvarlardan birinin dibine attı. Toz bulutu arasından tekrar görebildiği zaman, gelmiş olduğu tünelin tavanının çökmüş olduğunu anladı.</p>
<p>&mdash; Kaptan! Bir şey mi oldu? Kaptan!</p>
<p>&mdash; Evet, Mister Spak. Hiç bir şeyim yok. Fakat bir çöküntü olduğunu sanıyorum.</p>
<p>&mdash; Sizi fazerle oradan çıkartabilirim .</p>
<p>&mdash; Hayır, herhangi bir hareket duvarların da çökmesine sebep olabilir. Nasılsa gerekli değil. Haritaya göre tünellerin ilerde birleştiği görülüyor. Yürüyerek öbür taraftan çıkabilirim.</p>
<p>&mdash; Pekâlâ. Fakat şu anda tünelinizin tavanının çökmesini garip buluyorum. Lütfen, çok dikkatli davranın. Çok acele yürüyerek oraya geliyorum.</p>
<p>&mdash; Pekâlâ, Mister Spak. Tünelin öbür başında buluşuruz. Devreden çıkıyorum.</p>
<p>Körk, telsizi arka cebine koyarken, arkasında, teneke içine konmuş çakıl taşlarının sallanmasına benzeyen gürültüyü duydu. Birden döndü, fakat çok geç kalmıştı. Tünelin ağzı tıkanmıştı.</p>
<p>Tırtıl gibi ayağa kalkmış, tünelin tam ortasında duran yaratığı ilk kez tüm ayrıntılarıyla görüyordu. Çok iri, çok ayaklı, karışık renkli ve baş, duygu organları, eller olabilecek yumrularla doluydu... Körk'ün bunların neye yaradığını tahmin etmesi zordu. Tırtılımsı yaratık hafifçe titriyor, hâlâ o garip sesi çıkartıyordu.</p>
<p>Körk, birden fazer tabancasını çekti. Yaratık birden geriye doğru sindi. Acaba şimdi tek silâhtan bile korkuyor muydu? Körk, tabancayı yine doğrulttu, fakat bu kez yaratık geri çekilmedi, fakat yerinden de kımıldamadı.</p>
<p>Fazer tabancası ateşe hazır bir vaziyette, çevresinden dolanıp geçmek amacıyla yaratığa doğru yürüdü. Yaratık hemen harekete geçti ve Körk'ün yolunu kapadı. Körk, yaratığın bu hareketi tehdit eder gibi yapmadığını, sadece onun gitmesini engellediğini hissetti.</p>
<p>Spak, tam bu sırada Körk'ü aradı.</p>
<p>&mdash; Kaptan, yeni bir işaret yaratığın... Körk, fazerinin namlusunu yaratıktan ayırmadan:</p>
<p>&mdash; Yaratığın nerede olduğunu kesinlikle biliyorum, dedi. Benden üç metre uzakta, tam karşımda duruyor.</p>
<p>&mdash; Öldürün, Kaptan! Çabuk!</p>
<p>&mdash; Yaratık... Şu anda tehdit edici hiç bir hareket yapmıyor, Mister Spak.</p>
<p>&mdash; Ona pek güvenilmez! Öldürün!</p>
<p>&mdash; Onun öldürülmesini istemeyenin sen olduğunu sanıyordum. Mümkünse, yakalayalım diyordun!</p>
<p>&mdash; Hayatınız tehlikede, Kaptan. Bu tehlikeyi göze alamazsınız.</p>
<p>&mdash; Yaratık bir şeyler beklermiş gibi. Ne olduğunu anlamak istiyorum. Zorunlu kalırsam ateş edeceğim.</p>
<p>&mdash; Pekâlâ, Kaptan, Hemen geliyorum. Yaratığın arkasından yanaşacağım. Onun cinayet işlemiş olduğunu hatırlatırım. Devreden çıkıyorum.</p>
<p>Yaratık şimdi sessiz duruyordu. Körk, fazerini biraz indirdi, fakat yaratık yine kımıldamadı.</p>
<p>Körk:</p>
<p>&mdash; Peki, dedi. Şimdi ne yapacağız? Haydi, konuşalım mı?</p>
<p>Aslında yaratığın cevap vermesini beklemiyordu, nitekim cevap alamadı. İleri ve yana doğru birkaç adım atınca, yaratık yine yolunu kesti. Körk bu hareketi sırasında yaratığın yan tarafında, yara olduğu açıkça belli olan, parlak bir kaya yüzeyini andıran bir yer gördü.</p>
<p>&mdash; Demek ki senin de canın yanabiliyormuş, öyle değil mi?</p>
<p>Fazer tabancasını yine doğrulttu. Yaratık tekrar aynı sesi çıkartıp geriye doğru eğildi, fakat yerinden kımıldamadı. Tabancadan Körktuğu, fakat kaçmak istemediği açık seçikti.</p>
<p>Körk, fazeri indirince yaratığın sesi kesildi. O zaman Körk, en yakın duvarın dibine çöktü ve fazer tabancasını bacaklarının arasında gevşek bir vaziyette tuttu.</p>
<p>&mdash; Pekâlâ. Sen harekete geç. Yoksa burada oturup bir şeyler olmasını mı bekleyeceğiz? Beklemek uzun sürmedi. Mîster Spak, tünelin açık kısmından hızla daldı. Durumu bir bakışta kavradı ve fazer tabancasını doğrulttu. Körk:</p>
<p>&mdash; Ateş etme diye haykırdı.</p>
<p>Körk'ün haykırışı bomboş tünellerde, galerilerde çın çın öttü. Spak'ın bakışları Körk'la yaratık arasında dolaştı. Bu arada, yaratık ağır ağır bir kenara çekildi. Körk, fırsat varken yaratığın yanından sıyrılıp geçebileceğini tahmin etti, fakat bu fırsattan yararlanacağı yerde:</p>
<p>&mdash; Buraya gel, Mister Spak, dedi.</p>
<p>Spak, gözleri ilgiyle yaratığa dikilmiş olduğu halde büyük bir ihtiyatla Körk'ün yanına geçti. Silikon Modüllerin yuvalandığı duvarlara baktı.</p>
<p>&mdash; Mantıklı, dedi.</p>
<p>&mdash; Ne demek istedin?</p>
<p>&mdash; Henüz açıklamasam iyi olacak. Eğer yaratıkla Volkan zihin bağıntısını kurabilirsem... Tabii, yaratığa dokunabilirsem daha iyi olur, ama...</p>
<p>Körk, bu düşünceye itiraz edip etmemesi gerektiğine karar veremeden Spak, ellerini uzatarak yaratığa doğru yürüdü. Yaratık hemen geriye doğru eğildi ve tehdit eder bir şekilde ses çıkarmaya başladı.</p>
<p>Spak:</p>
<p>&mdash; Çok fena, dedi. Kendisine dokundurmak istemediği açıkça belli. Eh, şu halde, ben de işi zor tarafından yapmalıyım. Eğer sabırlı olursanız, Kaptan...</p>
<p>Trans haline geçmeye başladığı zaman Spak'ın gözleri kapandı. Karşısındaki yaratığın beynine doğru süzülen ısrarlı zihin gücü, ancak Spak'ın fizikî yapısından belli oluyordu. Körk, nefes almaktan kaçınarak bekledi. Yaratık sinirli, huzursuz bir şekilde kıpırdanıyordu.</p>
<p>Birdenbire Spak'ın yüzü acıyla buruştu ve haykırdı:</p>
<p>&mdash; Acı! Acı!</p>
<p>Spak, ani bir titremeyle, yüzü kül rengi, yere doğru çökmeye başladı. Körk, tam zamanında onu tuttu.</p>
<p>Spak, kendisini toparlarken soluk soluğa:</p>
<p>&mdash; Teşekkür... Kaptan, dedi. Bağışlayın... Fakat bütün öğrenebildiğim bu. Sadece müthiş acı veren dalgalar. Oh, ve bir de isim. Kendisini Horta diye isimlendiriyor. Yarasından ötürü çok acı çekiyor... fakat yaralı bir hayvan gibi tepki göstermiyor.</p>
<p>Birdenbire, yaratık mağaranın düzgün bir yüzeyine doğru kaydı, orada bir dakika kadar durdu. Sonra geri şekildi. Yaratığın biraz önce durduğu zemin üzerinde, dumanı hâlâ tüten birkaç kelime vardı: <i>ÖLDÜRMEY</i><i>İ</i><i>N BEN</i><i>İ</i><i>.</i> İki adam bu cümleye şaşkınlıkla baktılar.</p>
<p>Körk:</p>
<p>&mdash; 'Öldürmeyin beni' ? dedi. Bu ne demek? Kendisini öldürmememiz için bir yakarı... Ya da bizi öldürmeyeceğine dair bir söz olabilir.</p>
<p>&mdash; Biliyorum. Görünüşte, o, kendisinden öğrenebildiğimden çok fazlasını benden öğrendi. Fakat dikkat edin, Kaptan, yazıyla düşünebiliyor. Bu, duyabildiğini de gösterir.</p>
<p>Körk yüksek sesle:</p>
<p>&mdash; Horta! dedi.</p>
<p>Yaratık hemen bir ses çıkardı, sonra tekrar sessizleşti.</p>
<p>&mdash; Mister Spak, bunu yapmak istemezdim, ama... birden bire Horta'nm bu pompayı tahrip etmemiş olduğunu düşündüm. Pompa platinden yapılmıştı ve asitlere karşı dayanıklıydı. Bir yerlerde saklı olmalı... ve bu pompayı geri almalıyız. Ne kadar ıstırap verici olursa olsun, bu yaratıkla yeniden bağıntı kurmak zorundasın. Spak tereddüt etmeden cevap verdi:</p>
<p>&mdash; Tabii, Kaptan. Fakat bu apareyi bize vermesi için sebep yok... Ve görünüşe göre, gezegenden gitmemizi istemesi için bir sürü sebep var.</p>
<p>&mdash; Farkındayım. Eğer güvenini kazanabilirsek...</p>
<p>Körk, telsizini çıkardı.</p>
<p>&mdash; Doktor Makkoy. Ben Kaptan Körk. Makkoy'un sesi hemen cevap verdi:</p>
<p>&mdash; Dinliyorum, Kaptan.</p>
<p>&mdash; Alet çantanızı alıp hemen buraya gelin. Sizin için bir hastamız var.</p>
<p>&mdash; Birisi mi yaralandı? Nasıl?</p>
<p>&mdash; Tarif edemem, tecrübemin çok dışında. Siz gelin yeter. Yirmi üçüncü düzeydeyiz. Bizi trikorderle bulun ve çabuk olun. Devreden çıkıyorum.</p>
<p>Spak:</p>
<p>&mdash; Size hatırlatırım, Kaptan, dedi. Bu yaratığın hayatı silikon esası üzerine kurulmuş. Doktor Makkoy'un tıp bilgisi tamamen yararsız olabilir.</p>
<p>&mdash; Doktor tedavi edici bir kişidir. Bırakalım tedavi etsin. Peki, haydi, Mister Spak. Tekrar bağıntı kurmaya çalışın. Neden birdenbire öldürmek lüzumunu gördüğünü öğrenmeye çalışın.</p>
<p>Spak yaklaşırken yaratık yine huzursuzlandı, ama sadece titreyerek sallandı ve uyarıcı sesi çıkardı. Spak'ın gözleri kapanınca ses yavaş yavaş kayboldu.</p>
<p>Körk'ün telsizi sinyal verdi.</p>
<p>&mdash; Ben Körk.</p>
<p>&mdash; Giotto, Kaptan. Bir şeyiniz yok ya?</p>
<p>&mdash; Tünelin öteki ucunda. Mister Vanderberg'le adamları da burada. Çok kötü tutumda görünüyorlar. Önce sizinle durumu bir görüşeyim dedim...</p>
<p>&mdash; Onları orada tutun, yüzbaşı. Hiç bir şekilde buraya geçmelerine izin vermeyin. Makkoy gelince hemen buraya gönderin.</p>
<p>&mdash; Emredersiniz, efendim. Giotto devreden çıkıyor.</p>
<p>Spak şimdi trans halindeydi. Mırıldanmaya başladı:</p>
<p>&mdash; Acı... Acı.. Cinayet... Binlercesi... şeytanlar... edebiyat son buluyor... Korkunç... Korkunç... Yüzyıllar Odasında dehşet... Gelecek nesiller... Korkunç... Cinayet... Cinayet...</p>
<p>&mdash; Mister Spak! Pompa...</p>
<p>&mdash; Onları durdurun... ölüm... karşılık vermek... canavarlar...</p>
<p>Aceleyle yaklaşan adım sesleri duyuldu ve Doktor Makkoy, alet çantası elinde, düzlüğe daldı. Gördüğü manzaradan çok şaşırdığını belli edecek şekilde birden durdu. Körk eliyle işaret ederek Makkoy'u yanına çağırdı. Makkoy, gözlerini yaratıktan ayırmadan geniş bir daire çizdi ve Körk'ün yanma geldi.</p>
<p>Fısıltılı bir sesle:</p>
<p>&mdash; Ne olduğunu pek anlayamadım... dedi. Körk de fısıltıyla cevap verdi:</p>
<p>&mdash; Yaralı... Ağırca. Yardım etmelisin.</p>
<p>&mdash; Yardım... Buna mı?</p>
<p>&mdash; Bir göz at!</p>
<p>Makkoy, şimdi kımıldamadan tas gibi duran yaratığa dikkatle sokuldu. Onun gelişini Spak da fark etmemişti.</p>
<p>&mdash; Hayatın sonu... cinayetler... öldürmeler... ölü çocuklar...</p>
<p>Makkoy, açık yaraya baktı, şurasına burasına dokundu. Trikorderini çıkartarak inceledi ve göstergeye şaşkınlıkla baktı. Sonra tekrar Körk'ün yanına döndü, suratı asılmıştı.</p>
<p>&mdash; Şaka ediyor olmalısın, dedi. Bu yaratığın dışı kaya içi plastik.</p>
<p>&mdash; Ona yardım et. Yarasını tedavi et.</p>
<p>&mdash; Ben doktorum, duvarcı değil.</p>
<p>&mdash; Sen bir tedavicisin. Hastan da bu yaratık. Bu bir emirdir, Doktor.</p>
<p>Makkoy, şaşkınlıkla başını salladı, fakat yaratığa doğru yürüdü. Spak'ın gözleri hâlâ kapalıydı, harcadığı güç nedeniyle yüzü ter içinde kalmıştı. Körk hemen Spak'ın yanına gitti.</p>
<p>&mdash; Spak. Ona, kendisine yardımcı olmaya çalışacağımızı söyle. Bir doktor ona yardım edecek.</p>
<p>&mdash; Anladı. Anladı. Hayatın sonu. Edebiyat durdu. Gidin. Tünelden gidin. Ölümsüzlük koridoruna gidin. Yüzyıllar Odasına gidin. Çocuklar için yas tutun. Ezilenler için göz yaşı dökün. Çalınanlar için ağlayın. Gidin. Gidin. Yaşantının sonu için yas tutun.</p>
<p>Körk, kendisine talimat mı verildiğini, yoksa, konuşmalara kulak misafiri mi olduğunu anlayamadı. Bakışlarını hemen tünelin giriş ağzına çevirdi,</p>
<p>Spak:</p>
<p>&mdash; Gidin! dedi. Tünele girin! Küçük bir geçit var. Çabuk! Çabuk! Üzüntü... Çok ıstırap, ıstırap! Acı!</p>
<p>Spak'ın şimdi yanaklarından göz yaşları süzülüyordu.</p>
<p>&mdash; Istırap... Ölüler... Çocuklar...</p>
<p>Körk, birden acıma hissi duydu. Bu sözlerden bir şey anlamıyordu, fakat kimse böyle gergin bir durumda bu kadar acı dolu sözler işitip de duygusuz kalamazdı.</p>
<p>Fakat verilen talimat açıktı. Bir dakika sonra bir elinde pompa diğer elinde bir silikon nodul olduğu halde döndü.</p>
<p>Makkoy, yaratığın yanına çömelmiş talsizi ile konuşuyordu:</p>
<p>&mdash; Evet, tamam, Teğmen. Hemen bana gönderin. Ne için istediğimi bırakın şimdi, sadece istiyorum o kadar. Çabuk!</p>
<p>Spak:</p>
<p>&mdash; Yüzyıllar ölür, dedi. Uyku zamanı geldi. Artık bitti. Başarısızlık. Katiller kazandılar. Ölüm kaçınılmaz. Bırakın burda öldürülen çocukların yanında hayat son bulsun...</p>
<p>Körk:</p>
<p>&mdash; Mister Spak! diye seslendi. Yeter artık! Spak!</p>
<p>Spak, zihin bağıntısını koparırken şiddetle titredi. Körk, pompayı yere bıraktı ve Spak'ın bakışlarındaki donuk ifadenin kaybolmasını bekledi.</p>
<p>&mdash; Pompayı buldum. İyi vaziyette görünüyor. Ayrıca, bu silikon kürelerden binlercesini buldum. Bunlar... yumurta, öyle değil mi, Mister Spak?</p>
<p>&mdash; Evet, Kaptan. Yumurta. Yarılmak üzere olan yumurtalar.</p>
<p>&mdash; Madenciler bunların olgunlaşma zamanında gelmişler. Binlercesini tahrip etmiş olmalılar. Tevekkeli değil...</p>
<p>Bağrışma sesleri duyuldu. Vanderberg, Appel ve bir sürü silâhlı sivil tünelin ağzına yığılmışlar, içeri girmeye çalışıyorlardı. Yaratığı görür görmez, alarma geçerek haykırıştılar. Fazerler doğruldu.</p>
<p>Körk önlerine atıldı.</p>
<p>&mdash; Hayır! diye haykırdı. Ateş etmeyin! Appel'in sesi duyuldu:</p>
<p>&mdash; Öldürün! Öldürün!</p>
<p>Körk, fazer tabancasını doğrulttu.</p>
<p>&mdash; Ateş eden ilk kişi ölür. Vanderberg, nefretten titreyerek parmağıyla yaratığı işaret etti.</p>
<p>&mdash; Ciddî olamazsınız! Şu yaratık adamlarımdan elli kişiyi öldürdü! </p>
<p>Körk sakin sesle:</p>
<p>&mdash; Siz de onun yavrularından yüzlercesini öldürdünüz, dedi.</p>
<p>&mdash; Ne?</p>
<p>&mdash; Şu koleksiyon yaptığınız, tahrip ettiğiniz silikon nodüller onun yumurtalarıydı. Anlat onlara, Mister Spak.</p>
<p>Spak:</p>
<p>&mdash; Bu gezegende evvelce Horta'nın nesli vardı, dedi. Her elli bin yılda bir bütün nesli ölürdü... Yalnızca biri, bunun gibi biri dışında sağ kalan olmazdı. Fakat yumurtalar yaşardı. Bu yaratık onları, korur, onlara bakar ve yavrular yumurtadan çıktıklarında ise, o yavruların analığını yapardı... Binlercesinin. Bu gördüğünüz yaratık da gelecek neslin anasıdır.</p>
<p>Körk:</p>
<p>&mdash; Yaratık çok zeki, sulhsever ve yumuşak huylu, diye ekledi. Gezegeni sizlerle paylaşmasına itirazı yok... Ancak, siz onun bakım odasına dalıp yumurtalarını tahrip etmeye başladınız. O zaman da karşılık vermek zorunda kaldı... Bildiği tek şekilde karşılık verdi. Her ananın yavruları tehlikede olduğu zaman yaptığı gibi mücadele etti.</p>
<p>Vanderberg şaşkınlıkla:</p>
<p>&mdash; Nereden bilirdik? dedi. Fakat... bu yumurtalar yarılınca burada binlercesi mi sürünecek demek istediniz? Çıkarmak zorunda olduğumuz pergiyum madeninin varlığını unutuyorsunuz!</p>
<p>Körk:</p>
<p>&mdash; Reaktör pompasını geri aldınız, dedi. Bunu size geri verdi. Elinizde yeterli kapasitede alet olduğu takdirde bu gezegenin tükenmez hazinelerinin tümünden yararlanabileceğinizi söylüyordunuz. Biz havada nasıl hareket edebiliyorsak, Horta da kayaların içinde öylesine kolaylıkla hareket edebiliyor ve gerisinde bir sürü tünel bırakıyor. Bütün evrende bulunamayacak nitelikte bir madenci. Daha ne istiyorsunuz? Bir anlaşma yapıp... hoş bir geçinme şekline ulaşabilirsiniz. Onlar tünellerinizi kazarlar, siz de madenlerinizi toplar işletmeye iletirsiniz. Halen etmekte olduğunuz kârın bin kere fazla üstüne çıkmış olursunuz.</p>
<p>Vanderberg düşünceli bir tavırla:</p>
<p>&mdash; Olumlu görünüyor, dedi. Fakat yaratığın böyle bir teklifi nasıl karşılayacağını nereden biliyorsunuz?</p>
<p>Spak:</p>
<p>&mdash; Böyle bir teklifi neden kabul etmesin? dedi. Mantıklı bir teklif. Fakat tek bir sorun var.</p>
<p>Horta'mn yarası ağır. Bu nedenle fazla yaşamayabilir.</p>
<p>Doktor Makkoy, yüzünde geniş bir tebessümle yerinden doğruldu.</p>
<p>&mdash; Merak etmeyin, ölmeyecek. Vallahi, yağmurlu bir günü bile tedavi edebileceğime inanmaya başlıyorum.</p>
<p>Körk hayretle:</p>
<p>&mdash; Tedavi edebildin mi? diye sordu. Nasıl yaptın bu işi?</p>
<p>&mdash; Gemiden on libre kadar termobeton getirttim. Hani, acil sığınak yapmak için kullandığımız maddeden. Bu maddenin esasını silikon teşkil eder. Yaranın üstünü sıvadım, o kadar. Yara kendi kendisini onarmcaya kadar bir bandaj görevini yapacak. Baksana, eskisinden yeni oldu.</p>
<p>&mdash; Sizi tebrik ederim, Doktor. Mister Spak, 'Horta'yla yine bağıntı kurmanı isteyeceğim. Teklifimizi anlat. Kendisi ve yavruları istedikleri kadar tünel kazabilirler. Bizimkiler sadece maden alacaklar ve iki taraf da birbirini rahat bırakacak. Buna razı olur mu dersin?</p>
<p>&mdash; Söylediğim gibi, Kaptan, Horta çok mantıklı.</p>
<p>Bir dakikalık tereddütten sonra ekledi:</p>
<p>&mdash; İnsanlarla yıllar boyu süren yakın ilişkilerimden sonra, böyle bir anlaşmanın yapıldığını görmek insanın içine ilginç bir iç ferahlığı veriyor.</p>
<p>Doktor Makkoy sırıtarak Spak'a baktı:</p>
<p>&mdash; Çok merak ettim. Volkanlı, dedi. Şu yaratık kulaklarının neden sivri olduğunu sormadı mı?</p>
<p>Spak'm kaşları hayretle kalktı, sonra hiç bozuntuya vermeden cevapladı:</p>
<p>&mdash; Elbette sordu. Ona, sizlerden çok farklı bir yaratık olduğumu, mantığımın sizinkinden çok daha olumlu sonuçlar verdiğini söyledim. Görünüş bakımından sizlerden çok daha yakışıklı olduğumu söylemek nezaketini gösterdi. Buna bir itirazınız var mı, Doktor?</p>
<p>Kaptan Körk, bıyık altından gülümsedi, sonra:</p>
<p>&mdash; Haydi, Mister Spak, işimizi bitirelim, dedi.</p>
<p>&nbsp;</p>
<p>&nbsp;</p>
<p>&nbsp;</p>
</body>
</html>