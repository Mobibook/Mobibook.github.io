<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.5.7"/>
<link rel="stylesheet" type="text/css" href="style.css"/>
<title>BABEL'E YOLCULUK</title>
</head>
<body>
<p class="p4"><span class="t5"><b>BABEL'E YOLCULUK</b></span></p>
<p>&nbsp;</p>
<p><i>Kaptan</i><i>ı</i><i>n Seyir Defteri: Y</i><i>ı</i><i>ld</i><i>ı</i><i>z Tarihi 2840.02.3. At</i><i>ı</i><i>lgan'a, 114 Federasyon delegesini, Babel </i><i>ş</i><i>ifre ad</i><i>ı</i><i>yla an</i><i>ı</i><i>lan tarafs</i><i>ı</i><i>z küçük bir gezegende yap</i><i>ı</i><i>lacak Kurul toplant</i><i>ı</i><i>s</i><i>ı</i><i>na götürmek görevi verildi. Bütün delegeler At</i><i>ı</i><i>lgan'da topland</i><i>ı</i><i>. Yaln</i><i>ı</i><i>z Volkanl</i><i>ı</i><i> delege grubu kald</i><i>ı</i><i>. Onlar</i><i>ı</i><i> da almak üzere haz</i><i>ı</i><i>rl</i><i>ı</i><i>k yap</i><i>ı</i><i>ld</i><i>ı</i><i>.</i></p>
<p class="p1"><b>* * *</b></p>
<p>Şeref konuklarını karşılamak üzere sekiz kişilik güvenlik personeli dörder dörder hava hücresinin iki yanına dizildi. Kaptan Körk, Mister Spak ve Doktor Makkoy, resmî törenlerde kullandıkları mavi üniformalarını giymişler, bu insan tünelinin ağzında bekliyorlardı.</p>
<p>Makkoy, 'boynuma bir halka geçmiş gibi' diye nitelendirdiği yakasını çekiştirerek, Spak'a sordu:</p>
<p>&mdash; Şu Volkan selâmı nasıldı?</p>
<p>Spak, selâm şeklini gösterdi. Fakat bu tarif öylesine karışıktı ki, Spak'ı taklit etmek isteyen Makkoy, selâm vermeyi beceremeyince:</p>
<p>&mdash; Bu selâm verme şekli, üzerimdeki üniformadan da beter, dedi.</p>
<p>Körk, biraz endişeyle bu üniformaların çok daha az sıkıntı verici olduklarını düşündü. Volkanlar Atılgan'a alınacak son grup delegeydi ve bu geceki kabul toplantısından sonra bu üniformalardan kurtulacaklardı. Ondan sonra tarafsız bir gezegen olan Babel'e yolculuk başlayacaktı. Gemide bulunan 114 Federasyon delegesinden 32'si elçiydi ve yarısı diğer yarısına karşıydı. Hemen hemen hepsi, Korieyan sorunu üzerinde, dokunulur dokunulmaz patlamaya hazır bir bombadan daha hassastı. Asıl sıkıntı iki hafta sürecek olan yolculuk sırasında başlayacaktı.</p>
<p>Hava hücresi açıldı ve Volkan elçisi Sarek, içeri girdi. Volkanlılarm ömürlerinin uzun olması nedeniyle, Sarek'in yaşını tahmin etmek imkânsızdı... Sarek kırkından fazla göstermiyordu, fakat Körk, onun Volkan standartlarına göre orta yaş sayılan yüz iki yaş civarında olduğunu biliyordu. Sarek'in birkaç adım gerisinden, yolculuk elbisesi giymiş, omuzlarına renkli kapişonlu pelerin atmış bir kadın yürüyordu; onun arkasında da Volkanlı iki yardımcı vardı.</p>
<p>Grup, güvenlik personelinin önünden geçip Kaptan Körk'e doğru yürürken Spak ve Makkoy nazik bir tavırla beklediler.</p>
<p>Spak, bir adım öne çıkarak Sarek'i Volkan usulü selâmladı,</p>
<p>&mdash; Varlığınızla Volkanlılar bize şeref verdiler, dedi. Hizmetinizdeyiz.</p>
<p>Sarek, kasıtlı bir tavırla Spak'a aldırmadı ve Kaptan Körk'ü selamladı. Konuştuğu zaman sesinde hiç bir değişme yoktu.</p>
<p>&mdash; Kaptan, hizmetiniz bize şeref veriyor. Körk, hafifçe eğilerek:</p>
<p>&mdash; Teşekkür ederim, Sayın elçi, dedi. Kaptan Cim Körk. Birinci Kaptanım, Yüzbaşı Spak. Başhekim Doktor Makkoy.</p>
<p>Sarek, hepsini kısa baş hareketleriyle selâmladı ve peşinden gelenleri gösterdi.</p>
<p>&mdash; Yardımcılarım.</p>
<p>Elini kaldırdı ve işaret parmağıyle orta parmağını uzattı. Kadın Sarek'in yanına geldi ve işaret parmağıyle orta parmağını Sarek'in parmaklarına dokundurdu.</p>
<p>&mdash; Ve Amanda, karım. Kadın başıyla selâm vererek:</p>
<p>&mdash; Memnun oldum, Kaptan Körk, dedi.</p>
<p>&mdash; Ben de çok memnun oldum, madam. Sayın elçi, siz yerleştikten sonra gemide b'ir gezi turu hazırlatacağım. Birinci Subayım sizi gezdirecek.</p>
<p>Sarek:</p>
<p>&mdash; Başka bir kılavuzu tercih ederim, Kaptan, dedi.</p>
<p>Sarek'in olduğu kadar Spak'ın da yüzü ifadesizdi. Bu gerginlik, selâmlama olayından daha çok şaşırtıcıydı, ama yüksek bir elçiyi gücendirmek doğru olmayacaktı.</p>
<p>&mdash; Elbette... nasıl arzu ederseniz Mister Spak, yörüngeden ayrılmamıza henüz iki saat var. Nakil odasından ışıkla aşağı inip aileni görmek ister misin?</p>
<p>Kısa süren, fakat dikkate değer bir sessizlik oldu. Sonra Spak:</p>
<p>&mdash; Kaptan, dedi. Elçi Sarek ve karısı benim ailem.</p>
<p>Körk, ilk şaşkınlığı geçtikten sonra üzüntüyle düşündü: &quot;Biraz önce bu yolculuğun sıkıntılı geçeceğini düşünen ben değil miydim?&quot;</p>
<p>Körk, gemide yapılacak gezi turunu kendisi yönetmeye karar verdi. Spak'ın annesini özellikle ilginç... hatta, çok dikkate değer buluyordu. Mamafih, alışkanlığından ötürü, daima erkeğin biraz gerisinden ve açığından yürüdüğü için onu incelemek, çok güçtü. Amanda dünyalı olduğu halde, bu Volkan töresine rahatlıkla uymasını bilmişti. Gemidekilerin hemen hemen hepsinin Spak hakkında bu kadarcık olsun bilgisi vardı.</p>
<p>Amanda elli yaşını bitirmek üzere olduğu halde dinç ve sağlıklı bir kadındı. Bir Volkanlıyla evlenmiş ve kadınsı duygularına yer olmayan bir dünyada yaşamayı kabul etmişti. Körk, onun insancıl duygularını hâlâ yitirmediğinden, fakat bu duygularını, kocasının örf ve âdetlerine duyduğu için, saklamak zorunda kaldığından kesinlikle emindi.</p>
<p>Onları makine dairesine götürdü. Mister Spak, normal uzay giysisi içinde, kafes bir bölmenin arkasındaki kompütör bankaları üzerinde çalışıyordu.</p>
<p>Körk konuklarına:</p>
<p>&mdash; Burası makine bölümü, dedi. Ana kontroller için, acil durumlarda kullanılan takviye sistemleri var. Aynı zamanda, sayısız kontrol kömpütörlerimiz de burada.</p>
<p>Amanda, yine biraz geride duruyordu. Sarek'e fark ettirmeden Spak'ın yanına doğru süzüldü. Körk göz ucuyla onların dinsel bir selamlaşma şekliyle, avuç içlerini gösterip birbirlerinin parmaklarına dokunarak kucaklaştıklarını gördü. Sonra ana oğul mırıldanmaya başladılar. Spak'ın yüzü, her zamanki gibi ifadesizdi. Bir keresinde, Amanda başını kederli bir ifadeyle salladı.</p>
<p>Körk, can sıkıcı bir olayı önlemek amacıyla konuşmasını sürdürdü, fakat Sarek de kendisi kadar dikkatliydi.</p>
<p>&mdash; Amanda, dedi. Burayı dinleyin.</p>
<p>İşaret ve ortaparmaklarını açtı. Amanda, hiç sesini çıkarmadan Spak'ı başıyla selâmlayıp kocasının yanına geldi ve parmaklarını kocasının parmaklarına dokundurdu. Körk, kadının, bu alet tabloları ve onların üzerindeki kontrol aletleriyle hiç ilgilenmediğini tahmin etti.</p>
<p>Spak, bir sürü teyp aldı, yerinden kalktı ve kapıya doğru yürüdü. Tam bu sırada Körk'ün kafasına ani bir fikir saplandı.</p>
<p>&mdash; Mister Spak... Bir dakika, lütfen. Birinci Subay isteksizce döndü.</p>
<p>&mdash; Evet, Kaptan?</p>
<p>&mdash; Sayın Elçi, kompütör düzenleri üzerinde konuşacak kadar yetkili değilim. Mister Spak, lütfen açıklamada bulunur musun?</p>
<p>Sarek, duygusuz bir sesle:</p>
<p>&mdash; Spak'a kompütörler üzerinde ilk bilgiyi ben vermiştim, dedi. Bilgilerini Volkan Bilim Akademisine vereceği yerde, Yıldız Donanmasına aktarmayı tercih etti.</p>
<p>Bu söz gerginliğin üzerine tuz biber ekmişti. Körk, yardımcı olmaya çalışırken, aile tartışmasının can damarına basmıştı. Özür dilercesine Spak'a başıyla gidebileceğini işaret etti, sonra Sarek'e döndü.</p>
<p>&mdash; Bağışlayın, Sayın elçi, dedi. Sizi bir aile meselesi yüzünden gücendirmek istememiştim...</p>
<p>&mdash; Gücenmek, insancıl bir duygudur, Kaptan. Başka nedenlerle odama çekiliyorum. Siz devam edin, Amanda.</p>
<p>Amanda hiç itiraz etmeden başını eğerek kabu! ettiğini bildirdi. Bir dakika sonra Sarek yanlarından ayrıldı. Kaptan Körk, Birinci kaptanıyla ailesi arasındaki bu gerginliğe çok şaşırmıştı. Başını sallayarak Amanda'ya döndü.</p>
<p>&mdash; Körkarım ki anlayamıyorum, Misis Sarek, dedi.</p>
<p>Misis Sarek, aceleyle düzeltti:</p>
<p>&mdash; Amanda diyebilirsiniz. Ne yazık ki Volkan isimlerini telaffuz edemiyorsunuz.</p>
<p>&mdash; Ya siz?</p>
<p>Amanda'nın dudaklarında hafif bir tebessüm belirdi, sonra eski alışkanlığı nedeniyle birden kayboldu.</p>
<p>&mdash; Yıllarca süren çalışmalarımdan sonra telâffuz etmeye başladım. Turumuza devam edecek miyiz? Kocam böyle istedi.</p>
<p>&mdash; Bu, istekten çok, bir emir gibiydi.</p>
<p>&mdash; Elbette. O bir Volkanlıdır. Ben de onun karışıyım.</p>
<p>&mdash; Spak da onun oğlu.</p>
<p>Amanda, sanki çok şaşırmış gibi Kaptan Körk'e şöyle bir baktı, sonra kendisini hemen toparladı.</p>
<p>&mdash; Volkanları pek anlayamazsınız, Kaptan. Onlar çok mantıklıdır. Bizim âdetlerimizden çok daha mantıklı âdetleri var... Fakat alışmak kolay olmuyor. Bu âdetler Spak'la Sarek'in birbirleriyle on sekiz yıldır konuşmalarını önlüyor.</p>
<p>Körk:</p>
<p>&mdash; Spak benim en iyi subaylarımdan ve en iyi dostlarımdan biridir, dedi.</p>
<p>&mdash; Böyle bir dostu olduğuna sevindim. Volkan olsun insan olsun, Spak için koloy değil... Yıldız donanmasından başka yuvası yok.</p>
<p>&mdash; Anladığıma göre, meslek seçimi yönünden Spak'la babası anlaşamamışlar.</p>
<p>&mdash; Kocam Yıldız Donanmasına karşı değil. Fakat Volkanlılar barışın kuvvete dayanmaması gerektiğine inanırlar. Sarek, babasının yolunu izleyerek öğrenim üyeliği yaptığı gibi, Spak'ın da kendisini izlemesini istedi.</p>
<p>&mdash; Her ikisi de çok inatçı. Amanda gülümsedi:</p>
<p>&mdash; Bu da bir insan özelliğidir, Kaptan. Birdenbire Uhura'mn sesi duyuldu:</p>
<p>&mdash; Kontrol odasından Kaptan Körk'e.</p>
<p>Körk, bir konsol üzerindeki mikrofonun düğmesini çevirdi.</p>
<p>&mdash; Körk konuşuyor.</p>
<p>&mdash; Kaptan, bir çeşit sinyal yakaladım. Sadece birkaç sembol, anlaşılır gibi değil.</p>
<p>&mdash; Kaynağı?</p>
<p>&mdash; Beni de endişelendiren bu, Kaptan. Tespit etmek mümkün değil. Geminin araştırıcıları çevrede hiç bir şey göstermiyor. Fakat sinyal, sanki çok yakından veriliyormuş gibi güçlüydü.</p>
<p>&mdash; Dördüncü planı uygulayın. Uzun menzil araştırmalarına başlansın. Tamam.</p>
<p>Körk, düşünceli bir tavırla kaşlarını çatarak mikrofonu kapatan düğmeyi çevirdi.</p>
<p>&mdash; Madam... Amanda... Beni bağışlamanızı rica edeceğim. Bu geceki toplantıda görüşeceğimizi umarım.</p>
<p>&mdash; Elbette, Kaptan. Volkanlılar da insanlar gibi görevin ne olduğunu bilirler.</p>
<p>Körk, salona girdiğinde, toplantı bütün hızıyla sürüyordu. Konuşmalar arasında delegeler masadan masaya gidiyor ve çeşitli uygarlıklardan temin edilmiş olan lezzetli içkilerle ordövrleri tadıyorlardı.</p>
<p>Genellikle, salonun havası gergindi. Koridyan gezegenlerinin Federasyona alınması için yapılan bir teklifi tartışmak üzere Gezegenlerarası bir konferans yapılması öngörülmüştü. Koridyan sistemine sahip çıkan bazı ırkların delegeleri halen Atılgan'da bulunuyordu. Bu ırkların, Koridyan'ın Federasyon dışında kalmasını istemelerinin kuvvetli kişisel nedenleri vardı. Konferansın başlamasından önce, delegeler arasındaki açık anlaşmazlığın patlamasını önlemek çok zor bir meseleydi; delegelerden çoğu tecrübeli diplomat bile değildi. Bunlar, Babel'de ortaya çıkabilecek durumların sorumluluğunu yüklenmek istemeyen patronlar tarafından öne sürülen basit memurlardı.</p>
<p>Körk, Spak'la Makkoy'u, küçük bir grubun arasında gördü. Bu grupta, Telaritli Gav, Shras ve Thelev isimli iki Andoryanlı, Sarek ve Amanda vardı. Eh, hiç değilse Spak... uzaktan da olsa ailesiyle bağıntı halindeydi.</p>
<p>Körk, gruba katıldığı zaman Makkoy konuşuyordu:</p>
<p>&mdash; Sayın elçi, bu konferansın yapılmasına karar verilmeden çok önce kamu hizmetinden çekilmiş olduğunuzu anlıyorum. Merakımı bağışlayın, fakat bir doktor olarak, Volkan fizyolojisi ile ilgiliyim. Sizin yaşınızda bir Volkanlı için emekliye ayrılmak biraz olağandışı değil mi? Yaşınız henüz yüz küsur.</p>
<p>Sarek cevap verdi:</p>
<p>&mdash; Sizin yıllarınızla ölçülecek olursa, yüz iki nokta dört üç yedi. İlgilendiğim başka... konular var.</p>
<p>Gav, elindeki içki kadehini bıraktı ve biraz daha eğildi. Konuştuğu zaman sesi kaba ve kelimeleri kulağı tırmalayıcıydı. İçlerinde en iyi konuşan kendisi olduğu halde, İngilizce kendi ırkı için çok zor bir dildi.</p>
<p>&mdash; Volkanlı Sarek, Corida'ın Federasyona alınması için oy verecek misin?</p>
<p>&mdash; Oy burada kullanılmayacak, elçi Gav. Hükümetimin kararını Babel'deki toplantı salonunda duyacaksınız.</p>
<p>&mdash; Hayır... Sen. Sen nasıl oy kullanacaksın, Volkanlı Sarek?</p>
<p>Shras başını kaldırdı. İpek gibi yumuşak, fısıltıyı andıran bir sesle:</p>
<p>&mdash; Neden öğrenmek istiyorsun, Telaritli? diye sordu.</p>
<p>Gav, parmağıyla Sarek'i göstererek:</p>
<p>&mdash; Kurulda, diğer oylar onun oyunu izler, dedi. Nasıl bir tutumda olduğunu ve nedenini önceden bilmek istiyorum.</p>
<p>Sarek:</p>
<p>&mdash; Telaritliler mantıklı tartışmazlar, dedi. Sadece tartışmak için tartışırlar.</p>
<p>&mdash; Bu bir...</p>
<p>Körk kesin bir dille sözü kesti:</p>
<p>&mdash; Baylar, elçi Sarek'in de işaret ettiği gibi burası Babel'deki toplantı salonu değil. Koridan'ın Federasyona kabulünün tartışma götürür bir sorun olduğunu biliyorum, ama bu sorunu burada çözümleyemezsiniz.</p>
<p>Bir an için üç elçi birbirlerine baktılar. Sonra Sarek, başıyle Körk'ü işaret etti:</p>
<p>&mdash; Haklısınız, Kaptan. Çok mantıklı. Shras fısıldadı:</p>
<p>&mdash; Özür dilerim, Kaptan.</p>
<p>Gav, bir dakika kadar telâşlanmış gibi durdu, sonra başıyle kısa bir selâm verip öfkeli bir sesle:</p>
<p>&mdash; Bana izin verin, dedi. Sonra gruptan uzaklaştı. Shras, yumuşak bir fısıltıyla Sarek'e:</p>
<p>&mdash; Gav'la daha önce de tanışmıştınız, Sayın elçi, dedi.</p>
<p>&mdash; Benim son kurul toplantımda tartışmıştık.</p>
<p>Amanda ciddi bir tavırla ekledi:</p>
<p>&mdash; Elçi Gav,'tartışmayı kaybetmişti.</p>
<p>Eğer Shras, duyduklarından memnun olduysa da, bunu yüzünden anlamak imkânsızdı. Biraz sonra başıyle nazik bir selâm vererek gruptan ayrıldı.</p>
<p>Doktor Makkoy, gergin havayı dağıtmak için açık bir çabayla:</p>
<p>&mdash; Spak, dedi. Senin daha insancıl olduğundan hep kuşkulanmıştım. Bayan Sarek, Volkanlı çocukların nasıl eğitildiklerini bilirim, ama Spak, hiç insan gibi koşup oynamadı mı? Gizli bile olsa?</p>
<p>Amanda:</p>
<p>&mdash; Çok sevdiği bir sehlat'ı vardı, dedi.</p>
<p>&mdash; Sehlat mı?</p>
<p>&mdash; Şişmanca bir oyuncak ayıya benzer. Makkoy'un gözleri şaşkınlıkla açıldı.</p>
<p>&mdash; Bir oyuncak ayı mı?</p>
<p>Birçok gemi personeli bu konuşmayı duymuştu ve genel bir kıkırdama oldu. Sarek, birden karısına döndü ve kolunu tuttu.</p>
<p>&mdash; Bizi bağışlayın, Doktor, dedi. Karım için yorucu bir gün oldu.</p>
<p>Sarek, iyi geceler temennileri arasında karısını kapıya doğru götürdü.</p>
<p>Makkoy, bu konuşmalardan hiç sıkılmamış görünen Spak'a döndü.</p>
<p>&mdash; Bir oyuncak ayı!</p>
<p>Spak:</p>
<p>&mdash; Tam değil, Doktor, dedi. Volkanda, oyuncak ayılar canlıdır ve on beş santim uzunluğunda dişleri vardır.</p>
<p>Makkoy, Spak'ın bu sözü üzerine aptallaştı. Ne söyleyeceğini düşünürken, duvardaki mikrofon doktorun imdadına yetişti.</p>
<p>&mdash; Kontrol odasından Kaptan Körk'e...</p>
<p>&mdash; Körk konuşuyor.</p>
<p>&mdash; Kaptan, araştırıcılar peşimizden gelen kimliği belirsiz bir gemiyi gösteriyor.</p>
<p>&mdash; Hemen geliyorum. Görevli personel sarı alarm. Yolcular heyecanlandırılmasın... Mister Spak!</p>
<p>Aletler tarafından testip edilen gemi, bir araştırma gemisi gibi küçüktü. Geminin kimliğini bildirecek bir işaret olmadığı gibi bu çeyrek daire içinde bulunmaması gerekirdi. Beş dakikadan beri Atılgan'ın izlediği rotaya paralel hareket ediyordu. Atılgan'ın fazer toplarından uzak olmakla beraber, tespit edici aletleri menzilindeydi. Atılgan'dan verilen sinyallerin hepsini cevapsız bırakıyordu.</p>
<p>Kaptan Körk, geminin kısa bir süre görünmesinden sonra araştırıcı ve tespit edici aletlerin verdikleri kayıtların tüm bir raporunun hazırlanmasını istedi ve kontrolü Spak'a bırakarak toplantı salonuna döndü.</p>
<p>Toplantının hızı geçişmiş gibi görünüyordu. Gav, bir köşeye çekilmiş, tek başına içiyordu. Eğer sarhoş olmaya çalışıyorsa, sonucun şaşırtıcı olacağını anlayacaktı. Körk, Taleritlerin hiç sarhoş olmadıklarını, fakat içkinin zaten diken üstünde olan huysuzluklarını artırdığını biliyordu. Shras ve Thelev, başları yine öne eğik bir vaziyette hâlâ salondaydılar. Onların dışında birkaç delege daha vardı.</p>
<p>Asıl ilginç mesele Sarek'in dönmüş olmasıydı. Bu kez yalnızdı. Ama neden? Acaba bütün amacı, oğullarını daha zor duruma sokmasını önlemek için Amanda'yı uzaklaştırmak mıydı? Böyle bir davranışın gerisinde duygusal bir tutum olamazdı. Mantıklı sebep ne olabilirdi? Acaba, Sarek; her'ne kadar Yıldız Donanmasından hoşlanmıyorsa da, Spak'm bu donanmada görevli olduğunu ve görevini sürdürebilmesi için çevresinde saygıyla anılmasının gerekli olduğunu mu düşünmüştü? Bu tahmin diğerlerinden çok daha olumlu görünüyordu. Fakat Körk, Volkan psikolojisi hakkındaki bilgisinin pek olumlu olmadığını biliyordu.</p>
<p>Körk, hâlâ bu düşüncelerle uğraşırken, Sarek, bir su soğutucusunun yanına gitmiş ve bir bardak su içmişti. Onun bu hareketinden bir ilâç aldığı &quot;düşünebilirdi. Bu arada Gav da yerinden kalkmış, gelip Sarek'in arkasında durmuştu. Bir olay çıkacağını hisseden Körk, onlara biraz daha yaklaştı. Nitekim, Gav, yine Koridan sorununu ortaya atmıştı.</p>
<p>Sarek:</p>
<p>&mdash; Kurul toplantısına kadar bekleyemediğin anlaşılıyor, sayın elçi, diyordu. Neyse, önemli değil. Biz, Federasyona katılması taraftarıyız.</p>
<p>&mdash; Taraftar mısınız? Neden?</p>
<p>&mdash; Koridan, federasyon yasalarıyla korunabilir... Zenginliği kendi halkı için kullanılabilir.</p>
<p>Gav:</p>
<p>&mdash; Çok iyisiniz, dedi. Volkan'm madenlerle ilgisi yok.</p>
<p>&mdash; Koridyanın sınırsız maden zenginliği var. DÜİtyum kristalleri ortada. Bunun için de kanunsuz madencilik yapılmasına sebep olur.</p>
<p>&mdash; Kanunsuz, ha! Bizi kanunsuz işlem yapmakla mı suçluyorsunuz? Sarek:</p>
<p>&mdash; Sizi hiç bir şeyle suçlamıyoruz, dedi. Fakat elman raporlara göre gemileriniz Koridyan düityum kristallerini taşıyor.</p>
<p>&mdash; Bize hırsız mı diyorsunuz?</p>
<p>Gav, birden atıldı ve Sarek'in gırtlağına sarılmak istedi. Sarek, Velaritlinin elini havada yakaladı ve hiç gayret sarfetmeden onu bir masanın üzerine savurdu. Gav, yine Sarek'e saldırmak üzereyken, Körk, onu yakaladı ve Sarek'ten uzaklaştırdı.</p>
<p>Gav, omzunun üzerinden haykırıyordu:</p>
<p>&mdash; Yalancılar! Benim halkıma iftira ediyorsunuz! Körk:</p>
<p>&mdash; Baylar! dedi.</p>
<p>Gav, kıvranmayı kesince Körk onu bıraktı ve adım geri çekildi, sonra iki elçiyi soğuk bakışlarla süzdü:</p>
<p>&mdash; Aranızdaki tartışmalar yalnızca sizleri ilgilendirir. Görevim bu gemiyi yönetmektir... Ve burada komutan ben olduğum sürece, gemimde geçimsizlik istemem. Sarek:</p>
<p>&mdash; Elbette, Kaptan, dedi. Gav, bir dakika sonra isteksiz bir tavırla:</p>
<p>&mdash; Anlaşıldı, dedi. Fakat, Sarek, bu hareketini senin yanına bırakmayacağım. Sarek:</p>
<p>&mdash; Tehdit etmek mantıksızlıktır, diye cevap verdi. Ayrıca, böyle ödemeler çok pahalıya mal olur.</p>
<p>İki adam arasındaki kavganın son bulduğu gibi, toplantı da sona erdi. Körk, artık düşünemeyecek kadar yorgun bir şekilde kamarasına çekildi. Bütün günü Jaep gergin bir hava içinde geçmişti. Gemideki personelin çoğunluğu gece görevine başlamıştı ve sessiz, boş koridorlardan yürümek de insana ayrı bir sükûnet veriyordu.</p>
<p>Fakat gerginlik henüz geçmiş değildi. Üzerindeki resmî üniformayı çıkartıp rahat bir nefes alırken, odasının dahili hoparlörü birden caniandı:</p>
<p>&mdash; Güvenlikten Kaptan Körk'e. Körk, 'yine ne var?' diye düşünerek cevap verdi:</p>
<p>&mdash; Körk konuşuyor.</p>
<p>&mdash; Teğmen Jozef, Kaptan. II. Güverte, A-3 bölümündeyim. Telaritlerden birini, öldürülmüş ve çöp kanalına sokulmuş olarak buldum. Elcinin kendisi olduğunu sanıyorum, Kaptan.</p>
<p>Böylece, gemide barışı korumak olan görevlerinden biri başarısızlığa uğramış oluyordu.</p>
<p>Makkoy, çöp kanalının yanma diz çökmüş alet kullanmadan, parmaklarıyla cesedi muayene ediyordu. Körk ve Spak, Doktoru izlerken, teğmen Jozef ve iki güvsnlik personeli cesedin kaldırılması için emir bekliyordu. Nihayet Makkoy ayağa kalktı.</p>
<p>Körk:</p>
<p>&mdash; Nasıl öldürülmüş? diye sordu.</p>
<p>&mdash; Boynu kırılmış. Usta biri tarafından. Spak, birden Makkoy'a baktı, sonra cesedi kendisi muayene etmek üzere eğildi. Körk:</p>
<p>&mdash; Açıkla, dedi.</p>
<p>&mdash; Kırığın yerinden ve karakterinden, katilin omurgayı hemen kırmak için nereye ve nasıl baskı yapacağını söyleyebilirim. Darbe izi falan yok.</p>
<p>&mdash; Senden başka bu bilgiye kim sahip olabilir?</p>
<p>Spak, yerinden doğrulurken:</p>
<p>&mdash; Volkanlılar, dedi. Volkan'da, bu metoda tal-shaya adı verilir... eski zamanlarda merhametli bir infaz metodu olarak kabul edilmiştir.</p>
<p>Körk:</p>
<p>&mdash; Mister Spak, dedi. Kısa bir süre önce babanla Gav arasındaki bir kavgayı engelledim.</p>
<p>&mdash; Sahi mi, Kaptan? İlginç.</p>
<p>&mdash; İlginç mi? Spak, babanın şüphe altında kaldığını anlamıyor musun?</p>
<p>&mdash; Volkanlılar vahşetten hoşlanmazlar.</p>
<p>&mdash; Yani, babanın bu cinayeti işleyemeyeceğini mi söylemek istiyorsun? Spak:</p>
<p>&mdash; Hayır, dedi. Fakat bir neden olmadan öldürmek mantıksız olacak.</p>
<p>&mdash; Fakat öldürmesi için bir neden varsa?</p>
<p>&mdash; Eğer bir neden varsa, babamın mantıklı ve etkili olarak öldürmek yeteneğine sahip olduğunu söyleyebilirim. Ustalığı vardır ve henüz orta yaşlıdır.</p>
<p>Körk, Birinci Subayına bir an Korkuyla baktı, sonra:</p>
<p>&mdash; Benimle gel, dedi. Sen de, Doktor.</p>
<p>Kaptan Körk, Sarek'in dairesine gitti ve gülümseyerek kendilerini karşılayan Amanda'nın onları içeri alması üzerine çok şaşırdı. Çünkü daire, Volkanlı elçinin hoşnut olacağı bir şekilde hazırlanmamıştı. Oysa, Spak'ın bu konuda titiz davranacağını düşünmüştü.</p>
<p>&mdash; Sizi rahatsız ettiğim için bağışlayın. Fakat kocanızla konuşmak zorundayım.</p>
<p>&mdash; Bir süreden &quot;beri yok. Yatmadan önce yalnız olarak derin düşünceye dalmak gibi bir alışkısı var. Ne oldu? Spak?</p>
<p>Tam bu sırada kapı tekrar açıldı ve Sarek odaya girdi.</p>
<p>&mdash; Benden bir şey mi istediniz, Kaptan?</p>
<p>Körk, Sarek'in bir bakıma sinirli olduğunu, fakat bu sinirli halinin endişeden çok, bir şeyi bastırmak istemesinden doğduğunu hissetti.</p>
<p>&mdash; Sayın elçi, Telaritli Gav öldürüldü. Boynu kırılmış... Spak'ın tarifine göre tal-shaya metoduyla kırılmış.</p>
<p>Sarek, bir kaşını kaldırıp oğluna baktı.</p>
<p>&mdash; Sahi mi? İlginç.</p>
<p>&mdash; Sayın elçi, acaba son bir saattir neredeydiniz? Amanda:</p>
<p>&mdash; Ama bu çok saçma, Kaptan, dedi. Yoksa onu mu suçluyorsunuz?</p>
<p>Spak:</p>
<p>&mdash; Görünen delile göre, mantık yönünden babam suçludur, anne, dedi. Sarek:</p>
<p>&mdash; Haklısınız, dedi.</p>
<p>Fakat şimdi eskisinden daha sinirli görünüyordu.</p>
<p>&mdash; Özel olarak derin düşünceye dalmıştım. Spak'a sorarsanız, böyle düşünüşlerin tartışılmayacak kadar özel olduğunu söyleyecektir. Özellikle, bir dünyalı ile tartışılamaz.</p>
<p>&mdash; Uygun bir sakınca, sayın elçi, ama...</p>
<p>Körk'ün konuşması, Sarek zorlukla nefes alarak dizleri bükülürken yarıda kesildi. Sarek, ellerini göğsüne bastırarak Körk ve Spak'ın tutmasına fırsat kalmadan dizlerinin üzerine çöktü. Dudaklarından uzun bir inilti yükseldi; bir Volkanlmın böylesine inlemesi için çektiği acının çok büyük olması gerekirdi.</p>
<p>Makkoy trikorderini hemen inceledi, sonra bir enjeksiyon çıkartarak Sarek'e iğne yaptı, trikorderini bu kez daha dikkatle incelemeye başladı.</p>
<p>Amanda sordu:</p>
<p>&mdash; Nesi var?</p>
<p>&mdash; Bilmiyorum... Volkan fizyolojisi olduğu için emin olarak söyleyemem. Kardiyovaskular sistemiyle ilişkili olmalı, fakat...</p>
<p>Körk:</p>
<p>&mdash; Onu tedavi edebilecek misin, Doktor? diye sordu.</p>
<p>&mdash; Bunu da henüz bilmiyorum.</p>
<p>Körk, ana oğula baktı. Spak'ın yüzü her zamanki gibi ifadesizdi, fakat Amanda'nın gözlerinde Korkulu bir ifade vardı. Yıllardan beri Volkan geleneklerine alıştığı halde böyle bir Korkuyu saklamak onun yetenekleri dışmdaydı. Körk, nazik bir tavırla:</p>
<p>&mdash; Şimdi çekilmem gerekiyor, dedi. Yarın beni bekleyen sorunlara karşı dinlenmiş olmalıyım. Eğer yarından önce bana ihtiyaç olursa, Doktor Makkoy, beni hemen bulacaktır.</p>
<p>Amanda anlayışlı bir sesle:</p>
<p>&mdash; Sizi çok iyi anlıyorum, Kaptan, dedi. İyi geceler ve teşekkür ederim.</p>
<p>Amanda gerçekten de çok dikkate değer bir kadındı.</p>
<p>Atılgan'in peşim&quot; izleyen gemi hakkında aydınlatıcı hiç bir bilgi alınamamıştı. Geminin ya yüksek yoğunlukta bir madenden yapılmış olması, ya da araştırıcı ışınlara karşı dayanıklı bir perdeyle korunması gerekirdi. Muhakkak son ihtimal doğru olmalıydı, ama ne kullanarak korunuyorlardı? Romulanlarm, Federasyonun ve tarafsız gezegenlerin böyle bir aleti yoktu. Klingon olması ihtimali de hemen hemen sıfırdı.</p>
<p>Bilinmeyen bir şifreyle gönderilen ve alınma noktasının Atılgan'da olduğu tespit edilen bir-iki mesaj kırıntısı alınmıştı. Körk, tespit perdesinin kendi gemisi içinde yoğunlaştırılmasını emretti. Eğer kendilerini izleyen gölge, başka bir mesaj daha gönderecek olursa gemideki alıcının yerini kesinlikle tespit etmek mümkün olabilecekti.</p>
<p>Bu konu üzerinde bundan başkasını yapamazlardı. Spak'ın, babasının hastalığı ile yakından ilgilenmesi de yapılacak işlerin biraz ertelenmesine sebep oluyordu. Körk, reviri ziyaret etti. Sarek, bir yatağa yatırılmıştı. Makkoy ve Hemşire Kristin Çapel, vücut fonksiyonunun pano üzerindeki garip işaretlerini çözümlemeye çalışıyorlardı. Amanda, ayak altında dolaşmamaya çalışarak kapının önünde gezinip duruyordu. Sarek'e gelince, ilk zamanki gibi kontrol edemeyeceği kadar acı çekmiyordu. Körk sordu:</p>
<p>&mdash; Durumu nasıl, Doktor?</p>
<p>&mdash; Söyleyebileceğim kadarı, başlıca şüphemiz kalp kapakçıklarında çalışma yetersizliği var. Bir açıklama olmadan bir Volkanlı üzerinde daha kesin bir teşhis yapamıyorum. Bayan Sarek, evvelce böyle bir kriz geçirdiği oldu mu?</p>
<p>Amanda:</p>
<p>&mdash; Hayır, dedi.</p>
<p>Sarek, karısının hemen arkasından:</p>
<p>&mdash; Evet, dedi. Üç kriz daha geçirmiştim. Doktorum, bu krizler için benjasidrin vermişti. Amanda:</p>
<p>&mdash; Neden bana söylemedin? diye sordu.</p>
<p>&mdash; Yapabileceğin bir şey yoktu. Emekli olduğum takdirde hastalığın ilerlemesi ciddî değildi ve bu nedenle emekli oldum.</p>
<p>Makkoy:</p>
<p>&mdash; Bu krizler ne zaman başlamıştı, Sayın elçi? diye sordu.</p>
<p>&mdash; Emekli olmadan önce iki kriz geçirdim. Üçüncü kriz de, Telaritli öldürüldüğünde, Gözlem güvertesinde düşünceye daldığım zaman geldi. Gav'in öldürüldüğü zaman kımıldayamayacak durumdaydım.</p>
<p>Körk:</p>
<p>&mdash; Sizin ilâç aldığınızı toplantı salonundayken fark etmiştim, dedi. Eğer tahlil edilmek Çizere bu tabletlerden birini Doktor Makkoy'a verecek olursanız, sizin için kuvvetli bir delil olur. Gözlem güvertesinde kriz geçirdiğiniz zaman bunu gören bir tanık var mı?</p>
<p>&mdash; Hayır. Tanıklar yanında düşünceye dalmam.</p>
<p>&mdash; Çok fena. Mister Spak, sen bilim adamısın ve Volkanlıları yakından tanırsın. Bu kriz için standart bir usul biliyor musun?</p>
<p>Spak cevap verdi:</p>
<p>&mdash; Sarek'in bu işi yükümlenmesiyle, bu işin meydana getirdiği ters etki dikkate alınırsa, mantık çerçevesi içindeki en akla yakın çare, sirojenik açık bir kalp ameliyatıdır.</p>
<p>Sarek:</p>
<p>&mdash; Tartışma kaldırmaz, dedi. Makkoy:</p>
<p>&mdash; Bu ameliyat için çok miktarda kana ihtiyaç var, dedi. Kristin, kan bankasını kontrol et, bak bakalım yeteri kadar Volkanlı kanı ve plazması var mı? Bence, böyle bir ameliyata başlayabilmek için bile elimizde yeterli kan yok.</p>
<p>&mdash; Gemide başka Volkanlılar da var. Sarek:</p>
<p>&mdash; Kan grubumun T-negatif olduğunu göreceksiniz, dedi. Bu çok ender bulunan bir kan grubudur. İki yardımcımın kan gruplarının benim kan grubumla uygun olması hemen hemen imansız.</p>
<p>Spak:</p>
<p>&mdash; Tabii, dedi. Benim kan grubum da T-Negatif.</p>
<p>Kristin:</p>
<p>&mdash; Kanınızda süzülmesi gereken insan faktörleri var, Mister Spak, dedi. Bu nedenle, ameliyat için yeterli kanı verebileceğiniz şüpheli. Spak:</p>
<p>&mdash; Gereği yok, dedi. Bizim fizyolojimizde olanların kan yapımını hızlandırıcı bir ilâç vardır.</p>
<p>Makkoy:</p>
<p>&mdash; Hangi ilâcı kastettiğini biliyorum, dedi. Fakat o ilâç halen deneme halinde ve yalnızca bir Rigellian üzerinde yararlı oldu. İki fizyoloji birbirine benzer, ama birbirinin eşi değildir. Rigellian da bile, karaciğer ve dalak üzerinde çok büyük etki yaptı. Yarın, kemikler üzerinde nasıl bir etki göstereceği de bilinmiyor. Ayrıca, bu ilâcı ikinize de vermek zorunluğundayım. Daha önemlisi şimdiye dek bir Volkanlıyı ameliyat etmemiş olmam. Volkan anatomisini inceledim, fakat nazarî olarak incelemem ameliyattan çok daha değişikti. Eğer ameliyat sırasında Sarek'i ben öMürmezsem, ilâç muhakkak öldürecektir. Belki ilâç ikinizi de öldürebilir.</p>
<p>Sarek:</p>
<p>&mdash; Yaşama faktörü düşük olabilir, ama kabul ediyorum, dedi. Makkoy:</p>
<p>&mdash; Ben kabul edemem, dedi. Bu revirde, söylediklerim kanundur. Böyle bir ameliyata razı olamam.</p>
<p>Amanda:</p>
<p>&mdash; Ve ben de böyle bir ameliyata izin veremem, dedi. İkinizin hayatını da tehlikeye atamam...</p>
<p>Spak:</p>
<p>&mdash; Ama anlayışlı olmalısın, anne, dedi. T-Negatif kanı başka şekilde temin etmemiz mümkün olamaz. Şöyle bir tahminde bulunabilirim ki...</p>
<p>Amanda:</p>
<p>&mdash; Lütfen, tahminde bulunma, dedi. Spak lafını sakınmadan:</p>
<p>&mdash; Şu halde, dedi. Sarek'i ölüme mahkûm ediyorsun demektir. Doktor, senin de başka çaren yok. Ameliyat yapmalısın, elinde hem ilâç hem de kan verici var.</p>
<p>Sarek:</p>
<p>&mdash; Tek çıkar yol gibi görünüyor, dedi.</p>
<p>Makkoy, isteksiz bir tavırla başını salladı. Amanda, Korkudan darmadağınık bir yüzle Körk'e baktı, fakat Körk'ün bu konuda söyleye bileceği tek söz yoktu.</p>
<p>&mdash; İnanın Amanda, bu iş benim de hoşuma gitmiyor, dedi. Fakat kocanızı kurtarmak zorundayız. Oğlunuzun benim yanımdaki değerini de çok iyi biliyorsunuz. Fakat onun hayatını da tehlikeye atmak zorundaysak, bu tehlikeyi göze almalıyız. Doktor Makkoy, ameliyatı kabul etti, ve ben, böyle konularda onunla tartışılamayacağını çok önce öğrendim. Gerçekte, Atılgan gemisinde bana emir verebilecek tek subay olarak onu gösterdim. Siz de benim gibi ona güvenmeye çalışın.</p>
<p>Spak:</p>
<p>&mdash; Benim de ona güvenim çoktur, dedi. Makkoy, Spak'ın bu sözüne çok şaşırdı. Amanda:</p>
<p>&mdash; Çalışacağım, dedi.</p>
<p>&mdash; Zaten elinizden başka bir şey gelmez. Bana ihtiyacınız olursa, görevimin başındayım.</p>
<p>Körk, gösterdiğinden çok daha fazla üzüntülü olarak kibarca eğilip Amanda'yı selâmladı ve revirden çıktı.</p>
<p>Düşünceleri içine gömülmüş, kontrol odasına giderken, yarı yolda arkadan saldırıya uğradı.</p>
<p>Bir çeşit lobutla başına yediği şiddetli darbeye rağmen, saldırganı silkeleyip karşı duvara çarpmayı başardı. Saldırganı şöyle bir gördü... Kendisinden biraz daha uzunca ve zayii biriydi ve elinde bıçağı andıran kesici bir silâf vardı. Ondan sonraki uğraşta, saldırgan, kav gada oldukça becerikli olduğunu ispatladı. Körk zaten başına yediği darbeden ötürü sersem gi biydi. Sonunda saldırganı... belkide bir daha kal kamayacak şekilde yere yıktı, ama bu başarıs bıçağı sırtına yemesini önleyemedi.</p>
<p>Bayılmadan önce, duvardaki mikrofonlarda birine zorlukla ulaşabildi.</p>
<p>Makkoy'un sesiyle yarı yarıya ayıldı.</p>
<p>&mdash; Kötü bir yara... sol akciğeri delmiş. E ger bir santim daha aşağıdan olsaydı, kalbi delip geçecekmiş. Allahtan ki, bıçağı tutup yerin den çıkartmayacak kadar düşünceli davranmış Tabii düşünecek zamanı olduysa.</p>
<p>Makkoy'un sesi de Spak'ın sesi cevap ver di:</p>
<p>&mdash; Saldırgan Thelev'di. Baygın, ama cidd bir tehlike yok. Yalnız yediği darbeden ötürı zor ayılacak. Kaptana aniden saldırmış olmal Ben hapishanede onu ve Shras'ı sorguya çekece ğim.</p>
<p>Kristin Çapel'in sesi duyuldu:</p>
<p>&mdash; Doktor, K-iki faktörü düşüyor. Makkoy:</p>
<p>&mdash; Spak, dedi. Babanın durumu eskisinden de kötü. Artık seçim hakkımız kalmadı. Hemen ameliyata başlamam gerekiyor. Sen hazırlanır hazırlanmaz başlayabiliriz. Spak:</p>
<p>&mdash; Olmaz, dedi.</p>
<p>&mdash; Ne?</p>
<p>Sonra Amanda'nın sesi duyuldu:</p>
<p>&mdash; Spak, babanın az da olsa kurtulma şansı sana bağlı. Gönüllü kabul etmiştin. Spak:</p>
<p>&mdash; İlk görevim ve sorumluluğum gemidir, dedi. Her şeyden önemlisi, gemi yolcularının güvenliğinin yıldız donanmasının emri olmasıdır. Bir düşman tarafından izleniyoruz. Bu koşullar altında komuta görevimi terk edemem.</p>
<p>Makkoy, öfkeli bir sesle:</p>
<p>&mdash; Komutayı Skat'a devredebilirsin, dedi.</p>
<p>&mdash; Ne sebeple, Doktor? Komuta gerekçeleri kişisel kayırmaları tanımaz. Andoryan'ı sorguya çekmek üzere hapishanede olacağım.</p>
<p>Sonra karanlık yine Körk'ün üzerine çöktü. Bir kez daha ayıldığı zaman kendisini daha iyi hissediyordu. Gözlerini açtı, Sarek'in yanındaki yatakta yattığını gördü. Sarek uyur görünüyordu. Doktor Makkoy'la Hemşire Kristin, Sarek'in üzerine eğilmişlerdi.</p>
<p>Körk, yerinden doğrulmaya çalıştı. Kalkmaya çalışması, birden başını döndürdü ve midesi bulandı... yatakta olan kımıldama nedeniyle Makkoy'un dönüp onun kalkmaya çalıştığını anlayınca, yatması için emir vermesine fırsat kalmadan tekrar yatağa serildi.</p>
<p>Makkoy:</p>
<p>&mdash; Bu sana bir ders olsun, dedi. Orada uslu uslu yat ve hâlâ sağ olduğuna şükret.</p>
<p>&mdash; Sarek nasıl?</p>
<p>&mdash; İyi değil. Eğer ameliyat edebilseydim...</p>
<p>&mdash; Seni engelleyen nedir? Oh, hatırladım şimdi. Spak haklı, Doktor. Bağlılığı, ya da görevini yaptığı için onu suçlayamam. Fakat onun baba katili olmasını önleyeceğim.</p>
<p>Oturdu ve ayaklarını yataktan sallandırdı. Makkoy, Körk'ün omzunu tutarak ayağa kalkmasını önledi.</p>
<p>&mdash; Cim, ayakta durman imkânsız. Yine bir iç kanamasına sebep olabilirsin.</p>
<p>&mdash; Doktor, Sarek ameliyat olmazsa ölecek... Makkoy'un başıyla evetlemesinden sonra Körk, konuşmasını sürdürdü:</p>
<p>&mdash; ... ve Spak'tan kan nakli yapamazsan ameliyat da gerçekleşemez...</p>
<p>Makkoy yine başıyla evetledi.</p>
<p>&mdash; ... Spak'a iyileştiğimi ispatlayacak ve onu hemen buraya göndereceğim. Onu kontrol odasından buraya gönderdikten sonra, komutayı Skati'ye devrederek odama çekileceğim. Bu takdirde, razı olur musun?</p>
<p>&mdash; Şey, hayır... Fakat en iyi yol gibi gö rünüyor. Dur sana yardım edeyim.</p>
<p>&mdash; Memnun olurum.</p>
<p>Makkoy, kontrol odasına kadar Körk'e yar dım, etti, fakat asansörün kapısı açılır açılma; Körk'ü bıraktı. Spak, döndü ve Körk'ü görünce yü züne memnun bir ifade yayıldı, fakat bu ifade nin belirmesiyle kaybolması bir oldu.</p>
<p>&mdash; Kaptan.</p>
<p>Körk, büyük bir dikkatle yürüyerek kaptat koltuğuna oturdu. Sanki kontrol odasını gözdeı geçiriyormuş gibi çevresine bakındı, aslında buraya kadar gelirken harcadığı çaba nedenli iyi hissettiği acının belli olmasını önlemeye çalışıyordu. Makkoy, Körk'e yardım etmemekle beraber, sanki ona yapışıkmış gibi bir saniye olsun yanından ayrılmıyordu.</p>
<p>Körk, koltuğuna ulaşıp otururken, Spak da bulunduğu yerden ayrılıp Körk'ün yanına gelmişti. Körk ona bakıp gülümsedi ve hareketini onayladığmı belli etti.</p>
<p>&mdash; Komutayı alıyorum, Spak. Doktor Makkoy'la birlikte revire gidin.</p>
<p>Spak, dikkatle Körk'ü inceliyordu. Körk, hissettiği acıyı elinden geldiği kadar saklamasını beceriyordu, ama yüzünün solukluğu için yapabileceği bir şey yoktu.</p>
<p>&mdash; Kaptan, tamamen iyi olduğunuzdan emin misiniz?</p>
<p>Makkoy:</p>
<p>&mdash; Onun fizikî olarak çalışabileceğini ben söyledim, Spak, dedi. Şimdi, yapılması gereken acil bir ameliyatım var. Bu ameliyat için ikimize de ihtiyaç olduğuna göre...</p>
<p>Makkoy, eliyle asansörü işaret etti.</p>
<p>Spak hâlâ Kaptan Körk'ü inceleyerek kısa bir tereddüt geçirdi.</p>
<p>Körk, kesin bir dille:</p>
<p>&mdash; Kontrol odasını terk edin, Mister Spak, dedi.</p>
<p>Spak, başıyla anladığını işaret ederek Makkoy'la birlikte kontrol odasından ayrıldı.</p>
<p>Körk:</p>
<p>&mdash; Mister Çekov, dedi. Bizi izleyen geminin durumu nedir?</p>
<p>&mdash; Değişiklik yok, efendim. Uzaklığını koruyor.</p>
<p>&mdash; Başka mesaj gönderildi mi, teğmen Uhura?</p>
<p>&mdash; Hayır, efendim.</p>
<p>Körk, başıyla peki anlamında bir işaret verdi. Biraz rahatlamıştı, ama yine baş dönmesi gelince kendisini hemen toparlaması gerektiğini düşündü.</p>
<p>&mdash; Mister Skat'ı kontrol odasında çağırın... Çekov, Kaptanın sözünü kesti:</p>
<p>&mdash; Kaptan, yabancı gemi yaklaşıyor!</p>
<p>&mdash; Son emri iptal edin, Teğmen Uhura. Burada kalıyorum.</p>
<p>Fakat baş dönmesi ısrarlıydı. Alnını ovuşturma üzere elini kaldırdığında, elinin titrediğini gördü.</p>
<p>Teğmen Uhura:</p>
<p>&mdash; Kaptan, dedi. Yabancı geminin sinyallerini yine alıyorum. Fakat bu sinyaller Atılgan'm içinden... Hapishaneden geliyor.</p>
<p>&mdash; Güvenliği ara ve tutuklunun derhal üzerinin aranmasını söyle. Bu kez, saklanmış bir verici ve alıcı aramalarını bildir.</p>
<p>Komuta tablosundaki telsizin sinyalini duyduğu zaman saatler boyu süren baş dönmesinin hafiflemekte olduğunu hissetti.</p>
<p>Telsizden Teğmen Jozef'in sesi duyuldu:</p>
<p>&mdash; Güvenlik, Kaptan. Tutukluyu bayıltmak zorunda kaldım. Bir çeşit alıcı-verici radyonun antenlerinden birine yerleştirilmiş olduğunu gördüm, efendim. Anteni elimde kırılıverdi. Antenlerinin böylesine hassas olduğunu bilmiyordum.</p>
<p>&mdash; Zannettiğiniz kadar hassas değildir. Teşekkür, teğmen. Nötrleştirin ve analiz için Mister Skat'a gönderin. Tamam.</p>
<p>Çekov:</p>
<p>&mdash; Kaptan, dedi. Yabancı gemi rotasını ve hızını değiştirdi. Varp (bir çeşit hız birimi) sekizle üzerimize geliyor.</p>
<p>&mdash; Teğmen Uhura, Teğmen Jozef'e tutukluyu kontrol odasına getirmesini söyleyin. Mister Çekov, deflektörler açılsın. Kırmızı alarm. İşaretim üzerine ateş etmek üzere fazerler hazır olsun.</p>
<p>&mdash; Emredersiniz, Kaptan. Alarm sesi duyulmaya başladı.</p>
<p>&mdash; Koruyucu kalkanlar kapandı. Fazerler hazır bekliyor.</p>
<p>&mdash; Spak'ın ekranına geçin. Asteğmen, dümene geçin.</p>
<p>Görüş ekranında ışıklı bir nokta belirdi ve hızla kayboldu. Işıklı nokta bir an için büyükmüş gibi göründü, ama bu hızla bulanık bir gölge gibiydi. Birdenbire kontrol odası şiddetle sarsıldı. Atılgan isabet ajmıştı.</p>
<p>&mdash; Hasar, Mister Çevkov!</p>
<p>&mdash; Yok, efendim. Yansıtıldı. Hedef uzaklaşıyor. Şimdi tekrar dönüyor. Üzerimize geliyor.</p>
<p>&mdash; Yanımızdan geçerken fazerlerle ateş açın. Asteğmen, dümen sabit... Ateş! Çekov, ekranı inceledi.</p>
<p>&mdash; Iskaladık, efendim.</p>
<p>Aynı anda yine şiddetli bir sarsıntı oldu.</p>
<p>&mdash; Silâh durumu hakkında bilgi verin.</p>
<p>&mdash; Araştırıcı aletlerin bildirdiğine göre, standart fazer, kaptan.</p>
<p>Standart fazer. Güzel. Düşmanın hızı yüksekti, ama bir dev değildi.</p>
<p>Yine hafif bir baygınlık geçirirmiş gibi oldu. Atılgan, şu ana kadar dayanmış görünüyordu, fakat bundan pek emin değildi.</p>
<p>Uhura:</p>
<p>&mdash; Kaptan, dedi. Dahili hoparlörler tıkandı Bütün elçiler ne olduğunu soruyorlar.</p>
<p>&mdash; Onlara söyle... onlara tahmin etmelerini, fakat dahili muhabereyi tıkamamalarını söyle, Teğmen!</p>
<p>Gemi yine şiddetle sarsıldı.</p>
<p>Uhura:</p>
<p>&mdash; Kaptan, dedi. Doktor Makkoy'dan bir haber aldım. Eğer böyle bir sarsıntı daha olursa iki hastasını da kaybedebileceğini söyledi.</p>
<p>&mdash; Ona, bunun daha bir başlangıç olduğunu söyleyin. Mister Çekov, ateş kontrollerini kompütöre bağlayın. İki, dört ve altı nolu foton torpilleri, üç yönden yol kesebilecek ve en geniş bir alana yayılabilecek şekilde ayarlansın...</p>
<p>Düşman yine yıldırım gibi geçti. Torpillerin zararsız bir şekilde boşlukta patladığı ekranda göründü. Yine şiddetli bir sarsıntı geçirdiler. Körk'ün başı şiddetle dönmeye başladı.</p>
<p>&mdash; Dört numaralı kalkan eğildi.</p>
<p>&mdash; Yedek güç.</p>
<p>&mdash; Efendim, Mister Skat, yedek gücün revirden talep edildiğini bildiriyor.</p>
<p>&mdash; Çevirin.</p>
<p>&mdash; Yedek güç çevrildi... kalkanlar şağlamlaşıyor. Dört numara hâlâ zayıf, efendim. Eğer bizi yine oradan vururlarsa, tamamen parçalanacak.</p>
<p>&mdash; Kornpütörü üç numaralı koruyucu kalkanı indirmek üzere ve dört numara tahrip olduğu takdirde yedek gücü tekrar revire bağlayacak şekilde ayarlayın.</p>
<p>&mdash; Emredersiniz, efendim.</p>
<p>Körk, arkasındaki asansör kapısının açıldığını duydu. Bir saniye sonra Teğmen Jozef'le başka bir güvenlik personelinin Thelev'i kabaca iteleyerek önüne doğru ittiklerini gördü. Körk'ün durumu kavrayabilmesi için bir dakika kadar düşünmesi gerekti, sonra Thelev'i buraya kendisinin çağırmış olduğunu hatırladı.</p>
<p>Sert sert tutuklunun yüzüne baktı.</p>
<p>&mdash; Gemideki dostların başarılı, dedi. Fakat kazanmak için bu gemiyi toz haline getirmeleri gerekecek.</p>
<p>Thelev:</p>
<p>&mdash; Daha işin başından beri niyetimiz buydu, Kaptan, dedi.</p>
<p>Körk, Thelev'in yediği sopadan ötürü epey hırpalanmış olduğunu görünce bayağı sevindi. Adamın kayıp anteni de bu duygusunun artmasına sebep oluyordu. Kayıp antenin yerindeki hafif yara kapanmıştı, fakat hayatî önemi olan bir organın kayıp yerinden çok, derin bir yara izini andırıyordu.</p>
<p>&mdash; Sen Andoryan değilsin. Neden onların kılığına bürünmek gereğini duydun? Atılgan yine sarsıldı. Çekov:</p>
<p>&mdash; Dört numaralı koruyucu kalkan çöktü, dedi.</p>
<p>Körk:</p>
<p>&mdash; Bütün güverteler, hasar kontrol uygulaması, dedJ.</p>
<p>Sonra Thelev'e döndü:</p>
<p>&mdash; Şu gemi fazer silâhları taşıyor. Bizden daha süratli, fakat silâhlarımıza karşı hiç bir şey yapamaz.</p>
<p>Thelev sadece gülümsedi.</p>
<p>&mdash; Henüz isabet ettirebildiniz mi, Kaptan? Atılgan bu kez daha şiddetle sarsıldı. Çekov:</p>
<p>&mdash; Üç numaralı kalkan zayıflıyor, dedi. Yedek gücü oraya çevireyim mi?</p>
<p>Bu çatışmayla bir kazançları olmayacaktı. Savaş, böyle yıpratma şeklinde sürerde, Atılganın kaybedeceği kaçınılmaz bir gerçekti. Ayrıca, dikkate almaları gereken uzaydaki görevleri vardı.</p>
<p>&mdash; Makine dairesi, kaptanınız konuşuyor. Fazer bankaları dışında, geminin iskele tarafındaki bütün gücü kesin. İşaretim üzerine, sancak tarafındaki güç de kesilecek. Tamam.</p>
<p>Yine Thelev'e döndü:</p>
<p>&mdash; Kimsin?</p>
<p>&mdash; Cevabını kendiniz bulun, Kaptan. Yaşayacak fazla vaktiniz kalmadı.</p>
<p>&mdash; Sen, ameliyatla Andoryan kılığına girmiş bir casussun. Elçiler grubunun içine, kargaşalık çıkarmak ve bu saldırıyı hazırlamak için yerleştirildin.</p>
<p>&mdash; Bunlar sadece düşünceleriniz, Kaptan. Gemi yine sarsıldı. Çekov:</p>
<p>&mdash; Üç numaralı kalkan tahrip oldu, efendim, dedi.</p>
<p>&mdash; Makine dairesi, sancak tarafındaki gücü kesin. Bütün güverteler. İleri bir emre kadar durumunuzu bozmayın.</p>
<p>Kontrol odasının ışıkları söndü. Şimdi sadece kontrol panolarının hafif ışıklarından ve yıldızların ekranlardaki parıltısından başka aydınlık yoktu.</p>
<p>Yarı aydınlıkta, Thelev'in yüzündeki şaşkın ifadeyi görmek mümkündü.</p>
<p>&mdash; Ne yapıyorsunuz?</p>
<p>&mdash; Sen düşün bu kez. Çekov:</p>
<p>&mdash; Sürüklenmeye başlıyoruz, Kaptan, dedi. Gemiyi rotasında tutacak mıyım?</p>
<p>&mdash; Hayır. Fazerlerinizin başında bekleyin, Mister Çekov.</p>
<p>&mdash; Emredersiniz, efendim. Fazerler hazır bekliyor.</p>
<p>Ekranda yine parlak bir ışık göründü, yavaşladı, duraklar gibi oldu. Körk, biraz eğilerek dikkatle baktı.</p>
<p>&mdash; Sadece dolaışıyor, efendim. Körk:</p>
<p>&mdash; Bizi inceliyor, dedi. Ölüyüz... Tahmin ettiği kadarıyle. Hiç bir kaptan gemisini böyle bir durumda hareketsiz bırakmaz, özellikle gemisinde çok değerli konuklar varken... Sözün kısası, onların böyle düşünmesini umuyorum.</p>
<p>&mdash; Menzil gittikçe kısalıyor. Yarı ışık hızı.</p>
<p>&mdash; Ateş etmeyin.</p>
<p>&mdash; Hâlâ yaklaşıyor... Menzil yüz bin kilometre... Fazerler hedef üzerinde kilitlendi...</p>
<p>&mdash;&mdash; Ateeeş!</p>
<p>Ekran üzerindeki ışıklı nokta birden pırıl pırıl yandı.</p>
<p>Çekov sevinçle haykırdı:</p>
<p>&mdash; Onu yakaladık!</p>
<p>&mdash; Teğmen Uhura, bir mesaj gönderin. Eğer teslim olmak isterlerse...</p>
<p>Kaptanın sözü, ekranda büyük bir parlama görününce yarıda kesildi. Herkes, elinde olmayarak başını eğdi, çünkü ışık insanın gözünü kör edecek kadar parlaktı. Körk, tekrar ekrana baktığı zaman ekranın, yıldızlar dışında bomboş olduğunu gördü. Thelev:</p>
<p>&mdash; Teslim olamazlardı, Kaptan, dedi. Gemi, kendi kendisini tahrip etmek emrini almıştı.</p>
<p>&mdash; Teğmen Uhura, Yıldız filosu komutanlığını arayıp, elimizde bir tutuklu olduğunu bildirin. Thelev:</p>
<p>&mdash; Yalnız geçici olarak, Kaptan, dedi. Anlıyorsunuz ya, ben de canlı olarak ele geçmemek emrini aldım. Yavaş etki gösteren bir zehir... tamamen acısız ve bilinen bir panzehiri yok. On dakikalık bir ömrüm kaldı.</p>
<p>Körk, güvenlik personeline döndü. Sert sesle:</p>
<p>&mdash; Onu revire götürün, dedi.</p>
<p>Jozef ve güvenlik personeli Thelev'in yanına geldiler ve onu asansöre doğru itelediler. Asansörün kapısına ulaştıklarında, Thelev, birden midesini tutarak yere diz üstü çöktü.</p>
<p>İfadesiz bir sesle:</p>
<p>&mdash; Yanlış... hesapladığım... muhakkak... dedi.</p>
<p>Yüz üstü düştü ve kımıldamadan kaldı. Körk yorgun bir tavırla ayağa kalktı.</p>
<p>&mdash; Demek böyle, dedi. Onu otopsi için morga kaldırın. Mister Çekov, komutayı alın.</p>
<p>Körk, ameliyat odasına gitti. Oda boştu, aletler tertemiz bir şekilde yerlerinde duruyordu. Biraz sonra Makkoy, revir kısmından çıkıp ameliyat odasına girdi. Doktor da Körk kadar yorgun ve bitkin görünüyordu.</p>
<p>&mdash; Ne haber, Doktor?</p>
<p>&mdash; Gemiyi sarsmaktan vazgeçtin mi artık?</p>
<p>&mdash; Sarek... Spak... Nasıllar?</p>
<p>&mdash; Çok hassas bir ameliyat yapan bir doktora çok güçlükler çıkartmış olduğunu söylemekte bir sakınca görmüyorum...</p>
<p>&mdash; Doktor!</p>
<p>Revirin kapısı açıldı ve Amanda göründü.</p>
<p>&mdash; Kaptan, dedi. İçeri gelebilirsiniz.</p>
<p>Körk, heyecanla Makkoy'un yanından geçti.</p>
<p>Revirde, Sarek ve Spak üç yataktan ikisinde yan yana yatıyorlardı. Her iki adamın da renklen soluk olmakla beraber tehlikeyi atlatmış görünüyorlardı. Amanda mutlu bir tavırla Sarek'in yatağına oturdu.</p>
<p>Makkoy'un sesi Körk'ün arkasından duyuldu:</p>
<p>&mdash; Şu keçi gibi inatçı Volkan dayanıklılığı olmasaydı, onları kurtarmam mümkün olamazdı.</p>
<p>&mdash; Bazı doktorlar son derece şanslı olurlar...</p>
<p>Spak:</p>
<p>&mdash;Kaptan, dedi. Yabancı geminin... Körk:</p>
<p>&mdash; Gemilerini yaraladık, dedi. Yakalanmamak için gemilerini kendileri tahrip ettiler. Doktor, Thelev'in cesedi laboratuvarına gönderildi. Çalışabilecek durumda olduğun zaman bir otopsi yapılmasını istiyorum.</p>
<p>Spak:</p>
<p>&mdash; Onun, genellikle Oryon diye anılan bir yaratık olduğunu göreceksiniz, Doktor, dedi. Bazı raporlara göre, Oryon kaçakçılarının oridyan'ı talan ettikleri bildiriliyor.</p>
<p>Körk sordu:</p>
<p>&mdash; Bize saldırmakla kazançları ne olabilirdi?</p>
<p>Sarek:</p>
<p>&mdash; Karşılıklı şüphe yaratmak ve belki de gezegenlerarası bir savaş çıkarmak. Körk başıyla evetledi.</p>
<p>&mdash; Bu arada Oryon tarafsız kalacak ve her iki tarafa da Dilityum temin ederek... Coridyan'ı talan etmeye devam edecekti.</p>
<p>Spak:</p>
<p>&mdash; Beni düşündüren, kullan'ılan enerjinin çok yüksek olmasıydı, dedi. Gerçeği analiz sırasında kavrayabildim. Kullanılan güç, bildiğimiz kadarıyla, bir yıldız gemisi tarafından kullanılamayacak kadar fazlaydı. Bunun tek nedeni olabilirdi... Gemi bir intihar saldırısı için hazırlanmıştı. Üslerine dönmek niyetinde olmadıkları nedeniyle, saldırı sırasında yüzde yüz güç kullanabiliyorlardı. Bunu neden daha önce kavrayamadığımı bir türlü anlayamıyorum.</p>
<p>Körk, Spak'a baktı.</p>
<p>&mdash; Başka bir düşünceniz var mıydı?</p>
<p>&mdash; Pek ihtimal vermemiştim. Körk, yorgun bir tavırla:</p>
<p>&mdash; Doğru, dedi. Fakat yine de teşekkür ederim.</p>
<p>Amanda:</p>
<p>&mdash; Peki, sen Sarek, dedi. Oğluna sen de teşekkür etmeyecek misin?</p>
<p>&mdash; Anlayamadım.</p>
<p>&mdash; Hayatını kurtardığı için. Sarek:</p>
<p>&mdash; Spak sadece mantığının emrettiği gibi davrandı, dedi. İnsan bir mantığa teşekkür edemez, Amanda.</p>
<p>Amanda birden kaskatı kesildi ve patladı.</p>
<p>&mdash; Mantık! Mantık! Şu mantık meselesinden artık usandım. Senin mantığın üzerindeki düşüncelerimi öğrenmek ister misin?</p>
<p>İki Volkanlı sanki ilk kez görüyorlarmış gibi Amanda'ya baktılar. Spak, babasına baktı ve sohbet ediyormuş gibi:</p>
<p>&mdash; Duygusal, değil mi? dedi.</p>
<p>&mdash; Her zaman böyleydi.</p>
<p>&mdash; Sahi mi? Peki, onunla neden evlendin? Sarek ciddî ve vakur bir tavırla:</p>
<p>&mdash; O zaman yapılacak en mantıklı hareket olduğunu düşünmüştüm, dedi.</p>
<p>Amanda, şaşkınlıkla baba oğula baktı. Körk, gülümsemekten kendini alamadı. Makkoy da tatlı tatlı sırıtıyordu. Onlardan yardım istemek için onlara doğru dönen Amanda, şaşırdı, sonra çaresiz olduğunu anladı. Yüzü birden geniş bir tebessümle aydınlandı.</p>
<p>Birden oda dönüyormuş gibi olunca, Körk, masanın kenarına tutundu. Makkoy, hemen Korkun yanına koştu, onu üçüncü yatağa doğru âdeta sürükledi.</p>
<p>Körk:</p>
<p>&mdash; Doktor... Aslında bir şeyim yok, dedi.</p>
<p>&mdash; Eğer, böylesine nazik davranan bir aile doktoruna itiraz edecek olursan, on gününü burada geçirmek zorunda kalırsın. Eğer zorluk çıkarmazsan iki gün sonra buradan taburcu olabilirsin.</p>
<p>Körk, çaresizlik içinde sesini çıkartamadı. Bu kez Spak, kalkıp oturdu.</p>
<p>&mdash; Eğer bir sakınca yoksa, Doktor, artık görevimin başına dönebilirim.</p>
<p>Makkoy, itiraz götürmeyen bir tavırla yatağı işaret etti:</p>
<p>&mdash; Halen, görevin başındasın Spak, Birinci Subay omuz silkti ve tekrar yatağa uzandı. Makkoy aman vermez bir ifadeyle inatçı üç hastasını süzdü. Körk:</p>
<p>&mdash; Doktor, dedi. Bizim durumumuzdan memnun olduğunu sanıyorum.</p>
<p>Spak, kaptanın sözüne katıldığını belirtti:</p>
<p>&mdash; Elbette, Kaptan. Onun böylesine mutlu olduğunu hiç görmemiştim. Makkoy:</p>
<p>&mdash; Kapayın çenenizi, diye emretti.</p>
<p>Uzun bir sessizlik oldu. Makkoy'un yüz ifadesi yavaş yavaş değişti, yüzüne gerçekten de mutlu bir ifade yayıldı.</p>
<p>Amanda'ya:</p>
<p>&mdash; Ne dersiniz buna? diye sordu. Nihayet son sözü ben söyleyebildim!</p>
<p>&nbsp;</p>
</body>
</html>