<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <div class="WordSection14">
    <h2>5</h2>

    <p class="Balk40"><a id="bookmark6"><b><span>NEW YORK</span></b></a></p>

    <p><span class="Gvdemetni20"><span>Bir erkek sesiyle kendine gelip gözlerini kırpıştırdı.</span></span></p>

    <p><span class="Gvdemetni20"><span>Yoğun bakım ünitesindeki bir yataktaydı. Temiz, yeşil önlük giymiş, mavi bandanalı ve neşeli yüzlü bir doktor üzerine eğilip nabzını tuttu.</span></span></p>

    <p><span class="Gvdemetni20"><span>"Hoş geldiniz Carla. Uyanmanızı umutla bekliyorduk."</span></span></p>

    <p><span class="Gvdemetni20"><span>Bir hemşire gelip her iki koluna takılı tüpleri kontrol etti; te­pesinde bir elektronik monitör göz kırpıp duruyordu. Carla ken­dini şaşkın, sersemlemiş hissediyor, alnında dağlama demirine benzer bir acı duyuyordu.</span></span></p>

    <p><span class="Gvdemetni20"><span>Doktor, "Beni duyabiliyor musunuz?" diye sordu.</span></span></p>

    <p><span class="Gvdemetni20"><span>"E ... Evet. Neredeyim?"</span></span></p>

    <p><span class="Gvdemetni20"><span>"Mount Sinai Hastanesi'nde. Nasılsınız?"</span></span></p>

    <p><span class="Gvdemetni20"><span>"Köreltiri bir baş ağrısı dışında, şaşkın."</span></span></p>

    <p><span class="Gvdemetni20"><span>Doktor genç kadının elini okşarken göz kırptı. "Demek işit­mede sorun yok, en azından öyle umuyoruz," dedi. "Hayatta kaldığınız için çok talihlisiniz küçük hanım."</span></span></p>

    <p><span class="Gvdemetni20"><span>"Neler oluyor, ne oldu?.." Kollarında ve ellerinde, serum iğ­nelerinin batırıldığı yerlerdeki minik çürükleri gördü.</span></span></p>

    <p><span class="Gvdemetni20"><span>"Oraya da geleceğiz. Ama önce kendinizi nasıl hissettiğinizi öğrenmem lazım. Başınızın neresi ağrıyor? Her tarafı mı yoksa sadece şakaklar mı?"</span></span></p>

    <p><span class="Gvdemetni20"><span>Carla ovuşturmak için elini kaldırınca başına sarılı bandajları hissetti. "Burası... Tam burası."</span></span></p>

    <p><span class="Gvdemetni20"><span>"Herhangi bir yerinizde başka bir ağrı, sızı ya da görüntüde bulanıklık?"</span></span></p>

    <p><span class="Gvdemetni20"><span>"San... Hayır, yok."</span></span></p>

    <p><span class="Gvdemetni20"><span>Doktor iki parmağını kaldırdı, elini Carla'nın yüzünün iki ka­rış ötesinde sağdan sola hareket ettirirken genç kadının gözlerini izledi. "Gözlerinizle parmaklarımı takip etmeye çalışın. Kaç par­mak görüyorsunuz?"</span></span></p>

    <p><span class="Gvdemetni20"><span>"İki."</span></span></p>

    <p><span class="Gvdemetni20"><span>“Ya şimdi?"</span></span></p>

    <p><span class="Gvdemetni20"><span>“Dört."</span></span></p>

    <p><span class="Gvdemetni20"><span>Doktor daha sonra ışıklı bir aletle Carla'nın kulaklarını mua­yene etti, ardından da eline stetoskopunu aldı.</span></span></p>

    <p><span class="Gvdemetni20"><span>Genç kadın göğsünde soğuk çeliğin temasını hissetti. “Lütfen, bana ne olduğunu söyler misiniz?"</span></span></p>

    <p><span class="Gvdemetni20"><span>“Siz ne hatırlıyorsunuz?"</span></span></p>

    <p><span class="Gvdemetni20"><span>“Jan arabamızın yanında duruyordu... Sanki... Sanki birden alev aldı. Sonra bir patlama oldu."</span></span></p>

    <p><span class="Gvdemetni20"><span>“Başka?"</span></span></p>

    <p><span class="Gvdemetni20"><span>Carla başındaki zonklamanın biraz azaldığını hissetti. “Ondan sonrakiler biraz bulanık."</span></span></p>

    <p><span class="Gvdemetni20"><span>Doktor alışkın gözlerle Carla'nın sağ kolundaki bir dizi eski ve ince yaraları inceledi, ama bir şey söylemedi. “Uçan şarapnel parçalarından ufak tefek yaralarınız var, ama hiçbiri ciddi değil; birkaç çürük, bir de sarsıntı. Dört gündür buradasınız."</span></span></p>

    <p><span class="Gvdemetni20"><span>“Ciddi misiniz?"</span></span></p>

    <p><span class="Gvdemetni20"><span>“Bilinciniz gelip gidiyordu, ama çoğunlukla yarı baygındınız."</span></span></p>

    <p><span class="Gvdemetni20"><span>Carla zaman kavramını tümüyle yitirmişti. Patlamanın şid­detini, korkunç</span></span> <span class="Gvdemetni2talik"><span>gümbürtüyü</span></span> <span class="Gvdemetni20"><span>anımsıyor, alev alev yanan otomobi­lin yanından sürüklenerek uzaklaştırılmasını ve ambulans siren­lerinin durmak bilmez çığlıklarını yarım yamalak hatırlıyordu, fakat ondan sonra kendinden geçmişti ve her şey birbirinden kopuk, bir hayal dünyasından çıkıp gelmiş gibiydi. “Jan nerede? Güvende mi?.." Gırtlağı kuru, sesi kısıktı.</span></span></p>

    <p><span class="Gvdemetni20"><span>Doktor muayenesini bitirdi, çizelgeye bir şeyler karalayıp ya­tağın ayakucuna astı. Sanki soruyu duymamış ya da duymazdan gelmiş gibiydi.</span></span></p>

    <p><span class="Gvdemetni20"><span>“Önümüzdeki günlerde vücudunuzda ciddi bir hasar kalma­dığından emin olmak istiyoruz. Kalmamışsa, sizi taburcu ede­rim. İyi haber, yapılan taramalarda vücudunuzda herhangi bir iç kanamaya rastlamamış olmamız."</span></span></p>

    <p><span class="Gvdemetni20"><span>“Ha... Hamileyim.”</span></span></p>

    <p><span class="Gvdemetni20"><span>“Biliyoruz. Doktorunuzla görüştük. Çantanızda ondan bir mektup bulduk."</span></span></p>

    <p><span class="Gvdemetni20"><span>“Bebeğim iyi mi?"</span></span></p>
  </div>

  <div class="WordSection15">
    <p class="MsoNormal"><span class="Gvdemetni20"><span>"Şimdilik her şey yolunda görünüyor Carla. Daha sonra yine konuşuruz ama şu anda sizinle konuşmak isteyen biri var."</span></span></p>

    <p><span class="Gvdemetni20"><span>Doktorla hemşire çıktıktan sonra kapı açıldı ve içeriye baba­annesi girdi.</span></span></p>

    <p><span class="Gvdemetni20"><span>Carla'nın sınıf arkadaşları Baize Joran'a "Son Hippi" adını takmıştı - Woodstock'ta bulunmuştu, keyfi yerinde olduğu za­man o eski renkli kaftanları giyiyor, ya da bazen burnuna elmas bir çivi takıyordu.</span></span></p>

    <p><span class="Gvdemetni20"><span>73'üne merdiven dayamış, günde yarım paket bitki özlü siga­ra içen, hafif ev işi dışında pek hareket etmeyen ve şarap şişesiy­le iyi geçinen bir kadın için harika görünüyordu.</span></span></p>

    <p><span class="Gvdemetni20"><span>Oysa bugün sanki bir haftadır uyumamış gibi bitkindi. Kır saçları her zamankinden dağınıktı, üstelik makyaj da yapmamış­tı. Yüzü kül renginde, gözleri ağlamaktan kızarmış.</span></span></p>

    <p><span class="Gvdemetni20"><span>Kollarını Carla'ya doladı ve sımsıkı sarıldı, ikisi de diğerini bırakmak istemiyor gibiydi, Carla, Baize'in o bilindik kokusun­da -Elizabeth Arden parfüm ve bitki özlü sigaraların belli belir­siz aroması- boğuluyordu.</span></span></p>

    <p><span class="Gvdemetni20"><span>"Jan nerede?"</span></span></p>

    <p><span class="Gvdemetni20"><span>Hâlâ torununun elini tutmuş babaanne geri çekilirken yü­zündeki ifade her şeyi açıklıyordu. "Kurtulamadı, Carla. Ben... Maalesef kurtulamadı."</span></span></p>

    <p><span class="Gvdemetni20"><span>Genç kadın başını çevirdi ve soluk almakta zorlandı. Gerçek, bir kurşun gibi, yanında bir inanamama ve üzüntü seliyle bir­likte çarptı. Lakin öfke yoktu, henüz yoktu. Öfke, daha sonranın işiydi. "Oh, aman Tanrım."</span></span></p>

    <p><span class="Gvdemetni20"><span>Baize, Carla'nın her iki elini de sımsıkı kavradı.</span></span></p>

    <p><span class="Gvdemetni20"><span>"Buraya senin için geldim. Hep yanındayım tatlım. Seni bu­raya getirdikleri andan beri kapının önünden ayrılmadım."</span></span></p>

    <p><span class="Gvdemetni20"><span>Carla soluk almakta hâlâ zorlanıyor, göğsü sıkışıyordu ve be­deninde hangi güç kırıntısı kalmışsa, o da o anda akıp gitmiş gibiydi. Gerçekten sevdiği, hayatında önem verdiği tek erkeği yitirmişti. Yüreği dipsiz bir çukurdan düşüyor gibiydi.</span></span></p>

    <p><span class="Gvdemetni20"><span>Baize ellerini bırakmadan, yumuşakça, "Konuşmak ister mi­sin Carla?" dedi.</span></span></p>

    <p><span class="Gvdemetni20"><span>“Ne istediğimi bilmiyorum." Ağlamak istiyor, ama nedense beceremiyordu; zihni sanki derin dondurucuda gibiydi.</span></span></p>

    <p><span class="Gvdemetni20"><span>“Keşke Dan hâlâ burada olsaydı. Böyle durumlarda yardımcı olması için öyle birine çok gerek var. Her zaman o kadar becerik­li, öylesine güçlüydü ki. Kendimi zavallı hissediyorum."</span></span></p>

    <p><span class="Gvdemetni20"><span>Baize elbisesinin yeninden çıkardığı kâğıt mendille gözlerini kuruladı. “Kurtarmak için çok uğraştılar. Dediklerine göre pat­lamanın gücünden çok etkilenmiş. Acil ünitesinde bir saat daya­nabildi. Hâlâ inanamıyorum."</span></span></p>

    <p><span class="Gvdemetni20"><span>Carla konuşamadan babaannesine bakıyordu. Jan ölmüştü. Jan ölmüştü ama o hayattaydı.</span></span></p>

    <p><span class="Gvdemetni20"><span>“Tatlım, neden bana bebekten bahsetmedin?"</span></span></p>

    <p><span class="Gvdemetni20"><span>“Biz... Biz de yeni öğrendik." Istırabın, ani ve dizginlenemez bir özlemin pençesinde birden kendini kaybeder gibi oldu. Yataktan doğrulmaya davrandı. “Jan'ı görmek istiyorum.</span></span> <span class="Gvdemetni2talik"><span>Hemen şimdi, şu anda</span></span> <span class="Gvdemetni20"><span>görmek istiyorum. Söyle onlara beni morga götür­sünler."</span></span></p>

    <p><span class="Gvdemetni20"><span>Baize torununu durdurdu. “Cenaze töreni dün sabahtı Carla."</span></span></p>

    <p><span class="Gvdemetni20"><span>“Jan gömüldü mü?"</span></span></p>

    <p><span class="Gvdemetni20"><span>“Paul törenin bekletilmemesini daha doğru buldu. Abisini bir an önce gömmeyi tercih etti. Senin ne zaman kendine geleceğini kestiremiyorduk."</span></span></p>

    <p><span class="Gvdemetni20"><span>Carla yumruğunu ağzına götürürken gözleri yeniden yaşar­mıştı. Vücudunun her noktası acıdan haykırıyordu. Vedalaşma fırsatı bile bulamamıştı.</span></span></p>

    <p><span class="Gvdemetni20"><span>Baize elini daha güçlü sıktı. “Törene o kadar çok kişi katıldı ki. Paul yıkılmıştı. Sen kendine gelir gelmez haber vermemi is­tedi."</span></span></p>

    <p><span class="Gvdemetni20"><span>Carla çarpılmıştı, konuşamıyordu.</span></span></p>

    <p><span class="Gvdemetni20"><span>“Önümüzdeki haftalar, aylar senin için kolay olmayacak ha­yatım. Ama güçlü olmak zorundasın. Bebeğin için. Jan da güçlü olmanı isterdi."</span></span></p>

    <p><span class="Gvdemetni20"><span>“Ne... Polis ne diyor?"</span></span></p>

    <p><span class="Gvdemetni20"><span>“Benimle de konuştular, ama onlara anlatacak pek bir şeyim yoktu, zaten açıklama da yapmadılar. Ama konserde bir sürü VIP vardı. Belediye başkanı ve birçok önemli yabana. Gazeteler </span></span><span>terörist bombasından bahsediyor. Bir karışıklık olduğunu, bu patlamadan kim sorumluysa yanlış insanı seçtiğini yazıyorlar."</span></p>
  </div>

  <div class="WordSection16">
    <p><span class="Gvdemetni20"><span>“Bomba?”</span></span></p>

    <p><span class="Gvdemetni20"><span>"Polis henüz ne doğruladı ne de yalanladı. Ama bana mantık­lı geliyor. Jan'ı kim, neden bile bile öldürmek istesin ki?"</span></span></p>

    <p><span class="Gvdemetni20"><span>Carla, midesinde öğürtücü bir boşlukla, gözlerini pencereye çevirdi. Daha önce titrerken, şimdi şiddetle sarsılmaya başlamış­tı. Elini aşağıya indirdi, içinde bebeğinin büyümeye çalıştığı kar­nını sıvazladı. Keyifli olması gerekirdi, oysa içinde şimdi sadece mutsuzluktan başka hiçbir duygu yoktu. "Ben... Tüm bu olanla­ra inanamıyorum”</span></span></p>

    <p><span class="Gvdemetni20"><span>"Hiçbirimiz inanamıyoruz. Bütünüyle mantıksız.”</span></span></p>

    <p><span class="Gvdemetni20"><span>Kapı açıldı ve bandanalı doktor eşikte belirdi. "Bağışlayın, Mrs. Joran, ama Carla'ya sormam gereken bir soru var."</span></span></p>

    <p><span class="Gvdemetni20"><span>Yatağın yanına gelip Carla'nın sağ bileğini tuttu, parmakları­nın ucuyla genç kadının bir dizi ince, belli belirsiz kabarık yara izlerine dokundu. "Bunlar ne zamandan kalma?"</span></span></p>

    <p><span class="Gvdemetni20"><span>Cevabı Baize verdi: "Uzun zaman önceden. Carla 11 yaşın­dayken. Neden sordunuz, bir şey mi var?"</span></span></p>

    <p><span class="Gvdemetni20"><span>"Sadece mesleki merak. Bir süre mikro cerrahide çalışmıştım. Tam olarak ne olmuştu?"</span></span></p>

    <p><span class="Gvdemetni20"><span>Baize durakladı. "Bir... Bir kaza. Carla kolunu kırık cama çar­parak kötü şekilde kesmişti.”</span></span></p>

    <p><span class="Gvdemetni20"><span>Doktor genç kadının bileğini bırakırken hafifçe gülümsedi. "Harika bir iş. Bunu yapan cerrah çok başarılı çalışmış."</span></span></p>

    <p><span class="Gvdemetni20"><span>Kapıya yöneldi. "Sözünüzü kestiğim için özür dilerim. Ama yapılması gereken bazı testler var, onun için torununuz bize la­zım Mrs. Joran." Carla'yla göz göze geldi. "Jan'dan haberiniz var mı?”</span></span></p>

    <p><span class="Gvdemetni20"><span>"Evet.” O dağlama demirinin sızısını yeniden hissetti.</span></span></p>

    <p><span class="Gvdemetni20"><span>"Kötü haber vermeden önce hep hastanın birkaç gün ken­dine gelmesini beklemeyi tercih ederiz. Bu dediğim her zaman mümkün olmuyor. Elimizden gelen her şeyi yaptık. Sizin için teselli olacak mı bilmem ama Jan hiçbir şey hissetmedi. Buraya getirdikleri zaman bilinci kapalıydı, hiç açılmadı. Gerçekten çok üzgünüm."</span></span></p>

    <p><span class="Gvdemetni20"><span>Carla bir şey söylemedi. Herhangi bir şeyi değiştirebilecek bir şey söyleyemeyecekti. Kendini kırılgan hissediyordu. Sanki ayaklarının altında her an kırılarak onu buz gibi suya düşürecek ince bir buz tabakası varmış gibi.</span></span></p>

    <p><span class="Gvdemetni20"><span>Kapı kapandı; doktor gitmişti.</span></span></p>

    <p><span class="Gvdemetni20"><span>O akşamüstü, Midtown Kuzey Mıntıkası'ndan iki polis de­dektifi ifadesini almaya geldi.</span></span></p>

    <p><span class="Gvdemetni20"><span>Ellilerinde görünen, ağzı pahalı beyaz dişlerle dolu olanın adı Soames'tu.</span></span></p>

    <p><span class="Gvdemetni20"><span>İkinci dedektifin, Reilly'nin karmakarışık kızıl saçları, kaslı kolları vardı, otuzlarında olmalıydı.</span></span></p>

    <p><span class="Gvdemetni20"><span>Jan'ın işini, düşmanı veya borcu olup olmadığını, örgütlü suçla veya bir terör grubuyla herhangi bir ilişkiye girip girmedi­ğini, giren kimse tanıyıp tanımadığını sordular.</span></span></p>

    <p><span class="Gvdemetni20"><span>Jan hakkında böyle sorular sormak saçma geliyordu ama de­dektifler Jan hakkında bilinecek ne varsa öğrenmenin peşindey­di. Ciddi adamlardı, ona nazikçe ve anlayışla sorular soruyor, notlar alıyorlardı, fakat her ikisi de patlamanın nedeni konusun­da şaşkındı.</span></span></p>

    <p><span class="Gvdemetni20"><span>"Bomba mıydı?"</span></span></p>

    <p><span class="Gvdemetni20"><span>"Evet hanımefendi, bombaydı. Volvo'nuzun altına döşenmiş bir boru bombası."</span></span></p>

    <p><span class="Gvdemetni20"><span>"Oraya nasıl gelmiş?"</span></span></p>

    <p><span class="Gvdemetni20"><span>"Henüz hiçbir fikrimiz yok. Oraya bilerek de yerleştirilmiş olabilir, başka bir arabaya takıldıktan sonra yuvarlanıp tesadü­fen sizin arabanızın altına gelmiş de olabilir. Daha fazla ipucuna ulaşmadan nasıl patlatıldığını henüz söyleyemiyoruz."</span></span></p>

    <p><span class="Gvdemetni20"><span>"Babaannem gazetelerin bir kimlik karışıklığından söz ettiği­ni anlatmıştı."</span></span></p>

    <p><span class="Gvdemetni20"><span>Dedektiflerden yaşlı olanı, Beyaz Diş, ellerini açtı. "Gerçekten de bu söylediğiniz şimdiye kadar düşünebildiğimiz tek mantıklı cevap. O gece konserde l5O'yi aşkın VIP ve yabancı konuk vardı. İçlerinden her biri saldırının hedefi olabilirdi."</span></span></p>

    <p><span>"Hiç ipucunuz yok mu?"</span></p>

    <p><span class="Gvdemetni20"><span>Kızıl Saç parmaklarını saçlarından geçirdi. "Yok denebilir</span></span></p>

    <p class="MsoNormal"><span class="Gvdemetni20"><span>Mrs. Lane. Gözden geçirmemiz gereken bir sürü geçmiş var. Bu da zaman alacak. Sizinle bir daha konuşmamız gerekebilir. Bu arada, herhangi bir nedenle eyalet ya da ülke sınırları dışına çık­manız gerektiğinde bizi haberdar ederseniz seviniriz."</span></span></p>

    <p><span class="Gvdemetni20"><span>"Neden?"</span></span></p>

    <p><span class="Gvdemetni20"><span>"Hanımefendi, eşinizin ölüm nedeni ve karşımızda kimlerin olduğunu öğreninceye kadar güvende olduğunuzdan emin ol­mak istiyorum. Onun için, kuşkulu bir telefon gelir, ya da kendi­nizi ne şekilde olursa olsun herhangi bir tehlikede hissederseniz zaman geçirmeden bizi arayın."</span></span></p>

    <p><span class="Gvdemetni20"><span>Sonunda kartvizitlerini bırakarak gittikleri zaman Carla yal­nız kaldı.</span></span></p>

    <p><span class="Gvdemetni20"><span>Kendini bitkin hissediyor, bedeni gerilime ve şokun artçı dalgalarına tepki verdikçe, sanki duyuları kepenk indiriyormuş gibi, vücudunun her noktası yorgunluktan kıvranıyordu.</span></span></p>

    <p><span class="Gvdemetni20"><span>Ellerine baktı - elleri battaniyenin köşesini uyuşukça katlayıp açıyor, katlayıp açıyordu.</span></span></p>

    <p><span class="Gvdemetni20"><span>Önemli olan hayatta kalmaktı, biliyordu. Bebeği için bugün­lerden geçecekti. Yapması gereken ne varsa onu yapacaktı.</span></span></p>

    <p><span class="Gvdemetni20"><span>Gece yarısından hemen önce bir hemşire tansiyonunu ölçtü ve ona hafif bir uyku ilacı verdi. Carla ondan sonra gözlerini ka­pattı, zihni incecik perdenin gerçekle düşleri birbirinden ayırdığı yerlerde oyalanıyordu.</span></span></p>

    <p><span class="Gvdemetni20"><span>Orada, uykunun eşiğinde yatarken kapalı gözlerinin ardında çılgın, kopuk kopuk bir film tıkırdıyordu.</span></span></p>

    <p><span class="Gvdemetni20"><span>Carnegie Mews otoparkı, gülümseyerek ona doğru yürüyen bir Jan, patlama, beyaz, semavi bir ışık; kocaman ve üzgün göz­lerini kaldırmış ona bakan, küçük, sıska bir oğlan; bir kadının Carla'ya doğru uzattığı narin eli. Karanlık bir odada sallanan par­lak bir ampul. Soğuk bir kış gecesinde ormana düşen kar taneleri.</span></span></p>

    <p><span class="Gvdemetni20"><span>Görüntüler ırak bir dünyadan gelmişçesine, hayaletler gibi süzülüyordu.</span></span></p>

    <p><span class="Gvdemetni20"><span>Hıçkırdığının bilincinde, anne karnının sıcaklığını arayan bir çocuk gibi, bacaklarını çekti, ellerini cenin pozisyonunda dizle­rinin arasına soktu, sonunda kendini uykunun kadife kollarına terk etti.</span></span></p>
  </div>

  <p><span><br /></span></p>

  <div class="WordSection17"></div>
</body>
</html>
