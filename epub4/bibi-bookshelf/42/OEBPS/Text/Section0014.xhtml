<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <div class="WordSection23">
    <p><span><b><br /></b></span></p>

    <h2><span><b>15</b></span></h2>

    <p><span>"Annemin günlüğünü nerede buldunuz?"</span></p>

    <p><span class="Gvdemetni20"><span>"Açıkladığımı sanıyordum. Bulunduğunda, senin üzerindey­di. Günlük ve gümüş dolar."</span></span></p>

    <p><span class="Gvdemetni20"><span>"Nerede bulunduğumda?"</span></span></p>

    <p><span>"Kampın altı kilometre uzağında, terk edilmiş bir köyün so­kaklarında başıboş dolaşırken. Günlüğü sonuna kadar okudun mu?"</span></p>

    <p><span>"Okudum. Beni kim buldu?"</span></p>

    <p><span class="Gvdemetni20"><span>"Bölgede keşif görevine çıkmış özel NATO birlikleri."</span></span></p>

    <p><span class="Gvdemetni20"><span>"Başımdan geçenleri onlara anlatmış mıyım?"</span></span></p>

    <p><span class="Gvdemetni20"><span>"Hemen değil. Top ateşinin şokunda, büyük bir travmanın</span></span> <span>etkisinde ve hipotermia halindeymişsin."</span></p>

    <p><span class="Gvdemetni20"><span>"Kamp saldırıya mı uğramış?"</span></span></p>

    <p><span class="Gvdemetni20"><span>"Evet, seni buldukları gün."</span></span></p>

    <p><span class="Gvdemetni20"><span>"Luka'ya ne oldu?"</span></span></p>

    <p><span class="Gvdemetni20"><span>"Hiçbir fikrim yok Carla. Ama kampın arandığını ve kimse­nin bulunmadığını biliyorum. Eminim Baize sana daha fazlasını anlatabilir."</span></span></p>

    <p><span class="Gvdemetni20"><span>Genç kadın koltuğuna yığıldı. "Bunları... Tüm bunları ben­den bunca yıl sakladı."</span></span></p>

    <p><span class="Gvdemetni20"><span>"Baize benim talimatımla sustu."</span></span></p>

    <p><span class="Gvdemetni20"><span>"Neden?"</span></span></p>

    <p><span class="Gvdemetni20"><span>"Belleğini tetikleme riskini alamazdım. Baize seni seviyor ve ona söylediklerimi yaptı. Susması bile ağır bir bedele mal oldu."</span></span></p>

    <p><span class="Gvdemetni20"><span>"Ne demek istiyorsunuz?"</span></span></p>

    <p><span class="Gvdemetni20"><span>Dr. Leon yumuşak bir sesle, "Bana kalırsa, bunu açıklamayı Baize'e bırakalım," dedi. "Ne düşünüyorsun Carla? Neler hisse­diyorsun?"</span></span></p>

    <p><span class="Gvdemetni20"><span>"Şu anda pek düşünemiyorum. Hâlâ sersem gibiyim."</span></span></p>

    <p><span class="Gvdemetni20"><span>"Başa çıkabiliyor musun?"</span></span></p>

    <p><span class="Gvdemetni20"><span>"Hayır, çıkamıyorum. Bu kadar dehşeti okuduktan sonra çı­kamıyorum."</span></span></p>

    <p><span class="Gvdemetni20"><span>"İnsanın başka insanlara bu kadar kötülük yapmasının akıl </span></span><span>almaz olduğunu kabul ediyorum. Annenin vatanında o ka­dar çok insan öldürüldü, o kadar çok insan işkenceden geçti ki. Erkekler, kadınlar, çocuklar. Korkunç bir vahşet. Nazilerin Yahudileri kitlesel olarak öldürmelerinden bu yana, eşine rast­lanmayacak bir katliam."</span></p>
  </div>

  <div class="WordSection24">
    <p><span class="Gvdemetni20"><span>Genç kadın gözlerini doktora çevirdi. “Ne hissettiğimi sordu­nuz. Öfke duyuyorum. Ve utanç."</span></span></p>

    <p><span class="Gvdemetni20"><span>“Neden utanç?"</span></span></p>

    <p><span class="Gvdemetni20"><span>“Bunca zamandır annemi, babamı ve Luka'yı unutabilmenin utancı."</span></span></p>

    <p><span class="Gvdemetni20"><span>“Senin kabahatin yok, bu sadece zihninin olanlarla başa çıka­bilmek için geliştirdiği bir savunma. Ama hatırlamaya başlıyor­sun değil mi? Yavaş yavaş geri geliyor."</span></span></p>

    <p><span class="Gvdemetni20"><span>“Evet. Resimler. Anılar. Bazıları berrak, bazıları biraz bulanık, sisli."</span></span></p>

    <p><span class="Gvdemetni20"><span>“Önümüzdeki günler ve haftalarda böyle olacak. Anılarının keskinleşeceğinden eminim. Buna hazırlıklı olman gerek. Her adımında yardım etmek için yanında olacağım."</span></span></p>

    <p><span class="Gvdemetni20"><span>Gözlüğünü çıkardı, baş ve işaretparmaklarıyla gözlerini ovuşturdu.</span></span></p>

    <p><span class="Gvdemetni20"><span>“Bütün bunlar çok fazla gelir ya da herhangi bir an benimle konuşmak istersen, sakın unutma, haftanın yedi günü, günün 24 saati telefonun ucundayım."</span></span></p>

    <p><span class="Gvdemetni20"><span>“Şavik'le Arkov'a ne oldu?"</span></span></p>

    <p><span class="Gvdemetni20"><span>“Öldüklerinin iddia edildiği bir sürü rapor okudum. Bir de kendilerine yeni kimlikler edinip, ortadan kaybolduklarını söy­leyenler var. Söylemesi acı, ama yakalanıp cezalandırılmayan o kadar çok küçük oyuncu var ki."</span></span></p>

    <p><span class="Gvdemetni20"><span>Gözlüğünü burnunun üzerine itti.</span></span></p>

    <p><span class="Gvdemetni20"><span>“Şavik'in yanına çağrılmanla ilgili herhangi bir şey hatırlıyor musun? Sana ne söylediği ya da yaptığını? Sana zarar verip ver­mediğini?"</span></span></p>

    <p><span class="Gvdemetni20"><span>“Hayır. Hiçbir şey. Tam bir boşluk."</span></span></p>

    <p><span class="Gvdemetni20"><span>“Elbette, sana fiziksel ya da cinsel saldırıda bulunduğunu ka­bul etmemiz için bir sürü neden var."</span></span></p>

    <p><span class="Gvdemetni20"><span>Carla irkildiğini hissetti.</span></span></p>

    <p><span class="Gvdemetni20"><span>" Ama durumun bu tarafıyla beni gerçekten şaşırttığını söy­lemem gerek."</span></span></p>

    <p><span class="Gvdemetni20"><span>"Neden?"</span></span></p>

    <p><span class="Gvdemetni20"><span>"Örneğin, ilgilendiğim çocuk istismarcılarının hepsi daha önce, çocukken tacize uğramış. Yaşları kemale erip güce kavuş­tuklarında, çoğu zaman aynı travmayı bu kez güç sahibi olarak, tacizci olarak yeniden canlandırıyorlar.</span></span></p>

    <p><span class="Gvdemetni20"><span>"İstismar aynı oranda ters etki de yaratabiliyor. Tacizi hatırlamasalar bile, normal cinsel ilişki kurmakta güçlük çekiyorlar. Kendi cinsel organlarına bakamayan, karşı cinse ancak tümüyle giyindikten sonra sarılmaktan öteye geçemeyen hastalar biliyo­rum."</span></span></p>

    <p><span class="Gvdemetni20"><span>"Yani?"</span></span></p>

    <p><span class="Gvdemetni20"><span>"Sende bunlardan en ufak bir belirti yok. Ya belleğin saldırıyı bastırdı ya da zaten bir taciz olmadı."</span></span></p>

    <p><span class="Gvdemetni20"><span>"İyi ama bir şey olmadıysa neden bastırayım?"</span></span></p>

    <p><span class="Gvdemetni2talik"><span>"</span></span> <span class="Gvdemetni20"><span>Aklımı karıştıran da bu ya. Bir şeyler oldu, olduğundan emi­nim. Ama olan neydi, işte bu konuda hiçbir fikrim yok."</span></span></p>

    <p><span class="Gvdemetni20"><span>"Günlüğün eksik sayfaları. Onlarda ne yazılı olduğu hakkın­da bir tahmininiz var mı?"</span></span></p>

    <p><span class="Gvdemetni20"><span>"Hayır, yok."</span></span></p>

    <p><span class="Gvdemetni20"><span>Yaşlı doktor bir an düşündü. "Bana ilk gelişini hatırlıyorum."</span></span></p>

    <p><span class="Gvdemetni20"><span>"Neyi hatırlıyorsunuz?"</span></span></p>

    <p><span class="Gvdemetni20"><span>"Bu ülkeye geldikten aylar sonra bile hiç kimseyle, Baize ve Dan'le bile iletişim kuramıyordun. Odana saklanıyor, zehirlerin­den arınmaya çalışan bir bağımlı misali, top gibi kıvrılıp kalıyor­dun."</span></span></p>

    <p><span class="Gvdemetni20"><span>"Pek konuşmuyor muydum?"</span></span></p>

    <p><span class="Gvdemetni20"><span>"Hayır. Geçmişinden hiçbir şey hatırlamadığın gibi, hatırla­mak da istemiyordun, buna rağmen sürekli kâbus görüyordun. Bazı geceler haykırarak uyanırdın. Kolunu görüyorsun..."</span></span></p>

    <p><span class="Gvdemetni20"><span>Genç kadın yara izleriyle kaplı sol kolunu kaldırırken, Dr. Leon, "Bir seferinde elini şiddetle cama vurdun. Önemli bir ame­liyat gerektirecek kadar ciddi kesiklerin vardı. Sonra giderek sa­kinleştin," dedi.</span></span></p>

    <p><span class="Gvdemetni20"><span>"En azından artık son kâbuslarımın bir anlamı olduğunu biliyorum. Bir ara, çıldırmak üzere olduğumu düşünüyordum. Şimdi hangisi daha kötü, karar veremiyorum."</span></span></p>

    <p><span class="Gvdemetni20"><span>"Ne demek istiyorsun?"</span></span></p>

    <p><span>"Çıldırmak üzere olduğum duygusu mu, yoksa gerçeği bil­</span><span class="Gvdemetni20"><span>mek mi?"</span></span></p>

    <p><span class="Gvdemetni20"><span>Oturduğu koltuktan kalktı.</span></span></p>

    <p><span class="Gvdemetni20"><span>"Nereye gidiyorsun Carla?"</span></span></p>

    <p><span class="Gvdemetni20"><span>"Baize'le konuşmaya. Özür dilerim. Bugün bu konuyu sizinle daha fazla konuşamayacağım."</span></span></p>

    <p><span class="Gvdemetni20"><span>"Tamam. Ama Baize'e fazla yüklenme tamam mı? Geçmişte tek oğlunu ve aileni kaybetmekle zaten yeterince sorun yaşadı. Yine konuşmamız gerekecek, sen ve ben. Yüzleşmek zorunda kaldığın çok şey oldu."</span></span></p>

    <p><span class="Gvdemetni20"><span>"Ne zaman?"</span></span></p>

    <p><span>"Ne zaman kendini hazır hissedersen. Hiç kolay olmayacak.</span> <span class="Gvdemetni20"><span>Olanların arasından yolunu bulmak çok zaman alabilir. Ama be­bek gelmeden zihinsel açıdan hazır olmanı istiyoruz."</span></span></p>

    <p><span class="Gvdemetni20"><span>"Ben... Bunu alıyorum." Günlüğü aldı, parmaklarını yıpran­mış deri kapağında gezdirdi.</span></span></p>

    <p><span class="Gvdemetni20"><span>"Elbette. Zaten senin."</span></span></p>

    <p><span class="Gvdemetni20"><span>Arka sayfaları çevirip, kurşunkalemle çizilen resimleri açtı.</span></span></p>

    <p><span class="Gvdemetni20"><span>Solmuş renklere parmaklarının ucuyla dokunurken durakladı.</span></span></p>

    <p><span class="Gvdemetni20"><span>Luka'nın yüzünü bulanıkça hatırlıyor, anı çentikli bir ıstırap gibi geri geliyordu. Haşarı tebessümlü, tatlı bir çocuk, koyu renk buklelerle kaplı bir baş, kıvrımlı dudaklar. Sol gözü doğuştan süt beyazı. Luka gibi sevilecek bir kardeşi nasıl unutabilirdi?</span></span></p>

    <p><span class="Gvdemetni20"><span>Ya annesiyle babası, onları nasıl unuturdu? Böylesine sevdiği bir aileyi zihninin ortadan kaldırmış olması imkânsız geliyordu.</span></span></p>

    <p><span class="Gvdemetni20"><span>Hiddet, yavaş yavaş içine sızmaktaydı. Ve midesini burkan bir ağrı. Kutsal gördüğü her şeyin kendinden koparılıp alınma­sının ıstırabını hissetti. Acısıyla yalnızken yüzleşecekti; şimdilik bedeninin öfkeyle sarsıldığını hissediyordu.</span></span></p>

    <p><span class="Gvdemetni20"><span>"Ben... Luka'yla annemin ve babamın başına ne geldiğini öğ­renmem lazım."</span></span></p>

    <p><span class="Gvdemetni20"><span>Dr. Leon dudaklarını büzdü. "Anlıyorum Carla. Öte yan­dan, Baize'le Dan'in ellerinden geleni yaptıklarını da biliyorum.</span></span><span>Ailenden hayatta kalan olup olmadığını araştırmak için yardım kuruluşlarına, yetimhanelere, göçmen kamplarına başvurdular, ama bir sonuç alamadılar. En kötüsünü kabul etmek zorundayız. Cesetleri bulunamayan o kadar çok savaş kurbanı var ki. Üstelik 20 yıl da artık çok uzun bir süre."</span></p>

    <p><span class="Gvdemetni20"><span>"Ne kadar zaman geçtiği umurumda değil. Öğrenmem ge­rek."</span></span></p>

    <p><span class="Gvdemetni20"><span>"Böyle diyeceğini tahmin ediyordum. Tabii şu sıralar biraz çekilmeni, her şeyi günü gelince ele almanı tercih ederdim. Aşırı yüklenmeni istemem."</span></span></p>

    <p><span class="Gvdemetni20"><span>"Anlamıyorsunuz. Ne olduğunu bulamazsam yıkılıp gidece­ğimi hissediyorum." Başını kaldırıp yaşlı doktora baktı. "Sizce Luka'nın, annemle babamın hayatta kalmış olmalarına dair ufa­cık da olsa bir ihtimal var mı?"</span></span></p>

    <p><span class="Gvdemetni20"><span>"Doğrusunu istersen en ufak fikrim yok Carla, ama gerçekçi olmak zorundayız."</span></span></p>

    <p><span class="Gvdemetni20"><span>Elini genç kadının omzuna bıraktı. "20 yıl sonra bu kadarı fazla iyimserlik olur."</span></span></p>

    <p class="MsoNormal"><a><span class="Balk32ptbolukbraklyor"><span><br /></span></span></a></p>

    <p class="MsoNormal"><a><span class="Balk32ptbolukbraklyor"><span><br /></span></span></a></p>

    <h2 class="MsoNormal" id="sigil_toc_id_11"><a id="bookmark17"><span class="Balk32ptbolukbraklyor"><span><b>16</b></span></span></a></h2>

    <p><span class="Gvdemetni20"><span>Otomobili araba yolunda gördü.</span></span></p>

    <p><span class="Gvdemetni20"><span>Kapının anahtarını çevirip içeri girdiği zaman, Baize'i arka verandadaki masanın başında, buz tutmuş uzun bir bardaktan martini yudumlarken buldu. Gergin görünüyordu. Masanın üzerinde kalın ve büyük bir zarf gözüne çarptı.</span></span></p>

    <p><span class="Gvdemetni20"><span>"Kendime içki aldım, umarım sakıncası yoktur."</span></span></p>

    <p><span class="Gvdemetni20"><span>Carla bir cevap vermeden gidip korkuluklara yaslandı. Kollarını kendi vücuduna sardı. Dalgalar kıyıya çarpıp dağlıyor, rüzgâra bir tuz tadı katıyordu.</span></span></p>

    <p><span class="Gvdemetni20"><span>Baize, "Dr. Leon'la işlerin nasıl gittiğini sormaktan çekiniyo­rum denebilir," deyip ayağa kalktı. "Senin için hasta olacak ka­dar endişelendim. Hâlâ şokun etkisindesin değil mi?"</span></span></p>

    <p><span class="Gvdemetni20"><span>"Hissettiklerim, şokla tanımlanabilmenin çok ötesinde.</span></span> <span>Okuduklarımın altında ezilip kaldım."</span></p>

    <p><span class="Gvdemetni20"><span>"Doktorla görüşmenin saatler önce biteceğini sanıyordum."</span></span></p>

    <p><span class="Gvdemetni20"><span>"Bitti zaten. Sonra uzun uzun yürüdüm."</span></span></p>

    <p><span class="Gvdemetni20"><span>"Telefon etmeye çalıştım."</span></span></p>

    <p><span>"Telefonumu kapatmıştım. Düşünmek için zamana ihtiyacım</span> <span class="Gvdemetni20"><span>vardı. Bazı şeyleri anlayabilmek için."</span></span></p>

    <p><span class="Gvdemetni20"><span>"Annenin günlüğünü baştan sona okudun mu?"</span></span></p>

    <p><span class="Gvdemetni20"><span>"Okudum."</span></span></p>

    <p><span class="Gvdemetni20"><span>Elini uzattı, nazikçe Carla'nın sırtına dokundu. "Tüm bun­ların gizlenmesi gerektiği için o kadar üzgünüm ki canım. Ama Dr. Leon böyle olmasını istedi. Dan'le ben sadece onun sözüne uyduk."</span></span></p>

    <p><span>"Sana hâlâ kızgınım. Elimde değil, ne yapayım? Ve ailemi yok eden kişilere kızgınım. Tüm bu olanların akıl almaz vahşe­tine kızgınım."</span></p>

    <p><span class="Gvdemetni20"><span>Yaşlı kadın uzaklara, denize döndü. "Ben bu yoldan yıllar önce geçtim Carla. Nefretten, sorulardan. Sana farklı şeyler söy­lemek isterdim, ama soruların hiçbirinin cevabı yok. Sadece acı. Derin, uyuşturucu bir acı."</span></span></p>

    <p><span class="Gvdemetni20"><span>"Annemle babam hakkında o kadar az şey biliyorum ki."</span></span></p>

    <p><span class="Gvdemetni20"><span>"Sana ne anlatabilirim?"</span></span></p>

    <p><span class="Gvdemetni20"><span>"Nasıl tanıştıklarım anlat."</span></span></p>

    <p><span>"Almanya'da, Frankfurt yakınlarında, Dan'in atandığı bir aske­ri üste kalıyorduk. Hiçbirimiz için pek mutlu bir dönem değildi."</span></p>

    <p><span class="Gvdemetni20"><span>"Neden?"</span></span></p>

    <p><span class="Gvdemetni20"><span>"Dan'le baban suyla yağ gibilerdi. Dan, iki dirhem bir çekir­dek bir West Point<a href="../Text/Section0024.xhtml#_ftn1" title=""></a> mezunuydu. Sanırım oğlunun da günün bi­rinde babasının yolundan gitmesini umuyordu. Oysa David hiç asker olacak biri değildi, sanatçıydı, hayalperestti."</span></span></p>

    <p><span class="Gvdemetni20"><span>"Sık sık tartışırlar mıydı?"</span></span></p>

    <p><span class="Gvdemetni20"><span>"Tartışmadıkları gün yoktu ki. Birbirlerini sevmediklerini söylemiyorum. Seviyorlardı."</span></span></p>

    <p><span class="Gvdemetni20"><span>Mahzunca gülümsedi. "Sanırım, insanları bir arada tutan aynı sevginin bazen insanları birbirinden ayırdığının da farkın­da değillerdi.”</span></span></p>

    <p><span class="Gvdemetni20"><span>Bir an durakladı. "İkisi de duygularını ötekine kolay kolay belli edemiyordu. O yaz, baban güzel sanatlar fakültesini biti­rip doğru dürüst bir iş bulamayınca münakaşalar daha da arttı. Sonunda, kendi kendine patlayan bir bomba gibi, her şey havaya uçtu."</span></span></p>

    <p><span>"Ne oldu?"</span></p>

    <p><span class="Gvdemetni20"><span>"Dan, David'in hayatını boşa geçirdiğini ve sağlam bir mes­lek hayatına başlaması gerektiğini düşünüyordu. Pittbullar gibi bağırarak ve haykırarak tartıştılar. Sonunda bir gün, Dan daha önce hiç yapmadığı bir şey yaptı, kendine hâkim olamayıp David'e yumruk attı. Yumruk atıp dudağını yardı."</span></span></p>

    <p><span class="Gvdemetni20"><span>"Sonra?"</span></span></p>

    <p><span class="Gvdemetni20"><span>"David babasının gölgesinde yaşamak istemediğini haykırıp evden fırladı. Kalması için yalvardım, ama kendi hayatını yaşa­yacağını söyledi. Ondan sonra, Yunan adalarına doğru gittiğini işittik. Altı ay sonra, David' den annenle tanıştığını, Dubrovnik'te evlendiklerini yazdığı bir mektup aldık. O zaman onu ebediyen kaybettiğimizi anladım."</span></span></p>

    <p><span class="Gvdemetni20"><span>Sesi canlılığını yitirdi. "21'inde o kadar küçük görünüyordu ki bana hâlâ çocuk gibi geliyordu. Böyle ayrılması ve kendine biz­den bu kadar uzakta yeni bir hayat kurması Dan ve benim için çok acı oldu. David'i çok seviyorduk. Ama elimizden ne gelirdi?"</span></span></p>

    <p><span class="Gvdemetni20"><span>Kâğıt mendille gözlerini sildi, burnunu çekti, sonra martini bardağını alıp bir dikişte boşalttıktan sonra yeniden masanın üzerine bıraktı.</span></span></p>

    <p><span class="Gvdemetni20"><span>"Bazen çok içtiğimi düşündüğünü biliyorum; ben de aynı fikirdeyim. Ama kocanı, tek oğlunu ve onunla birlikte ailenin büyük bölümünü kaybedince, bazen şişeyi açmak acıyı uyuştur­manın tek yolu gibi görünüyor. Tek farkı, acıyı uyuşturmuyor."</span></span></p>

    <p><span class="Gvdemetni20"><span>Genç kadın uzandı, elini Baize'inkinin üzerine koydu. Tam o anda, birçok şeyi anladığını hissetti. "Bana Viyana'dan bahset."</span></span></p>

    <p><span class="Gvdemetni20"><span>"Orada birlikte üç harika gün geçirdik. Hepinizi görmek çok güzeldi. Sen sekiz yaşındaydın, Luka da yürümeye başlamıştı.</span></span><span>Muhtemelen hatırlamıyorsun. Sana pembe elbiseli bir Barbie be­bek almıştım."</span></p>

    <p><span class="Gvdemetni20"><span>Carla çabaladıysa da hatırlayamadı. Dr. Leon'un sihri gere­ğinden yararlı olmuştu.</span></span></p>

    <p><span class="Gvdemetni20"><span>"Gümüş dolarları hatırlıyorum."</span></span></p>

    <p><span>Baize gülümsedi. "Sen ve Luka o dolarlara bayılmıştınız."</span></p>

    <p><span>"Karşılaştığınızda annemden hoşlandın mı?"</span></p>

    <p><span class="Gvdemetni20"><span>"Dürüst olmak gerekirse ona kırgındım. Uzak bir ülkede ken­dine yeni bir hayat kurduğunu bilerek tek çocuğunu yitirmek kolay değildi. Ama Lana'nın iyi bir insan olduğunu ve David'i sevdiğini gördüm. Hem gücü ve sevgisi günlükten de taşıyor. Onunla gurur duyacağından eminim."</span></span></p>

    <p><span class="Gvdemetni20"><span>"Daha sonra da yazıştınız mı?"</span></span></p>

    <p><span class="Gvdemetni20"><span>Yaşlı kadın başını onaylar gibi salladı. "Viyana'dan sonra Dan'le babanın arasındaki ilişki yumuşamıştı. Savaş başlayıp katliam söylentileri yayılınca Dan büyük bir belanın yaklaştığını hissetti ve ülkeyi terk etmesi için David'e yalvardı. David de kaç­mak istiyordu. Ama o sırada annenin babası hastalandı ve her şey bir anda değişiverdi."</span></span></p>

    <p><span class="Gvdemetni20"><span>Yüzünde acılı bir ifadeyle durakladı. "Sonraları, Dan hep David'in ölümünde kısmen sorumluluk hissetti. Kendini asla af­fedemedi. Hep onunla bu kadar çok tartışmamış, David'e yum­ruk atmamış olsa olayların başka türlü gelişeceğini söylerdi."</span></span></p>

    <p><span>Özlemle iç geçirdi. "Tabii David'in cesedini hiç bulamadık.</span> <span class="Gvdemetni20"><span>Annenle Luka'nınkini de. Başlarına ne geldiğini öğrenmek için ne kadar çabaladığımıza Tanrı şahittir. Göçmen ajansları hayatta kalanların listesini tutuyordu, ama hayatta olup olmadıklarını bilmiyordu. Çok alışılmadık bir şey değildi."</span></span></p>

    <p><span class="Gvdemetni20"><span>"Neden?"</span></span></p>

    <p><span class="Gvdemetni20"><span>"O kadar çok savaş kurbanı vardı ki. Omarska kampında en az beş bin kişi infazdan, kötü muameleden, hastalıktan ya da aç­lıktan öldü."</span></span></p>

    <p><span class="Gvdemetni20"><span>Baize'in dudakları öfkeyle gerildi. "İçlerinden çoğu genç er­keklerdi, okul çağında çocuklardı."</span></span></p>

    <p><span class="Gvdemetni20"><span>"Kampta hiç ceset bulunamadı mı?"</span></span></p>

    <p><span class="Gvdemetni20"><span>"On yıl önce Saraybosna'daki Uluslararası Kayıp İnsanlar </span></span><span>Komisyonu tarafından birkaç yüz metre ötede bir toplu mezar açıldı. Ama bulunan örneklerden hiçbiri ailenin DNA'sıyla uyuş­madı."</span></p>

    <p><span class="Gvdemetni20"><span>"Ellerinde benim DNA'm var mı?"</span></span></p>

    <p><span class="Gvdemetni20"><span>"Evet."</span></span></p>

    <p><span class="Gvdemetni20"><span>"Nasıl?"</span></span></p>

    <p><span class="Gvdemetni20"><span>"Yıllar önce, onlara senin kan örneklerini gönderdik. Senin örneğinle annenin ve Luka'nın DNA'larını belirleyebileceklerdi."</span></span></p>

    <p><span class="Gvdemetni20"><span>"Ama belirleyemediler."</span></span></p>

    <p><span class="Gvdemetni20"><span>"Bulunamayan o kadar savaş kurbanı var ki Carla. Cesetleri gizli yerlere gömülmüş, ya da Omarska çevresindeki madenlere atılmış."</span></span></p>

    <p><span class="Gvdemetni20"><span>Gözleri parıldadı. "Ama en azından seni bulduk. Senin ha­yatta kaldığını bilmek, acımızı biraz olsun hafifletti."</span></span></p>

    <p><span>Carla yaşlı kadına sarıldı.</span></p>

    <p><span class="Gvdemetni20"><span>Sonra çekilirken, "Dr. Leon anlayamadığım bir şey söyledi," dedi.</span></span></p>

    <p><span class="Gvdemetni20"><span>"Ne dedi?"</span></span></p>

    <p><span class="Gvdemetni20"><span>"Suskunluğuna karşılık ağır bir bedel ödediğini söyledi. Ne demek istedi sence?"</span></span></p>

    <p><span class="Gvdemetni20"><span>Baize'in yüzü gerildi, uzanıp kalın zarfı aldı.</span></span></p>

    <p><span class="Gvdemetni20"><span>"İçeri girelim. Sana göstermek istediğim bir şey var."</span></span></p>

    <p class="MsoNormal"><a><span class="Balk32ptbolukbraklyor"><span><br /></span></span></a></p>

    <p class="MsoNormal"><a><span class="Balk32ptbolukbraklyor"><span><br /></span></span></a></p>

    <h2 class="MsoNormal" id="sigil_toc_id_12"><a id="bookmark18"><span class="Balk32ptbolukbraklyor"><span><b>17</b></span></span></a></h2>

    <p><span>Baize, zarfı mutfak masasının üzerine bıraktı.</span></p>

    <p><span class="Gvdemetni20"><span>Carla neredeyse ayağının altındaki yerin sarsıldığını hissede­cekti. "Yeni bir şeyi daha kaldırıp kaldıramayacağımdan emin değilim."</span></span></p>

    <p><span class="Gvdemetni20"><span>Önce masadaki zarfa, sonra Baize'e baktı, gözleriyle soruyu gönderdi.</span></span> <span class="Gvdemetni2talik"><span>İçinde ne var?</span></span></p>

    <p><span class="Gvdemetni20"><span>Yaşlı kadın oturduktan sonra, "Jan biliyordu," dedi. "Ona anlatmıştım."</span></span></p>

    <p><span class="Gvdemetni20"><span>"Neyi anlatmıştın?.."</span></span></p>

    <p><span class="Gvdemetni20"><span>"Geçmişinle ilgili gerçeği."</span></span></p>

    <p><span class="Gvdemetni20"><span>"Hepsini mi?"</span></span></p>

    <p><span class="Gvdemetni20"><span>"Korkuyordum Carla. Belleğin bir gün geri gelirse, olabile­ceklerden korkuyordum. Jan'ın evlenmeden önce nasıl bir ger­çeğe adım attığını bilmesi gerektiğini düşündüm. Onun için, siz nişanlanır nişanlanmaz ona anlattım."</span></span></p>

    <p><span class="Gvdemetni20"><span>"Ne diyeceğimi bilemiyorum."</span></span></p>

    <p><span class="Gvdemetni20"><span>"Başlangıçta ona anlatmaktan ürküyordum. Ama Jan iyi bir insandı. Anlayacağını hissediyordum. Ne de olsa, o da bir sınav­dan geçmişti."</span></span></p>

    <p><span class="Gvdemetni20"><span>"Onunla aramızda neden gizli bir bağ hissettiğimi, müziğin­deki acının neden bana bir şeyler söylediğini şimdi anlıyorum. Jan ne dedi peki?"</span></span></p>

    <p><span class="Gvdemetni20"><span>"Geçmişini bilmesinin, seni daha çok sevmesine neden ola­cağını."</span></span></p>

    <p><span class="Gvdemetni20"><span>"Bunu o mu dedi?"</span></span></p>

    <p><span class="Gvdemetni20"><span>"Evet."</span></span></p>

    <p><span class="Gvdemetni20"><span>"Başka kim biliyordu?"</span></span></p>

    <p><span class="Gvdemetni20"><span>"Sadece Paul. Jan'la kardeşinin çok yakın olduklarını ve sırla­rını hep paylaştıklarını biliyordum. Onun için en iyisinin ikisine de açıklamak olacağını düşündüm. Böylesi Jan için daha kolay olurdu. İstediği zaman konuşacağı biri olacak, bir sırrı ifşa edi­yormuş hissine kapılmayacaktı."</span></span></p>

    <p><span class="Gvdemetni20"><span>Biraz bekleyip ekledi. "Tek bir şartım vardı: Kimseye açık­lamayacaklar, kimseyle bunu konuşmayacaklardı. Ne var, ne oldu?"</span></span></p>

    <p><span class="Gvdemetni20"><span>Carla başını salladı ve boğazında bir şeyin düğümlendiğini hissetti.</span></span> <span class="Gvdemetni2talik"><span>Jan biliyordu. Mila Şavik'in peşine düşmesinin nedeni buydu demek.</span></span> <span class="Gvdemetni20"><span>"Jan... Jan'a bazı şeyler söylediğim için pişmanlık duyu­yorum."</span></span></p>

    <p><span class="Gvdemetni20"><span>"Ne gibi?"</span></span></p>

    <p><span class="Gvdemetni20"><span>Gözlerini yumdu. "Hatırlıyorum, bir tartışma sırasında ona fildişi bir kulede yaşadığını söylemiştim. Aslında başkalarını hiç düşünmediğini."</span></span></p>

    <p><span class="Gvdemetni20"><span>Baize cevap vermedi.</span></span></p>

    <p><span class="Gvdemetni20"><span>“Hatta son zamanlarda konser turlarına gerekenden fazla za­man ayırmakla bile suçladım onu."</span></span></p>

    <p><span class="Gvdemetni20"><span>“O ne dedi?"</span></span></p>

    <p><span class="Gvdemetni20"><span>“Hiç. Sadece gülümsedi, her zamanki gibi. Beni sevdiğini, her zaman seveceğini söyledi. Sevdiğini şimdi anlıyorum. Hayatını benim için feda ettiğini şimdi anlıyorum."</span></span></p>

    <p><span class="Gvdemetni20"><span>Gözleri yaşlı, bir şeyler söylemek için ağzım açtıysa da vaz­geçti. Jan'ın ölümünü açıklamanın cazibesine direndi. Belki Baize ne kadar az şey bilirse, o kadar iyiydi.</span></span></p>

    <p><span class="Gvdemetni20"><span>“Zarfta ne var?"</span></span></p>

    <p><span class="Gvdemetni20"><span>“Sen çocukken, Dr. Leon seni tedavi ettiği sırada, David'in ve annenin bütün fotoğraflarını kaldırmamızı istemişti. Odandaki tek fotoğrafın dışında."</span></span></p>

    <p><span class="Gvdemetni20"><span>“Belleğimi tetiklemesinden mi korkuyordu?"</span></span></p>

    <p><span class="Gvdemetni20"><span>“Evet."</span></span></p>

    <p><span class="Gvdemetni20"><span>“Yoksa Luka'yı hiç anmamanızın, fotoğrafını hiç çıkarmama­nızın nedeni de bu muydu?"</span></span></p>

    <p><span class="Gvdemetni20"><span>“Birbirinize o kadar yakındınız ki. Geçmişle ilgili çok fazla resim görürsen, tüm acıların geri dönebilmesinden korktuk. Ne kadar az konuşulursa, o kadar iyi olur, diye düşündük."</span></span></p>

    <p><span class="Gvdemetni20"><span>Zarfı açtı. “David'in çocukluğuna ait Dan'le elimizdeki bütün fotoğraflar ve yıllar geçtikçe bize gönderdiği, seninle, annenle ve Luka'yla çekilen resimler. Bunları senden sakladım. 20 yıldan uzun süredir suskun kalmak kolay olmadı. Fakat böyle olması gerekiyordu."</span></span></p>

    <p><span class="Gvdemetni20"><span>Zarfı baş aşağı çevirince farklı boy, biçim ve renklerdeki fo­toğraflar masanın üzerine değerli mücevherler gibi döküldü.</span></span></p>

    <p><span class="Gvdemetni20"><span>Carla babasının bazı fotoğraflarını gördü: En fazla beş yaşın­da gösteren bir çocuk, kıyıda saçları ıslak, yüzünde bir tebessüm, kollarında şişme plastik kolluklar.</span></span></p>

    <p><span class="Gvdemetni20"><span>Yeni yürümeye başladığı günlerde, anne ve babasının kuca­ğında. Yedi yaşında vaftiz olurken, bir tanesi de sakar bir yeni- yetme gibi. Her birinde, unutamadığı o büyüleyici gülümseme.</span></span></p>

    <p><span class="Gvdemetni20"><span>Öteki resimleri karıştırdı. Sanki her biri tek tek çocukluğunun her öpücüğünü, kucaklamasını ve kutsal anını kaydetmiş gibi.</span></span></p>

    <p><span>Kendini babasının kucağında, babasını kolunu dolgun yüzlü </span><span>Luka'yı tutan annesinin omzuna dolamış, hepsi eski bir Volkswagen’in yanında dururken gösteren fotoğraflar. Resmin arkasında, "Dubrovnik sahili" yazıyordu.</span></p>

    <p><span class="Gvdemetni20"><span>Bir diğerinde, Carla motor kapağının üzerine yaslanmış, başı annesine doğru eğik, ona sarılmış. Babasının gülerek kızının al­nına bir öpücük kondururken çekilmiş bir fotoğraf. Bir başkasın­da kendisi Luka'yla burun sürterken.</span></span></p>

    <p><span class="Gvdemetni20"><span>Babasını, önünde şövalesiyle resim yaparken gösteren bir sürü fotoğraf vardı. Bir restoranın bahçesinde, hep birlikte ye­mek yerken, altında da keçeli kalemle düşülmüş bir not: "Sinyor Bamba'da akşam yemeği. Yemek harika! Eşsiz anılar!"</span></span></p>

    <p><span class="Gvdemetni20"><span>Oysa resimler sadece anlık bir bakış sunuyordu, tüm gerçeği değil. Anın havasını, görüntünün ardındaki ruhu ya da tebes­sümlerin gerisindeki gerçek kişileri göstermiyordu.</span></span></p>

    <p><span class="Gvdemetni20"><span>Gerçek Luka'yı, kovalanıp gıdıklanmaya bayılan ve her an bir yaramazlığa hazır o harika küçük oğlanı göstermiyordu re­simler. Tıpkı babasının öpücüklerinin altındaki şefkat dolu sev­giyi ya da annesinin kucaklayışındaki fedakâr tapınmayı sergileyemedikleri gibi.</span></span></p>

    <p><span class="Gvdemetni20"><span>Yine de, elinde olan tek şey, bu fotoğraflardı. Geçmişine, on­dan bunca zaman gizlenen hayata ait tek anahtar. Fotoğraflar aynı zamanda tetik görevi görüyordu ve bu kez hatırlamak için kendini zorlaması gerekmedi. Dr. Leon'un tahmin ettiği gibi, zihni baraj kapakları gibi açılıverdi.</span></span></p>

    <p><span class="Gvdemetni20"><span>Aklı, hiçbir sıra ya da mantık izlemeyen, kontrolsüz yangın benzeri bir çocukluk anıları sağanağı altında kaldı.</span></span></p>

    <p><span class="Gvdemetni20"><span>Luka'nın doğum müjdesini beklerken koridorda kaygıyla gi­dip gelen babasıyla hastanede geçirdiği bir akşam. Kıkırdamasına neden olan bir şey de hatırlıyordu: Babası öylesine gergindi ki bir başka baba adayının uzattığı sigarayı almış, ancak ters taraf­tan yakarak filtresinin alev almasına neden olmuştu.</span></span></p>

    <p><span class="Gvdemetni20"><span>Koridordaki dolaba saklanması, annesiyle babasının -para konusunda- tartışmasına kulak misafiri olması; hatırladığı ka­darıyla aralarındaki tek münakaşaydı ve sözlerini bitirince bir­birlerine öylesine bir tutkuyla sarılıp öpüşmüşlerdi ki Carla bir­birlerini soluksuz bırakacaklarından korkmuştu.</span></span></p>

    <p><span>Endişeli çığlıklar atarak dolaptan fırlamasıyla annesiyle ba­basını güldürmüştü.</span></p>

    <p><span class="Gvdemetni20"><span>Başka bir gün. Muhteşem bir gün. Luka'nın yürümeye baş­ladığı ilk yazda annesinin iki kardeşi deniz kenarına götürmesi.</span></span></p>

    <p><span class="Gvdemetni20"><span>Mayolarını giymişlerdi ve annesinin gözünde iki çocuğuyla hayatta olmanın keyfini ve zevkini yaşamanın parıltısını gör­müştü.</span></span></p>

    <p><span class="Gvdemetni20"><span>Annesi iki çocuğunun ellerinden tutmuş, hep birlikte dalga­lara doğru koşmuşlar, mavi sulara dalarken kucak kucak serin sular sıçratmışlar, neşeli çığlıklar atmışlardı.</span></span></p>

    <p><span class="Gvdemetni20"><span>Daha fazla dayanamayarak gözlerini kaldırdı.</span></span></p>

    <p><span class="Gvdemetni20"><span>Bu kadarı fazla gelmişti.</span></span></p>

    <p><span class="Gvdemetni20"><span>Baize'in gözlerinde kendi azabının aksini gördü.</span></span></p>

    <p><span class="Gvdemetni20"><span>Bunlar sadece fotoğraf, sadece anı değildi; yaşamları kötü</span></span> <span>adamların elinde vahşice sona ermiş sevgili bir ailenin hayatıydı.</span></p>

    <p><span class="Gvdemetni20"><span>"Bil... Onları sevdiğimi biliyorum. O kadar sevdim ki..."</span></span></p>

    <p><span class="Gvdemetni20"><span>"İkimiz de sevdik Carla."</span></span></p>

    <p><span class="Gvdemetni20"><span>Ardından, Baize kollarını torununa doladı, onu sımsıkı ku­cakladı, bir ileri bir geri sallanarak, düşeceği sıcak, yumuşak bir kucak sundu.</span></span></p>

    <p class="MsoNormal"><a><span class="Balk32ptbolukbraklyor"><span><br /></span></span></a></p>

    <p class="MsoNormal"><a><span class="Balk32ptbolukbraklyor"><span><br /></span></span></a></p>

    <h2 class="MsoNormal" id="sigil_toc_id_13"><a id="bookmark19"><span class="Balk32ptbolukbraklyor"><span><b>18</b></span></span></a></h2>

    <p class="Balk420"><a id="bookmark20"><span><b>BELGRAD</b></span></a></p>

    <p><span class="Gvdemetni20"><span>O cuma akşamının erken saatlerinde JFK Havaalanı'ndan kalkan dev bir Airbus A340 Lufthansa uçağı Atlantik üzerinden varış noktası Frankfurt'a doğru yol alıyordu.</span></span></p>

    <p><span class="Gvdemetni20"><span>Business kabininin 11A numaralı koltuğuna rahatça yerleş­miş, terzi elinden çıkma pahalı bir takım elbise giymiş orta yaşlı ve tıknaz adamın Belgrad'a aktarmalı uçuşu vardı. Yanında sa­dece küçük bir valiz, bütün gece boyunca gözünü kırpmadı, ku­cağındaki kilitli evrak çantasını gözünden hiç ayırmadı: Çantada </span></span><span>paha biçilemeyecek bir emanet bulunuyordu.</span></p>

    <p><span class="Gvdemetni20"><span>Airbus'ın cumartesi sabahı sekizde Frankfurt'a inmesinden topu topu iki saat sonra, aktarma uçağına biniyordu. Fransa'nın Lyon kentindeki İnterpol genel merkezinde adamın sadece iki fotoğrafı vardı.</span></span></p>

    <p><span class="Gvdemetni20"><span>Birincisi, kasıtsız adam öldürme ve organize suç örgütü üye­liğinden aldığı yedi yıllık cezayı çektiği bir Belgrad hapishane­sinde çekilmişti. Resimde 26 yaşında, kalın enseli, koyu saçlı bir genç görünüyor, kırık burnu ve çizgi halindeki dudakları pek karşısına çıkılacaklardan olmadığını anlatıyordu.</span></span></p>

    <p><span class="Gvdemetni20"><span>İnterpol'deki ikinci fotoğraf, birincisinden beş yıl sonra, bin­başı rütbesiyle katıldığı Sırp milisleri zamanında çekilmiş bir re­simdi. Gören hiç kimse onu İnterpol fotoğrafındaki adama benzetemezdi.</span></span></p>

    <p><span class="Gvdemetni20"><span>Üzerinden 20 yıl geçmiş, başında neredeyse hiç saç kalma­mıştı. 20 kilo fazlası vardı ve plastik cerrahi çenesini doğrultmuş, boksör burnunu düzletmiş ve gözlerinin çevresindeki kırışıkları silmişti. Pasaportundaki fotoğraf yeni görünüşüne tıpatıp uy­gundu ve cömert bir rüşvet karşılığında Viyanalı bir kamu gö­revlisinden alınma yasal bir belgeydi.</span></span></p>

    <p><span class="Gvdemetni20"><span>Viyanalı kamu görevlisinin fazla seçeneği olmamıştı - isteği reddetmesi cesedinin Tuna'da yüzmesi anlamına gelecekti.</span></span></p>

    <p><span class="Gvdemetni20"><span>Pasaporttaki ad, sahibini Bruno Neumann olarak tanıtıyordu fakat bu da bir çeşit şaka olmalıydı, çünkü Neumann “Yeni Adam" anlamına geliyordu. İsim elbette sahteydi, adam dünyanın en kor­kulu organize suç örgütlerinden Sırp mafyasının üyesiydi.</span></span></p>

    <p><span class="Gvdemetni20"><span>Gerçekte, adam Yugoslavya'nın yeraltı dünyasını yöneten beş-altı ünlü, karanlık aileden biri olan Arkov klanının reisi İvan Arkov'un tek oğlu, Boris Arkov'du.</span></span></p>

    <p><span class="Gvdemetni20"><span>İvan'ın asla zekâsıyla öne çıkmayan oğlu her zaman kaba kuvveti, kurnazlığı ve şiddeti yeğliyordu.</span></span></p>

    <p><span class="Gvdemetni20"><span>İşe babasının 80'li yıllarda gaddarca bir etkinlikle yürüttü­ğü sigara, petrol ve uyuşturucu kaçakçılığıyla adım atan Boris Arkov, yaşlı Arkov'un güvenilir yardımcılarından biri olmuş, klan için kanun'un -mafyanın sadakat kuralı- ve besa'nın -gizli­lik- önemini kavramış, bu ikisinden kesinlikle ödün vermemişti.</span></span></p>

    <p><span class="Gvdemetni20"><span>İnterpol'ün ve tüm Avrupa ülkelerinin arananlar listesinde yer alan Arkov'un 90'larda, Yugoslav İç Savaşı sırasında babasının ör­gütü adına işlediği suçlar sarsıcıydı: işkence, etnik temizlik, soy­gun, cinsel şiddet, uyuşturucu kaçakçılığı, adam kaçırma, cinayet.</span></span></p>

    <p><span class="Gvdemetni20"><span>Savaş nihayet sona erdiği zaman, mafyanın kasalarında savaş döneminin şiddet olaylarından kazanılmış ve İnterpol'ün 5 mil­yar dolar olarak tahmin ettiği bir servet bulunuyordu.</span></span></p>

    <p><span class="Gvdemetni20"><span>Kısa süre sonra, aileler arasında, çoğu kez savaş ganimetinin bölüşülmesi konusunda anlaşmazlıktan kaynaklanan ve Belgrad sokaklarını kana bulayan tehlikeli silahlı çatışmalar, bombala­malar ve cinayetler patladı.</span></span></p>

    <p><span class="Gvdemetni20"><span>Yeni başbakan Zoran  Cinciç organize suç örgütlerine karşı topyekûn savaş ilan edip mafya tarafından öldürülünce sıkı ön­lemler uygulanmaya başlandı.</span></span></p>

    <p><span class="Gvdemetni20"><span>Alınan önlemler, savaş kârlarıyla zenginleşmiş çete reislerine yayılma politikasının zamanının geldiğini göstermenin dışında gerçekte hiçbir şeyi değiştirmedi. Klan patronlarından birinin dediği gibi, Sırbistan bu kadar çok timsahı barındıramayacak kadar küçük bir havuzdu.</span></span></p>

    <p><span class="Gvdemetni20"><span>Birleşik Devletler, Güney Amerika, Avrupa, İskandinavya ve Avustralya kısa zamanda bu uluslararası yayılmacılık planının bir parçası, acımasızlığı, cüretkârlığı ve örgütlenmesiyle Cosa Nostra ve Rus mafyasıyla boy ölçüşmeye hazırlanan bu yeni im­paratorluğun ileri karakolları oldular.</span></span></p>

    <p><span class="Gvdemetni20"><span>Balkanlar'la bağı olan bu ileri karakollar hâlâ savaş suçları nedeniyle aranmakta olan gangsterler için de sığınılacak liman görevi gördü. Yeni belgelerin, sahte geçmişlerin ve bazen plastik cerrahinin yardımıyla yabancı topraklarda, ama kendi klanları­nın güvenliğinde, yeni hayatlara başlayabiliyor,</span></span> <span class="Gvdemetni2talik"><span>kanun</span></span> <span class="Gvdemetni20"><span>ve</span></span> <span class="Gvdemetni2talik"><span>besa</span></span> <span class="Gvdemetni20"><span>sayesinde kovuşturma korkusu yaşamıyorlardı.</span></span></p>

    <p><span class="Gvdemetni20"><span>Boris Arkov'un uçağı aynı gün öğle vakti Belgrad'ın Nikola Tesla Havaalanı'na indi, Arkov da hâlâ aranıyor olmasına rağ­men, Avusturya pasaportuyla görevlinin hiç dikkatini çekmeden kontrolden geçti. Gelen Yolcular bölümünün kapısında onu kar­şılayan iki koruma, güçlü kuvvetli iki gangster, Arkov'u kendisi­ni bekleyen bir Mercedes'e götürüldü.</span></span></p>

    <p><span class="Gvdemetni20"><span>Birisi küçük valizini bagaja yerleştirirken, Arkov da arabanın arka koltuğuna rahatça yayıldı, kilitli evrak çantasına yapışarak geçen sekiz saatlik uçak yolculuğunda yorulan bacaklarını uzat­tı. Kısa bir ziyaret olacak, ertesi gün yine Amerika'ya uçacaktı.</span></span></p>

    <p><span class="Gvdemetni20"><span>Adamlardan biri, “Yolculuk rahat mıydı Boris?" diye sordu.</span></span></p>

    <p><span class="Gvdemetni20"><span>Arkov gözlerini ovuşturarak, “Felaket," dedi. “Gözümü bile kırpmadım. Bizim ihtiyar nasıl?"</span></span></p>

    <p><span class="Gvdemetni20"><span>“Seni göreceği için heyecanlı,"</span></span></p>

    <p><span class="Gvdemetni20"><span>Limuzin Belgrad'dan Novi Sad'a doğru yol alırken, Arkov deri koltukta rahatlamaya çalıştı; ancak gizli içeriğini bildiği de­ğerli evrak çantasını böğrüne dayamayı unutmadı.</span></span></p>

    <p><span>Esnedi, kollarını göğsünün üzerinde kavuşturdu ve gözlerini yumdu.</span></p>

    <p><span class="Gvdemetni20"><span>“Güzel. Oraya varana kadar beni uyandırmayın."</span></span></p>

    <p class="MsoNormal"><a><span class="Balk32ptbolukbraklyor"><span><br /></span></span></a></p>

    <p class="MsoNormal"><a><span class="Balk32ptbolukbraklyor"><span><br /></span></span></a></p>

    <h2 class="MsoNormal" id="sigil_toc_id_14"><a id="bookmark21"><span class="Balk32ptbolukbraklyor"><span><b>19</b></span></span></a></h2>

    <p class="Balk420"><a id="bookmark22"><span><b>NEW YORK</b></span></a></p>

    <p class="Balk420"><a id="bookmark23"><span><b>03.00</b></span></a></p>

    <p class="MsoNormal"><span>Carla çalışma odasında oturuyor, yağmur camları dövüyor­du.</span></p>

    <p><span class="Gvdemetni20"><span>İki hafta geçmiş, zaman kavramını tümüyle yitirmişti.</span></span></p>

    <p><span class="Gvdemetni20"><span>Korku, öfke ve ağlama nöbetlerinin altında eziliyor, kendini hiçbir şey yapamaz hissediyordu.</span></span></p>

    <p><span class="Gvdemetni20"><span>Bazen bir uçurumun kıyısında, düşmek üzereymiş gibi geli­yordu. Banyo yapmak ya da otomobil kullanmak veya postayı açmak gibi en basit işler bile imkânsızdı sanki. Hiçbir şey yemi­yor, neredeyse hiç uyumuyordu.</span></span></p>

    <p><span class="Gvdemetni20"><span>Telefonlarına cevap alamayan Baize üçüncü gün ziyaretine geldi. Carla'nın görüntüsünden ürkerek eve yerleşmeye karar verdi. Ona yemek yapmak, bakmak için.</span></span></p>

    <p><span>Carla iki günde bir Dr. Leon'un muayenehanesine gidiyordu.</span></p>

    <p><span class="Gvdemetni20"><span>Beşinci gidişinde, “Anlayamadığım bir şey var," dedi.</span></span></p>

    <p><span class="Gvdemetni20"><span>“Nedir?"</span></span></p>

    <p><span class="Gvdemetni20"><span>“Bütün hatıralar zihnimde canlanmaya başladı, ama Şavik'in bürosunda ne olduğunu hâlâ hatırlayamıyorum."</span></span></p>

    <p><span class="Gvdemetni20"><span>“Hatırlamaya çalıştın mı?"</span></span></p>

    <p><span class="Gvdemetni20"><span>“Hem de kaç kere."</span></span></p>

    <p><span class="Gvdemetni20"><span>“Daha önce de dediğim gibi bu çok şaşırtıcı. Bana kalırsa, bu­rada utanç da bir rol oynamış olmalı."</span></span></p>

    <p><span class="Gvdemetni20"><span>“Utanç mı?"</span></span></p>

    <p><span class="Gvdemetni20"><span>“Kurbanlar çok kötü tacize uğradıkları zaman genellikle utanç hisseder. Utanç çok güçlüyse, zihin olanları o kadar derine gömer ki, hatırlaması neredeyse imkânsız olur. Bu dediğim başı­na gelen herhangi bir şey çok derin ve duygusal açıdan rahatsız ediciyse görülür. İnsan zihni mutlak ve eksiksiz bir inkâr yakla­şımı benimser."</span></span></p>

    <p><span class="Gvdemetni20"><span>Öne doğru eğilirken parmaklarını kavuşturdu. “Peki ya ka­çışın?"</span></span></p>

    <p><span class="Gvdemetni20"><span>“O da... Sanki sisli gibi."</span></span></p>

    <p><span class="Gvdemetni20"><span>“Anlatmaya çalış."</span></span></p>

    <p><span class="Gvdemetni20"><span>“Sabah erkenden annem tarafından uyandırıldığımı hatır­lıyor gibiyim. Hava hâlâ karanlıktı. Silahlı askerler kaldığımız binayı tahliye ediyorlardı. Bütün anneler üşümemek için kendi­lerini ve çocuklarını bulabildikleri her şeye sarıyordu. Dışarısı soğuktu. Ben... Ben..."</span></span></p>

    <p><span class="Gvdemetni20"><span>Dr. Leon genç kadını yumuşakça, “Devam et," diye yürek­lendirdi.</span></span></p>

    <p><span class="Gvdemetni20"><span>“Luka'nın sarınmasına yardım ettim. Ateşten tir tir titriyor­du. Annem onu kucağına aldı ve askerlerden kaçmak için bazı koridorlardan binanın boş bir bölümüne gittik."</span></span></p>

    <p><span class="Gvdemetni20"><span>“Yalnız mıydınız?"</span></span></p>

    <p><span class="Gvdemetni20"><span>“Hayır, sanırım yanımızda bir de yaşlı kadın vardı."</span></span></p>

    <p><span class="Gvdemetni20"><span>“Adı Alma olan kadın mı?"</span></span></p>

    <p><span class="Gvdemetni20"><span>“Bilmiyorum. Olabilir."</span></span></p>

    <p><span class="Gvdemetni20"><span>“Lütfen devam et."</span></span></p>

    <p><span class="Gvdemetni20"><span>“Yavaş yavaş canlanıyor. Top ve tüfek seslerinin yaklaştığını hatırlıyorum. Patlamalardan yer sarsılıyordu. Bu... Annemin bizi </span></span><span>Alma'ya emanet ettiğini ve yanımızdan ayrıldığını hatırlıyorum. Saklanmak, ardından da cepheye doğru kaçmak istiyordu."</span></p>

    <p><span class="Gvdemetni20"><span>“Nerede saklanacaktınız?"</span></span></p>

    <p><span class="Gvdemetni20"><span>“Daha önce nöbetçilerin kirlilerini almaya gittiğimiz, bir çe­şit depo olarak kullanılan bir odada. Sanırım hademe odasıydı. Evet, öyleydi. Yanımızdan ayrılırken, annemin yüzündeki ifade­yi de hatırlıyorum."</span></span></p>

    <p><span class="Gvdemetni20"><span>“Ayrılırken mi?"</span></span></p>

    <p><span class="Gvdemetni20"><span>“Şavik ve adamları herkesi bir araya topluyordu. Neden bil­miyorum, ama annemin diğer tutsakların yanına gitmesi gerekti. Ama benim ve Luka'nın bulunmasını istemiyordu." Sözünü bi­tirince durakladı.</span></span></p>

    <p><span class="Gvdemetni20"><span>“Öylesine umutsuz görünüyordu ki. Acı çekiyordu. Sanki bizi bir daha görmeyecekmiş gibi."</span></span></p>

    <p><span class="Gvdemetni20"><span>"Başka?"</span></span></p>

    <p><span class="Gvdemetni20"><span>“Yok. Ondan sonrası tümüyle sisli."</span></span></p>

    <p><span class="Gvdemetni20"><span>Dr. Leon masasının arkasına geçti ve içinden günlüğü çıkar­dığı siyah klasörü açtı. “Günlükte sözü edilen, Alma Dragoviç adlı o kadın. Onunla ilgili bir şey hatırlıyor musun?"</span></span></p>

    <p><span class="Gvdemetni20"><span>“Biraz, ama hâlâ karmakarışık."</span></span></p>

    <p><span class="Gvdemetni2talik"><span>"New York Times’ta</span></span> <span class="Gvdemetni20"><span>Bosna'daki tecavüz kamplarıyla ilgili bir söyleşide bir Alma Dragoviç'ten bahsediliyor. Senin geçmişini bildiğim için söyleşiyi büyük bir dikkatle okudum. Senin dışın­da, Şeytan Tepesi'nden canlı olarak kurtulmuş tek kişi olduğu anlaşılıyor."</span></span></p>

    <p><span class="Gvdemetni20"><span>Klasörden bir kupür çıkarıp uzattı.</span></span></p>

    <p><span class="Gvdemetni20"><span>“Aynı Alma Dragoviç olmasının çok muhtemel olduğunu dü­şündüm. Bu mülakatı yapan gazeteciyi bulup Alma'nın yerini öğrenebilirsen belki sana yardımcı olabilir. Tabii kadın hâlâ ha­yattaysa."</span></span></p>

    <p><span class="Gvdemetni20"><span>Carla kupürü eve götürdü.</span></span></p>

    <p><span class="Gvdemetni20"><span>Alma Dragoviç'in fotoğrafı yoktu, sadece dikenli tellerle çevrili bir kamp ve tellerin hemen arkasında da umutsuzlukları yüzlerinden okunan kadınlarla çocuklar.</span></span></p>

    <p><span class="Gvdemetni20"><span>Makalenin başlığı “Tecavüz Kampında Dehşet: Kurbanlar 20 yıl sonra bile aynı dehşeti yaşıyordu ve Max Shine tarafından yazılmıştı.</span></span></p>

    <p><span class="Gvdemetni20"><span>Öykü, kadın ve çocuk tutsakların Sırp tecavüz kamplarında karşılaştıkları vahşete ve insanlık dışı koşullara odaklanıyordu. Hayatta kalanlar arasında intiharlara ve zihinsel hastalıklara ne kadar sık rastlanıldığına. Alma Dragoviç hakkında Şeytan Tepesi'nden, meşhur tecavüz kampından hayatta kalan bilinen tek kişi olduğu ve ruh sağlığının çektiği çileden etkilendiği dı­şında fazla bilgi yoktu. Kadın kamp nöbetçilerinin tacizine ve tecavüzüne uğradığını iddia ediyordu.</span></span></p>

    <p><span class="Gvdemetni20"><span>Carla, New</span></span> <span class="Gvdemetni2talik"><span>York Times'a</span></span> <span class="Gvdemetni20"><span>telefon edip Max Shine'ı istedi.</span></span></p>

    <p><span class="Gvdemetni20"><span>"Maalesef, Mr. Shine bir röportaj için Şikago'ya gitti."</span></span></p>

    <p><span class="Gvdemetni20"><span>"Ne zaman döner?"</span></span></p>

    <p><span class="Gvdemetni20"><span>"Pazartesi bir daha deneyin."</span></span></p>

    <p><span class="Gvdemetni20"><span>İkinci haftanın sonuna doğru bir çeşit normalleşme hissetti.</span></span></p>

    <p><span class="Gvdemetni20"><span>Onunla birlikte de annesiyle babası, onların yaşadıkları ve kendi gizli hayatı hakkında bilgi almak için doymak bilmez bir ihtiyaç.</span></span></p>

    <p><span class="Gvdemetni20"><span>İnternetteki kısa bir aramanın ardından kayıp savaş kur­banları konusunda çalışan başlıca kurumun Saraybosna mer­kezli Uluslararası Kayıp Kişiler Komisyonu olduğunu öğrendi. Baize'in komisyona DNA'sının verildiği konusundaki teminatı­na rağmen bir de bizzat başvurmak istedi.</span></span></p>

    <p><span class="Gvdemetni20"><span>Komisyonun çalışma saatlerini kontrol etti. Saraybosna altı saat ileriydi. Numarayı tuşladı, sesinden meşgul olduğu belli, İngilizce konuşan bir kadına bağlandı.</span></span></p>

    <p><span class="Gvdemetni20"><span>"Kayıp akrabalarınızı aradığınızı söylemiştiniz değil mi?"</span></span></p>

    <p><span class="Gvdemetni20"><span>"Annem, babam ve erkek kardeşim." Olabildiğince ba­sit konuşarak elinden geldiğince açıklamaya çalıştı, bu arada DNA' sının Baize tarafından yıllar önce komisyona ulaştırıldığını söylemeyi de unutmadı.</span></span></p>

    <p><span class="Gvdemetni20"><span>Kadın sıcak bir sesle, "Hâlâ hayatta olsalar, yerleri bugüne ka­dar mutlaka belirlenmiş olurdu," dedi. "Ama hiç belli olmaz, ağa takılmayanlar da var ve savaş kurbanı olduğu sayılan aile üye­lerinin savaştan on yıllarca sonra ortaya çıkabildikleri biliniyor."</span></span></p>

    <p><span class="Gvdemetni20"><span>İçini çektikten sonra, "Yine de, bunca yıl sonra bile yeni toplu mezarlar buluyoruz," diye ekledi. "Aslına bakarsanız, kısa süre önce Omarska'nın yakınında bulunan ve uzmanlarımızın halen üzerinde çalıştığı yeni bir toplu mezar bulunduğunu biliyorum."</span></span></p>

    <p><span class="Gvdemetni20"><span>"Benim adıma bir kontrol edebilir misiniz?"</span></span></p>

    <p><span class="Gvdemetni20"><span>"Tabii. Bütün bilgileri alabilir miyim?"</span></span></p>

    <p><span class="Gvdemetni20"><span>Luka'nın tam adı ve doğum tarihi de dahil, bildiği her şeyi kadına anlattı. "Ailemin başına ne geldiğini öğrenme ihtimalim var mı sizce?"</span></span></p>

    <p><span class="Gvdemetni20"><span>"Hiçbir şey söyleyemem. Ama özellikle kardeşiniz konusun­da Birleşmiş Milletler, Kızılhaç veya Kızılay gibi başka kurumlarda bir kayıt olup olmadığını tekrar araştırmaya değecektir."</span></span></p>

    <p><span class="Gvdemetni20"><span>"Neden?"</span></span></p>

    <p><span class="Gvdemetni20"><span>"Hayatta kalmayı başarabilen çok sayıda küçük öksüz-yetim vardı. Bazıları için koruyucu aileler bulundu, ya da bakabilecek akrabaların yanlarına yerleştirildiler. Zihinleri savaş nedeniyle kötü etkilenmiş ya da ağır yaralanan kimileri hâlâ devlet kurumlarında, ya da kilise veya hayır kuruluşlarınca yönetilen misafir­hanelerde. Bakalım bir şey bulabilecek miyim?”</span></span></p>

    <p><span class="Gvdemetni20"><span>"Teşekkürler."</span></span></p>

    <p class="MsoNormal"><span class="Gvdemetni20"><span>"Uzun sürebilir, bu aralar çok yoğunuz, ama size dönece­<sup>ğim</sup>."</span></span></p>

    <p><span class="Gvdemetni20"><span>Pazartesi New</span></span> <span class="Gvdemetni2talik"><span>York Times'a</span></span> <span class="Gvdemetni20"><span>bir daha telefon etti. Max Shine'ı isteyince bağladılar. Huysuz bir erkek sesi duydu: "Shine."</span></span></p>

    <p><span class="Gvdemetni20"><span>"Mr. Shine, adım Carla Joran." Evlilik soyadını kullanma­maya karar vermişti. Shine Jan'ın ölümünü duymuş olabilirdi ve Carla bu konuyu bir gazeteciyle konuşmak yanlısı değildi. "Yazdığınız bir makale nedeniyle arıyorum sizi."</span></span></p>

    <p><span class="Gvdemetni20"><span>"Öyle mi? Hangisi? O kadar çok makale yazdım ki."</span></span></p>

    <p><span class="Gvdemetni20"><span>"Kadın tecavüz kampları kurbanlarının olaylardan 20 yıl son­raki durumları. Orada Alma Dragoviç adlı bir kadından bahse­diyordunuz. Sizinle onun hakkında konuşmak istemiştim."</span></span></p>

    <p><span class="Gvdemetni20"><span>Sanki adam konuyu zihninde evirip çeviriyormuş gibi, bir sessizlik oldu. "Öyle mi? Neden?"</span></span></p>

    <p><span class="Gvdemetni20"><span>"Ben de Şeytan Tepesi kampının çocuk tutsaklarındandım </span></span><span>Mr. Shine. Alma Dragoviç'i oradan tanıyorum. Ona ulaşmak is­tiyorum."</span></p>

    <p><span class="Gvdemetni20"><span>Yeni ve daha uzun bir sessizlikten sonra, “Nereden arıyorsu­nuz?"</span></span></p>

    <p><span class="Gvdemetni20"><span>“Long Island'dan."</span></span></p>

    <p><span class="Gvdemetni20"><span>“Sekizinci Cadde'deki New</span></span> <span class="Gvdemetni2talik"><span>York Times</span></span> <span class="Gvdemetni20"><span>binasını biliyor musu­nuz?"</span></span></p>

    <p><span class="Gvdemetni20"><span>“Biliyorum."</span></span></p>

    <p><span class="Gvdemetni20"><span>“Hemen yakınında Coffee Pot adlı bir kahve var; saat beşte orada buluşsak?"</span></span></p>

    <p class="MsoNormal"><a><span class="Balk32ptbolukbraklyor"><span><br /></span></span></a></p>

    <p class="MsoNormal"><a><span class="Balk32ptbolukbraklyor"><span><br /></span></span></a></p>

    <h2 class="MsoNormal" id="sigil_toc_id_15"><a id="bookmark24"><span class="Balk32ptbolukbraklyor"><span><b>20</b></span></span></a></h2>

    <p class="Balk420"><a id="bookmark25"><span><b>NEW YORK</b></span></a></p>

    <p class="Balk420"><a id="bookmark26"><span><b>17.00</b></span></a></p>

    <p class="MsoNormal"><span class="Gvdemetni20"><span>Carla Coffee Pot'taki bir masanın başında tarçın çayı içerken kendini çok yorgun hissediyordu.</span></span></p>

    <p><span class="Gvdemetni20"><span>Bir elini karnının üzerine koydu.</span></span></p>

    <p><span class="Gvdemetni20"><span>Hamileliğin tüm belirtileri yerindeydi.</span></span></p>

    <p><span>Göğüsleri hassastı. Çoğu sabah midesi bulanıyor, bu da bir akşamdan kalmışlık duygusu veriyordu.</span></p>

    <p><span>O sabah, muayene için gittiği kadın doğum uzmanına belir­tileri anlatmıştı.</span></p>

    <p><span>“Bütün bunlar normal," demişti doktor. “Daha beter de olabi­lirdi. Baş dönmesi, kramp filan oluyor mu?"</span></p>

    <p><span class="Gvdemetni20"><span>“Ufak tefek sancılar."</span></span></p>

    <p><span>Doktor, "Daha da şiddetlenebilir," deyip gülümsemişti.</span> <span class="Gvdemetni20"><span>“Hepsi hamilelik keyfinin parçası."</span></span></p>

    <p><span>Kahveye giren, kafası usturaya vurulmuş iriyarı adamı gö­rünce elini karnından çekti.</span></p>

    <p><span class="Gvdemetni20"><span>Mekân doluydu fakat adam yalnız oturan kadını görüp yanı­na geldi. “Carla Joran?"</span></span></p>

    <p><span>"Benim."</span></p>

    <p><span class="Gvdemetni20"><span>Otururken elini uzattı; mavi gözleri merakla parıldıyordu.</span></span> <span>"Max Shine."</span></p>

    <p><span class="Gvdemetni2talik"><span>“</span></span> <span class="Gvdemetni20"><span>Alma Dragoviç'i bulmaya çalışıyorum Mr. Shine."</span></span></p>

    <p><span class="Gvdemetni20"><span>"Öyle demiştiniz. Onu kamptan tanıdığınızı söylediğinizde, doğru duyup duymadığımdan kuşkulanmıştım. Onun Şeytan Tepesi'nden canlı kurtulan tek kişi olduğunu sanıyordum."</span></span></p>

    <p><span>"Uzun bir öykü."</span></p>

    <p><span class="Gvdemetni20"><span>Shine kaşlarını kaldırdı. "öyle mi? O kampın felaket olduğu­nu işitmiştim."</span></span></p>

    <p><span class="Gvdemetni20"><span>"Evet, öyleydi.</span></span></p>

    <p><span class="Gvdemetni20"><span>Elini iç cebinde sokup not defterini çıkardı. "Tecavüz kampla­rını ve Saraybosna kuşatmasını yazdım. Ondan sonra defalarca geri döndüm. Diğer tutsaklara ne yapıldığı kesin olarak belirle­nemedi ama hepsinin infaz edildiğinden kuşkulanılıyordu."</span></span></p>

    <p><span class="Gvdemetni20"><span>Carla bir şey söylemedi.</span></span></p>

    <p><span class="Gvdemetni20"><span>"Bana bir şeyler anlatmak ister misiniz? Sanki anlatacak bir öykünüz varmış gibi, Carla?"</span></span></p>

    <p><span class="Gvdemetni20"><span>"Hayır, lütfen. Buraya söyleşi için gelmedim. Ben sadece Alma'ya ulaşmak istiyorum."</span></span></p>

    <p><span class="Gvdemetni20"><span>"İnsanların orada olanların öyküsünü öğrenmeleri gerek."</span></span></p>

    <p><span class="Gvdemetni20"><span>"Üzgünüm Mr. Shine. Şu an buna hiç hazır değilim. İleride bir gün fikrimi değiştirirsem söz veriyorum telefon edeceğim ilk gazeteci siz olacaksınız. Lütfen Alma'yla temas kurmamı sağlar mısınız?"</span></span></p>

    <p><span class="Gvdemetni20"><span>Adam, ellerini kel başının arkasında kavuşturarak arkasına dayandı. "Bana yaşadıkları hakkında daha çok şey anlatacağını ummuştum ama sonunda sesi kesiliverdi. Aslında pek bir şey de söylemedi."</span></span></p>

    <p><span class="Gvdemetni20"><span>"Bana yardım edebilir misiniz? Nerede oturuyor? Saraybosna'ya mı döndü?"</span></span></p>

    <p><span class="Gvdemetni20"><span>Shine genç kadının gözlerindeki yakarışı gördü, öne doğru eğilip not defterini cebine yerleştirdi. "Önce bir yeri arayıp size sonra geri dönerim. Bakalım arayabileceğiniz bir numara bula­bilecek miyim."</span></span></p>

    <p><span class="Gvdemetni20"><span>"Alma için mi?"</span></span></p>

    <p><span class="Gvdemetni20"><span>“Oğlu için. Oğlu Amerikan vatandaşı. Alma oğlunun yanına, New Jersey'ye geldi."</span></span></p>

    <p><span class="Gvdemetni20"><span>Carla peşinden kahveye giren irikıyım adamı fark etmemişti.</span></span></p>

    <p><span class="Gvdemetni20"><span>Bir masanın başına oturmuş, önünde açık bir gazete, latte içiyordu.</span></span></p>

    <p><span class="Gvdemetni20"><span>Arada bir başını kaldırıp ikisini gözlüyor, kulaklarına taktığı kulaklıkların ucu cebindeki telefona gidiyordu.</span></span></p>

    <p><span class="Gvdemetni20"><span>Carla ile Shine kahveden ayrılınca adam Carla'nın değil, Shine'ın peşinden gitti, onu Sekizinci Cadde'deki New</span></span> <span class="Gvdemetni2talik"><span>York Times</span></span> <span class="Gvdemetni20"><span>binasına girinceye kadar izledi.</span></span></p>

    <p class="MsoNormal"><a><span class="Balk32ptbolukbraklyor"><span><br /></span></span></a></p>

    <p class="MsoNormal"><a><span class="Balk32ptbolukbraklyor"><span><br /></span></span></a></p>

    <h2 class="MsoNormal" id="sigil_toc_id_16"><a id="bookmark27"><span class="Balk32ptbolukbraklyor"><span><b>21</b></span></span></a></h2>

    <p><span class="Gvdemetni20"><span>O gece, uyku tutmayan Carla önündeki dizüstü bilgisayara bakıyordu. YouTube'da videolar izledi: Yeniden inşa edilen ünlü Mostar köprüsünden suya atlayan gençlerle ilgili videolar.</span></span></p>

    <p><span class="Gvdemetni20"><span>Biz zamanlar annesiyle babasının yürüdükleri amavut kaldırım kaplı dar sokakları, Türk kahvelerini ve çarşıları gördü.</span></span></p>

    <p><span class="Gvdemetni20"><span>Ancak onu en çok etkileyen Sırp ölüm kamplarının iç karartı­cı görüntüleri, bir deri bir kemik bedenlerin, Nazi toplama kam­pı kurbanlarına benzer ince kol ve bacaklı insanların rahatsız edici fotoğraflarıydı.</span></span></p>

    <p><span class="Gvdemetni20"><span>Her yüzde ruhsuz bir dehşet ifadesi okunuyordu. Savaşın toplumsal bedelini gördü: İşkenceden geçirilmiş erkek, kadın ve çocukların korkunç fotoğrafları midesini altüst ediyordu.</span></span></p>

    <p><span class="Gvdemetni20"><span>Ülkenin tarihini ve anlaşmazlığın gerçek nedenlerini okudu. Etnik ve dini farklılıkların, en yakını İkinci Dünya Savaşı'nda olmak üzere, nasıl yüzyıllardır aralıklarla şiddeti tetiklediğini. Hırvatlarla Boşnakların Yugoslavya'yı işgal eden Nazilerle nasıl işbirliği yaptıklarını, bu ihanetin bazıları barbarlıkta Nazileri de aratacak Hırvat kamplarında olmak üzere, yaklaşık altı milyon Sırp'ın hayatına mal olduğunu.</span></span></p>

    <p><span>Bosna nüfusunun arasından derlenen Müslüman SS birlikleri yüzyıllardır bölgeye egemen olan Sırplara zulmetmişlerdi.</span></p>

    <p><span class="Gvdemetni20"><span>Eski düşmanlıklar, etnik nefret ve hesaplaşma girişimleri ön­lenemez bir şiddet döngüsü halinde sonradan gelecek kuşaklara taşacaktı.</span></span></p>

    <p><span class="Gvdemetni20"><span>Daha fazla resim görmeyi kaldıramayınca, internette Sırp mafyasının Yugoslavya savaşına katılımı hakkında ne bulabildiyse okumaya başladı.</span></span></p>

    <p><span>Babasının tutulduğu Omarska kampı binlerce erkek ve gen­cin 24 saat boyunca tıkılı kaldığı, kendi pislikleri içinde yaşayıp öldüğü dev bir kümes, havasız bir zindandı.</span></p>

    <p><span class="Gvdemetni20"><span>Tutukluların içinde sağlıksızlıktan ölen ya da çıldıran çok kişi vardı; akıllarını yitirenler genellikle çıkarılıp vuruluyor, cesetleri civardaki demir madenlerinden birine atılıyordu.</span></span></p>

    <p><span class="Gvdemetni20"><span>Her gün, tutuklulara bölmelerinden -çoğu zaman tüketilemeyecek kadar sıcak- bol sulu, kaynar bir fasulye çorbasının da­ğıtıldığı yemekhaneye koşmaları için üç dakika veriliyor ve her sekiz tutukluya aralarında paylaşmaları için ancak bir parça ek­mek düşüyordu. Yemeğini üç dakika içinde bitiremeyen herkes kalabalık bir nöbetçi güruhu tarafından acımasızca dövülüyor veya öldürülüyordu.</span></span></p>

    <p><span class="Gvdemetni20"><span>Nöbetçilerin gözde eğlencelerinden birisi de tutukluları bal­yoz darbesiyle ölmeye zorlamaktı: Birincisini başına vurulan bir balyozla öldürüyor, daha sonra bir ikincisini ölünün üzerine uzanmak zorunda bırakıp, ölene kadar belkemiğini çekiçlerle dövüyorlardı. Bu şekilde ceset “yığınları" oluşturmuşlardı.</span></span></p>

    <p><span class="Gvdemetni20"><span>Ürperdi.</span></span></p>

    <p><span class="Gvdemetni20"><span>Babası her gün bunlara tanık olmak, dayanmak zorunda kal­mıştı.</span></span></p>

    <p><span class="Gvdemetni20"><span>Midesinin kalktığını hissetti.</span></span></p>

    <p><span class="Gvdemetni20"><span>Omarska yakınlarındaki Şeytan Tepesi kampı, kadın ve ço­cuklara zulmedilen 10-12 kamptan biriydi: Savaşlar sırasında 60.000 kadar kadın, genç kız ve çocuğun ırzına geçilmişti.</span></span></p>

    <p><span class="Gvdemetni20"><span>Tecavüzler nöbetçilere zevk vermenin dışında mahkûmları aşağılamayı, küçük düşürmeyi ve korkutmayı hedefliyordu.</span></span></p>

    <p><span>Kamplardan canlı kurtulmayı başaran kadınlardan bazıları geçirdikleri travma nedeniyle evliliğe uyum sağlayamamış, so­nunda kocalarından boşanmak zorunda kalmışlardı. Aralarında intihar edenler de vardı.</span></p>

    <p><span class="Gvdemetni20"><span>Nöbetçilerden bazıları daha sonra yargılanmış olsa da, önem­li bir bölümü suçunu itiraf ederek hapsolmaktan kurtulmuştu. İçlerinden bazılarının cezalarını konforlu Avrupa hapishanele­rinde çekmelerine izin verilmişti.</span></span></p>

    <p><span class="Gvdemetni20"><span>Savaşlar sırasında iki milyonu aşkın kişi yerlerinden olmuş­tu, bu Holokost ve İkinci Dünya Savaşı'ndan bu yana rastlanan en yüksek rakamdı.</span></span></p>

    <p><span class="Gvdemetni20"><span>Öfkesi elle tutulur gibiydi.</span></span></p>

    <p><span class="Gvdemetni20"><span>Annesinin günlüğünü ikinci kez okuduktan sonra, içindeki dehşet duygusu daha da yoğundu. Aradan onlarca yıl geçmiş ol­masına rağmen, internette yaptığı aramalar, Mila Şavik ve kamp­taki çoğu nöbetçinin yakalanmadığını ortaya koyuyordu.</span></span></p>

    <p><span class="Gvdemetni20"><span>Google'a Şavik adını girince, onun hakkında birçok sonuca ulaştı.</span></span></p>

    <p><span class="Gvdemetni20"><span>Sayısız savaş suçu ve etnik temizliğe yataklık iddialarıyla yargılanmak üzere Lahey'deki Uluslararası Adalet Divanı'nca aranıyor olmasına rağmen, savaşın son haftalarında ortadan kaybolmuşa benziyordu.</span></span></p>

    <p><span class="Gvdemetni20"><span>Londra'nın</span></span> <span class="Gvdemetni2talik"><span>Times</span></span> <span class="Gvdemetni20"><span>gazetesinden bir gazeteci Sırp yeraltı dün­yasındaki bir tanıdığından Sırp mafyasının başlıca savaş suçlula­rından bazıları gibi Şavik'in de yeni bir kimlikle yurtdışına kaçı­rıldığını duyduğunu yazıyordu. Tercüme edilmiş bir Der</span></span> <span class="Gvdemetni2talik"><span>Spiegel</span></span> <span class="Gvdemetni20"><span>makalesi Şavik'in savaştan bir yıl sonra Belgrad'da öldüğü spe­külasyonunu dile getiriyor, ancak haber sağlam delile değil, söy­lentiye dayanıyordu.</span></span></p>

    <p><span>Dünyanın yüzünden kaybolmuş gibi, son 20 yıl boyunca hiç­</span><span class="Gvdemetni20"><span>bir yerde görülmemişti.</span></span></p>

    <p><span class="Gvdemetni20"><span>Aynı soru zihnini kurcalıyordu: Mila Şavik'e ne olmuştu?</span></span></p>

    <p><span class="Gvdemetni20"><span>Hâlâ yaşıyor muydu?</span></span></p>

    <p><span class="Gvdemetni20"><span>Geceleri hiç uyanıp yaptığı kötülükleri, yok ettiği masum ha­yatları düşündüğü oluyor muydu?</span></span></p>

    <p><span>Kuşkuluydu.</span></p>

    <p><span class="Gvdemetni20"><span>Zihni, Şavik'in bürosunda olanlara kapalı kalmayı sürdürü­yordu.</span></span></p>

    <p><span class="Gvdemetni20"><span>Karşı duvarda bir ayna asılıydı. Carla, yansımasına bakıp hiddetini gördü. Şavik gibi bir katilin izlenmemesi ve yargılan­maması karşısında kendini güçsüz hissediyordu.</span></span></p>

    <p><span class="Gvdemetni20"><span>Yumruğunu sıkta, önündeki çalışma masasına hızla vurdu.</span></span></p>

    <p><span class="Gvdemetni20"><span>Bu adamlardan nefret ediyordu. Yaptıklarından nefret edi­yordu.</span></span></p>

    <p><span class="Gvdemetni20"><span>Onları asla bağışlamayacaktı.</span></span></p>

    <p><span class="Gvdemetni20"><span>Asla.</span></span></p>

    <p><span class="Gvdemetni20"><span>Özellikle de Şavik'i.</span></span></p>

    <p><span class="Gvdemetni20"><span>Ürkütücü yoğunluktaki bir şiddetle nefret ediyordu ondan.</span></span></p>

    <p><span class="Gvdemetni20"><span>Ve babası ve annesi ve zavallı küçük Luka.</span></span></p>

    <p><span>Onlara ne olmuştu?</span></p>

    <p><span class="Gvdemetni20"><span>Baize'in fotoğraflarından bazıları, çalışma masasının üzerin­de dağınık duruyordu. Onların hemen yanında da sahip olduğu tek resim, annesiyle babasının tek çerçeveli fotoğrafı.</span></span></p>

    <p><span class="Gvdemetni20"><span>Evlendikleri gün çekilmiş. İkisi de giyinmiş kuşanmış, kame­raya gülümseyerek bakıyor. O kadar yakışıklı ve genç görünü­yorlar ki.</span></span></p>

    <p><span class="Gvdemetni20"><span>Babası uzun boylu, yanık ve sarışın; tebessümü yüzünü ay­dınlatmış.</span></span></p>

    <p><span class="Gvdemetni20"><span>Annesi esmer, gözleri mutluluktan parıldıyor, cildi yanık.</span></span></p>

    <p><span class="Gvdemetni20"><span>Onun yanında da Baize'in yığınından bir fotoğraf. Neden bil­miyordu, ama yanından ayırmak istemediği bir resimdi bu: Onu annesi, babası ve Luka'yla birlikte Dubrovnik sahilinde gösteren mutlu bir fotoğraf.</span></span></p>

    <p><span class="Gvdemetni20"><span>Uzun uzun resimlere baktı. Karnında asabi bir kaygı titremesi hissetti. Ailesinin yazgısını öğrenebilecek miydi?</span></span></p>

    <p><span class="Gvdemetni20"><span>Hayatta kaldıklarını ya da öldüklerini bilecek miydi?</span></span></p>

    <p><span class="Gvdemetni20"><span>Bir mucize eseri hayatta kalmış olsalar bile Luka şimdi 20'le- rinde, kocaman bir adam olurdu.</span></span></p>

    <p><span class="Gvdemetni20"><span>Küçük kardeşini yetişkin olarak düşünmek tuhaf geliyordu.</span></span></p>

    <p><span class="Gvdemetni20"><span>Bir yandan, ailesinin hayatta kalabilmiş olabileceğinden kuş­kuluydu. Bu düşünce kemiklerini sızlatıyordu ama umudunu yitiremezdi.</span></span></p>

    <p><span class="Gvdemetni20"><span>Annesine, babasına ve kardeşine ne olduğunu öğrenmekte kararlıydı.</span></span></p>

    <p><span class="Gvdemetni20"><span>Dubrovnik sahilinde çekilmiş fotoğrafı büyük bir zarfa yer­leştirdi.</span></span></p>

    <p><span class="Gvdemetni20"><span>Bir kez daha eksik sayfaları merak etti. Defterden öylesine düşmüşler miydi, yoksa birileri bilerek mi koparmıştı? Sayfaların yerini Alma Dragoviç'in oğlunun telefon numarasını yazdığı kâğıtla işaretledi.</span></span></p>

    <p><span class="Gvdemetni20"><span>Ayağa kalktı.</span></span></p>

    <p><span class="Gvdemetni20"><span>Kalktığında Jan'ın masanın yanına dayanmış kahverengi ev­rak çantasını gördü. Konserlerde ve iş seyahatlerinde kullandığı çanta. Çalışma odasını paylaşıyorlardı: Duvarlar konser prog­ramlarıyla, Jan'la birlikte, daha gençken tatilde çektirdikleri fo­toğraflarla kaplıydı.</span></span></p>

    <p><span class="Gvdemetni20"><span>Evrak çantasını aldı. Şifreli kilidi vardı. Düğmesine bastı. Kilitliydi. Jan eşyasını pek kilitlemezdi.</span></span></p>

    <p><span class="Gvdemetni20"><span>Şifreyi bilmiyordu.</span></span></p>

    <p><span class="Gvdemetni20"><span>Aşağıya, mutfağa indi ve çekmecelerden birinde bir karga- burun buldu. Odaya döndü ve karga burunla kilidi zorlamaya çalıştı.</span></span></p>

    <p><span class="Gvdemetni20"><span>Çantanın içinde bir sürü nota, yarı dolu bir su şişesi, bir avuç kurşunkalem ve aşınmış iki silgi buldu.</span></span></p>

    <p><span class="Gvdemetni20"><span>Deri ceplerden birinde üzeri yazısız bir zarf gördü.</span></span></p>

    <p><span class="Gvdemetni20"><span>Zarfı açtı.</span></span></p>

    <p><span class="Gvdemetni20"><span>İçinde tek bir sayfa vardı. Katlarını açtı.</span></span></p>

    <p><span class="Gvdemetni20"><span>Tükenmez kalemle çiziktirilmiş el yazısı Jan'ındı.</span></span></p>

    <p><span class="Gvdemetni20"><span>Mila Şavik.</span></span></p>

    <p><span class="Gvdemetni20"><span>Boris Arkov (namı diğer Neumann?)</span></span></p>

    <p><span class="Gvdemetni20"><span>Her ikisi de Sırp mafyasının sağladığı sahte kimliklerle Atlantic City, New Jersey'de oturuyor.</span></span></p>

    <p><span class="Gvdemetni20"><span>Satırların altında telefon numarasına benzer bir şey, bir de</span></span> <span class="Gvdemetni2talik"><span>Angel</span></span> <span class="Gvdemetni20"><span>sözcüğü yazılıydı.</span></span></p>

    <p><span class="Gvdemetni20"><span>Sanki yüreğine bir hançer saplanmıştı.</span></span></p>

    <p><span class="Gvdemetni20"><span>Mila Şavik, Amerika'da?</span></span></p>

    <p><span class="Gvdemetni20"><span>Ve Boris Arkov?</span></span></p>

    <p><span class="Gvdemetni20"><span>Şaşkınlık içindeydi.</span></span></p>

    <p><span class="Gvdemetni20"><span>Jan'a bu bilgileri kim vermişti?</span></span></p>

    <p><span class="Gvdemetni20"><span>Peki bu Angel da kim ya da neydi? Kadın adına benziyordu. Saat sabahın üçünü geçmişti ve bu saatte kâğıttaki numarayı ara­yamazdı. Jan'ın Angel diye birinden bahsettiğini hiç hatırlamı­yordu. Ayak sesleri işitti.</span></span></p>

    <p><span class="Gvdemetni20"><span>Kâğıdı katladı.</span></span></p>

    <p><span class="Gvdemetni20"><span>Baize elinde bir fincan sıcak kakaoyla odaya girdi. Carla'nın isteksizliğini, öfke ve ağlama nöbetlerini görünce, iyileşene ka­dar yanında kalmaya karar vermişti. Gözleri evrak çantasına döndü.</span></span></p>

    <p><span class="Gvdemetni20"><span>“Uyuyamadım ve bir ses duydum. Her şey yolunda mı tat­lım? Bu saatte ayakta ne yapıyorsun?"</span></span></p>

    <p><span class="Gvdemetni20"><span>“Düşünüyorum." Kâğıdı içine koyup çantayı kapattı.</span></span></p>

    <p><span class="Gvdemetni20"><span>“Günlüğü mü?"</span></span></p>

    <p><span class="Gvdemetni20"><span>“Evet."</span></span></p>

    <p><span class="Gvdemetni20"><span>“Ne var Carla? Ne oldu?"</span></span></p>

    <p><span class="Gvdemetni20"><span>“Eksik sayfalar var. O sayfalar hakkında bir şey biliyor mu­sun?"</span></span></p>

    <p><span class="Gvdemetni20"><span>“Hayır, bilmiyorum. Günlüğü senin tedavine başlamadan önce Dr. Leon'a vermiştik. Günlüğü bugüne kadar en son o za­man görmüştüm."</span></span></p>

    <p><span class="Gvdemetni20"><span>Carla yaşlı kadına bir sonraki adımda ne diyeceğini düşünü­yordu.</span></span></p>

    <p><span class="Gvdemetni20"><span>“Beni bir süre görmezsen sakın alınma."</span></span></p>

    <p><span class="Gvdemetni20"><span>“Neden?"</span></span></p>

    <p><span class="Gvdemetni20"><span>“Biraz uzaklaşmaya ihtiyacım olduğunu hissediyorum. Belki bir tatil. Bir süre kendi başıma olmak."</span></span></p>

    <p><span class="Gvdemetni20"><span>“Gerçekten mi?"</span></span></p>

    <p><span class="Gvdemetni20"><span>“Düşünmem gereken o kadar şey var ki. Onun için, telefon etmezsem endişelenme."</span></span></p>

    <p><span class="Gvdemetni20"><span>“Anlıyorum. İyi bir fikir olabilir. Bir şeye ihtiyacın olmaz mı?"</span></span></p>

    <p><span class="Gvdemetni20"><span>“Kaygılanma."</span></span></p>

    <p><span class="Gvdemetni20"><span>“Konuşmak istersen, ya da birine ihtiyacın olursa beni ara ta­mam mı? Ya da Dr. Leon'la konuş. O iyi biri."</span></span></p>

    <p><span class="Gvdemetni20"><span>“İçimde onunla epey konuşacakmışım gibi bir his var."</span></span></p>

    <p><span class="Gvdemetni20"><span>“Ne yapmayı düşünüyorsun Carla?"</span></span></p>

    <p><span class="Gvdemetni20"><span>“Bunu yarın düşünürüm. Şimdilik, biraz uyumaya ihtiyacım var."</span></span></p>

    <p><span class="Gvdemetni20"><span>“Benim de öyle tatlım."</span></span></p>

    <p><span class="Gvdemetni20"><span>Baize, koridora girip uzaklaşmadan önce torununu alnından öptü.</span></span></p>

    <p><span class="Gvdemetni20"><span>Carla aynadaki aksine, hâlâ zihninde yankılanan soruya dön­dü.</span></span> <span class="Gvdemetni2talik"><span>“Ne yapmayı düşünüyorsun Carla?"</span></span></p>

    <p><span class="Gvdemetni20"><span>Bu kez, ona dürüst cevaplar verdi.</span></span></p>

    <p><span class="Gvdemetni20"><span>“Önce, aileme ne olduğunu bulacağım."</span></span></p>

    <p><span class="Gvdemetni20"><span>Aynadaki yansımasını şiddetli bir yoğunlukla süzdü.</span></span></p>

    <p><span class="Gvdemetni20"><span>“Ondan sonra Mila Şavik'in peşine düşeceğim."</span></span></p>
  </div>

  <p><span><br /></span></p>

  <div class="WordSection25"></div>
</body>
</html>
