<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <div class="WordSection7">
    <h2>1</h2>

    <p><span><b>1981</b></span></p>

    <p><span>Sevdiğini işte böyle bulursun.</span></p>

    <p><span class="Gvdemetni20"><span>Adın David ve alelade bir çocuksun -21'inde pek çocuk dene­mez ama hâlâ masum- karşı cins karşısında mahcup ve sakarsın, erkekliğe giden yolu el yordamıyla buluyorsun.</span></span></p>

    <p><span class="Gvdemetni20"><span>Frankfurt yakınındaki Amerikan üssünde yaşayan fırlama asker çocuklarından birisin, kızlardan, sinemadan ve beyzboldan hoşlanıyorsun. Bütün gençler gibi, annen ve babanla pek anlaşamıyorsun.</span></span></p>

    <p><span class="Gvdemetni20"><span>Bu, babanla yumruklaşmaya varan şiddetli bir tartışma yaşa­dığın yazdı. Gelecekle ilgili planlarının olmamasıyla başlayan, dudağının yarılmasına ve duvara çarpıp yere yığılmana yol açan yumrukla sonuçlanan tartışma.</span></span></p>

    <p><span>Babanın yüzündeki utancı görüyorsun.</span></p>

    <p><span class="Gvdemetni20"><span>Kendisini kaybedip sana vurmasının ani pişmanlığını.</span></span></p>

    <p><span class="Gvdemetni20"><span>Bu, daha önce hiç olmamış bir şey. Ama aldırmıyorsun.</span></span> <span>Öfkelisin ve babanın canının acımasını istiyorsun.</span></p>

    <p><span class="Gvdemetni20"><span>Baban, Panama'da, Grenada'da, son yirmi yılda Amerikan askerlerinin çizmelerinin bastığı her sorunlu bölgede bulunan savaşçı, o güçlü Özel Kuvvetler üyesi.</span></span></p>

    <p><span class="Gvdemetni20"><span>Asker olmayı hiç istemedin. Babanın yerini almayı asla düşün­medin. Sen hayalcisin. Resim yapmak, sanatçı olmak istiyorsun.</span></span></p>

    <p><span class="Gvdemetni20"><span>O gün, ona artık burana geldiğini söylüyorsun.</span></span></p>

    <p><span class="Gvdemetni20"><span>Artık seni yönlendiremeyeceğini söylüyorsun.</span></span></p>

    <p><span class="Gvdemetni20"><span>Baba evinden bir daha dönmemek üzere ayrıldığını söylüyor­sun.</span></span></p>

    <p><span class="Gvdemetni20"><span>Annen ağlayarak kanepenin üzerine yığılıyor.</span></span></p>

    <p><span class="Gvdemetni20"><span>Baban seni durdurmaya çalışıyor. Onu yolunun üzerinden itiyor ve öfkeyle çıkıyorsun.</span></span></p>

    <p><span class="Gvdemetni20"><span>İkisini de seviyor, ama babanın gölgesinde yaşamaya bir son vermenin zamanı geldiğini biliyorsun. Dahası, 21 yaşının, özgür­lüğün yazının keyfini yaşamak, biraz Akdeniz güneşi, bembeyaz </span></span><span>kumsallar ve kızlar bulmak, hayatın şerbetiyle sarhoş olmak is­tiyorsun.</span></p>
  </div>

  <div class="WordSection8">
    <p><span class="Gvdemetni20"><span>Değişimin özlemini yaşıyorsun. Kendini bulmak, kendi yo­lunda ilerlemek istiyorsun.</span></span></p>

    <p><span class="Gvdemetni20"><span>Böylece, üniversitede terlerken bir yandan yarı zamanlı ça­lıştığın bardan kazandıklarınla aldığın eski püskü Volkswagen Golf'ü tıka basa dolduruyorsun.</span></span></p>

    <p><span class="Gvdemetni20"><span>İçine boyalarını, fırçalarını, boş tuvallerini, bir uyku tulumu­nu ve içecekler için bir buz kutusunu yerleştirip bir cumartesi sabahı Frankfurt'tan çıkıyor, Tiroller, İsviçre ve İtalya üzerinden güneye gidiyorsun. Yunanistan'ın güneşine kavuşmak için o kü­çük Golf'ü coşkuyla ta Yugoslavya'nın Dalmaçya kıyılarına ka­dar sürüyorsun.</span></span></p>

    <p><span>Oysa tıpkı farelerin ve insanların en iyi hazırlanmış planları gibi, işler hiç de tasarladığımız gibi gelişmiyor.</span></p>

    <p><span>O gece Dalmaçya kıyısında, Dubrovnik'te mola veriyorsun.</span></p>

    <p><span>Ucuz bir otel buluyorsun. Ay ışığının yıkadığı karşı kıyıda, bir kruvaziyer filosunun gerisinde İtalya uzanıyor. Frommer rehberi sana yakındaki Korcula Adası'nda bir zamanlar Marco Polo'nun yaşamış olduğunu söylüyor.</span></p>

    <p><span class="Gvdemetni20"><span>Bir de, etrafı surlarla çevrili kentin 7. yüzyılda kurulduğunu.</span></span> <span>Oysa ondan çok önce Romalılar ve Yunanlılar, daha sonra da Haçlılar ve Bizanslılar oraya göz dikmişti.</span></p>

    <p><span>Güzelliğine hayran oluyorsun. Sık kaldırım taşlı sokaklarını ve ışığın koydaki safir renkli sularda yansımasını çizmek istiyorsun.</span></p>

    <p><span>Yugoslavya tarihinin karanlık sayfaları hakkında pek bilgin yok; Balkanlar'ın Sırplar, Hırvatlar ve Boşnaklar arasında yüz­yıllar süren kan davaları, düşmanlıklar ve nefretle nasıl parça­landığını bilmiyorsun. Hayatını mahvedecek o gömülü kinden habersizsin.</span></p>

    <p><span>Şu anda, o kente âşıksın. Akdeniz’in yaşam tarzı sana çekici geliyor.</span></p>

    <p><span>Bir hafta kalıyorsun. Sabahları ve akşamları, ışık uygunken resim yapıyor, daha sonra yemeğe gidip bir ya da iki kadeh şa­rap yudumluyorsun.</span></p>

    <p><span class="Gvdemetni20"><span>Ve bir akşam, babasının partizanlara katılıp, buraya yerleş­mek için Mussolini'nin ordusundan firar ettiğini söyleyen, ufak tefek, kambur ve neşeli Sinyor Banda'nın sahibi olduğu Marco Polo adlı restoranda otururken sana tarçın gözlü bir kız hizmet ediyor.</span></span></p>

    <p><span class="Gvdemetni20"><span>Koyu renk saçlarını atkuyruğu yapıp bağlamış, bluzunun be­yazlığı cildinin yanıklığını ortaya çıkarıyor. Kız masandan uzak­laşırken Sinyor Banda bakışını görüp gülümsüyor.</span></span></p>

    <p><span class="Gvdemetni20"><span>"Bütün erkekler hoşlanır Lana'dan, ama o kimseyle çıkmaz."</span></span></p>

    <p><span class="Gvdemetni20"><span>"Neden çıkmaz?"</span></span></p>

    <p><span class="Gvdemetni20"><span>Sinyor Banda omuzlarını silkiyor. "Boş zamanlarında hep ça­lışır. Yazar olmak istiyor. Ve sen, senin resim yaptığını gördüm. Ressam mı olmak istiyorsun?"</span></span></p>

    <p><span class="Gvdemetni20"><span>"Elbette."</span></span></p>

    <p><span>Sinyor Banda göz kırpıyor. "İki sanatçı ha? Ondan hoşlandın, değil mi?"</span></p>

    <p><span>Kanında olduğunu biliyorsun. Gözlerinde yıldızlar uçuşmu­yor, kemanlar çalmaya başlamıyor ama yüreğinin hızlanmasın­dan içinde bir şeyler olduğunu hissediyorsun.</span></p>

    <p><span>Sinyor Banda, Lana'nın Saraybosna ötesindeki bir kasabadan geldiğini, bölge üniversitesinde İngilizce öğrenimi gördüğünü söylüyor, ve en iyi garsonu olduğunu.</span></p>

    <p><span>Sonra onu çağırıp sizi tanıştırıyor.</span></p>

    <p><span>Genç kız elini sıkıyor, saçlarının kokusunu duyuyorsun. Badem kokuyor. O tarçın gözler sana bir şeyler anlatıyor.</span></p>

    <p><span>Kusursuz İngilizcesini övdüğünde gülümsüyor ve annesinin İngilizce öğretmeni olduğunu, çocukluğundan beri İngilizce ko­nuştuğunu anlatıyor. Sana bir şeyler söylediğinde, dünyadaki tek insanmışsın gibi hissettiriyor.</span></p>

    <p><span>Fazladan bir hafta kalıyorsun. Genellikle kadınlara karşı çe­kingensin, sohbette usta değilsin ama sonunda tüm cesaretini toplayıp birlikte bir yere gitmeyi teklif ediyorsun.</span></p>

    <p><span>Seni şaşırtıyor ve kabul ediyor.</span></p>

    <p><span>Bir kafeye gidip kahve içiyor, pasta yiyor, saatlerce konuşu­yorsunuz. Son gecen. Kafede tapon ama duruma uygun bir mü­zik var: KC and the Sunshine Band'in "Lütfen Gitme"si çalıyor</span></p>

    <p><span>Daha sonra sahilde yürüyor ve biraz daha konuşuyorsunuz:</span> <span class="Gvdemetni20"><span>Sanattan, kitaplardan ve müzikten, onun en beğendiği yazar olan Shakespeare'den ve daha bir sürü şeyden.</span></span></p>

    <p><span class="Gvdemetni20"><span>Ve öpüşüyorsunuz.</span></span></p>

    <p><span class="Gvdemetni20"><span>İlk öptüğün kız değil -bu onur ve aliterasyon ödülü Frank­furt'ta Fraulein Frieda diye birine ait- ama sana öyle geliyor.</span></span></p>

    <p><span class="Gvdemetni20"><span>Tutku artık ensenden yakalamış, seni bırakmıyor.</span></span></p>

    <p><span class="Gvdemetni20"><span>Birkaç gün daha kalıyorsun.</span></span></p>

    <p><span>Bir öğleden sonra arabayla Mostar'a gidiyorsunuz, Lana da piknik sepeti hazırlıyor.</span></p>

    <p><span class="Gvdemetni20"><span>Burası onun çocukluğundan, annesiyle babasının götürdüğü pazar gezilerinden beri bilip sevdiği bir kent. Türk kahvelerinin arasında, incik boncuk ve Acem halılarının satıldığı çarşıda ge­ziniyorsunuz.</span></span></p>

    <p><span class="Gvdemetni20"><span>Bir gün Sırp topçusu tarafından yıkılacak o harikulade güzel, kemerli köprünün üzerinde durup, korkuluk duvarına tırmanan delikanlıları seyrediyorsunuz. İnanılmaz yükseklikten şimdiye kadar gördüğün en mavi nehre atladıklarında kolları gergin, za­rif vücutları yay gibi.</span></span></p>

    <p><span class="Gvdemetni20"><span>Aşağıda, nehir kenarındaki arkadaşları tarafından alkışlarla karşılanıyorlar.</span></span></p>

    <p><span class="Gvdemetni20"><span>Yaşlı bir adam köprünün girişinde nergis satıyor. Genç kız için bir demet alıyorsun. Lana en sevdiği çiçeğin nergis olduğu­nu söylüyor. Ve delikanlıların köprüden atlayarak "Mostarlı" un­vanına hak kazanmak için yüzyıllardan beri buraya geldiklerini. Bazıları bunu erkekliklerini kanıtlamak için yapıyor. Kimileriyse sevdikleri kadına aşklarını göstermek amacıyla.</span></span></p>

    <p><span class="Gvdemetni20"><span>Gülümsüyor. "Ya da ne kadar deli olduklarını."</span></span></p>

    <p><span class="Gvdemetni20"><span>"Kadınlar atlamaz mı?"</span></span></p>

    <p><span class="Gvdemetni20"><span>"Bazen. Çoğunlukla erkekler. Tehlikelidir. Köprüden nehre 25 metre. Ölenler oldu."</span></span></p>

    <p><span class="Gvdemetni20"><span>Atlayacağını söylüyorsun ona.</span></span></p>

    <p><span class="Gvdemetni20"><span>Gülüyor ve deli olduğunu söylüyor. Demetten bir nergis koparıp boşluğa bırakıyor. Çiçek kanat çırparak iniyor ve mavi suda hızla akıp kayboluyor.</span></span></p>

    <p><span class="Gvdemetni20"><span>Ne olursa olsun, atlayacağını söylüyorsun. "Benimle atlamak ister misin?"</span></span></p>

    <p><span class="Gvdemetni20"><span>Ciddi olduğunu anlıyor.</span></span></p>

    <p><span class="Gvdemetni20"><span>"Hayır! David, gerçekten çok tehlikeli. Su her zaman buz gibi olur, en sıcak günde bile. Alışık değilsen vücudundaki şoktan dahi ölebilirsin."</span></span></p>

    <p><span class="Gvdemetni20"><span>Köprüden nehre bakıyorsun.</span></span></p>

    <p><span class="Gvdemetni20"><span>"Atlama konusunda bir şeyler okumuştum. Yapman gereken dümdüz atlamak ve suya girmeden hemen önce kollarını biraz açmak. Düşüşü yavaşlatıyor."</span></span></p>

    <p><span>"David, idman yapmadan atlamak çılgınlık olur..."</span></p>

    <p><span class="Gvdemetni20"><span>"Üç yaz cankurtaran olarak çalıştım, atlamayı bilirim. Ama 25 metre, işte bu ilk olacak."</span></span></p>

    <p><span class="Gvdemetni20"><span>Tişörtünü, sandaletlerini çıkarıyor, blucininle kalıyor ve aşa­ğıya bakıyorsun. Akan mavi sular çok uzaktaymış gibi görünü­yor. Yüreğin çarpıyor ve soluğunu tıkayan bir korku topağı var ama belli etmemeye çalışıyorsun.</span></span></p>

    <p><span>"David lütfen, yalvarıyorum..."</span></p>

    <p><span class="Gvdemetni20"><span>Köprünün korkuluğuna tırmanıyorsun. Seni durdurmak için elini yakalamaya çalışıyor ama artık çok geç. Dönüp ona bakıyor ve göz kırpıyorsun. "Bana şans dile."</span></span></p>

    <p><span class="Gvdemetni20"><span>"David!.."</span></span></p>

    <p><span class="Gvdemetni20"><span>Atlıyorsun.</span></span></p>

    <p><span>Hava kulaklarının yanından ıslık çalarak geçiyor.</span></p>

    <p><span class="Gvdemetni20"><span>Uzunca bir süre, taş gibi düşüyorsun. Nehir seni karşılamak için hızla yükseliyor, ellerini açıp suya giriyorsun.</span></span></p>

    <p><span>Buz gibi soğuk bir tuğla gibi çarpıyor.</span></p>

    <p><span class="Gvdemetni20"><span>Havaya kavuşmak için soluk soluğa su yüzüne çıktığında ona el sallıyorsun.</span></span></p>

    <p><span class="Gvdemetni20"><span>Seni nehir kıyısında karşılamak için dolambaçlı kaldırımdan aşağıya koşuyor.</span></span></p>

    <p><span class="Gvdemetni20"><span>Sırılsıklamsın ve gülüyorsun.</span></span></p>

    <p><span class="Gvdemetni20"><span>Parmaklarının ucunu öpüyor, dudaklarına götürüyor ve çı­kardığın tişörtle yüzünü siliyor. "Deli olduğunu biliyorsun değil mi David Joran?"</span></span></p>

    <p><span>"Olabilir. Ama harika bir duyguydu."</span></p>

    <p><span class="Gvdemetni20"><span>Koluna girerken gerçekten mutlu görünüyor ve sen sırılsık­lam blucininin içinde, birlikte yavaşça tepeye tırmanıyorsunuz. Bir çayır ve yanında da eğri büğrü bir zeytin ağacı buluyor, taze peynir, ekmek, domates yiyor, babasının çiftliğinden getirdiği şarabı içiyorsunuz.</span></span></p>

    <p><span class="Gvdemetni20"><span>Blucinin güneşte kururken, sana yazdığı öykülerden bahsedi­yor. Öyküler çok güzel değil, çok kötü de değil, zaten başlangıçta kimsenin çok iyi olamayacağının farkında. Yazılarını kaydettiği bir günlük tutuyor.</span></span></p>

    <p><span class="Gvdemetni20"><span>Bir gün, dünyayı değiştirecek bir kitap yazmak istiyor.</span></span></p>

    <p><span class="Gvdemetni20"><span>Çocukken, baba evinin mutfak duvarına keçe kalemlerle si­linemeyecek bir renk cümbüşü çiziktirdiğin günden beri sanatçı olmak istediğini anlatıyorsun.</span></span></p>

    <p><span class="Gvdemetni20"><span>Ve ona inandığın bir gerçeği, senin için fazla güzel olduğunu</span></span> <span>söylüyorsun.</span></p>

    <p><span class="Gvdemetni20"><span>Sana bakıyor ve gözünde ilk kez ihtiyat görüyorsun.</span></span></p>

    <p><span class="Gvdemetni20"><span>Her şeyi mahvettiğini düşünüyorsun.</span></span></p>

    <p><span class="Gvdemetni20"><span>Erkeklere kolay inanamadığını söylüyor.</span></span></p>

    <p><span>Aynı şeyleri hissettiğini anlatıyorsun.</span></p>

    <p><span class="Gvdemetni20"><span>Gülüyor, ama senin yüzüne baktığı zaman, o tedirgin gözle­rin yalan söylemediğini biliyorsun.</span></span></p>

    <p><span>Şaraptan biraz çakırkeyifsin, cebinden çakını çıkarıyor ve ona sanatçı olduğunu kanıtlamak için çocukça, aptalca olduğunu bil­diğin, ama kendini tutamadığın bir şey yapıyorsun.</span></p>

    <p><span>Zeytin ağacının gövdesine isimlerinizi kazıyorsun. Önce bir kalp çizip -kusursuz çiziyorsun- kazıyor, üzerine de iki el yapı­yorsun. Kalbin iki yanına isimlerinizi kazıyorsun: David, Lana.</span></p>

    <p><span>İşini tamamladığında sana bakıyor.</span></p>

    <p class="MsoNormal"><span>Ve seni öpmeden önce, gözlerinin ruhuna işlediğini hissedi­yorsun.</span></p>

    <p class="MsoNormal"><span>O gece, kaldığın liman yakınındaki ucuz otelde onunla ilk kez yatıyorsun.</span></p>

    <p><span>Yüzünü, onunla ilgili her şeyi seviyorsun. Gülüşünü ve sesini ve parmaklarının ucuyla cildine dokunuşunu seviyorsun.</span></p>

    <p><span>Ona sarılıyorsun ve bütün gece konuşuyorsunuz. Hayatını</span> <span class="Gvdemetni20"><span>anlatıyorsun. Ebeveyninle tartışmam. O da kendi anne babasıyla münakaşalarından söz ediyor ve sırrını anlatıyor. Sarsılıyor ama onu hâlâ istiyorsun. Dürüstlüğüne hayran oluyorsun. Ve ona asla acı çektirmeyeceğine, yalan söylemeyeceğine söz veriyorsun.</span></span></p>

    <p><span class="Gvdemetni20"><span>Ve sırrından bir daha asla bahsetmeyeceğine. Bunun hiçbir şeyi değiştirmeyeceğine.</span></span></p>

    <p><span class="Gvdemetni20"><span>Gerçekten böyle mi düşündüğünü soruyor.</span></span></p>

    <p><span class="Gvdemetni20"><span>Böyle düşündüğünü söylüyorsun.</span></span></p>

    <p class="MsoNormal"><span>Ve dudaklarınız buluşmadan önce, karanlıkta adını fısıldıyor, kollarında uykuya dalarken boğmaya çalıştığı hıçkırıkları işiti­yorsun.</span></p>

    <p><span>Sonraki haftalar ve aylarda sevmenin ne olduğunu öğreni­yorsun. Artık sana güvendiği için bir çiçek gibi açılıyor ve öğ­retiyor.</span></p>

    <p><span>Yaz senin içinde daha öncekilere hiç benzemeyen bir türkü mırıldanıyor. Ebeveyninle yaşadığın hayata bir daha asla döne­meyeceğini biliyorsun. Bir şeylerin değiştiğini. Kendi geleceğini yaratıyorsun.</span></p>

    <p><span>Ve hayatın bir yolculuk olduğunu da biliyorsun; zira senin yaşlı peder hep böyle derdi ve sen bu yolculuğu Lana'yla birlikte yapmak istediğini fark ediyorsun.</span></p>

    <p><span>Çünkü aşkın arzudan daha derine gidiyor. O senin ruh ikizin.</span></p>

    <p><span>Ve böylece aralık ayının buz gibi soğuk bir cumartesi günü, tipinin altında, minik Aziz Nikola kilisesinde, birbirinizi sevip sayacağınıza söz verirken ona gururlu gözlerle bakıyorsun.</span></p>

    <p><span>Birbirinizin parmağına birer yüzük takıyorsunuz: Sinyor Banda'nın düğün resminizi çekmeden önce size armağan ettiği iki basit altın halka.</span></p>

    <p><span>Balayını Saraybosna'ya hâkim tepelerde, küçük bir otelde ge­çiriyorsunuz. Annen ve babana bir kartpostal gönderip hayatını burada kurduğunu yazıyorsun.</span></p>

    <p><span>Sinyor Banda'nın restoranının üzerindeki minik bir daireye taşınıyorsunuz. İkinize de iyi davranıyor. Daire küçük -üç mi­nicik oda- dar duvarları ve elinle dokunacağın kadar alçak bir tavanı var.</span></p>

    <p><span class="Gvdemetni20"><span>Sinyor Banda, "Neden kambur olduğumu anlamışsındır ar­tık," diye takılıyor sana.</span></span></p>

    <p><span class="Gvdemetni20"><span>Ama mavi çinili sobasıyla sıcak bir ev ve en iyi yanı Sinyor Banda'nın ikinize verdiği işlerin karşılığı olması.</span></span></p>

    <p><span class="Gvdemetni20"><span>Lana gündüzleri ders çalışıyor, akşamları da garsonluk yapı­yor. Sen de mutfaklarda yemek yapıp yardımcılık ediyor ve boş bulduğun her an resim yapıyorsun -her çalışman bir öncekinden iyi- ve Dubrovnik'e akın eden turistlere resim satabildiğin süre işin piyasası var. İşler fena değil, geçinip gidiyorsunuz.</span></span></p>

    <p><span>Sonra ilk bebek geliyor, bir kız.</span></p>

    <p><span class="Gvdemetni20"><span>Babalıktan ödün kopuyor ama koca gözlü o umarsız bücür sana bakıp parmağım emmeye koyulduğu zaman ona âşık olu­yorsun.</span></span></p>

    <p><span class="Gvdemetni20"><span>İkincinin gelmesi tahmin edebileceğinden çok daha uzun -altı yıl- sürüyor; arada dört düşük var ve neredeyse tüm umu­dunuzu yitirmek üzeresiniz.</span></span></p>

    <p><span class="Gvdemetni20"><span>Bu seferki erkek.</span></span></p>

    <p><span class="Gvdemetni20"><span>Ama bu oğlan gerçekten minicik, zamanından 11 hafta önce sezaryenle doğduğu için bir kilo bile değil ve doktorlar yaşaya­mayacağını düşünüyorlar fakat nasıl oluyorsa başarıyor ve ser­pilip gelişiyor.</span></span></p>

    <p><span class="Gvdemetni20"><span>Pembe yanakları ve gamzeli tebessümüyle ruhunu fethedi­yor. Sen daha ne olduğunu anlayamadan ayaklanıp konuşmaya başlıyor. Ablası gibi iyi huylu ve her şeye rağmen yaşamayı ba­şardığı için kalbinde ona ayrı bir yer veriyorsun.</span></span></p>

    <p><span class="Gvdemetni20"><span>O daracık dairede artık dört kişisiniz, yine de hayatın bu ka­dar güzel olacağını hiç bilmiyordun.</span></span></p>

    <p><span class="Gvdemetni20"><span>Yazın, havanın sıcak olduğu günlerde zamanınızı kıyıda ge­çiriyorsunuz, sen resim ve eskiz yaparken Lana ile çocuklar, ka­ramel rengi ciltleri sağlıklı ve mutlu, ellerinde kova ve küreklerle kumda oynuyor.</span></span></p>

    <p><span class="Gvdemetni20"><span>Kış geceleri hava soğuksa hep birlikte çift kişilik yatakta uyu­yorsunuz.</span></span></p>

    <p><span class="Gvdemetni20"><span>Ve çocuklar nihayet uykuya daldıkları zaman Lana sana so­kuluyor.</span></span></p>

    <p><span class="Gvdemetni20"><span>Yapacaklarımızın tohumlarının içimize çok önceden serpildiğine inandığını söylüyor. Yazgınızda tanışmak olduğunu. Seni sevdiğini, sana daha ilk gördüğünde âşık olduğunu ve ha­yat önüne ne getirirse getirsin, hep seveceğini.</span></span></p>

    <p><span>Bunları bilmeni istiyor.</span></p>

    <p><span>Bir de, senin karın olmaktan gurur duyduğunu.</span></p>

    <p><span>Ne olursa olsun -asla- birbirinizi bırakmamaya söz veriyor­sunuz.</span></p>

    <p><span class="Gvdemetni20"><span>Ve Lana gözlerini kapadığında, gümüş parmaklarını yatağın kenarına, yere taşıran ayın ışığında yüzlerine bakıp ailenin solu­ğunu duyuyorsun.</span></span></p>

    <p><span class="Gvdemetni20"><span>Hiç olmadığın kadar mutlusun.</span></span></p>

    <p><span>Bütün bunlar savaştan önceydi.</span></p>

    <p><span>Dubrovnik'e düşen ilk top mermileri karatahta üzerindeki te­beşir gibi çığlıklar atmadan önce. Üç yıllık kuşatma Saraybosna'yı açlığa boğup sokaklarında kandan dereler akmadan önce.</span></p>

    <p><span class="Gvdemetni20"><span>Eski kin ve nefretler bu ülkedeki her şeyin ve herkesin üze­rine kötücül bir gölge düşürmeden, iyi ve insanca olan her şeyi yıkıp yok etmeden önce.</span></span></p>

    <p><span class="Gvdemetni20"><span>Sen, Lana ve çocuklarınız ateş fırtınasına yakalanmadan, ha­yatlarınız ebediyen değişmeden önce.</span></span></p>

    <p><span>Babanın hayatta her zaman bir tepe noktası olduğunu söyle­diğini hatırlıyorsun. Mutluluk eğrinde en yüksek noktaya erişti­ğin, her şeyin iyi gittiği, ilahların senden yana olduğunu sandı­ğın bir an.</span></p>

    <p><span>Doğruysa, bu o an olmalı.</span></p>

    <p><span class="Gvdemetni20"><span>Çünkü o günün ardından hep Mostar'da nehre atladığın, sonra adlarınızı zeytin ağacına kazıdığın o öğleden sonrayı ha­tırlayacaksın.</span></span></p>

    <p><span class="Gvdemetni20"><span>Ve ısınmak için birbirinize sarıldığınız, uykudaki sevdikleri­nizin yüzlerine hayranlıkla baktığınız, ayın aydınlattığı o gece­leri.</span></span></p>
  </div>

  <p><span><br /></span></p>

  <div class="WordSection9"></div>
</body>
</html>
