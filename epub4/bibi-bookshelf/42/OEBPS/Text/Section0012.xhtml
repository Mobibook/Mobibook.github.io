<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <div class="WordSection17">
    <h2>6</h2>

    <p class="Balk40"><a id="bookmark7"><b><span>PHOENIX, ARIZONA</span></b></a></p>

    <p><span>Gündoğumu.</span></p>

    <p><span>Işıklı parmaklarını kavrulmuş çölün üzerine yayan turuncu ışınlar.</span></p>

    <p><span>Adam hâlâ ayaktaydı, kanepenin üzerine uzanmış, boş göz­lerle televizyonun ekranına bakıyordu.</span></p>

    <p><span>Bütün gece uyumamış ve elindeki kadehte de viski kalma­mışta. Tıraşlı çenesini sıvazlayıp ayaklandı ve şişeye baktı.</span></p>

    <p><span>İçinde bir damla kalmıştı.</span></p>

    <p><span>Elini saçlarından geçirdi. Kablolu televizyonda The Three</span> <span class="Gvdemetni2talik"><span>Stooges</span></span> <span>vardı. Çökmüş kıpkırmızı gözlerle ekrana bakarak dikiliyordu.</span></p>

    <p><span>Beyzbol sopasıyla Moe'nun kafasına vuran Larry, sonra Larry'yi kovalarken daireler çizen Moe. Çocukken o tekrarları o kadar çok izlemiş ve bu sahneye her seferinde öylesine gülmüştü ki. Oysa şimdi gülmüyordu.</span></p>

    <p><span>Üst katta karısıyla kızları uyuyordu. Fotoğrafları rafların üze­rine diziliydi. Kızların biri on iki, diğeri dokuz yaşında. Karısı tam bir Amerikalı; sarışın, güzel. Duvarlardaki aile fotoğrafları, çiftlik, evin her yanına serpiştirilmiş sanat eserleri, hepsi kusur­suz bir hayatın kanıtlarıydı.</span></p>

    <p><span>20 dönümlük çiftlik herkesin arzulayacağı bir parselde, stüd­yosu da arazinin bir kenarındaydı. Son 20 yıldır hayatında en küçük bir sorun belirtisi olmamıştı.</span></p>

    <p><span>Şimdiyse, bu.</span></p>

    <p><span>Son viski damlasını yutup şişeyi kanepenin üzerine bıraktı.</span></p>

    <p><span>Sarhoş hissediyordu.</span></p>

    <p><span>Ve daha da sarhoş hissetmek istedi.</span></p>

    <p><span>Unutmak.</span></p>

    <p><span>İçilecek başka bir şeyler daha olmalıydı. Votka? Şarap? Yüzey temizleyicisi? Son çare olarak ağız gargarası.</span></p>

    <p><span>Uyuyabilir, yorgunluğa teslim olup ıstıraplı zihnini rahatla­tabilirdi, ama debelenmek, acısını hissetmek istedi. Yanan bir </span><span class="Gvdemetni20"><span>binanın tepesinde, helikopterden kurtarma halatı atılmış biri gibiydi, ama o halatı istemiyordu, henüz istemiyordu:</span></span> <span class="Gvdemetni2talik"><span>Bana bir dakika verin, tamam mı? Önce şu yakıcı acıyı hissedeyim.</span></span></p>
  </div>

  <div class="WordSection18">
    <p><span class="Gvdemetni20"><span>Uyurgezer gibi, sendeleyerek mutfağa yürüdü. Bavullar hâlâ köşede duruyor ve onları görmek bir sürü anıyı geri getiriyordu. Dolapları yoklamaya koyuldu.</span></span></p>

    <p><span class="Gvdemetni20"><span>İçki bulamadı.</span></span></p>

    <p><span class="Gvdemetni20"><span>Bir küfür savurdu.</span></span></p>

    <p><span class="Gvdemetni20"><span>Temiz havaya ihtiyacı vardı.</span></span></p>

    <p><span class="Gvdemetni20"><span>Yalpalayarak veranda kapısına gidip kaydırarak açtı, güneş daha şimdiden cildini ısıtmaya başlamıştı. Dağlarcasına değil, ama onun da birkaç saati vardı.</span></span></p>

    <p><span class="Gvdemetni20"><span>Arizona'nın zengin kırmızı toprağı uzak tepelere kadar uza­nıyordu. Derin bir soluk alıp, çocukken sık sık yaptıkları gibi çöl­de günün doğuşunu izledi ve bir kez daha anıların hücumunu hissetti. Ağlamak istiyordu. Oysa bu son birkaç günde o kadar çok ağlamıştı ki, gözpınarlarında yaş kalmamıştı.</span></span></p>

    <p><span class="Gvdemetni20"><span>Sonra birden, beyninin arka taraflarında bir tuhaflık hissetti.</span></span></p>

    <p><span class="Gvdemetni20"><span>Köpek.</span></span></p>

    <p><span class="Gvdemetni20"><span>Köpek havlamamıştı.</span></span></p>

    <p><span class="Gvdemetni20"><span>Köpek onu karşılamaya gelmemişti.</span></span></p>

    <p><span class="Gvdemetni20"><span>Sabahları evden çıktığı zaman köpek mutlaka havlar ve kuy­ruğunu sallayarak onu karşılamaya gelirdi.</span></span></p>

    <p><span class="Gvdemetni20"><span>Colleen'in kulübesi evin yan tarafındaydı.</span></span></p>

    <p><span class="Gvdemetni20"><span>Evde olmayacakları zamanı düşünerek yeterince yiyecek ve su bıraktığından emindi. Şimdi düşünüyordu da, bir gece önce geldiklerinde de Colleen'i duymamış, görmemişlerdi. O zaman bunun farkına varamayacak kadar düşünceliydi. Ayrıca köpek sık sık tek başına çölde gezmeye de gidiyordu.</span></span></p>

    <p><span class="Gvdemetni20"><span>Basamaklardan avluya indi.</span></span></p>

    <p><span class="Gvdemetni20"><span>Ciğerlerine derin derin hava çekerken kollarını bir daha açıp gerindi.</span></span></p>

    <p><span class="Gvdemetni20"><span>Evin arka tarafında, 50 metre kadar uzaktaki siyah yığını o sırada fark etti.</span></span></p>

    <p><span class="Gvdemetni20"><span>Yüreği hızlanarak yürüdü ve köpeği böğrü üzerine yatmış buldu.</span></span></p>

    <p><span class="Gvdemetni20"><span>Coleen'in ağzı açıktı, yandan dili sarkıyordu.</span></span></p>

    <p class="MsoNormal"><span class="Gvdemetni20"><span>Gırtlağının kesildiği yerde, toprakta kıpkızıl bir birikinti gördü. İrkildi, sendeleyerek çöktü ve kustu.</span></span></p>

    <p><span class="Gvdemetni20"><span>Eliyle ağzını sildi, debelenerek ayaklandı.</span></span></p>

    <p><span class="Gvdemetni20"><span>Birden kendini hiç olmadığı kadar ayık hissetti.</span></span></p>

    <p><span class="Gvdemetni20"><span>Yine gözleri yaşardı.</span></span></p>

    <p><span class="Gvdemetni20"><span>Karısıyla kızlarının köpeği görmelerini istemiyordu. Öğrenmelerini istemiyordu. Gözlerini kaldırıp çöle baktı.</span></span></p>

    <p><span class="Gvdemetni20"><span>Yakınlarda birkaç ev vardı, ama herhangi bir hayat belirtisi yoktu. Esinti bile yoktu.</span></span></p>

    <p><span class="Gvdemetni20"><span>Kırmızı Arizona toprağı kızıl kanı örtünceye kadar, birikinti­nin üzerine bir çılgın gibi toprak tekmeledi.</span></span></p>

    <p><span class="Gvdemetni20"><span>Sonra da bir kürek almak için garaja koştu.</span></span></p>

    <p class="MsoNormal"><a id="bookmark8"><span class="Balk32ptbolukbraklyor"><span> </span></span></a></p>

    <h2 id="sigil_toc_id_4">7</h2>

    <p class="MsoNormal"><b><span>NEW YORK</span></b></p>

    <p><span class="Gvdemetni20"><span>O gün, öfkeli beyaz bulutlar Long Island kıyısına pençe atar­ken, güneş de çabalıyordu.</span></span></p>

    <p><span class="Gvdemetni20"><span>O gün, Jan ile denizde yüzdükleri günler gibi değildi.</span></span></p>

    <p><span class="Gvdemetni20"><span>Baize araba yoluna girip kontağı kapadı.</span></span></p>

    <p><span class="Gvdemetni20"><span>Carla gri Atlantik'e bakan sevimli evler dizisindeki sarıya bo­yalı kapıya baktı.</span></span></p>

    <p><span class="Gvdemetni20"><span>Bir zamanlar o ev Jan'la kendinin istediği her şeyi, huzu­ru, konforu, denizi sunmuş, bir aile kuracakları yer olmuştu. Şimdiyse, kapalı perdeleriyle boş duruyordu. Sundurmanın al­tında Jan'ın sevdiği salıncaklı iskemle, yanında da kendininki.</span></span></p>

    <p><span class="Gvdemetni20"><span>Carla otomobilden inmeye davranırken, Baize uzanıp kolu­na dokundu. “Bunu yapmak zorunda değilsin. Seninle geleyim mi?"</span></span></p>

    <p><span class="Gvdemetni20"><span>"Yalnız olmayı tercih ederim."</span></span></p>

    <p><span class="Gvdemetni20"><span>"Carla..."</span></span></p>

    <p><span class="Gvdemetni20"><span>"Lütfen. Bu gece burada kalmak istiyorum."</span></span></p>

    <p><span class="Gvdemetni20"><span>"Bunun iyi bir fikir olduğuna gerçekten inanıyor musun?"</span></span></p>

    <p><span class="Gvdemetni20"><span>"Olmayabilir, ama kalmak zorundayım."</span></span></p>

    <p><span class="Gvdemetni20"><span>Yaşlı kadın içini çekti. "Pekâlâ, öyleyse evime kadar gidip kı­yafetlerimi değiştireyim ve bir iki de tuvalet eşyası alayım."</span></span></p>

    <p><span class="Gvdemetni20"><span>Carla arabanın kapısını açtı.</span></span></p>

    <p><span class="Gvdemetni20"><span>"Acele etme olur mu? Yapmam gerek işler var."</span></span></p>

    <p><span class="Gvdemetni20"><span>Anahtarı sarı kapıya yerleştirdi. İçeri girerken kapı çıtırdadı.</span></span></p>

    <p><span class="Gvdemetni20"><span>Ev. Jan gittikten sonra buraya hâlâ ev diyebileceğinden değil, ama şu anda olması gereken yer burasıydı.</span></span></p>

    <p><span class="Gvdemetni20"><span>Koridor zarftan geçilmiyordu. Mr. ve Mrs. Jan Lane'e gön­derilmiş bir sürü mektup. Hepsini alıp masanın üzerine bıraktı. Arkasına dönüp bakınca, Baize'in motoru çalıştırdığını, camı in­dirip bir bitki özlü sigara yaktığını gördü.</span></span></p>

    <p><span class="Gvdemetni20"><span>Babaannesi el salladı, Carla'dan karşılık alınca gaza basıp uzaklaştı.</span></span></p>

    <p><span class="Gvdemetni20"><span>Ön odada, tripod üzerine yerleştirilmiş eski Zeiss teleskop hâlâ denize dönüktü. Jan'la gelip evi gezdikleri ilk günü hatırla­dı; evi seksenlerindeki, emekliliği çoktan gelmiş Myrtle adlı ufak tefek emlak danışmanı gezdiriyor, işitme cihazını işaret edip, "Unutmayın, sağır değilim, onun için teklifinizi yaparken çekin­meyin," diyordu.</span></span></p>

    <p><span class="Gvdemetni20"><span>Burada ilk seviştikleri günü hatırladı.</span></span></p>

    <p><span class="Gvdemetni20"><span>Bir de sonuncu sevişmelerini.</span></span></p>

    <p><span class="Gvdemetni20"><span>Artık Jan yoktu. Bir türlü buna, ya da ölüm biçimine inanamıyordu - olanların bir mantığı yoktu.</span></span></p>

    <p><span class="Gvdemetni20"><span>Oysa bu evde hâlâ Jan'ı hissediyordu.</span></span></p>

    <p><span class="Gvdemetni20"><span>Rahatlamak istercesine elini karnındaki şişliğe götürdü. O sa­bah uyanırken hafif bir bulantı hissetmiş, doktor da hamilelikte bulantı ve yorgunluğun normal olduğunu söylemişti.</span></span></p>

    <p><span class="Gvdemetni20"><span>Kokuları soluyarak, bütün odaları gezdi. Yatak odasında, bü­yük ceviz yatak pamuklu çarşaflarla örtülüydü. Carla perdeleri açtı ve odaya günün aydınlığı doldu.</span></span></p>

    <p><span class="Gvdemetni20"><span>Jan'la birlikte dalgalara doğru koştukları, çocuklar gibi kıkır­dadıkları yaz sabahlarını hatırladı.</span></span></p>

    <p><span class="Gvdemetni20"><span>Istırabını hiçbir şeyin hafifletemeyeceğini hissediyordu. Jan'ın sesini ve kahkahasını bir daha duyamayacak, onu bir daha göremeyecekti.</span></span></p>

    <p><span class="Gvdemetni20"><span>Öylesine yaman bir yalnızlık hissediyordu ki, içinde bir yer denize yürümek, dalgaların arasına karışıp bir daha dönmemek istiyordu.</span></span></p>

    <p><span class="Gvdemetni20"><span>Açıklayamadığı bir nedenle dolabın başına gitti, Jan'ın giysi­lerini çıkarıp yatağın üzerine fırlattı.</span></span></p>

    <p><span class="Gvdemetni20"><span>İçini ürkütücü bir öfke dalgası kaplıyor, demir eriyiği gibi kavuruyordu. Jan'ın ondan koparılmasına öfkeliydi, birlikte ge­çirecekleri hayat tam da başlayacakken elinden alınmasına öfke­liydi.</span></span></p>

    <p><span class="Gvdemetni20"><span>Hıçkırıklarla sarsıldı, yumruklarıyla yatağı dövüp çarşafları parçaladı, sonunda tüm gücü tükenince, kıpkırmızı gözleri kup­kuru, tümüyle boşalmış, bitkin halde devrilip kaldı.</span></span></p>

    <p><span class="Gvdemetni20"><span>"Teselli olacaksa, büyükbaban öldüğünde aynı şeyleri hisset­miştim."</span></span></p>

    <p><span class="Gvdemetni20"><span>"Anlatsana."</span></span></p>

    <p><span class="Gvdemetni20"><span>"O gün telefon ettiler ve helikopterinin eğitim uçuşu sırasında vurulup düştüğünü, hiç umut olmadığını söylediler. Yıkıldım. Tüm dünyam sona ermiş gibi hissettim."</span></span></p>

    <p><span class="Gvdemetni20"><span>Sundurmanın altındaki sallanan sandalyelerde oturuyorlar­dı. Baize'in eli Carla'nın kolundaydı.</span></span></p>

    <p><span class="Gvdemetni20"><span>"Sen okuldaydın. Dolaptan Dan'in bütün giysilerini çıkar­dım, üst üste yığdım, Üzerlerine yatıp hıçkıra hıçkıra ağladım. Sanki onu geriye getirmeye çalışır gibi."</span></span></p>

    <p><span class="Gvdemetni20"><span>Carla hep büyükbabasını daha iyi tanımadığına üzülürdü. Büyükbabası karacı albaydı ve Carla 16 yaşındayken ölmüştü. "Sen de düş görüyor muydun?"</span></span></p>

    <p><span class="Gvdemetni20"><span>Baize güldü. "Düş mü? Babaannen haplanmış gibiydi tatlım."</span></span></p>

    <p><span class="Gvdemetni20"><span>"Kâbus gibi?"</span></span></p>

    <p><span class="Gvdemetni20"><span>"Hem de nasıl. Üzerime süngü hücumu gibi geliyorlardı."</span></span></p>

    <p><span class="Gvdemetni20"><span>"Anlatsana."</span></span></p>

    <p><span class="Gvdemetni20"><span>"Bana kalırsa tüm hayatımız boyunca birbirimize bu kadar yakın olduğumuz için. Dan ve ben lise âşıklarıydık. Birbirimizin tam zıddı olmamızın bir önemi yoktu. O asker olmaya hazırla­nıyordu. Bense yabani bir çocuktum. Bana 'Yoko Ono'm' diye takılırdı." Carla'ya döndü. “Neden, rüyalar mı görüyorsun?"</span></span></p>

    <p><span class="Gvdemetni20"><span>“Kâbuslar demek daha doğru olur."</span></span></p>

    <p><span class="Gvdemetni20"><span>“İlaç alıyor musun?"</span></span></p>

    <p><span class="Gvdemetni20"><span>“Sadece bebek için folik asit. Bir de geceleri gevşemek için senin bitki özlü uyku hapları."</span></span></p>

    <p><span class="Gvdemetni20"><span>“Bana şu kâbusları anlat."</span></span></p>

    <p><span class="Gvdemetni20"><span>“Beynimde durmadan tekrarlanan bir film gibi."</span></span></p>

    <p><span class="Gvdemetni20"><span>“Nasıl bir film?"</span></span></p>

    <p><span class="Gvdemetni20"><span>Bir an düşündü. “Jan'ın ölümünü görüyorum. Patlamayı. Beyaz bir ışık. Ama onlara karışan başka görüntüler var. Bir sü­redir gördüğüm görüntüler. Aylardır gördüğüm."</span></span></p>

    <p><span class="Gvdemetni20"><span>“Ne görüntüleri?"</span></span></p>

    <p><span class="Gvdemetni20"><span>“Tuhaf şeyler. Acayip."</span></span></p>

    <p><span class="Gvdemetni20"><span>“Bana o görüntüleri anlat Carla."</span></span></p>

    <p><span class="Gvdemetni20"><span>“Bir kadın elini açmış bana uzatıyor. Küçük ve sıska bir oğlan bana bakıyor ve bir şeyler istiyor. Karanlık bir odada sallanan bir ampul görüyorum. Geceleri düşen kar taneleri görüyorum. Neredeyse soğukluklarını hissedeceğim."</span></span></p>

    <p><span class="Gvdemetni20"><span>Baize kaygılanmış gibiydi. “Bu dediklerin, o kadınla çocuk."</span></span></p>

    <p><span class="Gvdemetni20"><span>“Ne olmuş?"</span></span></p>

    <p><span class="Gvdemetni20"><span>“Onların... Yüzlerini görebiliyor musun?"</span></span></p>

    <p><span class="Gvdemetni20"><span>“Hayır. Görüntülere odaklanmaya, bir anlam çıkarmaya çalı­şıyorum ama beceremiyorum. Neden sordun?"</span></span></p>

    <p><span class="Gvdemetni20"><span>“Ama gördüklerinden rahatsız oluyorsun?"</span></span></p>

    <p><span class="Gvdemetni20"><span>Gözlerini babaannesine dikti. “Tabii. Üstelik daha sık görme­ye başladım. Aylardır arada bir görüyordum, Jan'ın ölümünden sonra daha da sıklaştı."</span></span></p>

    <p><span class="Gvdemetni20"><span>“Jan'a söyledin mi?"</span></span></p>

    <p><span class="Gvdemetni20"><span>“O gün restoranda söylemeye niyetlenmiştim ama fırsat ol­madı. Neden soruyorsun?"</span></span></p>

    <p><span class="Gvdemetni20"><span>Baize alt dudağını ısırıyordu. “Birine görünmen gerektiğini düşünüyorum Carla."</span></span></p>

    <p><span class="Gvdemetni20"><span>“Kime?"</span></span></p>

    <p><span>“Dr. Raymond Leon'a."</span></p>

    <p><span class="Gvdemetni20"><span>"Neden böyle düşünüyorsun?"</span></span></p>

    <p><span class="Gvdemetni20"><span>"Bana yardım etmişti, onun için. Kâbusların konusunda yardımcı olacağından eminim. Sıkıntı hissetmeni istemiyorum, özellikle de hamileyken. Randevuyu ben alırım."</span></span></p>

    <p><span class="Gvdemetni20"><span>"Ne zamana?"</span></span></p>

    <p><span class="Gvdemetni20"><span>"Seni araya sıkıştırabilirse yarına. Hatırım için, tamam mı? Birine anlattığını bilirsem, rahatlayacağım."</span></span></p>

    <p><span class="Gvdemetni20"><span>"Yarın olmaz."</span></span></p>

    <p><span class="Gvdemetni20"><span>"Neden olmaz?"</span></span></p>

    <p><span class="Gvdemetni20"><span>"Jan'ın anısına yapmak istediğim bir şey var. Bir de, birini görmem gerekiyor."</span></span></p>

    <p><span class="Gvdemetni20"><span>O akşam, Phoenix uçağına bilet aldı.</span></span></p>

    <p><span class="Gvdemetni20"><span>Ertesi sabah yedide kalkacak bir Delta seferine.</span></span></p>

    <p><span class="Gvdemetni20"><span>Sonra saatli radyosunu açarak yatağına oturdu.</span></span></p>

    <p><span class="Gvdemetni20"><span>Baize'in komodinin üzerine yerleştirdiği hasır sepet dolusu lavantanın kokusu rahatlatıcıydı. Radyodan duyduğu parçayı tanıdı - Led Zeppelin ve "Stairway to Heaven."</span></span></p>

    <p><span class="Gvdemetni20"><span>Klasik müzikçi Jan'ın aslında düş kırıklığına uğramış bir rock'çı olduğuna inanıyordu. Bu dinlediği de onun en sevdiği parçalardan biriydi ve Jan'ı düşününce kendini birden tümüyle yalnız hissetti.</span></span></p>

    <p><span class="Gvdemetni20"><span>Pencerenin başında dururken, sahil boyunca yürüyen genç bir çift gördü. Erkeğin ‘kucağında küçük bir oğlan vardı. Kadın şiş karnıyla yine hamile görünüyordu.</span></span></p>

    <p><span class="Gvdemetni20"><span>Çift bir espriye gülerken başları birbirine değdi, sonra erkek uzanıp kadının yanağını öptü.</span></span></p>

    <p><span class="Gvdemetni20"><span>Jan'la birlikte yüzmeye gittikleri Cove Point'taki kumulların arasında gözden kaybolmalarını izledi.</span></span></p>

    <p><span>Radyoyu kapattı, yatağına uzanıp gözlerini yumdu.</span></p>

    <p><span class="Gvdemetni20"><span>Biraz sonra, bitki özlü yeşil haplardan birini yuttu, uykunun gelmesi için dua ederek yatağının içinde kıvrıldı.</span></span></p>
  </div>

  <p><span><br /></span></p>

  <div class="WordSection19"></div>
</body>
</html>
