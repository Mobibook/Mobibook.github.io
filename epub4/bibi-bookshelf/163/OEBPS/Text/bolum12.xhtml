<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>On İkinci Bölüm</title>
  <link href="../Styles/Stylesheet.css" type="text/css" rel="stylesheet"/>
</head>

<body>
  <h3><i>On İkinci Bölüm</i></h3>

  <p class="title">SEİRENLER - SKYLLA - KHARYBDİS - GÜNEŞ’İN SIĞIRLARI</p>

  <table>
    <tbody>
      <tr>
        <td>
          <p>Ama ayrıldığı vakit gemimiz Okeanos Irmağı akıntısından,</p>
</td>
<th></th>
</tr>
<tr><td>
          <p>engin denizin dalgaları sürdü bizi Aiaie Adası’na,</p>
</td>
<th></th>
</tr>
<tr><td>
          <p>erken doğan Şafağın yuvası var orda cıvıl cıvıl,</p>
</td>
<th></th>
</tr>
<tr><td>
          <p>orda Güneş’in apaydınlık beşikleri var.</p>
</td>
<th></th>
</tr>
<tr><td>
          <p>Varır varmaz oraya çektik kumsala gemiyi,</p>
</td>
<th><p>&nbsp; 5</p>
</th>
</tr>
<tr><td>
          <p>indik hepimiz gemiden, ayak bastık kıyıya,</p>
</td>
<th></th>
</tr>
<tr><td>
          <p>sonra uykuya dalıp bekledik tanrısal Şafağı.</p>
</td>
<th></th>
</tr>
<tr><td>
          <p>Görününce erken doğan gül parmaklı Şafak,</p>
</td>
<th></th>
</tr>
<tr><td>
          <p>gönderdim arkadaşlarımı Kirke’nin konağına,</p>
</td>
<th></th>
</tr>
<tr><td>
          <p>alın götürün, dedim, Elpenor’un ölüsünü.</p>
</td>
<th><p>&nbsp;10</p>
</th>
</tr>
<tr><td>
          <p>Ossaat ağaç kütüklerini kesip ölüyü yaktık,</p>
</td>
<th></th>
</tr>
<tr><td>
          <p>kıyının en yüksek yerinde acı gözyaşları döktük.</p>
</td>
<th></th>
</tr>
<tr><td>
          <p>Üstündeki silahlarla yandı kül oldu ölü,</p>
</td>
<th></th>
</tr>
<tr><td>
          <p>sonra bir tümsek yığdık ve bir anıt diktik,</p>
</td>
<th></th>
</tr>
<tr><td>
          <p>eline yatkın küreğini mezarın tepesine çaktık.</p>
</td>
<th><p>&nbsp;15</p>
</th>
</tr>
<tr><td>
          <p>Biz yaparken bir bir bütün bu işleri,</p>
</td>
<th></th>
</tr>
<tr><td>
          <p>öğrendi Kirke bizim Hades’ten döndüğümüzü,</p>
</td>
<th></th>
</tr>
<tr><td>
          <p>çabucak süslendi püslendi ve çıkageldi,</p>
</td>
<th></th>
</tr>
<tr><td>
          <p>hizmetçileri de ekmek getirdiler ardından,</p>
</td>
<th></th>
</tr>
<tr><td>
          <p>bol et getirdiler ve pırıl pırıl kırmızı şarap.</p>
</td>
<th></th>
</tr>
<tr><td>
          <p>Ortamızda durdu ulu Tanrıça ve dedi ki:</p>
</td>
<th><p>&nbsp;20</p>
</th>
</tr>
<tr><td>
          <p>-Yamansınız çok! İndiniz Hades’in evine sağ salim,</p>
</td>
<th></th>
</tr>
<tr><td>
          <p>bir kez ölür öbür insanlar, siz öldünüz iki kez.</p>
</td>
<th></th>
</tr>
<tr><td>
          <p>Haydi gelin, yiyin için burada bütün gün,</p>
</td>
<th></th>
</tr>
<tr><td>
          <p>Şafak sökünce çıkarsınız gene yola,</p>
</td>
<th></th>
</tr>
<tr><td>
          <p>hem yolu göstereceğim size, hem anlatacağım her şeyi,</p>
</td>
<th><p>&nbsp;25</p>
</th>
</tr>
<tr><td>
          <p>bir aksilik çıkar bakarsınız gene,</p>
</td>
<th></th>
</tr>
<tr><td>
          <p>denizde, karada bir şey gelmesin başınıza.-</p>
</td>
<th></th>
</tr>
<tr><td>
          <p>Böyle dedi o, ulu yüreklerimiz de dinledi onu,</p>
</td>
<th></th>
</tr>
<tr><td>
          <p>orada oturduk bütün gün, güneş batıncaya dek,</p>
</td>
<th></th>
</tr>
<tr><td>
          <p>bol bol et yedik ve diktik tatlı şarabı.</p>
</td>
<th><p>&nbsp;30</p>
</th>
</tr>
<tr><td>
          <p>Güneş batıp karanlık kaplayınca ortalığı,</p>
</td>
<th></th>
</tr>
<tr><td>
          <p>adamlarım palamarların dibine uzandılar,</p>
</td>
<th></th>
</tr>
<tr><td>
          <p>o da tutup elimden götürdü arkadaşlardan uzağa beni,</p>
</td>
<th></th>
</tr>
<tr><td>
          <p>uzanıp yanıma sordu tekmil olup biteni bir bir,</p>
</td>
<th></th>
</tr>
<tr><td>
          <p>ben de anlattım ona her şeyi olduğu gibi.</p>
</td>
<th><p>&nbsp;35</p>
</th>
</tr>
<tr><td>
          <p>Ulu Kirke dinledi beni, sonra şu sözleri söyledi bana:</p>
</td>
<th></th>
</tr>
<tr><td>
          <p>-Demek her şey böyle oldu bitti,</p>
</td>
<th></th>
</tr>
<tr><td>
          <p>şimdi kulak ver sen benim diyeceklerime,</p>
</td>
<th></th>
</tr>
<tr><td>
          <p>hep hatırlatsın bir tanrı sana bu dediklerimi:</p>
</td>
<th></th>
</tr>
<tr><td>
          <p>Seirenlere varacaksın sen en önce,</p>
</td>
<th></th>
</tr>
<tr><td>
          <p>onlar büyüler yakınlarına gelen bütün insanları,</p>
</td>
<th><p>&nbsp;40</p>
</th>
</tr>
<tr><td>
          <p>kim yaklaşırsa bilmeden ve dinlerse onları, yandı,</p>
</td>
<th></th>
</tr>
<tr><td>
          <p>bir daha evinde onu ne karısı karşılar, ne çocukları.</p>
</td>
<th></th>
</tr>
<tr><td>
          <p>Seirenler onu çayırda çınlayan ezgileriyle büyüler,</p>
</td>
<th></th>
</tr>
<tr><td>
          <p>çayırın çevresinde kemikler vardır, öbek öbek,</p>
</td>
<th><p>&nbsp;45</p>
</th>
</tr>
<tr><td>
          <p>bunlar kemikleridir etleri çürüyen insanların,</p>
</td>
<th></th>
</tr>
<tr><td>
          <p>büzük büzük durur kemiklerin üstünde deriler.</p>
</td>
<th></th>
</tr>
<tr><td>
          <p>Durma orada yürü, arkadaşlarının da tıka kulaklarını,</p>
</td>
<th></th>
</tr>
<tr><td>
          <p>tatlı balmumuyla tıka ki, onların sesini dinlemesinler,</p>
</td>
<th></th>
</tr>
<tr><td>
          <p>istersen dinle sen, ama bağlasınlar ayakta seni,</p>
</td>
<th><p>&nbsp;50</p>
</th>
</tr>
<tr><td>
          <p>hızlı geminin içinde iplerle bağlasınlar</p>
</td>
<th></th>
</tr>
<tr><td>
          <p>kollarından bacaklarından orta direğe,</p>
</td>
<th></th>
</tr>
<tr><td>
          <p>ondan sonra dinle Seirenleri doya doya.</p>
</td>
<th></th>
</tr>
<tr><td>
          <p>Ama dostlarına yalvarır da, dersen ki ne olur iplerimi çözün,</p>
</td>
<th></th>
</tr>
<tr><td>
          <p>bağlasınlar onlar senin bağlarını bir kat daha sıkı.</p>
</td>
<th></th>
</tr>
<tr><td>
          <p>Orayı aşıp geçtikten sonra adamların, danış yüreğine</p>
</td>
<th><p>&nbsp;55</p>
</th>
</tr>
<tr><td>
          <p>ve karar ver iki yoldan hangisini seçeceğini,</p>
</td>
<th></th>
</tr>
<tr><td>
          <p>ben bir şey demem, yalnız anlatırım sana bu iki yolu:</p>
</td>
<th></th>
</tr>
<tr><td>
          <p>Denize dimdik inen iki kayanın önünden geçer yolun biri,</p>
</td>
<th></th>
</tr>
<tr><td>
          <p>çarpar durur bu kayalara gürleye gürleye</p>
</td>
<th></th>
</tr>
<tr><td>
          <p>lacivert gözlü Amphitrite’nin kocaman dalgaları,</p>
</td>
<th><p>&nbsp;60</p>
</th>
</tr>
<tr><td>
          <p>Kıranlar denir ölümsüz tanrılar katında bu kayalığa,</p>
</td>
<th></th>
</tr>
<tr><td>
          <p>aşamadı bir tek kuş bu kayaları şimdiye dek,</p>
</td>
<th></th>
</tr>
<tr><td>
          <p>Zeus’a tanrı balı taşıyan ürkek güvercinler bile aşamadı.</p>
</td>
<th></th>
</tr>
<tr><td>
          <p>Yalçın kaya, uçan kuşların birini kapar boyuna,</p>
</td>
<th></th>
</tr>
<tr><td>
          <p>Zeus da, azalmasın diye kuşlar, katar bir başkasını,</p>
</td>
<th><p>&nbsp;65</p>
</th>
</tr>
<tr><td>
          <p>hiçbir insan gemisi varamadı öbür kayaya sağ salim,</p>
</td>
<th></th>
</tr>
<tr><td>
          <p>bir gemi yaklaştı mı alır götürür denizin dalgaları</p>
</td>
<th></th>
</tr>
<tr><td>
          <p>ve öldürücü bir ateşin kasırgaları alır götürür</p>
</td>
<th></th>
</tr>
<tr><td>
          <p>geminin tahtalarını ve gövdelerini tayfaların.</p>
</td>
<th></th>
</tr>
<tr><td>
          <p>Ama bir tanesi aşabildi bu kayayı denizde yüzen gemilerden,</p>
</td>
<th></th>
</tr>
<tr><td>
          <p>dillere destan Argo gemisiydi bu da,</p>
</td>
<th></th>
</tr>
<tr><td>
          <p>aştı kayayı Aietes’in ülkesinden dönerken,</p>
</td>
<th><p>&nbsp;70</p>
</th>
</tr>
<tr><td>
          <p>dalgalar onu engin kayaların üstüne atmıştı ya, neyse,</p>
</td>
<th></th>
</tr>
<tr><td>
          <p>bereket İeson’u seviyordu da Hera, kurtardı gemiyi.</p>
</td>
<th></th>
</tr>
<tr><td>
          <p>Öbür yol da çıkar gene iki kayaya,</p>
</td>
<th></th>
</tr>
<tr><td>
          <p>biri yükselir sivri doruğuyla engin göklere,</p>
</td>
<th></th>
</tr>
<tr><td>
          <p>hiç dağılmayan bulutlar sarar çevresini, koyu bulutlar,</p>
</td>
<th><p>&nbsp;75</p>
</th>
</tr>
<tr><td>
          <p>aşılmaz hiçbir zaman bu kayanın doruğu,</p>
</td>
<th></th>
</tr>
<tr><td>
          <p>hiçbir adam tırmanamaz üstüne, ne yazın ne güzün,</p>
</td>
<th></th>
</tr>
<tr><td>
          <p>üstünde duramaz olsa yirmi kolu, yirmi bacağı.</p>
</td>
<th></th>
</tr>
<tr><td>
          <p>çünkü yalçındır kaya, ve de cilalanmış gibi.</p>
</td>
<th></th>
</tr>
<tr><td>
          <p>Karanlık bir mağara vardır kayanın ortasında.</p>
</td>
<th><p>&nbsp;80</p>
</th>
</tr>
<tr><td>
          <p>kuzey yönünden açılır Erebos’a,</p>
</td>
<th></th>
</tr>
<tr><td>
          <p>yönelt oraya, şanlı Odysseus, koca karınlı gemiyi.</p>
</td>
<th></th>
</tr>
<tr><td>
          <p>Ama en usta okçu bile düşüremez mağaranın içine</p>
</td>
<th></th>
</tr>
<tr><td>
          <p>koca karınlı geminin teknesinden attığı oku.</p>
</td>
<th></th>
</tr>
<tr><td>
          <p>Skylla oturur mağarada, ulur acı acı,</p>
</td>
<th><p>&nbsp;85</p>
</th>
</tr>
<tr><td>
          <p>sesi benzer yeni doğmuş bir eniğin sesine,</p>
</td>
<th></th>
</tr>
<tr><td>
          <p>ama kendisi öyle korkunç bir canavardır ki,</p>
</td>
<th></th>
</tr>
<tr><td>
          <p>istemez kimse onu görmek, istemez bir tanrı bile.</p>
</td>
<th></th>
</tr>
<tr><td>
          <p>On iki ayağı var, biçimsiz ve güdük on ikisi de,</p>
</td>
<th></th>
</tr>
<tr><td>
          <p>upuzun boyunları var, tam altı tane,</p>
</td>
<th></th>
</tr>
<tr><td>
          <p>her boynun üstünde korkunç bir kafa var,</p>
</td>
<th><p>&nbsp;90</p>
</th>
</tr>
<tr><td>
          <p>her kafada üç sıra diş, üst üste, sımsıkı,</p>
</td>
<th></th>
</tr>
<tr><td>
          <p>kapkara ağızlar durmadan ölüm saçar.</p>
</td>
<th></th>
</tr>
<tr><td>
          <p>Mağaranın kovuğuna bele kadar gömülüdür o,</p>
</td>
<th></th>
</tr>
<tr><td>
          <p>uzatır başlarını korkunç uçurumdan dışarı,</p>
</td>
<th></th>
</tr>
<tr><td>
          <p>gezdirip bakışlarını kayalarda, olduğu yerden</p>
</td>
<th><p>&nbsp;95</p>
</th>
</tr>
<tr><td>
          <p>avlar yunus balıklarını, köpekbalıklarını,</p>
</td>
<th></th>
</tr>
<tr><td>
          <p>ve indirir gövdeye sürülerle deniz canavarını,</p>
</td>
<th></th>
</tr>
<tr><td>
          <p>uğuldayan Amphitrite’nin beslediği canavarlardır bunlar.</p>
</td>
<th></th>
</tr>
<tr><td>
          <p>Şimdiye dek övünemez hiçbir denizci,</p>
</td>
<th></th>
</tr>
<tr><td>
          <p>diyemez ben gemimi sağ salim geçiririm oradan,</p>
</td>
<th></th>
</tr>
<tr><td>
          <p>canavar uzanır lacivert pruvalı geminin dibine kadar,</p>
</td>
<th></th>
</tr>
<tr><td>
          <p>her başıyla bir adam kapar geminin içinden.</p>
</td>
<th><p>100</p>
</th>
</tr>
<tr><td>
          <p>Göreceksin, Odysseus, daha alçak öbür kaya,</p>
</td>
<th></th>
</tr>
<tr><td>
          <p>çok yakınlar birbirlerine bu kayalar,</p>
</td>
<th></th>
</tr>
<tr><td>
          <p>vurursun birinden öbürünü bir okla,</p>
</td>
<th></th>
</tr>
<tr><td>
          <p>bir incir ağacı var üstünde, yaprak dolu, kocaman,</p>
</td>
<th></th>
</tr>
<tr><td>
          <p>tanrısal Kharybdis sömürür yutar kara suları ağacın altından.</p>
</td>
<th></th>
</tr>
<tr><td>
          <p>Üç kez kusar günde ve çeker içine sömürür üç kez,</p>
</td>
<th><p>105</p>
</th>
</tr>
<tr><td>
          <p>suları yuttuğu sıra varayım deme oraya sakın,</p>
</td>
<th></th>
</tr>
<tr><td>
          <p>yerı sarsan tanrı bile seni yıkımdan kurtaramaz.</p>
</td>
<th></th>
</tr>
<tr><td>
          <p>Sen Skylla kayasına yaklaşmaya bak, en iyisi bu,</p>
</td>
<th></th>
</tr>
<tr><td>
          <p>gemiyi çabucak geçir kayanın önünden,</p>
</td>
<th></th>
</tr>
<tr><td>
          <p>tutsanız yalnız altı arkadaşın yasını, ne olur sanki,</p>
</td>
<th></th>
</tr>
<tr><td>
          <p>yok olup gideceğinize şuracıkta topunuz birden.-</p>
</td>
<th><p>110</p>
</th>
</tr>
<tr><td>
          <p>O böyle dedi, ben de karşılık verdim, dedim ki:</p>
</td>
<th></th>
</tr>
<tr><td>
          <p>-Öyle ama şunu da söyle bana Tanrıça, dosdoğru:</p>
</td>
<th></th>
</tr>
<tr><td>
          <p>Hem uğursuz Kharybdis’ten kaçıp kurtulsam,</p>
</td>
<th></th>
</tr>
<tr><td>
          <p>hem öbürüyle savaşsam, dostlarımı tam kapacakken?-</p>
</td>
<th></th>
</tr>
<tr><td>
          <p>Böyle dedim, ulu Tanrıça da ossaat karşılık verdi:</p>
</td>
<th><p>115</p>
</th>
</tr>
<tr><td>
          <p>-Aklın fikrin savaşta dövüşte, bahtsız adam,</p>
</td>
<th></th>
</tr>
<tr><td>
          <p>ölümsüz tanrılara da mı boyun eğmezsin sen?</p>
</td>
<th></th>
</tr>
<tr><td>
          <p>Ölümsüz bir beladır Skylla, ölümlü değil,</p>
</td>
<th></th>
</tr>
<tr><td>
          <p>yok edilmez korkunç bir canavardır o,</p>
</td>
<th></th>
</tr>
<tr><td>
          <p>karşı gelemezsin ona, savunamazsın kendini,</p>
</td>
<th></th>
</tr>
<tr><td>
          <p>sana bir tek yol var: kaçmak ondan.</p>
</td>
<th><p>120</p>
</th>
</tr>
<tr><td>
          <p>Sen kayanın önünde davranayım derken silaha.</p>
</td>
<th></th>
</tr>
<tr><td>
          <p>bir daha saldırırsa üstünüze, ne yaparsın,</p>
</td>
<th></th>
</tr>
<tr><td>
          <p>başının sayısı kadar adam kapacak o zaman gene.</p>
</td>
<th></th>
</tr>
<tr><td>
          <p>Haydi vazgeç, sen buradan çabucak sıvışmaya bak,</p>
</td>
<th></th>
</tr>
<tr><td>
          <p>bir yandan da Kratais’e seslen, Skylla’nın anasına,</p>
</td>
<th></th>
</tr>
<tr><td>
          <p>insanlara nasıl bu belayı salan oysa,</p>
</td>
<th><p>125</p>
</th>
</tr>
<tr><td>
          <p>önleyecek olan da odur bu belayı insanlardan.</p>
</td>
<th></th>
</tr>
<tr><td>
          <p>Ondan sonra varacaksın Çatal Adası’na,</p>
</td>
<th></th>
</tr>
<tr><td>
          <p>sığırları otlar orda Güneş’in, iri koyunları otlar,</p>
</td>
<th></th>
</tr>
<tr><td>
          <p>yedi inek sürüsü vardır, yedi de güzel koyun sürüsü,</p>
</td>
<th></th>
</tr>
<tr><td>
          <p>elli baş hayvan vardır her sürüde,</p>
</td>
<th></th>
</tr>
<tr><td>
          <p>doğum yoktur bunlarda, hiçbir zaman da yok olmazlar,</p>
</td>
<th><p>130</p>
</th>
</tr>
<tr><td>
          <p>iki tanrıçadır bekçileri onların, iki Nymphe,</p>
</td>
<th></th>
</tr>
<tr><td>
          <p>güzel belikli Phaethusa ile Lampetie,</p>
</td>
<th></th>
</tr>
<tr><td>
          <p>yüce Helios’a tanrısal Neaira doğurdu onları,</p>
</td>
<th></th>
</tr>
<tr><td>
          <p>ulu anaları onları doğurup büyüttükten sonra da aldı</p>
</td>
<th></th>
</tr>
<tr><td>
          <p>Çatal Adası’na gönderdi, yerleştirdi o uzak yere,</p>
</td>
<th><p>135</p>
</th>
</tr>
<tr><td>
          <p>bekçilik etsinler diye babalarının koyunlarına,</p>
</td>
<th></th>
</tr>
<tr><td>
          <p>ve boynuzlu sığırlarına bekçilik etsinler diye.</p>
</td>
<th></th>
</tr>
<tr><td>
          <p>Aklın fikrin sılada olursa, dokunmazsan bu sürülere,</p>
</td>
<th></th>
</tr>
<tr><td>
          <p>belki varırsın o zaman İthake’ye, çile doldura doldura,</p>
</td>
<th></th>
</tr>
<tr><td>
          <p>ama dokunursanız onlara, peşin söyleyeyim bak,</p>
</td>
<th></th>
</tr>
<tr><td>
          <p>gemin de, arkadaşların da bil ki yok olacak.-</p>
</td>
<th><p>140</p>
</th>
</tr>
<tr><td>
          <p>O böyle dedi, der demez altın tahtlı Şafak göründü,</p>
</td>
<th></th>
</tr>
<tr><td>
          <p>ve Kirke, ulu Tanrıça, yollandı adasının içine doğru.</p>
</td>
<th></th>
</tr>
<tr><td>
          <p>Gemiye gittim ben de, uyandırdım arkadaşlarımı,</p>
</td>
<th></th>
</tr>
<tr><td>
          <p>haydi binin dedim gemiye, çözün palamarları.</p>
</td>
<th><p>145</p>
</th>
</tr>
<tr><td>
          <p>Onlar da hemen bindiler ve oturdular sıralara,</p>
</td>
<th></th>
</tr>
<tr><td>
          <p>başladılar kürekleriyle dövmeye kırçıl denizi.</p>
</td>
<th></th>
</tr>
<tr><td>
          <p>Yelken şişiren bir yel saldı bize,</p>
</td>
<th></th>
</tr>
<tr><td>
          <p>iyi bir yoldaş, lacivert geminin ardından,</p>
</td>
<th></th>
</tr>
<tr><td>
          <p>güzel belikli Kirke, yaman Tanrıça, insan sesli,</p>
</td>
<th><p>150</p>
</th>
</tr>
<tr><td>
          <p>bütün avadanlıkları yerli yerine koyduk ve oturduk,</p>
</td>
<th></th>
</tr>
<tr><td>
          <p>rüzgârla dümenci yönelttiler gemiyi.</p>
</td>
<th></th>
</tr>
<tr><td>
          <p>O sıra seslendim arkadaşlara, yüreğim acı içinde:</p>
</td>
<th></th>
</tr>
<tr><td>
          <p>-Yalnız biriniz ya da ikiniz bilmiş, ne çıkar,</p>
</td>
<th></th>
</tr>
<tr><td>
          <p>ulu Tanrıça Kirke’nin bana dediklerini, dostlar,</p>
</td>
<th><p>155</p>
</th>
</tr>
<tr><td>
          <p>bir bir anlatayım size, bilesiniz siz de her şeyi,</p>
</td>
<th></th>
</tr>
<tr><td>
          <p>bakalım ölecek miyiz, yoksa kurtulacak mıyız kara kaderden.</p>
</td>
<th></th>
</tr>
<tr><td>
          <p>Ne yapın yapın, tanrısal Seirenlerden sakının, dedi bana o,</p>
</td>
<th></th>
</tr>
<tr><td>
          <p>büyüleyen seslerinden sakının, dedi, ve çiçekli çayırlarından,</p>
</td>
<th></th>
</tr>
<tr><td>
          <p>sen dinle dedi istersen, ama bağlasınlar ayakta seni,</p>
</td>
<th><p>160</p>
</th>
</tr>
<tr><td>
          <p>hızlı geminin içinde iplerle bağlasınlar</p>
</td>
<th></th>
</tr>
<tr><td>
          <p>kollarından bacaklarından, dedi, orta direğe,</p>
</td>
<th></th>
</tr>
<tr><td>
          <p>size yalvarır da, çözün iplerimi ne olur, dersem,</p>
</td>
<th></th>
</tr>
<tr><td>
          <p>bağlayacaksınız beni o zaman bir kat daha sıkı.-</p>
</td>
<th></th>
</tr>
<tr><td>
          <p>Böyle dedim ve uyardım arkadaşlarımı.</p>
</td>
<th><p>165</p>
</th>
</tr>
<tr><td>
          <p>Bu ara gemimiz Seirenlerin adasına varmıştı bile,</p>
</td>
<th></th>
</tr>
<tr><td>
          <p>çünkü itici bir rüzgâr esiyordu arkamızdan.</p>
</td>
<th></th>
</tr>
<tr><td>
          <p>Derken rüzgâr düştü, deniz oldu çarşaf gibi,</p>
</td>
<th></th>
</tr>
<tr><td>
          <p>bir tanrı bütün dalgaları dindirmişti.</p>
</td>
<th></th>
</tr>
<tr><td>
          <p>Yoldaşlarım kalkıp geminin yelkenlerini topladılar</p>
</td>
<th><p>170</p>
</th>
</tr>
<tr><td>
          <p>ve koydular koca karınlı geminin ambarına,</p>
</td>
<th></th>
</tr>
<tr><td>
          <p>sonra da cilalı kürekleriyle döve döve köpürttüler denizi.</p>
</td>
<th></th>
</tr>
<tr><td>
          <p>O zaman ben tunç kılıcımla, iri bir mum peteğini</p>
</td>
<th></th>
</tr>
<tr><td>
          <p>parçaladım ufak ufak ve ezdim güçlü ellerimle,</p>
</td>
<th></th>
</tr>
<tr><td>
          <p>mum elimin altında yumuşayıverdi ossaat,</p>
</td>
<th><p>175</p>
</th>
</tr>
<tr><td>
          <p>ve Yücelerin oğlu Güneş’in ışınlarıyla yumuşayıverdi.</p>
</td>
<th></th>
</tr>
<tr><td>
          <p>Sırayla sürdüm mumu arkadaşlarımın kulaklarına,</p>
</td>
<th></th>
</tr>
<tr><td>
          <p>onlar da bağladılar kollarımdan bacaklarımdan beni</p>
</td>
<th></th>
</tr>
<tr><td>
          <p>sarıp orta direğe ayakta iplerle.</p>
</td>
<th></th>
</tr>
<tr><td>
          <p>Sonra oturup vurdular kürekleriyle kırçıl denize.</p>
</td>
<th><p>180</p>
</th>
</tr>
<tr><td>
          <p>Geldiğimiz zaman yakma, sesin duyulacağı kadar,</p>
</td>
<th></th>
</tr>
<tr><td>
          <p>bi sıvışsak göz açıp kapayıncaya dek şurdan, dedik,</p>
</td>
<th></th>
</tr>
<tr><td>
          <p>ama gözlerinden kaçmadı yakından geçen hızlı gemi,</p>
</td>
<th></th>
</tr>
<tr><td>
          <p>Havan sesleriyle hemen başladılar ezgiye:</p>
</td>
<th></th>
</tr>
<tr><td>
          <p>-Gel buraya, dillere destan Odysseus, Akhaların şam şerefi,</p>
</td>
<th></th>
</tr>
<tr><td>
          <p>durdur gemini de duy bizim sesimizi.</p>
</td>
<th><p>185</p>
</th>
</tr>
<tr><td>
          <p>Hiçbir vakit bir kara gemi buradan geçemedi</p>
</td>
<th></th>
</tr>
<tr><td>
          <p>durup dinlemeden ağzımızdan çıkan tatlı ezgileri,</p>
</td>
<th></th>
</tr>
<tr><td>
          <p>dinlerler doya doya, daha çok şey öğrenir öyle giderler.</p>
</td>
<th></th>
</tr>
<tr><td>
          <p>Biliriz biz engin Troya’da olup biten her şeyi,</p>
</td>
<th></th>
</tr>
<tr><td>
          <p>Argoslularla Troyalılara tanrıların ne acılar çektirdiğini,</p>
</td>
<th><p>190</p>
</th>
</tr>
<tr><td>
          <p>biliriz biz ne olur ne biter bereketli toprak üstünde.-</p>
</td>
<th></th>
</tr>
<tr><td>
          <p>Güzelim sesleriyle onlar böyle diyorlardı işte,</p>
</td>
<th></th>
</tr>
<tr><td>
          <p>ve dinlemek istiyordu onları benim gönlüm,</p>
</td>
<th></th>
</tr>
<tr><td>
          <p>kaşlarımla işmar verdim arkadaşlara, çözün dedim beni,</p>
</td>
<th></th>
</tr>
<tr><td>
          <p>onlarsa ha bire kürek çekiyorlardı, iki büklüm.</p>
</td>
<th></th>
</tr>
<tr><td>
          <p>Perimedes’le Eurylokhos hemen kalktılar ayağa</p>
</td>
<th><p>195</p>
</th>
</tr>
<tr><td>
          <p>ve bir kat daha sıkı bağladılar bağlarımı.</p>
</td>
<th></th>
</tr>
<tr><td>
          <p>Az sonra epey uzaklaşmıştık Seirenlerden,</p>
</td>
<th></th>
</tr>
<tr><td>
          <p>artık duymaz olmuştuk onların seslerini ve ezgilerini,</p>
</td>
<th></th>
</tr>
<tr><td>
          <p>o zaman çıkardılar kulaklarından balmumlarını sadık yoldaşlarım,</p>
</td>
<th></th>
</tr>
<tr><td>
          <p>ve sonra geldiler çözdüler benim bağlarımı.</p>
</td>
<th><p>200</p>
</th>
</tr>
<tr><td>
          <p>Ama şöyle az bir şey ayrılmıştık ki adadan,</p>
</td>
<th></th>
</tr>
<tr><td>
          <p>bir duman gördüm birdenbire ve bir dalga gördüm kocaman,</p>
</td>
<th></th>
</tr>
<tr><td>
          <p>sesler geldi arkasından kulağıma gümbür gümbür,</p>
</td>
<th></th>
</tr>
<tr><td>
          <p>ürktü arkadaşlar ve kürekler uçuverdi ellerinden,</p>
</td>
<th></th>
</tr>
<tr><td>
          <p>ve küttedek düştüler suyun akıntısına, gemi durdu,</p>
</td>
<th></th>
</tr>
<tr><td>
          <p>uçları yassı kürekleri artık eller çekemez olmuştu.</p>
</td>
<th><p>205</p>
</th>
</tr>
<tr><td>
          <p>Geminin içinde başladım ben bir ona bir ona koşmaya,</p>
</td>
<th></th>
</tr>
<tr><td>
          <p>bal gibi tatlı sözlerle yüreklendirdim yoldaşlarımı:</p>
</td>
<th></th>
</tr>
<tr><td>
          <p>-Bir düşünün, dostlar, biz neler atlatmadık ki!</p>
</td>
<th></th>
</tr>
<tr><td>
          <p>Düşünün bizi oyuk mağarasına zorla kapattığı günü Tepegöz’ün,</p>
</td>
<th></th>
</tr>
<tr><td>
          <p>gelir mi şimdi bizim başımıza ondan büyük bela?</p>
</td>
<th><p>210</p>
</th>
</tr>
<tr><td>
          <p>Benim yüreğim, düşüncem ve aklımla nasıl kurtulduyduk oradan,</p>
</td>
<th></th>
</tr>
<tr><td>
          <p>bir gün gelir onun gibi anarız bunu da.</p>
</td>
<th></th>
</tr>
<tr><td>
          <p>Şimdi ben ne dersem hepiniz onu yapın haydi:</p>
</td>
<th></th>
</tr>
<tr><td>
          <p>Sağlam oturun sıralarınıza, şöyle sımsıkı,</p>
</td>
<th></th>
</tr>
<tr><td>
          <p>engin denizin dalgalarını dövün küreklerinizle,</p>
</td>
<th><p>215</p>
</th>
</tr>
<tr><td>
          <p>bakalım Zeus bu beladan kurtulmamızı nasip eder mi?</p>
</td>
<th></th>
</tr>
<tr><td>
          <p>Bana bak, iyice kafana ko şu buyruğumu, dümenci,</p>
</td>
<th></th>
</tr>
<tr><td>
          <p>sen tutuyorsun madem dümeni koca karınlı gemide:</p>
</td>
<th></th>
</tr>
<tr><td>
          <p>Şu dumandan ve şu dalgadan uzak tut gemiyi,</p>
</td>
<th></th>
</tr>
<tr><td>
          <p>gözün kayada olsun, onu iyi gözetle,</p>
</td>
<th><p>220</p>
</th>
</tr>
<tr><td>
          <p>hepimiz gümler gideriz bir çarparsan kayaya.-</p>
</td>
<th></th>
</tr>
<tr><td>
          <p>Böyle dedim, onlar da çabucak dinlediler sözümü.</p>
</td>
<th></th>
</tr>
<tr><td>
          <p>Skylla’dan hiç söz etmemiştim onlara,</p>
</td>
<th></th>
</tr>
<tr><td>
          <p>o kaçınılmaz beladan hepsinin ödü kopacaktı,</p>
</td>
<th></th>
</tr>
<tr><td>
          <p>belki de bırakıp kürekleri sığınırlardı teknenin dibine.</p>
</td>
<th><p>225</p>
</th>
</tr>
<tr><td>
          <p>Ama unutmuştum o ara Kirke’nin acıklı öğüdünü,</p>
</td>
<th></th>
</tr>
<tr><td>
          <p>sakın silahına davranma, demişti bana o,</p>
</td>
<th></th>
</tr>
<tr><td>
          <p>unuttum onu, ünlü silahlarımı kuşandım,</p>
</td>
<th></th>
</tr>
<tr><td>
          <p>iki de büyük kargı alıp çıktım pruva küpeştesine,</p>
</td>
<th></th>
</tr>
<tr><td>
          <p>bekledim orada, Skylla’yı kayanın içinde aradım durdum,</p>
</td>
<th><p>230</p>
</th>
</tr>
<tr><td>
          <p>dostlarımın başına bela getirmeden onu göreyim dedim,</p>
</td>
<th></th>
</tr>
<tr><td>
          <p>ama göremedim hiçbir şey, yoruldu gözlerim</p>
</td>
<th></th>
</tr>
<tr><td>
          <p>buğulu kayaya durmadan baka baka.</p>
</td>
<th></th>
</tr>
<tr><td>
          <p>Böylece girdik dar boğaza, içimizi çeke çeke,</p>
</td>
<th></th>
</tr>
<tr><td>
          <p>Skylla bir yanımızda, tanrısal Kharybdis bir yanımızda.</p>
</td>
<th><p>235</p>
</th>
</tr>
<tr><td>
          <p>Ne korkunçtur bu canavar yutarken denizin acı sularını,</p>
</td>
<th></th>
</tr>
<tr><td>
          <p>kustuğu zaman da kaynayıp gümbürder koca engin</p>
</td>
<th></th>
</tr>
<tr><td>
          <p>ateşin üstünde dopdolu bir kazan gibi,</p>
</td>
<th></th>
</tr>
<tr><td>
          <p>köpükler yükselir iki kayanın doruklarına kadar,</p>
</td>
<th></th>
</tr>
<tr><td>
          <p>sonra doruklardan aşağı yuvarlanır bu köpükler.</p>
</td>
<th></th>
</tr>
<tr><td>
          <p>Bir daha yutunca acı sularını denizin,</p>
</td>
<th><p>240</p>
</th>
</tr>
<tr><td>
          <p>dibi görünür anaforların içinde,</p>
</td>
<th></th>
</tr>
<tr><td>
          <p>sarsılır gümbürtüyle çevresinde kayalar,</p>
</td>
<th></th>
</tr>
<tr><td>
          <p>dipteki masmavi kumlar fırlar dışarı.</p>
</td>
<th></th>
</tr>
<tr><td>
          <p>Sapsarı bir korku kapladı o zaman bütün arkadaşları.</p>
</td>
<th></th>
</tr>
<tr><td>
          <p>Ölüm ondan gelecek diye biz tam bakarken,</p>
</td>
<th></th>
</tr>
<tr><td>
          <p>Skylla daldı geminin içine ve kaptı kopardı</p>
</td>
<th></th>
</tr>
<tr><td>
          <p>en güçlü kürekçilerimi, en iyi altı yoldaşımı,</p>
</td>
<th><p>245</p>
</th>
</tr>
<tr><td>
          <p>dönünce ben gemiye ve arkadaşlarıma bakayım diye,</p>
</td>
<th></th>
</tr>
<tr><td>
          <p>gördüm tepemde onları, elleri ayaklarıyla çırpınırlarken,</p>
</td>
<th></th>
</tr>
<tr><td>
          <p>havada sallanıp bağıra bağıra çağırıyorlardı beni adımla,</p>
</td>
<th></th>
</tr>
<tr><td>
          <p>son kez anıyorlardı adımı, ecel terleri döke döke.</p>
</td>
<th><p>250</p>
</th>
</tr>
<tr><td>
          <p>Denize uzanan burunda bir balıkçı</p>
</td>
<th></th>
</tr>
<tr><td>
          <p>yabanöküzü boynuzundan yalancı yemini</p>
</td>
<th></th>
</tr>
<tr><td>
          <p>uzun olta sırığıyla küçük balıklara doğru sarkıtır da hani,</p>
</td>
<th></th>
</tr>
<tr><td>
          <p>nasıl yakalayıp yere atarsa çırpınan balıkları,</p>
</td>
<th></th>
</tr>
<tr><td>
          <p>öyle çırpınıyordu işte yoldaşlarım havada, kayaların üstünde.</p>
</td>
<th><p>255</p>
</th>
</tr>
<tr><td>
          <p>Skylla, dostlarımı mağaranın kapısında bağırırlarken yedi,</p>
</td>
<th></th>
</tr>
<tr><td>
          <p>kollarını bana uzatıyordu onlar bu tüyler ürperten savaşta bile.</p>
</td>
<th></th>
</tr>
<tr><td>
          <p>Bu kadar acıklı şey görmedi gözlerim benim</p>
</td>
<th></th>
</tr>
<tr><td>
          <p>denizlerde, çileler içinde, ararken yolumu.</p>
</td>
<th></th>
</tr>
<tr><td>
          <p>Sonunda geçtik kayaları, Kharybdis’ten de kurtulduk, Skylla’dan da,</p>
</td>
<th><p>260</p>
</th>
</tr>
<tr><td>
          <p>tanrının kusursuz adasına kavuştuk çabucak,</p>
</td>
<th></th>
</tr>
<tr><td>
          <p>orda yüksek alınlı güzel sığırları vardı</p>
</td>
<th></th>
</tr>
<tr><td>
          <p>ve sürüyle iri koyunları Yücelerin oğlu Güneş’in.</p>
</td>
<th></th>
</tr>
<tr><td>
          <p>Kara gemimiz daha açıklardayken gelmişti kulağıma</p>
</td>
<th></th>
</tr>
<tr><td>
          <p>ağıllardaki ineklerin böğürmesi koyunların melemesi,</p>
</td>
<th><p>265</p>
</th>
</tr>
<tr><td>
          <p>hemen aklıma kör bilici Thebai’lı Teiresias’ın sözü düştü.</p>
</td>
<th></th>
</tr>
<tr><td>
          <p>Seslendim arkadaşlara, yüreğim acı içinde, dedim ki:</p>
</td>
<th></th>
</tr>
<tr><td>
          <p>-Dinleyin beni, çile çeken yoldaşlarım benim,</p>
</td>
<th></th>
</tr>
<tr><td>
          <p>dinleyin beni de bakın diyeyim size</p>
</td>
<th></th>
</tr>
<tr><td>
          <p>bilici Teiresias’ın gelecekten verdiği haberi:</p>
</td>
<th><p>270</p>
</th>
</tr>
<tr><td>
          <p>Üst üste öğütler vermişti bana o Hades ülkesindeyken,</p>
</td>
<th></th>
</tr>
<tr><td>
          <p>ölümlüleri büyüleyen Güneş’in adasından sakın, demişti,</p>
</td>
<th></th>
</tr>
<tr><td>
          <p>arda sizi, demişti, korkunç bir yıkım bekler.</p>
</td>
<th></th>
</tr>
<tr><td>
          <p>Haydi bu adayı geçelim, açın kara gemiyi.-</p>
</td>
<th></th>
</tr>
<tr><td>
          <p>Ben böyle dedim, ama yürekleri parçalandı onların,</p>
</td>
<th><p>275</p>
</th>
</tr>
<tr><td>
          <p>Ossaat Eurylokhos acı sözlerle karşılık verdi, dedi ki:</p>
</td>
<th></th>
</tr>
<tr><td>
          <p>-Amma da insafsız adamsın sen, Odysseus,</p>
</td>
<th></th>
</tr>
<tr><td>
          <p>baksana sapasağlamsın, bütün gücün yerinde,</p>
</td>
<th></th>
</tr>
<tr><td>
          <p>yorulmak bilmez elin kolun, bedenin çelikten sanki,</p>
</td>
<th></th>
</tr>
<tr><td>
          <p>oysa arkadaşlarında yorgunluktan, uykusuzluktan hal kalmadı,</p>
</td>
<th><p>280</p>
</th>
</tr>
<tr><td>
          <p>sen hâlâ bırakmazsın bizi çıkalım karaya,</p>
</td>
<th></th>
</tr>
<tr><td>
          <p>şurda, denizle çevrili şu adada oturup</p>
</td>
<th></th>
</tr>
<tr><td>
          <p>bir yemek yesek ne olur ağız tadıyla.</p>
</td>
<th></th>
</tr>
<tr><td>
          <p>İstersin tez gelen gecede sürelim gemiyi</p>
</td>
<th></th>
</tr>
<tr><td>
          <p>bu adadan uzaklara, sisleri arasında enginin.</p>
</td>
<th><p>285</p>
</th>
</tr>
<tr><td>
          <p>Gemilerin başını yiyen zorlu rüzgârlar gecelerden doğar,</p>
</td>
<th></th>
</tr>
<tr><td>
          <p>yellerin bir kasırgası çıkarsa karşımıza birdenbire,</p>
</td>
<th></th>
</tr>
<tr><td>
          <p>ya Notos’un ya da uluyan Zephyros’un kasırgası,</p>
</td>
<th></th>
</tr>
<tr><td>
          <p>o zaman ölüm uçurumuna düşmekten gel de kurtul,</p>
</td>
<th></th>
</tr>
<tr><td>
          <p>kral tanrılar bile kurtaramaz gemiyi paramparça olmaktan.</p>
</td>
<th></th>
</tr>
<tr><td>
          <p>Haydi, boyun eğelim şimdi karanlık geceye,</p>
</td>
<th><p>290</p>
</th>
</tr>
<tr><td>
          <p>tez giden geminin yanında hazır edelim akşam yemeğini,</p>
</td>
<th></th>
</tr>
<tr><td>
          <p>şafakleyin gene biner açılırız engin denize.-</p>
</td>
<th></th>
</tr>
<tr><td>
          <p>Eurylokhos böyle konuştu, arkadaşlar da doğruladı onu,</p>
</td>
<th></th>
</tr>
<tr><td>
          <p>ama ben biliyordum, ne belalar kuruyordu bir tanrı bize,</p>
</td>
<th><p>295</p>
</th>
</tr>
<tr><td>
          <p>seslendim bu yüzden, şu kanatlı sözlerle dedim ki:</p>
</td>
<th></th>
</tr>
<tr><td>
          <p>-Zorluyorsunuz beni, Eurylokhos, içinizde tek kaldım diye,</p>
</td>
<th></th>
</tr>
<tr><td>
          <p>hepiniz en büyük yeminle ant için bari,</p>
</td>
<th></th>
</tr>
<tr><td>
          <p>rastlarsak bir inek ya da büyük bir koyun sürüsüne,</p>
</td>
<th></th>
</tr>
<tr><td>
          <p>bela getirecek bir çılgınlığa kapılmasın hiçbiriniz,</p>
</td>
<th><p>300</p>
</th>
</tr>
<tr><td>
          <p>ne bir inek öldüreceksiniz, ne bir koyun öldüreceksiniz</p>
</td>
<th></th>
</tr>
<tr><td>
          <p>Kirke’nin size verdiklerini yiyeceksiniz uslu uslu.-</p>
</td>
<th></th>
</tr>
<tr><td>
          <p>Böyle konuştum, onlar da ossaat dediğim gibi ant içtiler.</p>
</td>
<th></th>
</tr>
<tr><td>
          <p>Ant içtikten ve tamamladıktan sonra yeminlerini,</p>
</td>
<th></th>
</tr>
<tr><td>
          <p>yanaştırdık sağlam yapılı gemimizi Oyuk Liman’a,</p>
</td>
<th><p>305</p>
</th>
</tr>
<tr><td>
          <p>Tatlı suların yanı başında indi karaya arkadaşlarım,</p>
</td>
<th></th>
</tr>
<tr><td>
          <p>sonra ustalıkla giriştiler hazırlamaya şöleni.</p>
</td>
<th></th>
</tr>
<tr><td>
          <p>Ama yiyip içtikten sonra doyasıya,</p>
</td>
<th></th>
</tr>
<tr><td>
          <p>andılar sevgili arkadaşlarını ve ağladılar,</p>
</td>
<th></th>
</tr>
<tr><td>
          <p>Skylla gemi teknesinden kapıp yemişti hani,</p>
</td>
<th><p>310</p>
</th>
</tr>
<tr><td>
          <p>ağlarken de tatlı bir uyku bastı gözlerine.</p>
</td>
<th></th>
</tr>
<tr><td>
          <p>Gecenin üçte biri kalmış, yıldızlar epey yol almıştı,</p>
</td>
<th></th>
</tr>
<tr><td>
          <p>uluyan bir Notos çıkardı bulutları devşiren Zeus,</p>
</td>
<th></th>
</tr>
<tr><td>
          <p>yeri göğü sarsan kasırga toprağı ve denizi bulutlarla kapladı,</p>
</td>
<th></th>
</tr>
<tr><td>
          <p>karanlıklar yağdı gökten aşağı.</p>
</td>
<th><p>315</p>
</th>
</tr>
<tr><td>
          <p>Görününce erken doğan gül parmaklı Şafak,</p>
</td>
<th></th>
</tr>
<tr><td>
          <p>gemiyi karaya alıp çektik, oyuk bir mağaraya,</p>
</td>
<th></th>
</tr>
<tr><td>
          <p>Nympheler orada oturur, orada hora teperlerdi.</p>
</td>
<th></th>
</tr>
<tr><td>
          <p>Hemen dernek kurup bütün adamlarıma şöyle dedim:</p>
</td>
<th></th>
</tr>
<tr><td>
          <p>-Tez giden gemide, arkadaşlar, yiyecek de var içecek de,</p>
</td>
<th><p>320</p>
</th>
</tr>
<tr><td>
          <p>bu sürülere sakın dokunmayalım, bela gelmesin başımıza,</p>
</td>
<th></th>
</tr>
<tr><td>
          <p>korkunç bir tanrınındır bu inekler, bu semiz koyunlar,</p>
</td>
<th></th>
</tr>
<tr><td>
          <p>Güneş’indir onlar, her şeyi gören, her şeyi duyan.-</p>
</td>
<th></th>
</tr>
<tr><td>
          <p>Böyle konuştum ve kandırdım yiğit yüreklerini.</p>
</td>
<th></th>
</tr>
<tr><td>
          <p>Ne var ki bütün bir ay dinmeden esti durdu Notos,</p>
</td>
<th><p>325</p>
</th>
</tr>
<tr><td>
          <p>bir yel çıkmadı Euros ve Notos’tan başka.</p>
</td>
<th></th>
</tr>
<tr><td>
          <p>Adamlarım ekmek ve kızıl şarap buldukları sürece</p>
</td>
<th></th>
</tr>
<tr><td>
          <p>dokunmadılar sürüden bir tek hayvana bile,</p>
</td>
<th></th>
</tr>
<tr><td>
          <p>gemideki bütün azıklar tükenince de,</p>
</td>
<th></th>
</tr>
<tr><td>
          <p>başladı mideler açlıktan acı acı kazınmaya,</p>
</td>
<th><p>330</p>
</th>
</tr>
<tr><td>
          <p>o zaman kırlarda ve denizde ava çıkıldı çaresiz,</p>
</td>
<th></th>
</tr>
<tr><td>
          <p>çengelli oltalarla tuttular ellerine ne geçerse, balık, kuş.</p>
</td>
<th></th>
</tr>
<tr><td>
          <p>Yürümüştüm bir gün ben adanın içine doğru,</p>
</td>
<th></th>
</tr>
<tr><td>
          <p>tanrılara yakarayım, demiştim, göstersinler bir dönüş yolu.</p>
</td>
<th></th>
</tr>
<tr><td>
          <p>Ordan oraya derken epey uzaklaştım dostlarımdan,</p>
</td>
<th><p>335</p>
</th>
</tr>
<tr><td>
          <p>rüzgârsız, kuytu bir yerde yıkadım ellerimi</p>
</td>
<th></th>
</tr>
<tr><td>
          <p>ve yakardım Olympos’ta oturan tekmil tanrılara.</p>
</td>
<th></th>
</tr>
<tr><td>
          <p>Onlar da döktüler gözkapaklarıma tatlı uykuyu.</p>
</td>
<th></th>
</tr>
<tr><td>
          <p>O sıra Eurylokhos öğütler vermişti arkadaşlara kötü kötü:</p>
</td>
<th></th>
</tr>
<tr><td>
          <p>-Dinleyin beni, çile çeken yoldaşlarım benim,</p>
</td>
<th><p>340</p>
</th>
</tr>
<tr><td>
          <p>acı verir zavallı insanlara ölümün her türlüsü,</p>
</td>
<th></th>
</tr>
<tr><td>
          <p>ama açlıktan gitmek en acıklısıdır ölümlerin.</p>
</td>
<th></th>
</tr>
<tr><td>
          <p>Güneş’in inekleri arasında en seçkinlerini alalım, gelin,</p>
</td>
<th></th>
</tr>
<tr><td>
          <p>kurban edelim engin göklerde oturan tanrılara.</p>
</td>
<th></th>
</tr>
<tr><td>
          <p>Varırsak bir gün İthake’ye, baba toprağına,</p>
</td>
<th><p>345</p>
</th>
</tr>
<tr><td>
          <p>bir büyük tapınak yapalım Yücelerin oğlu Güneş’e,</p>
</td>
<th></th>
</tr>
<tr><td>
          <p>seçkin adaklar koyalım içine çok çok.</p>
</td>
<th></th>
</tr>
<tr><td>
          <p>Ama tanrı kızar da yok etmek isterse gemimizi</p>
</td>
<th></th>
</tr>
<tr><td>
          <p>düz boynuzlu ineklerine karşılık,</p>
</td>
<th></th>
</tr>
<tr><td>
          <p>ve onaylarsa onun bu kararını öbür tanrılar</p>
</td>
<th></th>
</tr>
<tr><td>
          <p>boğulup gidelim dalgalar arasında daha iyi</p>
</td>
<th><p>350</p>
</th>
</tr>
<tr><td>
          <p>sürüne sürüne öleceğimize bu ıssız adada.-</p>
</td>
<th></th>
</tr>
<tr><td>
          <p>Eurylokhos böyle konuştu, öbür arkadaşlar doğruladı onu,</p>
</td>
<th></th>
</tr>
<tr><td>
          <p>hemen kovalayıp yakaladılar en seçkin ineklerini Güneş’in,</p>
</td>
<th></th>
</tr>
<tr><td>
          <p>yüksek alınlı, güzel boynuzlu bu inekler oracıkta</p>
</td>
<th></th>
</tr>
<tr><td>
          <p>lacivert pruvalı geminin yanı başında oturuyorlardı.</p>
</td>
<th><p>355</p>
</th>
</tr>
<tr><td>
          <p>Çevrelerini sardılar onların ve tanrılara yakardılar,</p>
</td>
<th></th>
</tr>
<tr><td>
          <p>ak arpa taneleri kalmamıştı sağlam güverteli gemide,</p>
</td>
<th></th>
</tr>
<tr><td>
          <p>kopardılar körpe yapraklarını iri dallı bir meşenin.</p>
</td>
<th></th>
</tr>
<tr><td>
          <p>Ve yakardılar tanrılara, boğazlayıp yüzdüler hayvanları,</p>
</td>
<th></th>
</tr>
<tr><td>
          <p>ayırıp butları sardılar iki yandan içyağıyla,</p>
</td>
<th><p>360</p>
</th>
</tr>
<tr><td>
          <p>et parçaları yığdılar üstlerine, kanlı kanlı,</p>
</td>
<th></th>
</tr>
<tr><td>
          <p>yanan kurbanların üstüne dökmeye şarapları kalmamıştı,</p>
</td>
<th></th>
</tr>
<tr><td>
          <p>sunularını suyla yaptılar ve içerikleri kızarttılar.</p>
</td>
<th></th>
</tr>
<tr><td>
          <p>Butlar yakılıp bakıldıktan sonra kızarmış içeriklerin tadına,</p>
</td>
<th></th>
</tr>
<tr><td>
          <p>parçaladılar ve şişlere geçirdiler kanlı etleri.</p>
</td>
<th><p>365</p>
</th>
</tr>
<tr><td>
          <p>O ara çekilmişti derin uyku benim gözkapaklarımdan,</p>
</td>
<th></th>
</tr>
<tr><td>
          <p>kalktım yürüdüm tez giden gemiye ve deniz kıyısına doğru,</p>
</td>
<th></th>
</tr>
<tr><td>
          <p>az bir şey kalınca çift kıvrımlı gemiye varmaya,</p>
</td>
<th></th>
</tr>
<tr><td>
          <p>kızarmış yağ kokuları sardı dört yanımı.</p>
</td>
<th></th>
</tr>
<tr><td>
          <p>Ölümsüz tanrılara seslendim ossaat, bağıra bağıra:</p>
</td>
<th><p>370</p>
</th>
</tr>
<tr><td>
          <p>-Zeus Baba, ve siz, hep var olan öbür mutlu tanrılar,</p>
</td>
<th></th>
</tr>
<tr><td>
          <p>demek yıkımım için şu uğursuz uykuya yatırdınız beni!</p>
</td>
<th></th>
</tr>
<tr><td>
          <p>Bizim arkadaşlar yalnız kalınca ne işler tasarlamışlar!-</p>
</td>
<th></th>
</tr>
<tr><td>
          <p>Öte yandan Yücelerin oğlu Güneş’e bir haberci yetişti,</p>
</td>
<th></th>
</tr>
<tr><td>
          <p>uzun entarili Lampetie, bildirdi inekleri öldürdüğümüzü.</p>
</td>
<th><p>375</p>
</th>
</tr>
<tr><td>
          <p>Tanrı ossaat öfke kesildi, ölümsüzlere dedi ki:</p>
</td>
<th></th>
</tr>
<tr><td>
          <p>-Zeus Baba, ve siz, hep var olan öbür mutlu tanrılar,</p>
</td>
<th></th>
</tr>
<tr><td>
          <p>Laertesoğlu Odysseus’un adamlarından alın öcümü,</p>
</td>
<th></th>
</tr>
<tr><td>
          <p>karşı geldi bu azgınlar bana, öldürdüler ineklerimi,</p>
</td>
<th></th>
</tr>
<tr><td>
          <p>onlarla övünürdüm çıkarken yıldızlı göklere,</p>
</td>
<th><p>380</p>
</th>
</tr>
<tr><td>
          <p>ve göklerden inerken toprağa gerisin geri.</p>
</td>
<th></th>
</tr>
<tr><td>
          <p>Gereğince ödemezlerse ineklerimin karşılığını bana,</p>
</td>
<th></th>
</tr>
<tr><td>
          <p>Hades’e dalacağım, orasını aydınlatacağım ben de.-</p>
</td>
<th></th>
</tr>
<tr><td>
          <p>Bulutları devşiren Zeus karşılık verdi ona, dedi ki:</p>
</td>
<th></th>
</tr>
<tr><td>
          <p>-Sen burada parlamaya bak, Güneş, ölümsüzler arasında,</p>
</td>
<th><p>385</p>
</th>
</tr>
<tr><td>
          <p>ve ölümlüler arasında, bereketli toprak üstünde.</p>
</td>
<th></th>
</tr>
<tr><td>
          <p>Birazdan ak yıldırımla çarpacağım onların gemisini,</p>
</td>
<th></th>
</tr>
<tr><td>
          <p>paramparça edeceğim şarap rengi denizin ortasında.-</p>
</td>
<th></th>
</tr>
<tr><td>
          <p>Güzel saçlı Kalypso’dur bana bunları anlatan,</p>
</td>
<th></th>
</tr>
<tr><td>
          <p>o da haberci Hermeias’tan duymuş hepsini.</p>
</td>
<th><p>390</p>
</th>
</tr>
<tr><td>
          <p>Sonra deniz kıyısına inip gemiye vardığımda,</p>
</td>
<th></th>
</tr>
<tr><td>
          <p>bir ona koştum bir ona, çattım bütün arkadaşlara,</p>
</td>
<th></th>
</tr>
<tr><td>
          <p>ama ne çare, inekler öldürülmüş, iş işten geçmişti.</p>
</td>
<th></th>
</tr>
<tr><td>
          <p>Tanrılar da hemen işmar vermeye başladı bize:</p>
</td>
<th></th>
</tr>
<tr><td>
          <p>Postlar yerlerde sürünüp yürüyordu.</p>
</td>
<th><p>395</p>
</th>
</tr>
<tr><td>
          <p>şişlere geçirilmiş etler, çiğ ve pişmiş, böğürüyordu,</p>
</td>
<th></th>
</tr>
<tr><td>
          <p>baktım etlerden çıkan ses, tıpkı inek sesi.</p>
</td>
<th></th>
</tr>
<tr><td>
          <p>Sonra da, bizim yaman dostlar, tam altı gün</p>
</td>
<th></th>
</tr>
<tr><td>
          <p>şölen yaptılar Güneş’ten çaldıkları seçkin ineklerle.</p>
</td>
<th></th>
</tr>
<tr><td>
          <p>Ama Kronosoğlu Zeus getirince yedinci günü,</p>
</td>
<th></th>
</tr>
<tr><td>
          <p>kasırgalarla esen Notos birdenbire dindi.</p>
</td>
<th><p>400</p>
</th>
</tr>
<tr><td>
          <p>Çarçabuk bindik gemiye, engin denize açıldık,</p>
</td>
<th></th>
</tr>
<tr><td>
          <p>bir yandan da direği diktik, ak yelkenleri çektik.</p>
</td>
<th></th>
</tr>
<tr><td>
          <p>Artık görünmedi gözümüze başka hiçbir toprak,</p>
</td>
<th></th>
</tr>
<tr><td>
          <p>önümüz, ardımız, tepemiz, alabildiğine gök ve deniz.</p>
</td>
<th></th>
</tr>
<tr><td>
          <p>Kronosoğlu birdenbire koyu bir bulut astı üstümüze,</p>
</td>
<th><p>405</p>
</th>
</tr>
<tr><td>
          <p>tam tepesine koca karınlı gemimizin,</p>
</td>
<th></th>
</tr>
<tr><td>
          <p>bulutun altında deniz oldu kapkara.</p>
</td>
<th></th>
</tr>
<tr><td>
          <p>Korkunç bir gümbürtüyle patladı Zephyros yeli,</p>
</td>
<th></th>
</tr>
<tr><td>
          <p>ve birden saldırdı üstümüze, gemi gidemedi.</p>
</td>
<th></th>
</tr>
<tr><td>
          <p>Kopardı kasırga geminin her iki çarmıh halatını,</p>
</td>
<th></th>
</tr>
<tr><td>
          <p>tekne bütün avadanlıklarla devrildi arkaya,</p>
</td>
<th><p>410</p>
</th>
</tr>
<tr><td>
          <p>vurdu dümencinin başına pupa küpeştesine çarpan direk,</p>
</td>
<th></th>
</tr>
<tr><td>
          <p>ezdi kafa kemiklerini, tuzla buz etti,</p>
</td>
<th></th>
</tr>
<tr><td>
          <p>adam bir dalgıç gibi düştü küpeşteden aşağı,</p>
</td>
<th></th>
</tr>
<tr><td>
          <p>Zeus hem gürledi, hem yıldırım yağdırdı gemiye.</p>
</td>
<th><p>415</p>
</th>
</tr>
<tr><td>
          <p>Altüst oldu Zeus’un kükürtlü yıldırımıyla çarpılan gemi,</p>
</td>
<th></th>
</tr>
<tr><td>
          <p>tekmil arkadaşlar hep birden denize düştüler.</p>
</td>
<th></th>
</tr>
<tr><td>
          <p>Dalgalar aldı götürdü yoldaşlarımı,</p>
</td>
<th></th>
</tr>
<tr><td>
          <p>başladılar yüzmeye karabataklar gibi geminin çevresinde,</p>
</td>
<th></th>
</tr>
<tr><td>
          <p>Tanrı onlara sılayı kısmet etmemişti.</p>
</td>
<th></th>
</tr>
<tr><td>
          <p>Bense koşuyordum geminin içinde bir yandan bir yana,</p>
</td>
<th></th>
</tr>
<tr><td>
          <p>saldırdı bir dalga gümbür gümbür, dağıttı padavraları,</p>
</td>
<th><p>420</p>
</th>
</tr>
<tr><td>
          <p>çıplak kalan omurgayı da bir başka dalga aldı götürdü,</p>
</td>
<th></th>
</tr>
<tr><td>
          <p>yelken direği devrilmiş yüzüyordu omurganın üstünde,</p>
</td>
<th></th>
</tr>
<tr><td>
          <p>ona bir kayış bağlı kalmıştı, öküz derisinden bir sının,</p>
</td>
<th></th>
</tr>
<tr><td>
          <p>omurgayla direği bu kayışla bağladım birbirine,</p>
</td>
<th></th>
</tr>
<tr><td>
          <p>ve oturup üstüne bıraktım kendimi ölüm rüzgârlarına.</p>
</td>
<th><p>425</p>
</th>
</tr>
<tr><td>
          <p>Derken Zephyros’un kasırgalı yeli dindi,</p>
</td>
<th></th>
</tr>
<tr><td>
          <p>ama arkasından Notos geldi, kaygı girdi yüreğime,</p>
</td>
<th></th>
</tr>
<tr><td>
          <p>beni alıp bir daha uğursuz Kharybdis’e götürebilirdi.</p>
</td>
<th></th>
</tr>
<tr><td>
          <p>Çalkandım durdum, gün doğana dek, bütün gece,</p>
</td>
<th></th>
</tr>
<tr><td>
          <p>vardım Skylla kayasına ve korkunç Kharybdis’e sabahleyin.</p>
</td>
<th></th>
</tr>
<tr><td>
          <p>Denizin acı suyunu yutmaktaydı Kharybdis o ara,</p>
</td>
<th><p>430</p>
</th>
</tr>
<tr><td>
          <p>suyun üstünde doğruldum ve attım kendimi incir ağacına.</p>
</td>
<th></th>
</tr>
<tr><td>
          <p>Asılı kaldım koca ağacın dalında bir yarasa gibi,</p>
</td>
<th></th>
</tr>
<tr><td>
          <p>ne sağlam bir yere basabildim ayağımı, ne de tırmanabildim,</p>
</td>
<th></th>
</tr>
<tr><td>
          <p>çok uzaktı kökleri bu kocaman incir ağacının,</p>
</td>
<th><p>435</p>
</th>
</tr>
<tr><td>
          <p>ve Kharybdis’e gölge salan iri dalları çok yüksek.</p>
</td>
<th></th>
</tr>
<tr><td>
          <p>Tutundum sıkı sıkı ve bekledim dört gözle,</p>
</td>
<th></th>
</tr>
<tr><td>
          <p>bekledim Kharybdis kussun diye direkle omurgayı,</p>
</td>
<th></th>
</tr>
<tr><td>
          <p>ama gönlüme göre çok geç çıktı bunlar ortaya,</p>
</td>
<th></th>
</tr>
<tr><td>
          <p>bir yargıç, bir sürü davaya bakmıştır da hani,</p>
</td>
<th></th>
</tr>
<tr><td>
          <p>toplantıdan döner ya evine akşamleyin yemek vakti,</p>
</td>
<th><p>440</p>
</th>
</tr>
<tr><td>
          <p>işte direkle omurga o saatte göründü benim gözüme.</p>
</td>
<th></th>
</tr>
<tr><td>
          <p>Koyverdim ellerimi ayaklarımı, güm diye düştüm</p>
</td>
<th></th>
</tr>
<tr><td>
          <p>suyun ortasına, uzun kalasların üstüne,</p>
</td>
<th></th>
</tr>
<tr><td>
          <p>sonra oturup kürek gibi kullandım ellerimi.</p>
</td>
<th></th>
</tr>
<tr><td>
          <p>Tanrıların ve insanların babası göstermedi beni Skylla’ya,</p>
</td>
<th><p>445</p>
</th>
</tr>
<tr><td>
          <p>yoksa, mümkünü yok, kurtulamazdım ölüm uçurumundan.</p>
</td>
<th></th>
</tr>
<tr><td>
          <p>Ve böyle çalkalandım durdum daha dokuz gün,</p>
</td>
<th></th>
</tr>
<tr><td>
          <p>tanrılar attı beni Ogygie Adası’na onuncu gece,</p>
</td>
<th></th>
</tr>
<tr><td>
          <p>Tanrıça Kalypso otururdu orada, güzel belikli,</p>
</td>
<th></th>
</tr>
<tr><td>
          <p>bu insan sesli ulu Tanrıça konukladı ve sevdi beni.</p>
</td>
<th></th>
</tr>
<tr><td>
          <p>Ama bunları şimdi bir daha ne diye anlatayım,</p>
</td>
<th><p>450</p>
</th>
</tr>
<tr><td>
          <p>konağında dün akşam sana ve sayın eşine anlattıydım hepsini,</p>
</td>
<th></th>
</tr>
<tr><td>
          <p>ben bir daha anlatmasını hiç sevmem</p>
</td>
<th></th>
</tr>
<tr><td>
          <p>uzun uzadıya bir kere anlattığımı.”</p>
</td>
<th>
        </th>
      </tr>
    </tbody>
  </table>
</body>
</html>