<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Stylesheet.css" type="text/css" rel="stylesheet"/>
</head>

<body>
  <p><b>Homeros,</b> Eski Yunan’ın en büyük destanları <i>İlyada</i> ve <i>Odysseia</i>’nın yaratıcısı olarak kabul edilir. Yaşamına ilişkin pek az bilgi bulunmakla birlikte, çoğu tarihçi, Homeros’un İÖ 9. ya da 8. yüzyılda yaşamış bir İon olduğu konusunda birleşmektedir. <i>İlyada</i> ve <i>Odysseia</i>, Antik Çağdan bu yana Batı edebiyatını da derinden etkilemiş, modern dillere sayısız çevirileri yapılmıştır. Bu yapıtların asıl değeri, tanrılar ve kahramanlık serüvenleriyle ilgili yüceltici anlatımdan zaman zaman sıyrılarak derin insanî duyguları da işleyen şiirsel dilinden gelir.</p>

  <p><br/></p>

  <p><b>Azra Erhat,</b> 1915’te İstanbul’da doğdu. Evrensel nitelikteki yapıtların dilimize kazandırılmasını sağladı, yaşamı ve yazılarıyla hümanist anlayışının ülkemizde yaygınlaşmasına öncülük etti. Eski Yunan edebiyatının Sophokles, Aristophanes, Hesiodos gibi yazarlarının yapıtlarının yanı sıra Homeros’un <i>İlyada</i> ve <i>Odysseia </i>destanlarını da A. Kadir’le birlikte Türkçeleştirdi. Mavi <i>Anadolu </i>ve <i>Mavi Yolculuk</i> gibi kitaplarında, Anadolu’nun kültür değerlerine öncelik verdi, gelmiş geçmiş tüm Anadolu uygarlıkları arasında bağlantılar olduğunu savundu. 1982’de İstanbul’da öldü.</p>

  <p><br/></p>

  <p><b>A. Kadir,</b> 1917’de İstanbul’da doğdu. 1940 Kuşağı toplumcu şairleri arasında yer aldı; çeviri çalışmalarıyla dünya şiirinin ülkemizde tanınmasına katkılarda bulundu. 1938’de Kara Harp Okulu öğrencisiyken Nâzım Hikmet’le birlikte tutuklanarak 10 ay hapse mahkûm oldu; bu olayı, 1966’da yayınladığı <i>Harp Okulu Olayı ve Nâzım Hikmet</i> adlı kitapta aydınlattı. Tebliğ, <i>Hoş Geldin Halil İbrahim,</i> Dört <i>Pencere, Mutlu Olmak Varken</i> gibi şiir kitaplarının yanı sıra Ömer Hayyam, Mevlâna, Tevfik Fikret gibi şairlerin şiirlerini sadeleştirerek yayınladı. 1985’te İstanbul’da öldü.</p>
</body>
</html>