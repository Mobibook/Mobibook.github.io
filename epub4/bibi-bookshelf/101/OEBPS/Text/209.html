<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.1" name="Generator" />
  <link href="../Styles/style.css" rel="stylesheet" type="text/css" />

  <title>Nesillerin Külleri ve Ebedi Ateş</title>
</head>

<body>
  <h3 class="h31">Nesillerin Külleri ve Ebedi Ateş</h3>

  <h3 class="h31"><a id="ncx1568"></a>GİRİŞ<br />
  &nbsp;<br />
  M.Ö. 116 YILININ İLKBAHARI</h3>

  <p class="p5">Gecenin huzurlu kollan sokakları sarmaladı ve Güneşin Şehri&rsquo;nde hayat uykuya daldı. Defne ve zeytin ağaçları arasına inşa edilmiş görkemli tapınakların etrafına serpiştirilmiş evlerde kandiller söndü. O vakit ay yükseldi ve ışıkları, tanrıların sunakları başında nöbet bekleyen süt rengi mermer sütunların üzerine aktı. Bu sütunlar, Lübnan&rsquo;ın uzak tepelerine nazır surlarına gurur ve hayranlıkla bakan devler gibi dikilmişti gecenin dinginliğinde.</p>

  <p class="p5">İşte, rahip Hiram&rsquo;ın oğlu Nathan, uyuyanların ruhlarının sonsuzluk düşleriyle buluştuğu bu büyülü saatte geldi İştar&rsquo;ın tapınağına. Taşıdığı meşalenin aydınlığında içeri girip, titreyen elitle mumları ve buhurdanlıkları yaktı. Reçinenin ve tütsülerin güzel kokusu hemen etrafa yayıldı ve tanrıçanın kutsal heykelini, arzunun insan kalbini çepeçevre sarması misali ince bir tülün ardına gizledi. Nathan, fildişi ve altınla kaplı sunağın önünde diz çöktü, ellerini dua eder gibi kaldırdı. Göğe diktiği gözlerinden ardı ardına yaşlar yuvarlanıyordu. Derin keder ve acının boğuklaştırdığı bir sesle, hıçkırıkların böldüğü sözcüklerle yakardı:</p>

  <p class="p5">&ldquo;Alerhamet et ey muhteşem İştar! Merhamet et ey aşkın ve güzelliğin tanrıçası! Acı bana ve ruhumun senin iradenle seçtiği sevgiliden uzaklaştır ölümün elini... Ne hekimlerin ilaçları, tozları, ne rahiplerin okuyup üflemeleri, ne de kahinlerin büyülü sözleri yaradı işe. Son çarem senin kutsal ismin. Yakarışlarıma cevap ver, paramparça olmuş kalbime bak ve gör çektiğim acıyı. Ruhumun diğer yarısını hayatta tut ki senin aşkının gizemlerine ve göz kamaştırıcı güzelliğine birlikte kavuşalım.</p>

  <p class="p5">&ldquo;Sana ruhumun derinliklerinden sesleniyorum ey kutsanmış Iştar! Gecenin koyu karanlıklarının ardında, şefkatine <span class="t15">sığmıyorum.</span> Dinle beni, ben, hayatını senin sunağına adamış olan rahip Hiram&rsquo;ın oğlu Nathan, kulunum senin. Bir genç kızı sevdim, kendime eş seçtim onu. Ama karanlık dünyanın perileri kıskandılar bizi, garip bir hastalık üflediler onun narin bedenine. Ardından ölüm meleğini gönderdiler, onu alıp büyülü mağarasına götürsün diye. Şimdi o, siyah kanatlarıyla sevdiğimin yatağının yanında çöreklenmiş, aç bir kaplan gibi tehditkâr, kükrüyor, onu benden söküp almak için pürtüklü ellerini uzatıyor. Bense sana itaat etmeye geldim. Acı bana ve bırak yaşasın eşim. Henüz hayatın güzelliğinin tadına varmamış bir çiçek o, dilindeki neşeli gençlik şarkısı henüz sona ermemiş bir kuş. Onu ölümün pençelerinden kurtar, kurtar ki, seni öven şarkılar söyleyerek gösterelim sevincimizi, senin şerefine ateşler yakalım, kurbanlar <span class="t15">getirelim</span> sunağına, yıllanmış şaraplar ve güzel kokulu yağlarla dolduralım mahzenlerindeki küpleri, güller ve yaseminlerle donatalım tapınağının girişini, ardından tütsüler ve tatlı kokulu zambak ağacı kabukları yakalım heykelinin önünde. Ey mucizeler tanrıçası! Kurtar bizi, sen ki ölümün ve aşkın tanrıçasısın, izin ver, aşk ölüme galip gelsin.&rdquo;</p>

  <p class="p5">Bir an sustu, acısı gözyaşları halinde yanaklarından süzülüyor, iç çekişleriyle ses buluyordu. Ardından devam etti: &lsquo;Ah! Düşlerim yerle bir oldu, ey kutsanmış Iştar! Son nefesim tükenmek üzere, kalbim durdu duracak, gözlerimden kanlı gözyaşları süzülüyor. Bağlayıcılığınla beni yeniden hayata getir ve sevdiğimi benim için koru.&rdquo;</p>

  <p class="p5">O anda, hizmetkârlarından biri girdi tapınağa ve sessizce yaklaşıp kulağına şu kelimeleri fısıldadı: &ldquo;Gözlerim açtı efendim, yatağının etrafına baktı, sizi göremeyince, ısrarla adınızı tekrarlamaya başladı. Ben de sizi çağırmaya geldim.&ldquo;</p>

  <p class="p5">Nathan kalktı, ardında hizmetkarıyla çıktı tapmaktan. Sarayına vardığında, hastanın odasına girdi, yatağın yanma diz çöküp bir deri bir kemik kalmış elini avuçlarının arasına aldı. Sanki bu harap olmuş bedene kendi canından yeni bir hayat üflemek istermiş gibi, defalarca öptü dudaklarını. Yüzü ipek yastıklara gömülmüş sevdiği ona doğru döndü, yavaşça aralandı gözkapakları, dudaklarının üzerinde bir gülümsemenin gölgesi belirdi, narin bedeninde kalmış bir parça hayat, veda etmekte olan ruhunun son ışığı-yakında duracak bir kalbin yankısı gibi bir gülümsemeydi bu.</p>

  <p class="p5">Ardından, yoksul bir annenin kucağındaki aç bir çocuğun ıç çekişlerine benzer bir sesle, kesik kesik şunları söyledi: &ldquo;Tanrıça çağırıyor beni, ey ruhumun eşi! Ve ölüm beni senden ayırmaya geldi. Üzülme, çünkü iradesi kutsaldır tanrıçanın ve adaletlidir ölümün arzusu. Şimdi gidiyorum, ama aşkın ve gençliğin kadehleri ellerimizde dolup taşmaya devam edecek ve hayatın güzel yolları aralıksız uzayıp gidecek önümüzde. Gidiyorum ey sevgili! Ruhlar tiyatrosuna doğru yola çıkıyor ruhum, ama geri geleceğim. Çünkü muhteşem İştar, aşkın ve gençlik coşkusunun tadını çıkaramadan sonsuza giden aşıkların ruhlarını gen çağırıyor bu dünyaya. Yeniden karşılaşacağız ey Nathan! Nergislerin kadehinden sabah çivini içeceğiz birlikte ve kırlardaki kuşlarla beraber güneş ışıklarının tadını çıkaracağız. Görüşmek üzere sevgilim.&rdquo;</p>

  <p class="p5">Sesi zayıfladı, sustu ama dudakları gündoğumu esintileri karşısında titreyen bir krizantem çiçeği gibi titremeye devam etti. Nathan sarılıp kendine çekti onu ve gözyaşlarıyla ıslattı boynunu. Dudaklarını yaklaştırdığında, dudaklarının buz gibi olduğunu fark etti. Korkunç bir çığlık atıp üstünü başını yırtmaya başladı. Kederli ruhu hayatın kıyıları ve ölümün uçurumu arasında gidip gelirken, sevdiğinin cansız bedenin üzerine bıraktı kendini.</p>

  <p class="p5">O gecenin mistik sükûnetinde, uyuyanların gözkapakları titredi, civardaki tüm kadınlar korkuyla sıçradılar yataklarından ve çocukların ruhları ürktü; Iştar&rsquo;ın rahibinin sarayından civara yayılan acılı yakarışlar ve vahşi çığlıklar, koyu karanlıkların gölgelerini ikiye katlamıştı çünkü.</p>

  <p class="p5">Gün doğumunda, halk, taziyelerini bildirmek, teselli etmek amacıyla Nathan&rsquo;ı aradı, ama hiçbir yerde bulamadılar onu.</p>

  <p class="p5">Günler sonra, doğudan gelen bir kervancı başı, kayıp Nathan&rsquo;ı ülkenin ücra bir yerinde, ceylan sürüleriyle birlikte amaçsızca dolanırken gördüğünü söyledi.</p>

  <p class="p5">Nesiller kendilerinden önce gelenlerin izlerini görülmez avaklarıyla silerek geçip gitti. Tanrılar ülkeden uzaklaştılar ve yok etmeyi seven, yakıp yıkmaktan keyif alan, öfkeli başka tanrılara bıraktılar yerlerini. Heliopolis&rsquo;in görkemli tapınakları yerle bir edildi, göz kamaştırıcı sarayları yıkıldı; ışık saçan bahçeleri kurudu ve verimli tarlaları susuzluktan kavruldu. O eski hayaletlerin anısını yaşatan ve ruha görkemli bir geçmişin yankılarını gönderen yıkıntılardan başka bir şey kalmadı o topraklarda. Ruh kederli ve açılıydı.</p>

  <p class="p5">Ama geçip giderken insanın yarattıklarını ayaklarıyla ezen nesiller, ne rüyalarını yok edebildi onun, ne de zayıflatabildi duygularını.</p>

  <p class="p5">Evrensel ruhun ebediliği gibi, rüyalar ve duygular da sonsuza kadar sürer çünkü. Arada kayboldukları, göze görünmedikleri zamanlar vardır, gece inerken güneşin, sabah yaklaşırken avın yaptığı gibi, hepsi bu.</p>

  <p class="p5"><a id="a198"></a><span class="t14">&nbsp;</span></p>
</body>
</html>
