<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.1" name="Generator" />
  <link href="../Styles/style.css" rel="stylesheet" type="text/css" />

  <title>KEŞİŞ KRAL</title>
</head>

<body>
  <h3 class="h31">KEŞİŞ KRAL</h3>

  <p class="p5">Dağların arasındaki ormanda genç bir adamın yapayalnız yaşadığını söylediler bana. Bu adam bir zamanlar İki Nehrin ötesindeki büyük ülkenin kralıymış. Ve bu adamın kendi isteğiyle tahtını ve muhteşem krallığını bırakıp, bu vahşi yere gelip, yerleştiğini söylediler.</p>

  <p class="p5">Ve ben de, &ldquo;Bu adamı bulup, kalbindeki sırrı öğrenmeliyim,&rdquo; dedim &ldquo;Krallığından feragat ettiğine göre, daha büyük bir krallığı olmalı kalbinin derininde.&rdquo;</p>

  <p class="p5">Hemen o gün ormana, adamın yaşadığı yere gittim. Kraliyet asasını taşır gibi elinde bir kaval, onu ak bir selvi ağacının altında oturur buldum. Bir kralı selamlar gibi selamladım onu. Ve dönüp kibarca, &ldquo;Bu huzur ormanında ne yapıyorsun?&rdquo; diye sordu bana. &ldquo;Kendini mi arıyorsun gölgelerin yeşilinde yoksa alacakaranlığından mı dönüyorsun eve?&rdquo; &ldquo;Sızı arıyordum,&rdquo; diye cevap verdim. &ldquo;Krallığınızı bırakıp sizi bu ormana getiren şeyi öğrenmek istedim.&rdquo;</p>

  <p class="p5">&ldquo;Hikâyem çok kısa ve net. Bir baloncuğun patlaması kadar ani olup bitti.&rdquo; Dedi. &ldquo;Sarayımın penceresinden bir gün dışarı bakıyordum. Saray nazırı ve uzak diyarlardan bir elçi bahçemde geziniyorlardı. Penceremin altına geldiklerinde saray nazırı, &ldquo;Ben de kral gibiyim,&rdquo; dedi kendi kendine. &ldquo;Benim de canım sert şarapları çeker, şans oyunlarına karşı ben de istek duyarım. Ve tıpkı kralımız gibi benim de fırtınalı hallerim olur.&rdquo; Ve ağaçların arasına yürüyerek gözden kayboldu saray nazırıyla elçi. Ama birkaç dakika sonra gen döndüler ve bu sefer saray nazırı benim hakkımda konuştu ve şöyle dedi. &ldquo;Efendimiz, kralımız da aynı benim gibi. İyi bir nişancı ve benim gibi müziği seviyor ve günde üç kere banyo yapıyor.&rdquo;</p>

  <p class="p5">Keşiş kral anlatmaya devam etti, &ldquo;O günün akşamında üstümdeki elbiselerle saraydan ayrıldım. Çünkü benim zaaflarımı ve davranışlarımı kendileri için bir erdem olarak gören bir halka daha tazla hükmedemezdim.&rdquo;</p>

  <p class="p5">&ldquo;Bu başınızdan geçen gerçekten tuhaf bir hikâye.&rdquo; Dedim. &ldquo;Yoo, hayır dostum,&rdquo; dedi. &ldquo;Sessizliğimin kapısını çaldınız ve boş laflar duydunuz. Mevsimlerin durmaksızın şarkı söyleyip dans ettiği bir orman için kim terk etmez ki krallığını? Pek çoğu yalnızlık ve tek başınalığın tatlı yoldaşlığı için bile bıraktı krallığını. Öyle çok kartal var ki, yeryüzünün gizemini bilen köstebeklerle yaşamak için inen göklerden yere. Düşlerini kaybetmiş gibi gözükse de uzaktan, düş ülkesinin krallığını terk edenler bile var. Ruhlarını yalınlık saran ve krallıklarından vazgeçenler, üstü örtülmemiş ve gizlenmemiş güzelliğin gerçekliğini ellerinde tutmaktan dolayı utanç duymayacaklardır. Ve bundan gurur duymasa- lar, kendilerini büyük görmeseler de hüznün krallığını terk edenler tüm bu vazgeçişlerin en büyüğünü yaşayanlardır.&rdquo;</p>

  <p class="p5">Böylece kavalına dayanarak ayağa kalktı. &ldquo;Şimdi büyük şehre git ve kapıda oturup içeri giren ve içerden çıkanı seyret. Ve böylece kral olarak doğduğu halde, kraliyeti olmayanı; etiyle kemiğiyle ruhuna hükmedildiği halde ne olup bittiğinin farkında olmayanı, gerçekte hükmediyormuş gibi gözükenin aslında kendi kölesinin kölesi olduğunu gör. Kapıdan giren çıkana iyi bak.&rdquo;</p>

  <p class="p5">Bunları söyledikten sonra bana gülümsedi, dudaklarında o an binlerce şafak söktü. Sonra arkasını dönüp, ormanın derinliklerine doğru çürüdü.</p>

  <p class="p5">Ve ben de şehre döndüm. Tam da bana söylediği gibi gidip kapının önünde oturarak içeri girip çıkana baktım. Ve o günden sonra gölgesi üzerimden geçen pek çok kral gördüm. Ve üzerinden benim gölgemin geçtiği çok az tebaa.</p>

  <p class="p5"><a id="a85"></a><span class="t14">&nbsp;</span></p>
</body>
</html>
