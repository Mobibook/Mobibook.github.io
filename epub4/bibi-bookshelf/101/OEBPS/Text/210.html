<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.1" name="Generator" />
  <link href="../Styles/style.css" rel="stylesheet" type="text/css" />

  <title>M.S. 1890 YILININ İLKBAHARI</title>
</head>

<body>
  <h3 class="h31">M.S. 1890 YILININ İLKBAHARI</h3>

  <p class="p5">Gün sonuna yaklaşırken, güneş Baalbek&rsquo;in ovalarının üzerinden kaldırdı ışıklı örtüsünü ve aydınlık hiçbir iz bırakmadan ortadan kayboldu. Ali El-Hüseyni, tapınağın yıkıntıları arasında otlayan sürüsünün başına geldi, devrilmiş sütunların yanma oturdu. Savaşın yere yıktığı, kıyafetleri üzerinden lime lime dökülen kimsesiz bir askerin dağılmış kaburgalarına benziyordu bu sütunlar. Koyunları, kavalının sesini dinleyerek, güven duygusu içinde, etrafına çöktüler.</p>

  <p class="p5">Gece yarısı, gök, koyu karanlıkların derinliklerine ertesi günün tohumlarını serperken, Ali&rsquo;nin yarı uykulu gözleri, nihayet, gördüğü hayaletlerden yoruldu, zihni, korkutucu bir sessizlik içinde yıkıntıların duvarları arasından geçen gölgelerin dansından sıkıldı. Ali, başını kolunun üzerine dayadı ve uyku, ince bir sisin durgun bir gölün yüzeyini okşaması gibi, peçesinin kıvrımlarıyla okşadı duygularını. İnsan kanunlarının ve bilgisinin ötesine geçip düşlerle yoğrulmuş ruhani benliği ile karşılaşmak için bedensel benliğim unuttu genç adam. Hayalin daireleri gözlerinin önünde genişledi ve sırlar önüne serildiler. Ruhu, hiçliğe doğru koşan zamanın kafilesinden uzaklaştı ve tek başına, itişip kakışan, bir düzen içinde toparlanmaya çalışan düşüncelerin önünde durdu. Hayatında ilk defa, gençliği boyunca onu inatla takıp eden ruhani açlığın nedenlerini anladı ya da anlamaya hazırlandı; hayatın tatlı yanlarıyla düş kırıklıklarını birleştiren bir açlıktı bu; özlemin ıç çekişi ile memnuniyetin sükûnetini bir araya getiren bir susuzluktu; dünyanın görkemlerinin yok edemeyeceği ve yüzyılların akışının dindirmeyi başaramadığı bir arzuydu. Ali El-Hüseyni, tapınağın yıkıntılarının onda yarattığı bu garip duyguyu hayatında ilk defa hissetti. Belki buhurun buhurdanlık için ne anlama geldiği ile kıyaslanabilir, bulanık bir anı gibi karmaşık bir duyguydu bu; hislerinin üzerinde, bir müzisyenin parmaklarının sazının telleri üzerinde gezinmesi gibi gezinen sihirli bir duygu; hiçlikten ya da her şeyden doğan, büyüyen ve kendi manevi varlığını kucaklayacak kadar yayılan, ardından ruhunu yorgun bir sevgiyle ve hüzünle yumuşatılmış hoş bir acıyla dolduran yeni bir duyguydu; uykuyla kardeş tek bir dakikanın parçalarından gelen bir duygu. Oysa tek bir dakikada şekillendi nesiller, tıpkı milletlerin tek bir tohumdan büyüyüp çoğaldığı gibi.</p>

  <p class="p5">Ah yakmtı halindeki tapmağa baktı ve uyku manevi bir uyanışa dönüştü. O vakit, sunaktan geri kalanlar gözünün önünde eski hallerine bürünmeye başladı, devrilmiş sütunlar yerlerinde doğruluyor, yıkık duvarlar temelleri üzerinde belirginleşiyordu. Kalbi heyecanla çırpınırken şaşkın bakışları gördükleri üzerinde dolanıyordu. Gözleri ansızın açılıp ışığı bulan bir kör gibi, görmeye, düşünmeye ve olan biteni hayranlıkla seyretmeye başladı. Düşüncesindeki karmaşa ve sudaki halkalar gibi büyüyen hayranlığı, ruhunda gizli kalmış bulanık bir anının hayaletlerini ortaya çıkardı ve zihni hatırladı- gururla inşa edilen bu görkemli sütunları hatırladı. Tapılan ve çok korkulan bir tanrıçanın heykelinin etrafına yerleştirilmiş gümüşten şamdanları ve buhurdanlıkları hatırladı. Kurbanlarını fildişi ve altından bir sunağa bırakan saygıdeğer rahipleri hatırladı. Davul çalan genç kızları, aşk ve güzellik tanrıçasına ö\<span class="t19">r</span>gü şarkıları söyleyen genç erkekleri hatırladı. Hatırladığı tüm bu görüntüler, aydınlanmış zihninde net bir şekilde canlandı. İçinin derinliklerindeki sessizliği harekete geçiren gizemlerin tesirini hissetti. Oysa, geçmiş yaşamlarımızda gördüğümüz bedenlerin hayaletlerinden başka bir şey değildir hatıraların gen getirdiği ve sadece önceden işittiğimiz seslerin yankısıdır kulaklarımıza ulaşan. Bu kaynağı belirsiz anılarla, çadırların arasında doğmuş, hayatının baharını kırlarda koyun sürüsü otlatarak geçiren genç bir adamın geçmiş yaşamı arasında nasıl bir bağ olabilirdi ki?</p>

  <p class="p5">Ali doğruldu, bu uzak anılar, unutuşun örtüsünü, bir örümcek ağını aynasından sıyırıp atan bir genç kız gibi, zihninden kaldırıp atarken, yıkılmış taşların arasında yürüdü. Tapınağın ortasına geldiği anda, sanki toprağın bağrında ayaklarını olduğu yere mıhlayan bir mıknatıs saklıymış gibi, birden bire durdu. Parçalanmış halde yerde yatan bir heykel gördü. Titreyerek heykelin yanına diz çöktü, duyguları, açık yaradan fışkıran kan misali midesine hücum etti. Kalp atışları, kıyıya vurup geri çekilen dalgalar gibi, bir hızlanıp bir yavaşlıyordu. Karmaşık duygular içinde, karşısında <span class="t15">kendini küçücük</span> hissederek baktı heykele, acıyla inleyip sıcak gözyaşlarıyla ağladı. Çünkü ruhunu yaralayan bir yalnızlıktı hissettiği ve kendisini o dünyaya gelmeden önce de var olan bu güzellikten ayıran vahşeti tüm hücreleriyle duyumsuyordu.</p>

  <p class="p5">Ruhunun özünün, Tanrı'nın, zamanın sona ermesinden hemen önce, kendisinden kopardığı yakıcı bir alevin kıvılcımından başka bir şey olmadığını hissetti. Yanan kaburga kemiklerinde ve iradesini kaybetmiş beyninin etrafında, uçuşan kanatların hışırtısını hissetti. Kalbini fethedip nefesine sahip olan bu güçlü ve büyük aşkın varlığını hissetti; kalbe kendi sırlarını açan, tesiriyle ruhu ağırlıklarından özgür kılan bir aşktı bu; hayatın tüm lisanları sustuğunda sesini duyduğumuz ve koyu karanlıklar her şeyi örttüğünde bir ışık sütunu gibi dikildiğini gördüğümüz bir aşk. İşte bu aşk, bu tanrısal sükûnet saatinde, Ali El-Hüseyni&rsquo;nin gönlüne yerleşti ve orada, güneşin dikenli çalıların ortasında çiçekler açtırması gibi, tatlı ve acı heyecanlar uyandırdı. Ama hangi aşktı bu? Nereden geliyordu ve bu yıkıntı halindeki tapınağın ortasında sürüsüyle birlikte kendi kabuğuna çekilmiş genç adamdan ne istiyordu? Genç kızların bakışları karşısında hiç heyecanlanmamış bakir bir kalbe akan hangi şaraptı bu? Bir bedevinin şimdiye kadar hiçbir kadın şarkısının değip de zevk vermediği kulaklarına ulaşan hangi tanrısal şarkıydı?</p>

  <p class="p5">Hangi aşktı bu, nereden geliyordu ve hiçbir dünyevi tasası olmayan, hayatı koyunları ve kavalından ibaret Ali&rsquo;den ne istiyordu? Bir dişi bedevinin kalbinin dişlilerinin ortasına gizlice attığı bir tohum muydu bu? Ya da sis tarafından örtülmüşken, şimdi ruhunu tümüyle aydınlatmak için ortaya çıkan bir ışık huzmesi miydi? Gecenin sükûnetinde, duygularını alaya alan bir rüya mıydı? Ya da ezelden beri var olan ve zamanın sonuna kadar varlığını sürdürecek bir gerçek miydi?</p>

  <p class="p5">Alı yaşla dolu gözlerini kapattı ve sadaka için yalvaran bir dilenci gibi, ellerini uzattı. Ruhu, varlığının derinliklerinde titredi ve bu titreyişlerden, yakınmalar ve arzularla dolu hıçkırıklar doğdu. Iç çekişlerden bir tek kelimelerin belli belirsiz ahengiyle ayrılabilen bir sesle şöyle dedi: &ldquo;Kimsin sen, ey kalbime yakın, gözüme ırak olan? Sen ki beni benliğimden ayıran, sen ki bugünümü unutulmuş zamanlara bağlayan, kimsin sen? Bana hayatın beyhudeliğini ve insanın zafiyetini göstermek için sonsuzluğun dünyasından gelen bir hurinin hayaleti misin? Ya da aklımı başımdan alıp beni kabilemin gençlerinin alay konusu yapmak için toprağın yarıklarından çıkmış karanlıklar kraliçesinin ruhu musun? Kimsin sen? Kalbimi avucunun içine alan nasıl bir büyü ki bu, beni aynı anda hem ölüme çağırıp hem hayatı hatırlatıyor? Nasıl bir heyecan ki bu, göğsümü ışıkla ve ateşle dolduruyor? Kimim ben? Bana yabancı olduğu halde &lsquo;ben&rsquo; dediğim bu yeni varlık da kim? Gökteki meleklerle ab-ı hayattan içip, sır kapılarının arkasını gören ve duyan bir meleğe mi dönüştüm? Ya da beni mantığın kabul ettiği gerçeklere kör eden kötü bir ruhun sunduğu içkiden sarhoş mu oldum?&rdquo;</p>

  <p class="p5">Bir an sustu, kalbı genişlik, ruhu yücelik kazandığında devam etti: &ldquo;Ev sen ruhu görünür ve yakın kılan, sen gecenin saklayıp uzaklaştırdığı -ey rüyalarımın göğünde süzülen güzel ruh- çiçeklerin karın altında saklı tohumları gibi uyuklayan duygular uyandırdın bende, kırların soluğunu taşıyan bir esinti gibi, titreyip ağaçların yaprakları gibi sallanan duygularıma şöyle bir dokunup geçtin! Eğer maddeden yapılmış bir kıyafet giyiyorsan, varsa bir bedenin, izin ver göreyim seni. Ya da eğer toprağın balçığından kurtulmuşsan, kopmuşsan dünya gerçeğinden, emret uykuya gözkapaklarımı indirsin ki seni rüyamda göreyim. İzin ver dokunayım sana. Sesini duyur bana. Yırt varlığımı gizleyen bu örtüyü ve tanrısallığımı gizleyen bu binayı yık. Eğer orada yaşıyorsan, bana bir çift kanat ver ki arkandan göklerin krallığına doğru uçabileyim. Ya da eğer sen bir periysen, sihirli parmaklarınla gözüme şöyle bir dokun ki seni karanlıkların karmaşık dünyasında bulabileyim. Eğer peşinden gelmeye layıksam, görünmez elini kalbimin üzerine kov ve sahip ol bana.&rdquo;</p>

  <p class="p5">Ali, kalbinin derinliklerindeki bir ezginin yankısından doğan bu kelimeleri kovu karanlıkların kulağına fısıldarken, gecenin hayaletleri, alev saçan bakışlarından yükselen duman kıvrımları gibi, gözünün önünde silikleşiyor, tapınağın duvarlarının üzerinde, gökkuşağı renginde sihirli görüntüler beliriyordu.</p>

  <p class="p5">Bir saat böyle geçti, hayatın görüntülen ağır ağır silikleşir, sihirli ve ürkütücü, tuhaf bir rüyaya dönüşürken, kalbinin vuruşlarını dinleyerek, bir yandan gözyaşlarının tadını çıkarıyor, bir yandan da kederinden haz duyuyordu. Bakışlarından gizlenen bir güçten vahiy bekleyen bir peygamber gibi, gökteki yıldızları hayranlıkla seyrederken, sakin solukları düzensizleşip hızlandı. Ruhu, sanki bu yıkıntılar arasında kaybettiği değerli birini arıyormuş gibi, görünmez kanatlarını çırparak etrafında dolaşmak için bedenini terk etti.</p>

  <p class="p5">Gün ağarıyordu, sabah esintisi sükûneti ürpertirken, bulutların arasından mora çalan bir ışık süzüldü. Ardından, Ali&rsquo;nin rüyasındaki sevgilinin hayaleti gibi gülümsedi gök. O vakit yıkık duvarların çatlakları arasından günün gelişini haber veren kuşlar belirdi, sütunlar arasında uçmaya ve cıvıldaşarak birbirlerine sırlarını fısıldamaya başladılar. Ali kalktı, elini yanan alnına koyup bakışlarıyla etrafı taradı ve Tanrı'nın soluğuyla can bulup gözleri açılan Âdem gibi, gördüğü her şeye şaşkınlıkla baktı. Ardından koyunlarını yanına çağırdı. Koyunlar silkinerek kalktılar, yeşermekte olan otlaklara doğru sakince izlediler onu. Kocaman açılmış gözlerini berrak göğe dikmiş olan Ali, sürüsünün başında yürüdü. Maddi dünyayla ilgisini kesmiş duyguları, varoluşun gizemlerini ve sırlarını açıkladılar ona ve göz açıp kapayıncaya kadar geçen zamanda, ona geçmiş nesilleri ve onlardan geriye kalanları gösterdiler. O kısacık anda, bu duygular ona her şeyi unutturup arzu ve özlem tohumları ektiler kalbine. Gözün ışıktan kaçınması gibi, ruhunun bakışlarından kaçındı. Derin derin iç çekti ve bu iç çekişle, yanan kalbinden bir alev fışkırdı. Mırıltılarıyla kırların sırlarını açığa vuran dereye vardığında, kıyısına oturdu. Söğüt ağaçları, sanki serinliğini içlerine çekmek istermiş gibi suyun yüzeyine eğmişti dallarını. Sabah çiyinin beyaz tüyleri üzerinde pırıldadığı koyunlar otlamaya koyuldular. Bir müddet sonra, kalp atışlarının hızlandığını ve zihninde düşüncelerin titreşmeye başladığım hissetti Ali. Güneş ışınlarının üzerine vurduğu bir uykucu gibi silkinip döndü. O vakit gördü omzunda bir testi taşıyan genç kızı. Ağaçların arasında birdenbire belirmişti kız, çiy damlaları çıplak ayaklarını ıslatırken, küçük adımlarla dereye yaklaşıyordu.</p>

  <p class="p5">Dere kenarına varıp da testisini doldurmak için eğildiğinde, karşı kıyıya baktı ve o anda gözleri Ali&rsquo;nin gözleriyle karşılaştı; aniden geriye sıçradı kız ve elinden testisini düşürdü. Ardından, bakışlarını Ali&rsquo;den ayırmadan hafifçe geriledi, işte o vakit anladı kaybolduğunu ama aynı zamanda onu bulup geri getirecek biriyle karşılaştığını... Bir dakika akıp geçti, saniyeleri birini diğerinin kalbine yönlendiren kandillere benziyordu. O saniyeler ki, sessizliğin içinde, ikisinin de ruhuna gizemli anıların yankısını gönderen tuhaf ezgiler yarattı. İkisi de kendilerini oradan farklı bir yerde gördü, bu dereden ve ağaçlardan uzakta, hayaller ve hayaletlerle çevrili. Her biri yalvaran bakışını diğerinin yüzüne dikmiş, oradaki hoş çizgileri okuyor, diğerinin iç çekişlerini kalbiyle dinliyor ve ruhunun tüm lisanlarında sır değiş tokuş ediyordu. Böylece sonunda ruhları birbirini anladı ve tanıştılar. Görünmez bir gücün esir aldığı Ali, dereyi geçip genç kıza yaklaştı. Sıkıca sarıldı ona, dudaklarına bir öpücük kondurdu, bir tane boynuna, birer tane de gözlerine. Kollarının arasındaki kız, sanki kucaklanmanın zevki tüm iradesini elinden almış, sanki dokunuşun eşsizliği tüm gücünü ele geçirmiş gibi, hiç kıpırdamadı. Havadaki esintiye karşı mücadeleyi bırakan yasemin kokusu gibi, kendini bıraktı. Sonunda dinlenme fırsatı bulmuş çok yorgun biri gibi, başını /Ali&rsquo;nin göğsüne yasladı, daralmış kalbinin ferahladığım, ruhundaki derin uykunun bir uyanışla sona erdiğini anlatan bir soluk çekti ciğerlerine. Ardından başını kaldırdı ve bakışlarını Ali&rsquo;ye dikti, konuşmayı değersiz bulan, sessizliğin diline -ruhların dili- aşık birinin bakışıydı bu, aşkın ruhunun sözcüklerde ete kemiğe bürünmesini reddeden birinin bakışı.</p>

  <p class="p5">Söğütlerin arasında yürüdü iki aşık. Aşkın sessiz sözcüklerine kulak kesilmiş, gözleri sadece mutluluğun görkemine açık, aralarındaki mükemmel uyumdan bahsediyorlardı hiç konuşmadan. Koyunlar otların, çiçeklerin saplarını kemirerek onları izliyordu, geçtikleri her yerde onları karşılayan kuşlarsa, durmaksızın gündoğumu şarkıları söylüyordu!</p>

  <p class="p5">Vadinin çukuruna vardıklarında, güneş, uzak tepelerin üzerine altından bir giysi bırakarak çoktan doğmuştu, gölgesine menekşelerin sığındığı bir kayanın yakınma oturdular. Esinti, sanki görünmeyen dudaklarıyla öpmeye çalışıyor gibi saçlarıyla oynuyordu genç kızın, başını kaldırdı, bakışları Ali&rsquo;nin siyah gözlerinde kayboldu. Genç adamın parmakları dudaklarını okşarken, büyülenmiş gibiydi. Ali&rsquo;nin içine işleyen yumuşaklıkta bir sesle şöyle dedi:</p>

  <p class="p5">&ldquo;Ey sevgili, Tanrıça Iştar ruhlarımızı bu hayatta bir araya getirdi ki aşkın ve gençliğin keyfinden yoksun kalmayalım.&rdquo;</p>

  <p class="p5">Bu sözlerin ahengi çok sık gördüğü bir rüyayı hatırlattı Ali&rsquo;ye, gözlerini kapattı. Görünmez kanatların bedenini taşıyıp tuhaf görünüşlü bir odaya, üzerinde güzel bir kadının cesedinin yattığı bir yatağın yanına bıraktığını hissetti. Ölüm, dudaklarının sıcaklığını alıp gitmişti kadının. Bu korkunç sahne Ali&rsquo;yi öyle derinden etkiledi ki, bir çığlık atıverdi. Ardından gözkapakları aralandı, dudakları aşkla gülümseyen ve bakışları yaşam saçan genç kızın yanında buldu kendini. O vakit <span class="t22">YÜZÜ</span> aydınlandı, ruhu yeniden hayat buldu, hayalindeki gölgeler dağıldı ve Alı geçmişi unuttu, ne çok eski zamanları hatırlıyordu artık, ne de dünü...</p>

  <p class="p5">İki âşık birbirlerine sıkıca sarılıp dudak dudağa, sarhoş olana dek aşk şarabını içtiler. Sonra birbirilerinin kollarında uykuya daldılar, ta ki gölgeler uzayıp güneşin sıcak kolları bedenlerini sararak onları uyandırana kadar.</p>
</body>
</html>
