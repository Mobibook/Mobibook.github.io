<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.1" name="Generator" />
  <link href="../Styles/style.css" rel="stylesheet" type="text/css" />

  <title>İKİ ŞİİR</title>
</head>

<body>
  <h3 class="h31">İKİ ŞİİR</h3>

  <p class="p5">Yüzyıllar önce, Atina yolunda iki ozan karşılaştılar. Birbirlerini gördüklerine sevinmişlerdi.</p>

  <p class="p5">Ozanlardan biri diğerine şöyle dedi: &ldquo;Son zamanlarda ne besteledin? Lirinle uyumu iyi mi?&rdquo;</p>

  <p class="p5">Diğer ozan gururla cevap verdi: &ldquo;Daha yeni en iyi şiirlerimden birini bitirdim. Belki de Grekçede şimdiyle dek yazılmış olan en muhteşem şiir oldu. Yüce Zeus&rsquo;a bir Yakarış.&rdquo; Ardından pelerininin içinden bir parşömen çıkararak şöyle dedi: &ldquo;İşte bak burada. Onu sana okuyacağım. Gel şu beyaz servinin gölgesine oturalım.&rdquo;</p>

  <p class="p5">Ve ozan şiirini okudu. Uzun bir şiirdi.</p>

  <p class="p5">Diğer ozan nazikçe, &ldquo;Harika bir şiir. Çağlar boyu yaşayacak ve yaşadıkça da seni onurlandıracak,&rdquo; dedi.</p>

  <p class="p5">Birinci ozan sakin bir şekilde sordu, &ldquo;Peki ya sen son zamanlarda ne yazmaktaydın?&rdquo;</p>

  <p class="p5">Diğer ozan cevap verdi: &ldquo;Çok az şey yazdım. Bahçede oynayan bir çocuğu anlatan sadece sekiz dizelik bir şiir.&rdquo; Ve dizeleri okudu.</p>

  <p class="p5">Birinci ozan, &ldquo;fena değil, fena değil,&rdquo; diye karşılık verdi.</p>

  <p class="p5">Ve ayrıldılar.</p>

  <p class="p5">Ve şimdi, aradan iki bin yıl geçti ve sekiz dizelik şiir hâlâ dilden dile dolaşır, çok sevilir ve savılır.</p>

  <p class="p5">Diğer şiir gerçekten de çağlar boyu kütüphanelerde ya da akademisyenlerin hücrelerinde yer bulsa da hiç seçilmemiştir ve hiç okunmamıştır.</p>

  <p class="p5"><a id="a64"></a><span class="t14">&nbsp;</span></p>
</body>
</html>
