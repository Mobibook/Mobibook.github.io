<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.1" name="Generator" />
  <link href="../Styles/style.css" rel="stylesheet" type="text/css" />

  <title>İKİ AVCI</title>
</head>

<body>
  <h3 class="h31">İKİ AVCI</h3>

  <p class="p5">Bir Mayıs günü, Neşe ve Acı bir nehir kenarında karşılaştı. Birbirlerini selamladılar ve sakin suyun kenarına oturup sohbete koyuldular.</p>

  <p class="p5">Neşe, dünyadaki güzellikten, tepelerin arasında bulunan ormanlardaki yaşamın muhteşemliğinden ve gün batımının ve akşamın türküsünden bahsetti.</p>

  <p class="p5">Acı ise, neşenin söylediklerine katıldı zira Acı, andaki mucizeyi ve oradaki güzelliği bilirdi. Tepelerin ardındaki topraklardan bahsederken Acı çok göz alıcıydı.</p>

  <p class="p5">Neşe ve acı uzun saatler boyu konuştular ve bildikleri her şey üzerinde hem fikir oldular.</p>

  <p class="p5">O esnada nehrin diğer kıyısından iki tane avcı geçiyordu. Avcılar geçerken karşı kıyıya bakarak, &ldquo;bu iki kişi kim acaba?&rdquo; diye sordu içlerinden biri. Diğeri cevap verdi: &ldquo;İki mi dedin? Ben sadece bir kişi görüyorum.&rdquo;</p>

  <p class="p5">Birinci avcı, &ldquo;Fakat iki kişi var,&rdquo; dedi.</p>

  <p class="p5">Diğer avcı, &ldquo;Ben yalnızca bir kişi görüyorum ve nehirdeki yansıma da ayrıca bir kişinin,&rdquo; dedi.</p>

  <p class="p5">&ldquo;Hayır, iki tane var,&rdquo; dedi birinci avcı &ldquo;ve nehirde ise iki kişinin yansıması var.&rdquo;</p>

  <p class="p5">Fakat ikinci adam tekrar karşı çıktı, &ldquo;Ben yalnızca bir tane görüyorum.&rdquo;</p>

  <p class="p5">Diğeri tekrar cevap verdi: &ldquo;Ama ben çok net iki kişi görüyorum.&rdquo;</p>

  <p class="p5">Ve bugün hâlâ avcılardan biri, iki kişi gördüğünü söyler, diğeri ise şunu iddia eder, &ldquo;Arkadaşım bir nevi kör.&rdquo;</p>

  <p class="p5"><a id="a80"></a><span class="t14">&nbsp;</span></p>
</body>
</html>
