<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.1" name="Generator" />
  <link href="../Styles/style.css" rel="stylesheet" type="text/css" />

  <title>MÜNZEVİ ERMİŞ</title>
</head>

<body>
  <h3 class="h31">MÜNZEVİ ERMİŞ</h3>

  <p class="p5">Bir zamanlar münzevi bir ermiş yaşardı. Ayda üç kere büyük şehre inip pazar yerlerini dolaşarak insanlara verme ve paylaşma hakkında vaazlar verirdi. Çok iyi bir konuşmacıydı ve ünü tüm şehre yayılmıştı.</p>

  <p class="p5">Bir akşam, üç adam ermişin inziva verine geldi, ermiş de onları selamladı. Adamlar şöyle söyledi: &ldquo;Bize gelip verme ve paylaşma hakkında vaazlar veriyorsunuz; çok malı olanların az malı olanlara vermeleri gerektiğini öğütlüyorsunuz; bu ünün size oldukça zenginlik kattığından şüphemiz yok. Şimdi bu zenginliklerinizden bize de verin zira ihtiyaç içindeyiz.&rdquo;</p>

  <p class="p5">Münzevi şöyle cevap verdi: &ldquo;Arkadaşlarım, bu yatak ve döşekten ve bir sürahi sudan başka bir şeyim yok. Eğer arzu ediyorsanız onları alın. Ne gümüşüm ne de altınım var.&rdquo;</p>

  <p class="p5">Bunun üzerine adamlar münzeviye bozuk bir suratla baktılar ve ardından kafalarını geri çevirdiler. Sonuncu adam kapıda bir süreliğine durdu ve şöyle dedi: &ldquo;Seni yalancı! Seni üçkâğıtçı! Kendin yapmadığın şeyleri vaaz edip öğretiyorsun.&rdquo;</p>

  <p class="p5"><a id="a62"></a><span class="t14">&nbsp;</span></p>
</body>
</html>
