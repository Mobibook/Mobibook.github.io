<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.1" name="Generator" />
  <link href="../Styles/style.css" rel="stylesheet" type="text/css" />

  <title>RAKKASE</title>
</head>

<body>
  <h3 class="h31">RAKKASE</h3>

  <p class="p5">Bir gün, Birkaşa Prensinin sarayına bir rakkase, çalgıcılarıyla beraber geldi. Prensin huzurunda ut, flüt ve kanun eşliğinde dans etti.</p>

  <p class="p5">Alevlerin raksını oynadı, kılıçların ve mızrakların raksını; yıldızların ve uzayın raksını icra etti ve ardından rüzgârdaki çiçeklerin raksını.</p>

  <p class="p5">Sonra prensin tahtının önünde durdu ve eğildi. Prens yakınına gelmesini emretti ve şöyle dedi:</p>

  <p class="p5">&ldquo;Güzel kadın; zarafetin ve hazzın kızı, bu sanatın nereden geliyor? Ve nasıl oluyor da bu ritimleri oluşturan her bir unsura hükmedebiliyorsun?&rdquo;</p>

  <p class="p5">Rakkase prensin önünde tekrar eğildi ve cevap verdi: &ldquo;Yüce majesteleri, bu sorularınızın cevabını bilmiyorum. Yalnızca şunu biliyorum ki, filozofun ruhu aklında bulunur; şairin ruhu kalbinde yaşar; şarkıcının ruhu boğazından yükselir fakat rakkasenin ruhu tüm bedeninde yaşar.&rdquo;</p>

  <p class="p5"><span class="t14">&nbsp;</span></p>
</body>
</html>
