<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.1" name="Generator" />
  <link href="../Styles/style.css" rel="stylesheet" type="text/css" />

  <title>KURBAĞALAR</title>
</head>

<body>
  <h3 class="h31">KURBAĞALAR</h3>

  <p class="p5">Bir yaz günü bir kurbağa eşine şöyle dedi: &ldquo;Kıyıdaki evlerde yaşayıp bizim gece söylediğimiz şarkılardan rahatsız olan insanlardan korkuyorum.&rdquo;</p>

  <p class="p5">Eşi cevap verdi: &ldquo;Peki ya onlar gündüzleri konuşarak bizim sessizliğimizi bölmüş olmuyorlar mı?&rdquo;</p>

  <p class="p5">&ldquo;Unutmayalım ki, geceleri biraz fazla şarkı söylüyor olabiliriz,&rdquo; diye cevap verdi kurbağa.</p>

  <p class="p5">&ldquo;Unutmayalım ki, onlar da gün içinde çok fazla konuşup gürültü yapıyorlar,&rdquo; diye karşılık verdi eşi.</p>

  <p class="p5">Bunun üzerine kurbağa şöyle dedi: &ldquo;Gün boyu gürültü patırtı yapan boğa kurbağasına ne demeli?&rdquo;</p>

  <p class="p5">Esi karşılık verdi: &ldquo;Peki ya Tanrı&rsquo;nın yasakladığı sesiyle komşuların kafasını şişiren koca kurbağalara ne demeli?&rdquo; Kurbağa, &ldquo;Peki bu kıyılara gelip de havayı, gürültü ve gereksiz seslerle kirleten politikacılara, rahiplere ve bilim adamlarına ne demeli?&rdquo;</p>

  <p class="p5">&ldquo;Peki, o halde biz bu insanoğlundan daha iyi olalım. Geceleri sessiz olalım. Her ne kadar av şarkılarımızı, yıldızlar tekerlemelerimizi söylememizi istese de biz onları kalbimizde saklayalım. En azından birkaç geceliğine sessiz kalalım,&rdquo; dedi kurbağa.</p>

  <p class="p5">Eşi, &ldquo;Pekâlâ, sana katılıyorum. Bakalım iyi kalplilik neler getirecek?&rdquo; diye karşılık verdi.</p>

  <p class="p5">O gece kurbağalar sessiz kaldı; ikinci gece ve üçüncü gece de.</p>

  <p class="p5">Ve ilginçtir ki, gölün kıyısındaki evde yaşayan kadın kahvaltıya indiğinde kocasına seslenerek, &ldquo;Bu üç gecedir uyuyamadım. Kulaklarımda kurbağaların sesiyle uyumaya alışmışım. Onlara bir şey olmuş olmalı. Üç gecedir sesleri çıkmıyor ve uykusuzluktan çıldırmak üzereyim&rdquo; dedi.</p>

  <p class="p5">Bunu duyan kurbağa eşine göz kırparak şöyle dedi: &ldquo;Biz de kendi sessizliğimizden dolayı çıldıracaktık öyle değil mi?&rdquo; Esi cevap verdi: &ldquo;Evet, gecenin sessizliğinin ağırlığı üstümüzdeydi. Şimdi anlıyorum ki, kulaklarındaki boşluğu sesle doldurması gerekenlerin konforu için şarkılarımızı kesmemizin bir anlamı yok.&rdquo;</p>

  <p class="p5">Ve o gece ayın, ritim ve tekerleme için olan çağrısı boşa çıkmadı.</p>

  <p class="p5"><a id="a53"></a><span class="t14">&nbsp;</span></p>
</body>
</html>
