<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.1" name="Generator" />
  <link href="../Styles/style.css" rel="stylesheet" type="text/css" />

  <title>BİLGİN VE OZAN</title>
</head>

<body>
  <h3 class="h31">BİLGİN VE OZAN</h3>

  <p class="p5">Yılan, tarla kuşuna şöyle dedi: &ldquo;Sen yükseklerde uçuyorsun ama verin altındaki derinlikleri bilmiyorsun. Mükemmel bir sükunet içerisinde, hayatın özü asıl orada.&rdquo;</p>

  <p class="p5">Tarla kuşu cevap verdi: &ldquo;Evet, çok şey biliyorsun sen, her şeyi herkesten daha çok biliyorsun. Ama ne yazık ki uçamıyorsun işte.&rdquo;</p>

  <p class="p5">Onu hiç duymamış gibi yılan devam etti konuşmaya, &ldquo;Ne derinliklerdeki gizemleri görebiliyorsun, ne de saklı krallıklardaki hazinelere girebiliyorsun. daha dün yakutlarla dolu bir mağaradaydım mesela ben. Olgun bir narın kalbindeymişim gibiydi. Ve yumuşak bir ışık etrafı gül rengine boyadı. Benim dışımda gören var mıdır acaba bu harikaları?&rdquo;</p>

  <p class="p5">Ve tarla kuşu bunun üzerine şöyle dedi: &ldquo;Hayır, senden başka kendi kıvrımlarındaki kristal hatıralara dalıp uyuyan biri olduğunu sanmıyorum. Ah ama ne yazık ki, uçamıyorsun, şarkı da söyleyemiyor sun.&rdquo;</p>

  <p class="p5">Ve yılan şöyle dedi: &ldquo;Mesela kökleri yerin ta derinliklerine kadar ulaşan bir bitki biliyorum. Bu bitkinin köklerinden yiyen biri Ashtarte gibi havalara çıkar, hafifler.&rdquo;</p>

  <p class="p5">Ve tarla kuşu konuştu, &ldquo;Hiç kimse ama senden başka hiç kimse keşfedemez yerin altındaki bu gizli sihri. Ah ama işte uçamıyorsun, uçamıyorsun.&rdquo;</p>

  <p class="p5">Ve yılan devam etti konuşmaya, &ldquo;Bir dağın altında bildiğim pembe akan bir nehir var. Onun suyundan içen, Tanrılar gibi ölümsüz oluyor. Ama tabi ne kuşlar, ne başka yaratıklar keşfedebilir o pembe ırmağı.&rdquo;</p>

  <p class="p5">Ve tarla kuşu cevap verdi: &ldquo;Demek ki eğer istersen o sudan içip Tanrılar gibi ölümsüz olabilirsin sen de. Ama işte şarkı söyleyemiyorsun. Uçamıyorsun bir de.&rdquo;</p>

  <p class="p5">Yılan devam etti sözlerine, &ldquo;Toprağın altında gömülü bir tapmak biliyorum. Ayda bir ziyaret ederim orayı. Bu tapınak unutulmuş dev soyundan gelen insanlar tarafından inşa edilmiş. Ve duvarlarına zamanın ve mekânın tüm sırları kazınmış. O yazıları okuyan biri bilebilir geçmişin tüm bilinmeyenlerini.&rdquo;</p>

  <p class="p5">Ve tarla kuşu şöyle dedi: &ldquo;Doğrusu senin bu kıvrılabilen esnek vücuduna, zamanın ve mekanın tüm bilgilerine sahip olabilme gücüne hayranlıkla bakıyorum. Ama işte uçamıyorsun ne yazık ki, bir de şarkı söyleyemiyorsun.&rdquo;</p>

  <p class="p5">Bunun üzerine artık yılan dayanamadı, söylene söylene yuvasına yöneldi, &ldquo;Seni boş kafalı ötücü kuş!&rdquo;</p>

  <p class="p5">Ve tarla kuşu şarkı söyleyerek havalandı, &ldquo;Ne yazık ki şarkı da söyleyemiyorsun. Yazık, çok yazık, uçamıyorsun da.&rdquo;</p>

  <p class="p5"><a id="a100"></a><span class="t14">&nbsp;</span></p>
</body>
</html>
