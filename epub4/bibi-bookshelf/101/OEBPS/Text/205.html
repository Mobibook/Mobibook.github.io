<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.1" name="Generator" />
  <link href="../Styles/style.css" rel="stylesheet" type="text/css" />

  <title>GECE</title>
</head>

<body>
  <h3 class="h31">GECE</h3>

  <p class="p3">Ey bitmez tükenmez gece, şair, âşık ve şarkıcıların meskeni gece<br />
  Ey, özlem, arzu ve anılarımızı kucaklayan gece<br />
  Bodur akşam bulutları ve şafak köprüleri arasındaki kocaman dev<br />
  Eluşu kılıçlarıyla kuşanmış, ayla taçlandırılmış ve sessizlikle giydirilmiş;<br />
  Hayatın derinliğini bin gözle gözeten;<br />
  Ve ıssızlığın iç çekişi ve ölümü bin kulakla dinleyen gece.<br />
  Senin karanlığındır bize cennetin ışığını açıklayan<br />
  Çünkü gün ışığı bizi dünyanın karanlığıyla örtmüş<br />
  Senin vaatlerindir ebediyete gözlerimizi açan<br />
  Çünkü zaman ve mekan dünyasında bizi bir kör gibi tutan gündüzün gururudur<br />
  Senin huzurlu sessizliğindir bize sürekli uyanık ve huzursuz olan ruhların sırlarını açıklayan<br />
  Çünkü gün ruhların hırs ile arzuların pençesi altında yattığı çalkantılı bir yaygara<br />
  Ey gece sen uykunun katları arasında toplanan zavallının rüyası ve güçlünün de umudusun<br />
  Sen gizemli parmaklarıyla berbat halde olanın göz kapaklarını kapatan ve kalplerini bu dünyadan daha güzel olan bir dünyaya havalandıran bir kahinsin<br />
  Senin gri giysilerinin katları arasında âşıklar kameriyelerini buldu<br />
  Ve Cennetin şebnemiyle nemlenmiş ayaklarının üzerine gözyaşlarını akıttı<br />
  Bağ ve bahçe kokulu avuçlarına yabancılar özlem ve umutsuzluklarını bıraktı<br />
  Âşıklara sen bir dost; yalnızlara bir teselli; ıssızlara bir hansın<br />
  Derin gölgelerinde şair çalkantıyı düşlüyor; bağrında ihtişamlı kalp uyanıyor; kaşların üstünde hayaller yazıyor<br />
  Çünkü şaire sen egemenlik, ermişe vizyon ve düşünüre samimiyetsin.<br />
  Ruhum insanoğlundan yorulduğunda ve gözlerim gün yüzüne bakmaktan bitkin düştüğünde geçmiş zamanların gölgelerinin uyuduğu uzak mekanları aradım<br />
  Orada dağ ile ovaların zirvesinde dolanan karanlık ve sessizliğin içinde durdum; karanlığın gözlerinin içine bakarken görünmez kanatların çırpınışını dinledim<br />
  Orada kalıpsız giysilerin dokunuşunu hissettim ve görünmez olanın dehşetiyle titredim<br />
  Orada ben seni gördüm Gece; trajik, güzel ve muhteşem<br />
  Cennet ile dünya arasında, üzerine bulutla sisi giyinip kuşanarak durmuş;<br />
  Güneşin ışığına gülüyor ve gündüzün üstünlüğüyle alay ediyor;<br />
  İdolleri karşısında diz çöken sayısız köleleri tezyif ediyor ve pek yataklarında uyumuş rüyalar gören kralları azarlıyordun.<br />
  Orada hırsızların gözlerini korkuturken, uyuklayan körpe bebeleri koruduğunu; fahişelerin gülümsemesine ağladığını ve âşıkların gözyaşlarına gülümsediğini gördüm<br />
  Ve sağ elinle alçak gönüllüyü yücelttiğini ve kötü ruhluları ayakların altına aldığını gördüm<br />
  Orada ben seni gördüm<br />
  Gece ve sen de beni Sen kendi dehşet güzelliğinle bana bir baba gibi geldin ve ben de rüyalarımda sana bir oğul oldum<br />
  Çünkü var olmanın perdeleri aralandı ve şüphenin peçesi düşmüştü<br />
  Sen bana kendi amaçlarının sırrını açıkladın ve bana kendi umutlarım ile arzularımı anlattın<br />
  Sonra heybetin en tatlı çiçeğin fısıltısından daha güzel bir melodiye dönüştü<br />
  Ve korkularım; kuşların hissettiği güvenden daha büyük bir güvene dönüştü.<br />
  Ve sen beni kaldırıp omuzlarına koydun<br />
  Ve sen gözlerime görmeyi; kulaklarıma duymayı; dudaklarıma konuşmayı ve kalbime sevmeyi öğrettin<br />
  Büyüleyici parmaklarınla düşüncelerime dokundu;<br />
  düşüncelerim öne sıçradı ve bir şarkı gibi çağlayarak akarken tüm solmuş otları aldı götürdü<br />
  Ve dudaklarınla ruhumu ötün bu alev onu tutuşturdu ve ölü ve ölecek olan her şeyi vakti bitirdi.<br />
  Ben seni takip ettim<br />
  Ey Gece senin gibi olana kadar<br />
  Senin arzuların benim arzularım olana kadar yoldaşın gibi yanında yürüdüm<br />
  Bütün varlığım senin kırık bir imajın olana kadar seni sevdim<br />
  Çünkü kendi karanlık özümün içinde, onları tutkunun akşam vakti saçtığı ve şüphenin şafak vakti topladığı parıldayan yıldızlar var<br />
  Ve kalbimin içinde çelişen ay; şimdi kalın bulutlarla kaplı ve evreni dolduran hayallerle alayda.<br />
  Şimdi uyanan kalbimin içinde aşıkların sırlarını ve müminlerin dualarını açıklayan bir barış deviniyor<br />
  Ve kafamın üstünde ölümüm çırpınışlarının yırtarak parçalayacağı bir gizem perdesi var ancak onu gençliğin şarkısı tekrar örecek<br />
  Ben sana benziyorum<br />
  Ey gece eğer insanoğlu beni övünmekle yargılarsa o zaman kendilerinin güne benzeyişlerini de yargılamazlar mı?<br />
  Ben sana benziyorum ve tıpkı senin gibi ben de olmadığım şeylerle suçlanıyorum<br />
  Bütün hayallerim, umutlarım ve benliğimle sana benziyorum<br />
  Seher beni altın ışınlarıyla taçlandırmasa da ben sana benziyorum<br />
  Sabah son kıyafetimi inci ve güllerle süslemede ben sana benziyorum<br />
  Henüz samanyoluyla kuşatılmasam da ben sana benziyorum<br />
  Ben de bir geceyim, geniş ve huzur dolu, ancak yine de engellenen bir asi<br />
  Benim karanlığımın başlangıcı yok ve derinliğimin sonu yok<br />
  Göçüp gitmiş ruhlar sevincin ışığıyla yükselirken gece ruhum hüznünün karanlığında alçalacaktır<br />
  Ben sana benziyorum ey Gece ve şafağım söktüğünde sonun da gelecektir.</p>

  <p class="p5"><a id="a195"></a><span class="t14">&nbsp;</span></p>
</body>
</html>
