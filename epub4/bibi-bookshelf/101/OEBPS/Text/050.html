<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.1" name="Generator" />
  <link href="../Styles/style.css" rel="stylesheet" type="text/css" />

  <title>MÜNZEVİ VE HAYVANLAR</title>
</head>

<body>
  <h3 class="h31">MÜNZEVİ VE HAYVANLAR</h3>

  <p class="p5">Bir zamanlar yeşil tepelerin arasında bir münzevi yaşardı. Ruhu saf, kalbi tertemizdi. Ve yeryüzünün tüm hayvanları, gökyüzünün tüm kuşları çift halinde onun yanına gelir ve onunla konuşurlardı. Onu keyifle dinler, onun dizinin dibine oturur ve gece karanlığı basmadan ve münzevi onları kutsayarak rüzgâra ve ormana emanet edene kadar da yanından ayrılmazlardı.</p>

  <p class="p5">Bir akşam, münzevi sevgiden bahsederken, bir leopar kafasını kaldırdı ve münzeviye şöyle dedi: &ldquo;Bize sevmekten bahsediyorsunuz. Söyleyin bize efendim, sizin eşiniz nerede?&rdquo;</p>

  <p class="p5">Ve münzevi şöyle cevap verdi: &ldquo;Benim eşim yok.&rdquo;</p>

  <p class="p5">Ardından bu şaşkınlıkla birlikte, uçan ve uçmayan tüm hayvanların arasında bir uğultu koptu ve aralarında şöyle söylenmeye başladılar, &ldquo;Kendisi bu konuda bir şey bilmezken nasıl olur da bize sevmekten ve eşleşmekten bahseder?&rdquo; Küçümser bir tavırla ve sessizce münzevinin yanından ayrıldılar.</p>

  <p class="p5">O gece münzevi yatağına yüzükoyun yattı ve yumruğunu göğsüne vurarak acı acı ağladı.</p>

  <p class="p5"><a id="a39"></a><span class="t14">&nbsp;</span></p>
</body>
</html>
