<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.1" name="Generator" />
  <link href="../Styles/style.css" rel="stylesheet" type="text/css" />

  <title>NEHİR</title>
</head>

<body>
  <h3 class="h31">NEHİR</h3>

  <p class="p5">Büyük nehrin geçtiği Kadişa vadisinde, iki küçük dere karşılaştılar ve sohbete koyuldular.</p>

  <p class="p5">Derelerden biri diğerine şöyle dedi: &ldquo;Buraya nasıl geldin dostum ve yolun nasıldı?&rdquo;</p>

  <p class="p5">Diğeri cevap verdi: &ldquo;Yolum güçlüklerle doluydu. Değirmenin taşı kırıldı ve beni bitkilerine doğru yönlendiren çiftçi öldü. Ben de güneşin altında pis pasaklıların tembelliği arasından süzülmek için çabaladım durdum. Peki, senin yolun nasıldı kardeşim?&rdquo;</p>

  <p class="p5">Diğer dere cevap verdi: &ldquo;Benimkisi farklı bir yoldu. Tepelerden aktım ve güzel kokulu çiçeklerin ve utangaç söğütlerin arasına ulaştım. Kadınlar ve erkekler suyumu gümüş bardaklarla içtiler; küçük çocuklar pembemsi ayaklarını benim kıyılarımdan sarkıttılar; etrafımda kahkahalar ve güzel şarkılar vardı. Senin yolunun keyifli olmaması ne kadar da üzücü.&rdquo;</p>

  <p class="p5">Tam o esnada nehir yüksek bir sesle konuştu, &ldquo;Gelin, gelin, denize gidiyoruz. Hadi gelin, gelin, daha fazla konuşmayın. Beni takip edin. Denize gidiyoruz. Gelin, gelin, benimleyken iyi ya da kötü tüm gördüklerinizi unutacaksınız. Gelin, gelin. Deniz olan annemizin kalbine ulaştığımızda hepimiz geçtiğimiz tüm yolları unutacağız.&rdquo;</p>

  <p class="p5"><a id="a79"></a><span class="t14">&nbsp;</span></p>
</body>
</html>
