<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.1" name="Generator" />
  <link href="../Styles/style.css" rel="stylesheet" type="text/css" />

  <title>SUS KALBIM</title>
</head>

<body>
  <h3 class="h31">SUS KALBIM</h3>

  <p class="p3">Sus kalbim, Uzay sesini duyamaz<br />
  Sessiz ol kalbim hüzün ve ağıtla dolu evren senin şarkını taşıyamaz<br />
  Sus kalbim gecenin hayaletleri gizemli fısıltılarını saklayamaz<br />
  Ve karanlığın alayı hayallerinin önünde durmayacaktır<br />
  Sus kalbim sus şafağa kadar sessiz kal<br />
  Çünkü sabırla sabahı bekleyen onu mukavemetle selamlayacak<br />
  Ve ışı seven ışık tarafından sevilecek<br />
  Sus kalbim sus ve sözlerime kulak ver<br />
  Rüyamda azgın bir volkanın ağzı üzerinde şarkı söyleyen bir karakuşu duydum<br />
  Karın altından başını kaldıran zambağı gördüm;<br />
  Mezar taşları arasında dans eden bir huriyi;<br />
  Ve kafataslarıyla oynarken gülen bir bebeği gördüm<br />
  Bütün bunları bir rüyada gördüm<br />
  Uyanıp etrafıma baktığımda ise<br />
  Volkanın öfkesini boşalttığını gördüm<br />
  ama kara kuşun şarkısını duyamıyordum<br />
  Cennetin dağlara ovalara kar yağdırdığını gördüm<br />
  Beyaz kefeniyle sessiz zambakları giydiriyordu.<br />
  Yılların huzuruyla sıra sıra dizilmiş mezarlar gördüm,<br />
  ancak hiçbiri ne dans ne de dua ediyordu<br />
  Sonra kafataslarından oluşan bir dağ gördüm<br />
  ancak orada rüzgârın kahkahalarından başka kahkaha yoktu<br />
  Uyakken keder ve hüzünden başka bir şey görmedim<br />
  Nereye gitti rüyanın sevinci.<br />
  Uykularımızın görkemi nerede saklanıyor<br />
  Ve nasıl kayboldu bu görüntü<br />
  Ve ruh kendi özlemlerinin gölgeleri uyuyana kadar,<br />
  bunu nasıl sabırla taşıyacak<br />
  Sus kalbim sus ve sözlerime kulak ver<br />
  Daha dün ruhum bir ağaçtı, yaşlı ve güçlü;<br />
  kökleri toprağın kalbine inen ve dalları ebediyete uzanan;<br />
  baharda çiçek açan yazda meyve veren</p>

  <p class="p3">Sonbahar geldiğinde meyvelerimi gümüş tepside topladım<br />
  ve yol ağzına koydum<br />
  Ve yoldan geçen yolcular meyveye erişti,<br />
  ondan yedi ve yollarına gittiler<br />
  Sonbahar gittiğinde ve şarkısı bir ağıt ve bir direğe dönüştüğünde<br />
  Tepsilerime baktım<br />
  Ve gördüm ki insanoğlu tek bir meyve bırakmış geriye<br />
  Bu meyveden tattığımda onun acı ve yeşil üzüm gibi<br />
  ekşi olduğunu gördüm<br />
  Sonra kendi kendime şöyle dedim:<br />
  Yuh bana, ben insanoğlunun dudakları üzerine bir lanet<br />
  ve tabaklarına düşmanlık bıraktım<br />
  Ey ruhum şimdi ne olacak,<br />
  köklerinin toprağın kalbinden emdiği tat<br />
  ve güneşin ışığından içen dalların kokusuyla mı bunu yaptın?<br />
  O an işte ruhumun yaşlı ve güçlü ağacının köklerini söktüm<br />
  Geçmişinden ayırarak bin baharlar<br />
  ve sonbaharların hatırasından kurtardım<br />
  Ve ruhumun ağacını başka bir yere diktim<br />
  Onu zamanın yolundan çok uzak bir bahçeye ektim<br />
  Ve gecelerimi uykusuz geçirdim yanı başında<br />
  Ona içmesi için kan ve gözyaşımı verirken şöyle dedim:<br />
  Kan da bir tat ve gözyaşında bir tatlılık var<br />
  Bahar tekrar döndüğünde ruhumun ağacı yeniden çiçek açtı<br />
  ve yaz mevsiminde meyve verdi<br />
  Ve sonbahar geldiğinde olgun meyveleri bir kez daha topladım<br />
  ve altın tepsilerde yolların buluştuğu yere koydum<br />
  Ve önünden gelip geçen insanlar uzanıp meyveden almadılar<br />
  Sonra ben aldım ve yedim<br />
  Bu Meyvenin bal gibi tadı, nektar gibi sulu yasemin çiçeğinin<br />
  nefesi gibi kokulu ve Babil şarabı gibi yıllanmış olduğunu gördüm</p>

  <p class="p3">Ve ben yüksek sesle haykırdı. Dedim ki:<br />
  insanoğlu dudaklarının üstünde kutsallık<br />
  ve tabaklarında gerçeği görmek istemiyorlar<br />
  Çünkü kutsallık gözyaşlarının kızı ve gerçekte sadece acının oğludur<br />
  Sonra geri döndüm ve zamanın yollarından çok uzakta<br />
  olan ruh ağacımın altına geçtim oturdum<br />
  Sus kalbim sus, şafağa kadar sessiz kal<br />
  Sus çünkü evren ölü şeylerin kokusuyla dolup taşıyor<br />
  senin canlı nefesini soluyamaz<br />
  Sus kalbim sus ve sesimi dinle<br />
  Daha dün düşüncelerim bir gemi gibi denizdeki dalgalarda yüzüyor<br />
  ve rüzgârla kıyıdan kıyıya gidiyordu.<br />
  Ve düşüncelerimin gemisi boştu ancak içinde sadece yedi renkle<br />
  ağzına kadar dolu yedi şişe ve gökkuşağının yedi rengine yer açtı.<br />
  Bir zaman geldi ki su üzerinde sürüklenmekten yoruldum<br />
  ve şöyle dedim:<br />
  Ben doğduğum şehrin limanına<br />
  düşüncelerimin boş gemisiyle döneceğim<br />
  Ve yelken açtım:<br />
  Genin etrafını yedi renkle boyamaya başladım<br />
  Ve o güneş gibi sarı, gökyüzü gibi masmavi ve kan kızılı<br />
  bir anemon gibi kıpkırmızı parladı.<br />
  Ve yelkenler ile güvertesine göz cazibesi için şekiller çizdim<br />
  Ve tüm bunlar bittikten sonra düşüncelerimin gemisi<br />
  ihtişamlı bir Ermişe benzedi;<br />
  İki sonsuz âlem arasında yüzen, tıpkı deniz ile sema gibi<br />
  Şimdi gemim limana ulaştığı zaman, bak herkes beni karşılamaya geldi.<br />
  Sevinç çığlıklarıyla hoş karşıladılar ve alıp şehre götürdüler;<br />
  tefleri ve kamış flütleri eşliğinde<br />
  Bütün bunları gemimin gözlerini büyülediği için yaptılar ancak hiç kimse ne gemiye bindi ne de limana boş çektiğimi algıladı.<br />
  Sonra kendi kendime şöyle dedim:<br />
  İnsanları aldattım ve yedi renkle dolu şişelerle hem onların iç<br />
  hem de diş gözlerini boyladım.<br />
  Ve bir yıl geçtikten sonra düşüncelerimin gemisine tekrar bindim<br />
  ve denize açıldım<br />
  Doğunun adasına yelken açtım ve orada mür,<br />
  buhur ve sandal ağacı toplayarak gemime yükledim<br />
  Güney adasına yelken açtım ve orada altın yeşim taşı,<br />
  zümrüt ve tüm mücevher taşlarını alarak<br />
  Kuzey adasına yelken açtım ve orada nadir ipek,<br />
  kadife ve her türlü kumaşları buldum<br />
  Ardından Batı adasına geldim orada kendime mızrak,<br />
  kılıç ve farklı silahlar edindim<br />
  Böylece düşüncelerimin gemisine dünyanın en kıymetli<br />
  ve garip şeylerini doldurdum<br />
  ve doğduğum kendi şehrimin limanına geldim;<br />
  kalbimden şöyle geçirdim:<br />
  Şimdi halkım beni övgüyle layık bir adam gibi övmeli<br />
  ve şimdi gerçekten de beni Pazar yerine şakı ve tezahürle götürmeliler.<br />
  Ancak bak limana ulaştığımda hiç kimse beni karşılamaya gelmedi<br />
  ve hoş geldin demedi.<br />
  Yalnız girdim kendi şehrimin sokaklarına<br />
  ancak kimse dönüp yüzüme bakmadı.<br />
  Hatta Pazar yerine gidip onlara getirdiğim<br />
  dünyanın tüm meyveleri ve güzelliklerini de anlattım<br />
  ancak insanlar yüzlerinde bir kahkaha<br />
  ve dudaklarında bir alayla bana baktılar, sonra benden sırt çevirdiler.<br />
  Bununla ben yıkılarak yere düştüm ve tekrar limana döndüm<br />
  Gözlerim gemime ilişir ilişmez kendi iyi kargo seyahatim<br />
  ve arayışımda eksik olan bir şeyi fark ettim: Ben hiç aldırmamıştım<br />
  Utanç içinde haykırdım:<br />
  Bak denizin dalgaları gemimin yedi rengini silmişti<br />
  Şimdi sadece kemikten bir iskelet gibi duruyor<br />
  Ve Rüzgâr, fırtına ve güneşin sıcağı yelkenlerin göz cazibesini silmişti<br />
  Onlar şimdi solmuş yırtık pırtık bir giysiye benziyordu.<br />
  Şüphesiz dünyanın en kıymetli hazinelerini<br />
  su yüzünde yüzen bir sepette getirdim<br />
  ve halkıma geri döndüm ancak onlar bana sırtını döndü<br />
  Çünkü onların gözü dış gösterişten başka şeyi görmüyor.<br />
  Ve bir anda ben düşünce gemimi terk ettim ve beyazlamış<br />
  mezar taşları arasında oturarak gizemlerini çözmeye çalıştığım<br />
  ölüm şehrini aramaya başladım<br />
  Sus kalbim sus ve şafağa kadar sessiz kal<br />
  Sus, fırtınalar derinliğinin fısıltılarıyla alay etse de<br />
  yarınlar onu şefkatle kucaklayacaktır.<br />
  Bak kalbim, şafak söktü<br />
  O halde; Konuş, eğer sende hâlâ sözlerin kuvveti varsa<br />
  Bak kalbim sabahın alayına bak<br />
  Gecenin sessizliği sabahı selamlamak için<br />
  derinliğini bir arkıyla karıştırmadı mı?<br />
  Bak güvercin ve kara kuşların vadiler üzerinde uçuşlarına bak<br />
  Gecenin huşusu onlarla uçabilesin diye kanatlarına güç katmadı mı?<br />
  Bak sürüsünü kırlara süren çobana bak<br />
  Gecenin gölgeleri arzularını çayıra salmaya dürtmüyor mu?<br />
  Bak bağlara koşuşturan genç kız ve erkeklere bak<br />
  Sen de koşup onlara katılmak istemiyor musun?<br />
  Uyan kalbim uyan ve şafakla hareket et.<br />
  Çünkü geceler geldi geçti ve gecenin korkularında<br />
  onların karanlık rüyalarıyla birlikte kayboldu<br />
  Uyan kalbim ve şarkı söyle<br />
  Çünkü şafağa şarkıyla katılmayan karanlığın çocuğudur.</p>

  <p class="p5"><a id="a194"></a><span class="t14">&nbsp;</span></p>
</body>
</html>
