<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.1" name="Generator" />
  <link href="../Styles/style.css" rel="stylesheet" type="text/css" />

  <title>SAĞIR KADIN</title>
</head>

<body>
  <h3 class="h31">SAĞIR KADIN</h3>

  <p class="p5">Bir zamanlar sağır bir karısı olan zengin bir adam yaşardı. Bir sabah, kahvaltı yaparlarken kadın adama şöyle dedi: &ldquo;Dün Pazar yerine gittim ve Şam&rsquo;dan getirilen ipek kıyafetler, Hindistan&rsquo;dan getirilen örtüler, İran&rsquo;dan getirilen kolyeler ve Yemen&rsquo;den getirilen bilezikler gördüm. Öyle görünüyordu ki, kervanlar yalnızca bunları taşımışlar şehrimize. Bir de bana bak, paçavra giyiyorum hem de zengin bir adamın karısı olarak. Ben de o güzel şeylerden almalıyım.&rdquo;</p>

  <p class="p5">Kahve içmekle meşgul olan kocası, &ldquo;Canım, aşağı caddeye inip canının istediğini almaman için hiçbir neden yok.&rdquo;</p>

  <p class="p5">Sağır kadın karşılık verdi: &ldquo;&lsquo;Hayır!&rsquo; Hep &lsquo;hayır&rsquo; diyorsun. &lsquo;Hayır, hayır!&rsquo; Arkadaşlarımızın ve ailemizin içine bu paçavralarla çıkıp seni ve servetini utandırmamı mı istiyorsun?&rdquo; Kocası tekrar cevap verdi: &ldquo;Ben &lsquo;hayır&rsquo; demedim. İstediğin gibi gidip şehre gelen en güzel kıyafetleri ve mücevherleri satın alabilirsin.&rdquo;</p>

  <p class="p5">Fakat kadın, kocasının söylediklerini dudaklarından yanlış okudu ve şöyle cevap verdi: &ldquo;Sen zengin adamların içinde en sefil olanısın. Benim yaşıtım olan kadınlar şehrin bahçelerinde gösterişli kıyafetler içinde dolaşırken sen beni güzellik ve sevgiye dair olan her şeyden mahrum bırakıyorsun.&rdquo;</p>

  <p class="p5">Ve kadın ağlamaya başladı. Gözyaşları göğsüne dökülürken tekrar bağırdı, &ldquo;Ne zaman bir kıyafet ya da mücevher istesem bana her zaman &lsquo;hayır, hayır&rsquo; diyorsun.&rdquo;</p>

  <p class="p5">Bunun üzerine kocası yerinden kalktı ve cebinden kesesini çıkararak bir avuç dolusu altın koydu önüne. Ve nazik bir sesle, &ldquo;Şimdi gidip ne istersen alabilirsin hayatım.&rdquo;</p>

  <p class="p5">O günden sonra sağır kadın istediği bir şey olduğunda kocasının karşısına dikilip ağlamaya başlıyor, kocası da sakin bir şekilde kucağına bir avuç dolusu altın bırakıyordu.</p>

  <p class="p5">Sonra kadın bir gün sürekli seyahat yapma alışkanlığı olan bir genç adama âşık oldu. Genç adam ne zaman yolculuğa çıksa kadın da oturup ağlardı.</p>

  <p class="p5">Kocası ise ne zaman onu ağlarken görse içinden şöyle geçirirdi, &ldquo;Herhalde şehre yeni bir kervan geldi ve sokağımıza ipek kıyafetlerle nadir bulunan mücevherler getirdi.&rdquo;</p>

  <p class="p5">Ve kocası kadının önüne bir avuç dolusu altın bıraktı.</p>

  <p class="p5"><a id="a70"></a><span class="t14">&nbsp;</span></p>
</body>
</html>
