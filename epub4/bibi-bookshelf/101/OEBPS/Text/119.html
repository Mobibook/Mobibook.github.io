<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.1" name="Generator" />
  <link href="../Styles/style.css" rel="stylesheet" type="text/css" />

  <title>SON NÖBET</title>
</head>

<body>
  <h3 class="h31">SON NÖBET</h3>

  <p class="p5">Gecenin bir yarısı, şafağın ilk soluğu rüzgâra binip geldiğinde, kendini henüz duyulmamış sesin yankısı olarak isimlendiren haberci, yatak odasından ayrıldı, evin terasına çıktı. Uzun uzun aşağıdaki uyuyan şehre baktı. Sonra başını kaldırıp baktı. Sanki tüm uyuyanların uykusuz ruhları etrafına toplanmıştı. Haberci onlarla konuşmaya başladı: &ldquo;Arkadaşlarım ve komşularım ve her gün kapımdan geçenler; uykularınızda konuşacağım sizinle, uyanma saatlerinize ve kulaklarınızı sağır eden seslere aldırmadan, düşlerinizin vadisinde yürüyeceğim zorlanmadan, çırılçıplak.</p>

  <p class="p5">Ne kadar çok uzun zamandan beri seviyorum ben sizi.</p>

  <p class="p5">Her birinizi ayrı ayrı biriniz hepinizmiş gibi seviyorum sizi. Ve kalbimin baharında şarkı söyledim bahçelerinizde ve kalbimin yazında nöbet tuttum harman verinizde.</p>

  <p class="p5">Evet, sevdim hepinizi, dev olanınızı da, cüce olanınızı da, cüzamlı ya da kutsanmış olanınızı da, karanlıkta yolunu zor bulanınızı da, günlerini dağ bayır dans ederek geçireninizi de.</p>

  <p class="p5">Sen güçlü olan, seni de sevdim, her ne kadar atının demir toynaklarının izleri hâlâ tenimde olsa da ve sen zayıf olan, seni de sevdim, her ne kadar inancımı yıkmış, sabrımı tüketmiş olsan da.</p>

  <p class="p5">Sen zengin olan, seni de sevdim, sunduğun bal ağzımda acı bir tat bıraksa da ve fakir olan seni de sevdim, her ne kadar boş elle gelmenin utancını yaşatsan da bana.</p>

  <p class="p5">Sen ödünç bir kaval ve kör parmaklarınla keyfine düşkün ozan, seni de sevdim. Çömlek tarlalarından çürümüş kefenler toplayan ey âlim, seni de sevdim.</p>

  <p class="p5">Dünün sessizliği içerisinde yarma dair kaderimi sorgulayan ey rahip, seni de sevdim. Ve kendi arzularından meydana gelmiş Tanrılarına tapınan insanlar, sizleri de sevdim.</p>

  <p class="p5">Sen, kadehin dopdolu olduğu halde, inşam susatan kadın, seni de sevdim, anlayarak. Ve uykusuz gecelerin kadım, seni de sevdim acıyarak.</p>

  <p class="p5">&lsquo;Hayatın söyleyecek çok şeyi var&rsquo; diyen konuşkan kişi, seni de sevdim ve &lsquo;benim duymaya can attığım kelimeleri o sessizlikle söylemiyor mu&rsquo; diye kendi kendime fısıldadığım ey sessiz kişi, seni de sevdim.</p>

  <p class="p5">Ve seni de yargıç ve eleştirmen, seni de sevdim; &lsquo;Ahenkle akıyor kam,&rsquo; demiştin beni çarmıhta gördüğün zaman. &lsquo;Beyaz tenine dökülen kanın oluşturduğu şekli görmeniz gerek, çok güzel!&rsquo; demiştin.</p>

  <p class="p5">Evet, hepinizi sevdim. Genç yaşlı hepinizi. Sallanan sazları da, meşe ağaçlarım da.</p>

  <p class="p5">Ama ne yazık ki beni sizden uzaklaştıran da bu taşkın kalbim oldu. Sizler kadehlerden içmeyi seviyordunuz, taşan bir ırmaktan değil. Sizler aşkın baygın sayıklamalarını duyuyor- dunuz, aşk haykırdığı zaman kulaklarınıza pamuk tıkadınız. Hepinizi sevdiğim için, &lsquo;Kalbi çok hassas,&rsquo; dediniz arkamdan. &lsquo;Ve yürüğü yolda bıraktığı izler oldukça silik. Yoksul birinin aşkı bu,&rsquo; dediniz. &lsquo;Kralın düzenlediği bir şölene katılsa kırıntıları toplar,&rsquo; dediniz. &lsquo;Güçsüz birinin aşkı bu çünkü güçlü, yalnızca güçlüyü sever.&rsquo; Dediniz.</p>

  <p class="p5">Sizi çok fazla sevdiğim için bana, &lsquo;Sevdiği kişinin güzelliğini ya da çirkinliğini fark edemeyen, kör birinin aşkı bu,&rsquo; dediniz. &lsquo;Sirkeyi şarap sanıp içen, tat alma duyusu olmayan birinin aşkı bu,&rdquo; dediniz. &lsquo;Görgüsüz ve kendini beğenmiş birinin aşkı bu,&rsquo; dediniz. &lsquo;Anamız mı, babamız mı, bacımız mı, kardeşimiz mi, kim ki bu yabancı?&rsquo; dediniz.</p>

  <p class="p5">Bunu ve daha fazlasını söylediniz. Pazar yerinde çoğu zaman parmaklarınızla beni işaret ederek alaycı bir tavırla, &lsquo;Bakın, yaşsız, mevsimsiz geçiyor, bu adam gündüz çocuklarla oynuyor, gece yaşlılarla oturup, bilgi ve hikmetten söz ediyor.&rsquo; Dediniz.</p>

  <p class="p5">Ve ben de kendi kendime şöyle dedim, &lsquo;Onları daha çok seveceğim. Eskisinden daha çok. Sevgimi, sözde öfkemin, yufka yüreğimi, sözde acımasızlığımın altına gizleyeceğim. Demirden bir maske takınacağım ve ancak zırhlanıp, silahlarımı kuşanınca çıkacağım karşılarına.&rsquo;</p>

  <p class="p5">Böylece kocaman ağır ellerimle dokundum yaralarınıza ve geceleri fırtına gibi estim kulaklarınızda.</p>

  <p class="p5">Evin damın çıkıp bağırdım, &lsquo;İkiyüzlüler, riyakârlar, düzenbazlar, içi boş tenekeler! Lanet okuyorum aranızdaki dar görüşlü kör yarasalara ve ruhsuz köstebeklere benzeyen yerin üstündekilere.&rsquo;</p>

  <p class="p5">Çatal dilli olanınızı güzel sözlerle anlattıysam, ölümden yorulmayan ölüyü de sade ve süssüz, taş dudaklı bir sessizlikle dile getirdim.</p>

  <p class="p5">Dünya bilgisi peşinde koşanı, kutsal ruhu zedeleyenler olarak görüp, ayıpladım. Ve ruhtan başka bir şey istemeyenleri de sadece sudaki kendi suretlerini yakalayan gölge avcıları olarak damgaladım.</p>

  <p class="p5">Bunun içindir ki, kalbim içten içe kanarken, dudaklarım nazikçe fısıldadı isimlerinizi.</p>

  <p class="p5">Kendi kendine konuşarak, ruhunu kamçılayan bir aşktı bu. Toz toprak içinde debelenen, can çekişen bir gururdu bu. Evin damından hiddetlenen, sevginiz için çekilen bir açlıktı bu. Sevgim sessizce diz çökmüş, bağışlamanız için dua ederken.</p>

  <p class="p5">Ama şu mucizeye bir bakın!</p>

  <p class="p5">Benim kendimi gizlemem, sizin gözlerinizi açtı. Ve benim sözde öfkem kalplerinizdekileri uyandırdı.</p>

  <p class="p5">Ve şimdi siz seviyorsunuz beni.</p>

  <p class="p5">Seviyorsunuz size sallanan kılıcı ve göğüs kafesinizi delen oku. Çünkü kendi kanınızı içtiğiniz zaman sarhoş olabiliyor, yaralanmış olmanın rahatlığını hissediyorsunuz.</p>

  <p class="p5">Tıpkı alevlerde yok oluşunu arayan pervaneler gibi, siz de her gün bahçemde toplanıyorsunuz. Başlarınız havada, gözlerinizde büyülenmiş, beni günlerinizin dokusundan atmak istiyorsunuz. Ve fısıldayarak birbirinize benim için, &lsquo;Tanrı&rsquo;nın ışığıyla görünüyor. Eski peygamberler gibi konuşuyor. Ruhlarımızın örtüsünü kaldırıyor, kalplerimizin kilidini açıyor ve tıpkı bir tilkinin yolunu bilmesi gibi bir kartalın, o da bizim yolumuzu biliyor.&rsquo; Diyorsunuz.</p>

  <p class="p5">Evet, doğru yollarınızı biliyorum. Ama sadece bir kartalın yavrularının yolunu bilmesi gibi. Ve sırlarımı açığa çıkarın istiyorum. Yine de ihtiyacım olan yakınlığınızı uzaklık gibi gösteriyorum. Ve sevginiz azalacak diye korkarak, sevgimin bent kapaklarını kapalı tutuyorum.&rdquo;</p>

  <p class="p5">Haberci bunları söyledikten sonra elleriyle yüzünü kapadı ve içli içli ağladı. Tüm çıplaklığıyla aşağılanan sevginin, maskelenmiş zaferlerde aranan sevgiden daha büyük olduğunu tüm kalbiyle biliyordu. Bu yüzden çok utandı.</p>

  <p class="p5">Ama birden başını yukarı kaldırdı ve uykudan uyanmış gibi gerinerek konuştu. &ldquo;Gece sona eriyor. Ve biz gecenin çocukları şafak doğmadan ölmeliyiz. Küllerimizden daha güçlü bir sevgi yükselecek çünkü. Güneşe doğru gülümseyecek ve o sevgi ölümsüz olacak.&rdquo;</p>

  <p class="p5">&nbsp;</p>
</body>
</html>
