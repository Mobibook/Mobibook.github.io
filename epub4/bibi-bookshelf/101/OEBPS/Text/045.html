<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.1" name="Generator" />
  <link href="../Styles/style.css" rel="stylesheet" type="text/css" />

  <title>AŞK ŞARKISI</title>
</head>

<body>
  <h3 class="h31">AŞK ŞARKISI</h3>

  <p class="p5">Bir şair, zamanın birinde bir aşk şarkısı yazdı. Şarkı çok güzeldi. Bundan birçok kopya hazırladı ve kadın-erkek tüm eşe dosta, akrabalarına ve hatta sadece bir kez görüştüğü ve dağların öte tarafında yaşamakta olan genç bir kadına dahi gönderdi.</p>

  <p class="p5">Birkaç gün sonra genç kadının gönderdiği bir elçi şaire bir mektup getirdi. Mektubunda kadın şöyle diyordu, &ldquo;Emin olabilirsin ki, bana yazdığın bu aşk şarkısı beni derinden etkiledi. Biran önce gel, anne ve babamla tanış ve evlilik hazırlıklarına başlayalım.&rdquo;</p>

  <p class="p5">Şair mektuba cevaben şöyle yazdı, &ldquo;Dostum, bu yalnızca, herhangi bir erkeğin herhangi bir kadına söyleyeceği bir aşk şarkısıdır ve bir şairin kalbinden dökülmüştür.&rdquo;</p>

  <p class="p5">Ve genç kadından tekrar bir mektup geldi: &ldquo;İkiyüzlü yalancı seni! Bugünden itibaren mezara gireceğim güne dek, tüm şairlerden senin yüzünden nefret edeceğim.&rdquo;</p>

  <p class="p5"><a id="a34"></a><span class="t14">&nbsp;</span></p>
</body>
</html>
