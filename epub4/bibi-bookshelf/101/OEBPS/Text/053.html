<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.1" name="Generator" />
  <link href="../Styles/style.css" rel="stylesheet" type="text/css" />

  <title>BEDEN VE RUH</title>
</head>

<body>
  <h3 class="h31">BEDEN VE RUH</h3>

  <p class="p5">Bir adam ve bir kadın bahara açılan bir pencerenin kenarında oturuyorlardı. Birbirlerine yakın oturmaktaydılar. Ve kadın şöyle dedi: &ldquo;Seni seviyorum. Sen yakışıklısın, zenginsin ve her zaman bakımlısın.&rdquo;</p>

  <p class="p5">Ve adam cevap verdi: &ldquo;Seni seviyorum. Sen güzel bir düşüncesin, uzanıp alamayacak kadar uzak bir şeysin ve düşlerimdeki bir şarkısın.&rdquo;</p>

  <p class="p5">Fakat kadın kızgınlıkla döndü ve şöyle dedi: &ldquo;Lütfen beni şimdi yalnız bırakın efendim. Ben bir düşünce değilim ve düşlerinize gelip giden bir şey değilim. Ben bir kadınım. Beni bir eş olarak ve doğmamış çocuklarınızın annesi olarak arzu etmenizi isterdim.&rdquo;</p>

  <p class="p5">Ve ayrıldılar.</p>

  <p class="p5">Adamın kalbinden şunlar geçti, &ldquo;İşte bir düş daha sis olup dağılıyor.&rdquo;</p>

  <p class="p5">Kadın ise şunları düşündü, &ldquo;Beni sise ve düşe dönüştüren bu adama ne demeli?&rdquo;</p>

  <p class="p5"><a id="a42"></a><span class="t14">&nbsp;</span></p>
</body>
</html>
