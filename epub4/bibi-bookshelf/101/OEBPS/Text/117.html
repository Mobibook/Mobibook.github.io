<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.1" name="Generator" />
  <link href="../Styles/style.css" rel="stylesheet" type="text/css" />

  <title>ÖLEN ADAM VE AKBABA</title>
</head>

<body>
  <h3 class="h31">ÖLEN ADAM VE AKBABA</h3>

  <p class="p3">Bekle, biraz daha bekle benim sabırsız dostum.<br />
  Çok yakında teslim edeceğim sana bu harap olmuş şeyi,<br />
  Heyecan içinde gerek yok kıvranmana<br />
  Nasılsa vereceğim sabrını zorlayan şeyi sana.<br />
  Senin bu haklı açlığın yok bende<br />
  Bekle biraz daha bekle.<br />
  Ama bu nefesten yaratılmış zinciri<br />
  Koparmak hiç de kolay değil.<br />
  Ve ölmek isteği<br />
  Tüm güçlü şeylerden daha güçlü olsa da<br />
  Yaşama isteği karşısında<br />
  En zayıf şeylerden daha zayıf kalıyor.<br />
  Affet beni dostum; oyalandım fazla.<br />
  Hatıralar bırakmıyor yakamı;<br />
  Uzak günlerin geçidi,<br />
  Bir hayal gibi harcanan gençliğin görüntüleri,<br />
  Gözlerimi kapamamı, uykuya geçmemi engelleyen bir yüz,<br />
  Kulaklarımda çınlayan bir ses,<br />
  Ve ellerime dokunan bir el.<br />
  Affet beni, çok beklettim seni.<br />
  Ama sona eriyor şimdi, yavaş yavaş sönüyor her şey:<br />
  Yüz, ses, el ve onları bir araya getiren bir sis.<br />
  Düğüm çözülüyor.<br />
  Bağ kopuyor.<br />
  Bu yenmeyen, içilmeyen hayat, geri çekiliyor işte.<br />
  Yaklaş yanıma benim aç dostum;<br />
  Sofran neredeyse hazır.<br />
  Bedeli de yeterince az,<br />
  Seriliyor önüne sevgiyle.<br />
  Gel ve gagalayıp didikle burayı,<br />
  Şu sol tarafımı.<br />
  Artık kanatlarını çırpamayan<br />
  Bu küçük kuşu gel de kopar al kafesinden.</p>

  <p class="p3">Seninle birlikte yükseleceğim göğe.<br />
  Gel dostum, ev sahibi benim bu gece,<br />
  Ve sevgili misafirimsin sen de.</p>

  <p class="p5"><a id="a104"></a><span class="t14">&nbsp;</span></p>
</body>
</html>
