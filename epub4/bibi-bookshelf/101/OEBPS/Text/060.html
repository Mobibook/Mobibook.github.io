<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.1" name="Generator" />
  <link href="../Styles/style.css" rel="stylesheet" type="text/css" />

  <title>HEYKEL</title>
</head>

<body>
  <h3 class="h31">HEYKEL</h3>

  <p class="p5">Bir zamanlar tepelerin arasında yaşayan ve eski bir ustanın elinden çıkmış bir heykele sahip olan bir adam yaşardı. Heykel kapının önünde baş aşağı bit şekilde durur, adam da bunu hiç umursamazdı.</p>

  <p class="p5">Günlerden bir gün, adamın evinin önünden şehirli bilge bir adam geçerken bu heykeli gördü ve sahibine onu satıp satmayacağını sordu.</p>

  <p class="p5">Heykelin sahibi güldü ve şöyle dedi: &ldquo;Bu kirli ve tozlu heykeli kim alır ki?&rdquo;</p>

  <p class="p5">Şehirli adam cevap verdi: &ldquo;Bu heykel için sana bu gümüş akçeyi vereceğim.&rdquo;</p>

  <p class="p5">Diğer adam hem şaşırdı hem de keyiflendi.</p>

  <p class="p5">Heykel, bir filin sırtında şehre taşındı. Aylar sonra tepelerin ardında yaşayan adam şehre indiğinde sokakta yürürken kalabalık bir grup insanın bir mağazanın önünde toplanmış olduğunu gördü. Adamın biri yüksek sesle şöyle söylüyordu: &ldquo;Gelin ve dünyanın en güzel, en muhteşem heykelini görün. Sadece iki gümüş akçe karşılığında, ustasının elinden çıkan bu harika parçayı görebilirsiniz.&rdquo;</p>

  <p class="p5">Bunun üzerine tepelerin ardında yaşayan adam iki gümüş akçe verdi ve kendisi sadece bir gümüş akçeye satmış olduğu heykeli görmek için mağazaya girdi.</p>

  <p class="p5"><a id="a48"></a><span class="t14">&nbsp;</span></p>
</body>
</html>
