<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.9" name="Generator" />
  <link href="../Styles/style.css" rel="stylesheet" type="text/css" />

  <title>7</title>
</head>

<body>
  <h2>7</h2>

  <p>Dominique New York'da trenden indiğinde, Wynand onu karşılamak üzere istasyondaydı. Oysa Dominique, Reno'da kaldığı süre boyunca ona mektup da yazmamış, ondan herhangi bir haber de almamıştı. Ne zaman döneceğini hiç kimseye söylemiş değildi. Ama peronda o sakin haliyle bekleyen Wynand'ın bir şeyi noktalar gibi ifadesini görmek, Dominique'in bazı şeyleri anlamasına yetti. Belli ki Wynand avukatlarla ilişkilerini sürdürmüş, boşanma sürecini adım adım izleyip ilamın çıktığı tarihi öğrenmişti. Trene saat kaçta bineceğini ve kaç numaralı kompartımanda oturacağını bile biliyordu.</p>

  <p>Wynand onu görünce, öne doğru, yürümedi. Yürüyen Dominique oldu. Çünkü Wynand, onu yürürken görmeyi istemişti. O kısacık mesafe için bile. Dominique gülümsemiyordu. Ama yüzünde çok hoş bir huzur ifadesi vardı. Değişmeksizin gülümseme haline gelebilecek bir ifade.</p>

  <p>"Merhaba Gail."</p>

  <p>"Merhaba Dominique."</p>

  <p>Ayrı oldukları süre içinde, Dominique onu hiç düşünmemişti.</p>

  <p class="p2"><span class="t1"> </span></p>

  <p>Yani belirgin bir düşünceyle, kişi olarak düşünmemişti. Ama şimdi onu görünce, içinde bildiği ve ihtiyaç duyduğu bir tanıma, bir buluşma duygusu hissetti.</p>

  <p>Wynand, "Bagaj fişlerini ver bana," dedi. "Aldırtayım. Arabam dışarda."</p>

  <p>Dominique fişleri verdi, Wynand alıp cebine koydu. Dönüp peronun başına yürümeleri gerektiğini biliyorlardı. Ama ikisinin de bu konuda verdiği karar, aynı anda bozuldu. Dönmediler. Öylece, karşılıklı durup bakıştılar.</p>

  <p>Bu aksamayı düzeltmeye ilk önce Wynand çalıştı. Hafifçe gülümsedi.</p>

  <p>"Söylemeye hakkım olsa, böyle gözükeceğini bilsem, yokluğuna dayanamazdım, derdim. Ama öyle bir hakkım olmadığına göre söylemeyeceğim."</p>

  <p>Dominique güldü. "Pekâlâ Gail. Bu aşırı resmi halimiz de bir tür numaraydı aslında. Böylesi olayların önemini azaltmıyor, artırıyor öyle değil mi? En iyisi, ne istiyorsak söyleyelim."</p>

  <p>"Seni seviyorum." Sesi ifadesizdi. Kelimeler sanki bir acının belirtisiydi, Dominique'e yönelik değildi.</p>

  <p>"Yeniden seninle bir araya geldiğime memnunum, Gail. Böyle olacağını bilmiyordum, ama memnunum."</p>

  <p>"Ne gibi, Dominique?"</p>

  <p>"Bilmiyorum. Senden bulaşıyor sanıyorum. Bir son ve bir huzur gibi."</p>

  <p>Derken bütün bunları kalabalık peronun ortasında söylemekte olduklarının farkına vardılar. İnsanlar bagajlarım taşıyarak yanlarından geçip duruyordu.</p>

  <p>Yürüyüp sokağa çıktılar. Dominique nereye gitmekte olduklarını sormadı. Aldırmıyordu. Onun yanına sessizce oturdu. Kendini ikiye bölünmüş hissediyordu. Benliğinin büyük bölümü karşı koyma isteği duyuyor, küçük bir parçası da olaya merakla bakıyordu. İçinden Wynand'ın kendisini böylece taşımasına izin vermek geldi. Değerlendirme yapmadan duyulan bir güven. Mutlu bir güven değil, ama güven yine de. Bir süre sonra, elinin onun avucunda durmakta olduğunu gördü. Eldivenini de çıkarmamıştı. Bileği onun tenine değiyordu. Elini tutuşunu hiç farketmemişti. Öyle doğal gelmişti ki! Onu görme anından beklediği buydu zaten. Ama kendine bunu isteme izni veremezdi.</p>

  <p>"Nereye gidiyoruz, Gail?" diye sordu.</p>

  <p>"Ruhsatı almaya. Oradan yargıca. Evlenmeye."</p>

  <p>Dominique yavaşça dikleşti, ona doğru döndü. Elini çekmedi, ama parmakları katılaştı, bilinçlendi, anlam olarak ondan uzaklaştı.</p>

  <p>"Hayır," dedi.</p>

  <p>Gülümsedi, yüzündeki gülümseme ifadesini bilerek fazla uzun sürdürdü. Hesaplı ve bilinçli. Wynand ona sakin bakışlarla bakıyordu.</p>

  <p>"Gerçek bir düğün istiyorum, Gail. Kentin en şatafatlı otelinde istiyorum. Kabartmalı davetiyeler, davetliler, kalabalık konuklar, ünlü insanlar, çiçekler, ampuller ve film kameraları istiyorum. Halkın Gail Wynand'dan bekleyeceği düğünü istiyorum."</p>

  <p>Wynand onun elini bıraktı. Basit bir hareketle, gücenmeden bıraktı. Bir an dalgın gibi gözüktü. Sanki bir aritmetik problemi çözüyordu. Fazla zor olmayan bir problem. Sonra konuştu:</p>

  <p>"Peki. Onu hazırlamak bir hafta kadar sürer. Bu gece de yapabilirdim, ama kabartmalı davetiyeler olacaksa, konuklara en azından bir hafta önceden ulaştırmak gerekir. Yoksa anormal gözükür. Oysa sen normal bir Gail Wynand Düğünü istiyorsun. Şimdi seni bir otele götürmem gerek. Bir hafta kalman için. Buna hazır değildim. Rezervasyon yapmadım. Nerede kalmak istersin?"</p>

  <p>"Senin çatı evinde."</p>

  <p>"Olmaz."</p>

  <p>"Nordland'da o halde."</p>

  <p>Wynand öne eğildi, şoföre talimatı verdi.</p>

  <p>Otelin lobisine girdiklerinde Dominique'e, "Seni haftaya göreceğim," dedi. "Salıya. Noyes-Belmont'da, öğleden sonra, saat dörtte. Davetiyeler babanın adına olmalı. Kendisiyle ilişki kuracağımı haber ver ona. Gerisini ben hallederim."</p>

  <p>Eğilip selam verdi. Tavrı değişmemişti. Sakinliği hâlâ iki nedenden kaynaklanan o garipliğini koruyordu; biri kontrol etme yeteneğinden emin bir insanın olgun kontrolünün normal gözükmesi; İkincisi de, olayları değişemezmiş gibi kabul eden o çocuksu basitlikti.</p>

  <p>O hafta Dominique onu görmedi. Kendini sabırsızlıkla bekler buldu.</p>

  <p>Tekrar görüştüklerinde, Dominique onun yanında, yargıcın karşısındaydı. Yargıç onları evlendirmek için gerekli yasal sözleri söylüyordu. Altı yüz kişinin bulunduğu salonda çıt yoktu. Noyes Belmont Oteli'nin salonu, o gün bir ışık seline boğulmuştu.</p>

  <p>Dominique'in istediği fon o kadar kusursuz biçimde hazırlanmıştı ki, kendi kendinin karikatürü olmuş gibiydi. Belli bir sosyete düğünü değil de, fazla lüks bir bayağılık gibi. Wynand onun isteğini anlamış, tıpatıp da uymuştu. Olayı aşırıya kaçırmaya kalkışmamış, gazeteci Gail Wynand'ın halk önünde evlenmek için seçeceği düzeyi seçmeyi bilmişti. Ne va<span class="t24">î</span> ki... Gail Wynand halk önünde evlenmek istemiyordu.</p>

  <p>Kendini de bu atmosfere uydurmuştu. Pazarlığa kendi de dahilmiş gibi. Kapıdan girdiğinde, Dominique onun kalabalığa bakışını gördü. Böyle bir güruh opera galasında, açık artırmada bulunabilir, benim hayatımın en önemli gününe uymaz, dermiş gibi bakıyordu. Ama kusursuz bir görünüşü vardı. Eşi bulunmaz kibarlıktaydı.</p>

  <p>Az sonra, Dominiqe onun yanında durduğunda, kalabalık ağır bir sessizliğe gömüldü; Dominique onların aç bakışlarını ensesinde hissetti. Birlikte yargıca dönmüşlerdi. Dominique'in üzerinde uzun, siyah bir elbise vardı. Elindeki taze yasemin buketi Wynand'ın  hediyesiydi. Siyah dantel şapkanın altından gözüken yüzü yargıca bakıyordu. Yargıç yavaş yavaş konuşmaktaydı. Kelimeleri birer birer, havada aşılı kalıyordu.</p>

  <p>Dominique, Wynand'a göz attı. Wynand ona bakmıyordu. Yargıca da bakmıyordu. Dominique o zaman anladı. Wynand bu salonda yalnız değildi. Tüm ışıklan, bayağılıkları kendine mal etmiş, içinde taşımaktaydı. Dinsel tören istememişti Wynand. Öyle şeylere saygısı yoktu. Kalıp sözler söylemekte olan devlet memuruna duyduğu saygı daha da az olabilirdi, ama yine de bu töreni katıksız bir dinsellik havasına sokmuştu. Dominique içinden, eğer böyle bir ortamda Roark'la evleniyor olsaydım, Roark da böyle dururdu, diye düşündü.</p>

  <p>Daha sonra o canavar resepsiyonun gülünçlüğü Wynand’a bağışıklık kazandırdı. Basın kameraları için Dominique'in yanında poz verdi, kalabalığın içinde daha gürültücü bir küçük kalabalık oluşturan muhabirlerin sorularına zarafetle cevap verdi. Tebrikleri kabul etmek için Dominique'in yanında yer aldı, saatlerce önlerinden akıp geçen insanlarla tokalaştı durdu. Işıklar da, çiçekler de, çalmakta olan yaylı sazlar orkestrası da, önlerinden nehir gibi akıp, şampanya büfesine varınca delta yapan insanlar da onu etkilemiyor gibiydi artık. Buraya canları sıkıldığı için gelen, içleri imrenme ve nefretle dolu bu insanlar, davetiyede okudukları tehlikeli adın etkisi altındaydılar. Skandala aç bir merakla doluydular. Wynand onların bu töreni kendi haklan saydıklarım anlamamış gibi görünüyordu. Bu halkın hepsi, bu törenin kutsamasını şart sayan insanlardı. Koca salonda bu performansı iğrenç bulan, bir tek kendisiyle yanındaki gelini vardı.</p>

  <p>Dominique onu dikkatle izliyordu. Wynand'ın bu olaydan bir an için bile olsa zevk aldığını görmek istiyordu. Kabul etsin ve katılsın.</p>

  <p class="p2"><span class="t1"> </span></p>

  <p>Bir tek kere, diye ummaktaydı. New York <span class="t18">Banner'ın</span> ruhunu sergilesin. Ama öyle bir kabul işareti göremedi. Acı belirtileri gördü zaman zaman. Ama acı bile tam ulaşamıyordu Wynand'a. Acıların ancak belli bir noktaya kadar inebildiğinden söz eden bir başka erkeği düşündü o zaman.</p>

  <p>Son kutlayıcılar da önlerinden geçtiğinde, kurallara göre artık gelinle damadın oradan ayrılmasına izin var demekti. Ama Wynand gitmek için harekete geçmedi. Dominique onun kendisinden karar beklediğini anladı. Dönüp konukların arasına yürüdü, gülümsedi, selamlar verdi, can sıkıcı saçmalıkları dinledi. Elinde bir şampanya kadehi tutuyordu.</p>

  <p>Bir ara kalabalığın arasında babasını gördü. Guy Francon gururlu ama kuşkulu görünüyordu. Biraz şaşkın hali vardı. Evlenme haberini sakin karşılamıştı. "Mutlu olmam istiyorum, Dominique," demişti. "Bunu çok istiyorum. Umarım doğru erkeği seçmişsindir." Sesinin tonundan, pek de emin olamadığı belli oluyordu.</p>

  <p>Ellsworth Toohey de kalabalığın arasındaydı. Toohey onun kendisine baktığını görünce çabucak başka tarafa döndü. Yüksek sesle gülmek geldi Dominique'in içinden. Ama Toohey'i hazırlıksız yakalamak, şu anda gülünecek kadar önemli görünmedi ona.</p>

  <p>Alvah Scarret kalabalığı yara yara Dominique'e yaklaştı. Yüzüne uygun ifadeyi yerleştirmek için başarısız bir çaba harcıyor, ama alttaki incinmiş ifadeyi maskeleyemiyordu. Hızla bir şeyler mırıldandı, mutluluklar diledi, sonra capcanlı bir öfkeyle, "Ama neden Dominique, <span class="t18">nedeni"</span> diye sordu.</p>

  <p>Dominique, Alvah'nın bu soruyu soracak kabalığı gösterebileceğine inanamadı. Soğuk bir sesle, "Neden söz etmeye çalışıyorsun, Alvah?" dedi.</p>

  <p>"Vetodan tabii."</p>

  <p>"Hangi veto?"</p>

  <p>"Hangi veto olduğunu bal gibi biliyorsun. Elini vicdanına koy da söyle. Kentin ve ülkenin her gazetesi burada bugün. En adi renkli basın bile. Bir tek <span class="t18">Banner'ın</span> dışında. Wynand gazeteleri hariç, herkes burada! Ben halka ne diyeceğim? Nasıl açıklayacağım? Eski bir meslektaşına bunu nasıl yapabildin?"</p>

  <p>"Lütfen bir daha söyler misin, Alvah?"</p>

  <p>"Yani ... Gail'in bizim çocuklardan bir tekini bile buraya sokmadığını bilmiyor muydun? Yarın hiçbir şey yazmayacağımızı? Ne bir resim, ne bir haber. Yalnızca on sekizinci sayfada iki satırlık duyuru."</p>

  <p>"Hayır," dedi Dominique. "Bilmiyordum."</p>

  <p class="p2"><span class="t1"> </span></p>

  <p>Dominique'in aniden harekete geçişi Scarret'i şaşırttı. Gelin hanım elindeki şampanya kadehini ilk rastladığı yabancının eline tutuşturdu, kalabalığın arasından kendine yol açıp Wynand'a yürüdü.</p>

  <p>"Gidelim, Gail."</p>

  <p>"Peki, sevgilim."</p>

  <p>Dominique onun çatı evinin salonunda, inanmazlık içinde duruyor, buranın artık kendi evi olduğunu, kendi evi olmaya da son derece uygun olduğunu düşünüyordu.</p>

  <p>Wynand ona bakmaktaydı. Konuşmak ya da ona dokunmak için bir istek göstermiş değildi. Tüm istediği, Dominique'i burada seyretmekti. Kendi evinde. Kentin tepesinde. Sanki bu anın önemini paylaşmak istemiyordu. Onunla bile.</p>

  <p>Dominique odanın içinde ilerledi, şapkasını çıkardı, masanın kenarına dayandı. Her zamanki az konuşma, her şeyi kapalı tutma isteğinin neden şimdi parça parça olduğunu, içinden neden açık davranma duyguları yükseldiğini bilemiyordu. Kimseye karşı bu kadar açık olmak istemeyen biriydi.</p>

  <p>"Yine de senin istediğin oldu, Gail. Nasıl evlenmek istedinse öyle evlendin."</p>

  <p>"Evet, sanıyorum öyle."</p>

  <p>"Sana işkence etmeye çalışmanın yararı olmadı."</p>

  <p>"Aslında oldu. Ama çok fazla üzülmedim."</p>

  <p>"Öyle mi?"</p>

  <p>"Hayır. Eğer istediğin o idiyse, mesele yalnız verdiğim sözü tutma isteğimdi."</p>

  <p>"Ama tüm olaydan nefret ettin, Gail."</p>

  <p>"Tümüyle. Olsun! Ne olmuş? En zoru ilk dakikalarıydı. Arabada bana ilk söylediğinde. Daha sonra, biraz sevindim bile." Alçak sesle konuşuyor, Dominique'in açık yürekliliğine ayak uyduruyordu. Dominique zaten onun kendine seçme şansı tanımayacağını, tüm davranışlarına uyacağını bilmekteydi. Ya sessiz kalacak, ya da Dominique'in itiraf etmesini istediği her şeyi itiraf edecekti.</p>

  <p>"Neden?"</p>

  <p>"Sen kendi yaptığın yanlışı fark etmedin mi? Eğer yanlışlıksa tabii. Bana karşı tümüyle kayıtsız olsaydın, içinden bana acı çektirmek gelmezdi."</p>

  <p>"Hayır. Yanlışlık değildi."</p>

  <p>"Kaybetmeye iyi dayanabiliyorsun, Dominique."</p>

  <p>"Sanıyorum o da senden bulaştı, Gail. Hem sana teşekkür etmek istediğim bir şey var."</p>

  <p>"Nedir?"</p>

  <p class="p2"><span class="t1"> </span></p>

  <p>"Düğünümüzü Wynand Gazeteleri'ne yasaklaman."</p>

  <p>Wynand ona baktığında, gözleri bir an için bambaşka parıldadı, ama sonra gülümsedi.</p>

  <p>"Karakterine uymuyor bunun için bana teşekkür etmen."</p>

  <p>"Yapmak da senin karakterine uymuyordu."</p>

  <p>"Mecburdum. Ama senin kızacağını sanmıştım."</p>

  <p>"Kızmam gerekirdi. Ama kızmadım. Kızgın değilim. Sana teşekkür ediyorum."</p>

  <p>"İnsan minnete minnet duyabilir mi? İfade etmesi biraz güç bir şey ama benim şu anda hissettiğim o, Dominique."</p>

  <p>Dominique çevredeki duvarlardan yansıyan yumuşak ışığa baktı. O ışık da bu odanın bir parçasıydı. Duvarlara rengin dışında özel bir doku kazandırıyordu. Bu odanın ötesinde daha başka odalar olması gerekir, diye düşündü. Henüz hiç görmediği, ama artık kendisinin olan odalar. Ve onlara sahip olmayı istediğini fark etti.</p>

  <p>"Gail, şimdi ne yapacağımızı sana sormamıştım. Seyahate falan mı gidiyoruz? Balayı mı yapıyoruz? Komik. Hiç merak bile etmedim. Bir tek düğünü düşündüm, ötesini düşünmedim. Sanki benim için her şey orada son bulacak, ondan ötesini sen üstlenecekmişsin gibi. Bu da karakterime uymuyor, Gail."</p>

  <p>"Ama bu sefer benim lehime. Pasiflik iyi bir işaret değildir. Senin için."</p>

  <p>"Olabilir ama. Eğer memnunsam ..."</p>

  <p>"Belki. Ama fazla uzun sürmez. Hayır, hiçbir yere gitmiyoruz. Meğer ki sen gitmek isteyesin."</p>

  <p>"Hayır."</p>

  <p>"O halde burada kalıyoruz. Bu da istisna uygulamanın bir başka örneği. Sana ve bana uygun biçimi. Çekip gitmek her zaman kaçmak demek. İkimiz için de. Bu sefer kaçmıyoruz."</p>

  <p>"Evet, Gail."</p>

  <p>Wynand onu tutup öptüğünde, Dominique'in kolu kıvrık olarak ikisinin vücutları arasında kalmış, eli onun omzuna dayanmıştı. Yanağının bileğindeki yaseminlere değdiğini hissetti. Kokusu hâlâ güçlüydü. Hâlâ ilkbaharı düşündürüyordu.</p>

  <p>Dominique onun yatak odasına girdiğinde, buranın çeşitli dergilerde fotoğraflarını gördüğü oda olmadığını anladı. Cam kafes gitmiş, onun yerine kapalı bir kasa gibi, tek penceresi bile olmayan bir oda gelmişti. Işıklandırılmış, havalandırma düzeni konmuştu, ama hava da, ışık da, dışardan gelmiyordu.</p>

  <p>Onun yatağına yattı, avuçlarını iki yanında serin, düzgün çarşafa dayadı, kollarını kıpırdatmadı ve ona dokunmadı. Ama</p>

  <p class="p2"><span class="t1"> </span></p>

  <p>Dominique'in bu donuk kayıtsızlığı, Wynand'ı çaresiz bir öfkeye itmedi. Olayı anlayabiliyordu. Güldü. Dominique onun sert, düşüncesiz bir sesle, "İşe yaramaz, Dominique," dediğini duydu, diktiği bu engelin ikisi arasında barınamayacağını, kendisinin onu ayakta tutma gücüne sahip olamayacağını anladı. Kendi vücudundan kaynaklanan cevabı hissetti. Açlıktan kaynaklanan bir cevap. Kabulden. Bir türlü zevk. Bu bir arzu meselesi değil, diye düşündü. Cinsel ilişki meselesi bile değil. Yalnızca erkeğin hayat gücüne sahip olduğunu, kadının da bundan başka bir şeye cevap vermeyeceğini gösteriyor. Bu adamda hayat iradesi vardı. En ilkel güç. Bu hareketler de onun en basit ifadesiydi. Kendisi de cevap veriyordu. Hareketlere de değil, erkeğe de değil... onun içindeki o güce.</p>

  <p>"Eeee?" diye sordu Ellsworth Toohey. "Şimdi anlıyor musun meseleyi?" Scarret'in koltuğunun arkasına geçmiş, samimi bir tavırla tutunup hafifçe eğilmişti. Scarret bu arada, önündeki masanın yan tarafına konmuş, açılmayı bekleyen posta torbasına bakıyordu.</p>

  <p>"Binlerce,” dedi Scarret. "Binlerce, Ellsworth. Ona neler diyorlar, bir görmelisin. Neden kendi düğününün haberini yayınlamamışmış? Neymiş utandığı? Saklayacak nesi varmış? Neden her namuslu adam gibi kilisede evlenmemiş? Boşanmış bir kadınla nasıl evlenirmiş? Hepsi bunları soruyorlar. Binlerce kişi. Oysa o mektuplara bakmıyor bile. Gail Wynand! Kamuoyunun sismografı diye tanınan adam!"</p>

  <p>"Doğru," dedi Toohey. "Öyle bir adam."</p>

  <p>"İşte bir örneği." Scarret masanın üstünden bir mektup aldı, yüksek sesle okudu: "Ben namuslu bir kadınım, beş çocuk annesiyim ve çocuklarımı da kesinlikle sizin gazetenizle büyütmek istemiyorum. Bu gazeteyi on dört yıldır alıyordum, ama artık sizin ne tür bir adam olduğunuz ortaya çıktı. Hiçbir ahlaki ilkeniz yok, kutsal evlilik müessesesiyle alay ediyorsunuz, düşmüş bir kadınla zina işliyorsunuz; o kadın aynı zamanda bir başka erkeğin de karısı. Siyah elbiseyle evleniyor. Öyle yapması da gerekir. Ben artık sizin gazetenizi okumayacağım, çünkü siz çocuklara göre bir insan değilsiniz. Büyük hayal kırıklığına uğradım. Saygılarımla. Bayan Thomas Parker." Bu mektubu ona da okudum. Güldü, o kadar."</p>

  <p>"Hu," dedi Toohey.</p>

  <p>"Ne oldu bu adama?"</p>

  <p>"Ona olan bir şey yok, Alvah. Eskiden beri var olup, şimdi gün ışığına çıkan bir şey var."</p>

  <p>"Bu arada, bilmem farkında mısın, pek çok gazeteler arşivlerinden</p>

  <p class="p2"><span class="t1"> </span></p>

  <p>Dominique'in o lanet olası tapınakta duran çıplak heykelinin fotoğraflarını bulmuşlar, düğün fotoğraflarıyla birlikte yayımladılar. Sözde Bayan Wynand'ın sanata olan ilgisini göstermek istiyorlarmış, itoğulları! Gail'i hırpalama fırsatı çıktı diye keyiflerinden kendilerinden geçtiler. Canına okuyorlar, sefil herifler! O heykeli kim hatırlattı acaba onlara?"</p>

  <p>"Nereden bileyim?"</p>

  <p>"Eh, aslında bir fincan suda fırtına tabii. Birkaç haftaya kadar hepsini unuturlar. Pek fazla bir zarar vereceğini sanmıyorum."</p>

  <p>"Hayır. Tek başına bu olay, fazla bir zarar veremez."</p>

  <p>"Hıı? Sen bir şeylerin haberini mi veriyorsun bana?"</p>

  <p>"Haberi veren bu mektuplar, Alvah. Mektupların kendileri değil tabii. Ama kendisinin onları okumaması."</p>

  <p>"Canım, ona da fazla kaygılanmaya gerek yok. Gail ne zaman durmak gerektiğini iyi bilir. Şimdi pireyi deve yapmaya hiç gerek..." Başını kaldırıp Toohey'e baktı, sesinin tonu değişiverdi. "Tanrım, haklısın, Ellsworth. Ne halt edeceğiz?"</p>

  <p>"Hiçbir şey, dostum, hiçbir şey. Daha uzun süre hiçbir şey yapmayacağız."</p>

  <p>Toohey, Scarret'in masasının köşesine oturdu, ayakkabısının burnunu uzatıp ağzı açılmış çuvaldaki mektupları karıştırdı, hışırdattı. Olmadık saatlerde Scarret'in odasına girip çıkmak gibi hoş bir huy edinmişti. Scarret artık ona bağımlı gibiydi.</p>

  <p>"Söylesene, Ellsworth," diye sordu Scarret birdenbire. "Sen gerçekten <span class="t18">Banner</span>'a adanmış biri misin?"</p>

  <p>"Alvah, züppe lehçelerle konuşma. Bu kadar kasıntı adam mı kaldı günümüzde?"</p>

  <p>"Yo, ben ciddiyim ... yani ... sen anlıyorsun ne demek istediğimi."</p>

  <p>"Zerre kadar fikrim yok. Kendi ekmeğiyle tereyağına kim sadakatsiz davranır?"</p>

  <p>"Evet, orası öyle ... ama yine de ... Ellsworth, ben seni çok severim, ama ne zaman dilini benimkine uyduruyorsun, ne zaman söylediklerin kendi sözlerin, tam emin olamıyorum."</p>

  <p>"Kendini psikolojik karmaşıklıklara kaptırma. Dolaşıklıklar yaratacaksın sonunda. Ne var senin kafanda?"</p>

  <p>"Neden hâlâ <span class="t18">Yeni Sınırlar</span> Dergisi'ne yazıyorsun?"</p>

  <p>"Para için."</p>

  <p>"Hadi hadi. Çerez parası o sana."</p>

  <p>"Eh, saygın dergidir. Neden yazmayacakmışım? Seninle anlaşmamızda başka yere yazamaz diye madde yok ki!"</p>

  <p>"Yok. Kime yazdığın da umurumda değil. Ama <span class="t18">Yeni Sınırlar</span> son zamanlarda çok garip şeyler yapıyor."</p>

  <p>"Ne konuda?"</p>

  <p>"Gail Wynand konusunda."</p>

  <p>"Saçmalıyorsun, Alvah."</p>

  <p>"Yo, hiç de saçmalamıyorum. Sen farkına varmamışsın. Herhalde dergiyi pek dikkatli okumuyorsun. Ama benim bu tür konularda güçlü sezgilerim vardır. Biliyorum. Zibidi genç bir yazar kalkmış kör atışları mı yapıyor, yoksa derginin niyeti gerçekten ciddi mi, anlarım."</p>

  <p>"Boşuna ürküyorsun, Alvah. Üstelik de abartıyorsun. <span class="t18">Yeni Sınırlar</span>, liberal bir dergidir. Gail Wynand'a da eskiden beri çatar durur. Kim yapmıyor ki? Basın mesleğinde pek sevilen biri olduğu söylenemez. Ama bütün bunların ona bir zarar veremediği de ortada. Değil mi?"</p>

  <p>"Bu seferki farklı. Olayın arkasında bir sistem varsa, hoşuma gitmez. Özel bir amaç. Masum gözüken bir sürü damlalar, sonunda birikiyormuş gibi. Derken ufacık bir dere oluşturacak. Her zerresi birbirine uyacak. Ardından da ..."</p>

  <p>"Paranoya falan mı oluyorsun, Alvah?"</p>

  <p>"Hoşlanmıyorum. Herkes onun yatma, kadınlarına, birkaç belediye seçimi skandalına çattığı sürece zararı yoktu. Zaten o skandallarda hiçbir zaman kanıtlanmamış şeylerdi," diye ekledi aceleyle. "Ama çağdaş aydın argosu devreye girerse, Gail Wynand sömürücü, Gail Wynand kapitalizmin korsanı, Gail Wynand çağın hastalığı demeye başlarlarsa, durum farklı. Yine çamur tabii, Ellsworth. Ama bu tür çamurda dinamit var."</p>

  <p>"Aynı şeyleri söylemenin modern biçimi onlar. Hem zaten arada sırada bir yazı yolladığım derginin politikasından da ben sorumlu tutulamam herhalde.”</p>

  <p>"Öyle, ama ... benim kulağıma gelenler farklı."</p>

  <p>"Neler geliyor kulağına?"</p>

  <p>"Lanet olası şeyi sen finanse ediyormuşsun diyorlar."</p>

  <p>"Kim, <span class="t18">ben mil</span> Neyle?"</p>

  <p>"Eh, tek başına sen değil. Ama tam <span class="t18">Yeni Sınırlar</span> batmak üzereyken, kaçak içki korsanı genç Ronny Pickering'i sen bulmuşsun, onlara bir şırınga yapmış, yüz bin patlatıp karşılığında kendi borusunu öttürmüş diyorlar."</p>

  <p>"Allah kahretsin, onun nedeni Ronny'yi kentin daha pahalı çirkeflerinden kurtarmak içindi. Çocuk mahvolmak üzereydi. Ona hayatta daha yüce bir amaç kazandırdım. Yüz bin dolarını daha soylu bir amaca yatırdı. Nasılsa sonunda varyete kızlarına kaptıracaktı hepsini."</p>

  <p>"Öyle, ama bu armağanına ufacık bir fiyat biçebilirdin, editörlerin kulağına, Gail Wynand'a fazla bulaşmamalarını fısıldayabilirdin."</p>

  <p><span class="t18">"Yeni Sınırlar</span> Dergisi <span class="t18">Banner</span> değil, Alvah. İlkeleri olan bir dergi. O derginin editörlerine öyle etkiler yapamazsın, tehdit de savura nıazsm."</p>

  <p>"Bizim meslekte mi, Ellsworth? Kimi kandırıyorsun sen?"</p>

  <p>"Eh, eğer seni memnun edecekse, hiç duymadığın bir haber de ben vereyim. Henüz bilinmiyor. Araya bir sürü aracı sokularak ayarlandı. Mitchell Layton'a da <span class="t18">Banner’ın</span> hisselerinden dolgunca bir pay satın aldırdığımı biliyor muydun?"</p>

  <p>"Hayır!"</p>

  <p>"Evet."</p>

  <p>"Tanrım, Ellsworth, harika bu! Mitchell Layton, ha? Onun gibi bir kirli çıkı çok işimize yarar. Hem ... dur bir dakika. Mitchell Layton mu dedin?"</p>

  <p>"Evet. Nesi varmış Mitchell Layton'un?"</p>

  <p>"Dedesinin parasını bir türlü hazmedemeyen velet değil mi o?"</p>

  <p>"Dedesinin bıraktığı az buz para değildi ama."</p>

  <p>"Evet, ama çok da çatlak biri. Önce Yogi oldu, sonra Vejetaryen, sonra Unitarian, sonra da Nüdist. Şimdi de Moskova'da bir Proletarya Sarayı yapmaya kalktı."</p>

  <p>"Ne olmuş yani?"</p>

  <p>"Ama, Tanrım! Hissedarlarımız arasında bir Kızıl!"</p>

  <p>"Mitch hiç de Kızıl falan değil. Çeyrek milyon doları olan adam nasıl Kızıl olurmuş? Gül pembesi, o kadar. Daha çok da sarı. Ama iyi yürekli çocuktur."</p>

  <p>"Ama ... <span class="t18">Banner'da!”</span></p>

  <p>"Alvah, sen eşeğin tekisin. Anlamıyor musun? Sağlam, tutucu bir gazeteye yatırım yaptırdım ona. Bu onu pembe görüşlerinden kurtarır, ona doğru yolu gösterir. Zaten Mitch istese bile ne zarar verebilir ki? Senin sevgili Gail'in nasılsa gazetelerinin kontrolünü elinde tutuyor, değil mi?"</p>

  <p>"Gail biliyor mu bunu?"</p>

  <p>"Hayır. Sevgili Gail son beş yıldır eskisi kadar dikkatli değil. Sen de ona söylemesen iyi edersin. Gail'in hangi yöne gitmekte olduğunu görüyorsun. Biraz baskıya ihtiyaç olabilir. Para da gerekli olacak zaten. Sen Mitch Layton'a iyi davran. Bir gün işine yarayacak."</p>

  <p>"Orası öyle."</p>

  <p>"Öyle tabii. Görüyorsun, değil mi? Kalbim doğru yerde benim. <span class="t18">Yeni Sınırlar</span> gibi züppe bir dergiye yardım etmiş olabilirim; ama bir yandan da New York <span class="t18">Banner</span> gibi muhafazakârlığın kalesi sayılan bir yere, para babası birini getirdim."</p>

  <p>"Orası öyle. Sen kendin de oldukça radikal biri olduğuna göre, doğrusu teşekküre değer bu yaptığın."</p>

  <p>"Şimdi artık benim sadakatsizliğimden söz edecek misin?"</p>

  <p>"Herhalde hayır. Sanırım <span class="t18">Banner</span>'dan yana birisin."</p>

  <p>"Tabii öyle. Bayılıyorum ben <span class="t18">Banner'</span>a. Onun için yapmayacağım yoktur. Canımı bile veririm New York <span class="t18">Banner</span> için."</p>

  <p class="p36"><span class="t35"> </span></p>
</body>
</html>
