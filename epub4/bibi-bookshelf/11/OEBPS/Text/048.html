<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.9" name="Generator" />
  <link href="../Styles/style.css" rel="stylesheet" type="text/css" />

  <title>8</title>
</head>

<body>
  <h2>8</h2>

  <p>Bir ıssız adanın toprakları üzerinde yürümek bile, insanı dünyanın geri kalanına bağlayan bir şeydir. Ama çatı dairede, telefon da kesik olunca, Wynand'la Dominique'in altlarındaki elli katla ilgili hiçbir duyguları kalmamıştı. Granite tutturulmuş çelik direklerin tepesinde olduklarının bile farkında değildiler. Evleri uzayda asılıymış gibi geliyordu onlara. Ada gibi değil de, ayrı bir gezegen gibi. Kent sevimli bir manzaraydı. İletişim kumlamayacak bir soyutluk gibi. Gökyüzü gibi. Bakıp beğenilecek bir manzara. Ama hayatlarıyla doğrudan etkileşimli bir şey değil.</p>

  <p>Düğünlerinden sonra iki hafta boyunca çatı evden hiç çıkmadılar. Dominique canı istediği anda asansörün düğmesine basabilir, bu haftaları bölebilirdi, ama istememişti. Direnme, merak etme, soru sorma isteği yoktu içinde. Yalnızca sihir ve barış.</p>

  <p>O istediği zaman, Wynand oturup onunla saatlerce konuşuyordu. Ama o tercih etmediği zaman da, sessizce oturup onu seyretmeye, galerisindeki eserleri seyrettiği gibi seyretmeye razıydı. Aynı mesafeli, rahatsız etmeyen bakışla. Dominique'in sorduğu her somya cevap veriyordu. Kendisi hiç soru sormuyordu. Kendi duygularından hiç söz etmiyordu. Dominique yalnız kalmak istediğinde, onu yanına çağırmıyordu. Bir akşam Dominique odasına çekilip kitap okumuş, onun karanlık balkon bahçede buz gibi parmaklığa dayanmış durmakta olduğunu görmüştü. Dönüp eve bakmıyordu. Yalnızca pencereden düşen ışığın altında durmakla yetiniyordu.</p>

  <p>İki hafta son bulunca Wynand işine döndü. <span class="t18">Banner</span>'ın ofisine gitti. Ama o izole olma duygusu yine de geçmedi. Bir kere ilan edildi diye, ömürlerinin sonuna kadar korunması gerekli bir tema gibi. Akşam eve döndüğünde, kent yine varlığını yitirdi. Hiçbir yere gitme isteği duymuyordu. Konuk da davet etmiyordu.</p>

  <p>Wynand hiçbir şey söylemiyordu ama Dominique onun, kendisinin evden çıkmasını hiç istemediğini biliyordu. Ne onunla birlikte, ne de yalnız. Sessiz bir tutkusuydu bu Wynand'ın. Bunu zorla uygulatmayı falan beklediği yoktu. Eve döndüğünde, "Çıktın mı bugün?" diye soruyordu. Hiçbir zaman, "Bugün nereye gittin?" diye sormuyordu. Kıskançlık değildi bu. "Nereye" kelimesinin de önemi yoktu. Dominique'in canı bir çift ayakkabı almak isterse, Wynand üç mağazadan tüm koleksiyonları getirtip burada sergiletiyor, onun istediğini seçmesini sağlıyordu. Böylelikle Dominique'in mağazaya gitmesine gerek kalmıyordu. Belli bir filmi görmek istediğini söylediği zaman, Wynand hemen evin damına bir projeksiyon odası yaptırmıştı.</p>

  <p>Dominique buna uydu. İlk birkaç ay için uydu. Ama bu izole hayattan hoşlanmaya başladığını fark edince, hemen bozdu. Wynand'ın davetleri kabul etmesini sağladı, kendisi de eve konuklar davet eder oldu. Wynand hiç itiraz etmeden kabullendi.</p>

  <p>Ama yine de, Dominique'in aşamayacağı bir duvarı ayakta tutmayı başarıyordu. O duvar, karısıyla gazeteleri arasına diktiği duvardı. Dorııinique'in adı asla Wynand gazetelerinde gözükmüyordu. Bayan Wynand'ı toplum hayatına çekme yolundaki bütün çabaları önlüyordu Wynand. Komitelere başkanlık etmesini de, hayır bağışları toplamasını da, kampanyalara önayak olmasını da. Dominique'e gelen mektupları açmakta hiçbir sakınca görmüyordu. Eğer zarfta resmi bir amblem varsa ve amacını belli ediyorsa, cevap verilmeden mektubu imha ediyor, ettiğini de Dominique'e söylemiyordu. Dominique omuz silkmekle, bir şey dememekle yetindi.</p>

  <p>Bütün bunlara karşın, Dominique'in Wynand gazetelerine karşı duyduğu tiksintiyi paylaşmıyordu görünüşe göre. Dominique'in bu konuyu tartışmasına asla izin vermiyordu. Dominique onun o konuda neler hissettiğini, neler düşündüğünü hiç anlayamamıştı. Bir keresinde Dominique kötü bir başyazıyla ilgili yorum yaptığında, Wynand soğuk bir sesle, <span class="t18">"Banner</span> için asla özür dilemedim, hiçbir zaman da dilemem," demişti.</p>

  <p>"Ama bu yazı gerçekten berbat, Gail."</p>

  <p>"Benimle New York <span class="t18">Banner'ın</span> yayıncısı olarak evlendiğini sanıyordum."</p>

  <p>"Ben de senin böyle düşünmekten hoşlanmadığını sanıyordum."</p>

  <p>"Benim neden hoşlanıp neden hoşlanmadığım seni ilgilendirmez. <span class="t18">Banner</span>'ı değiştirmemi ya da feda etmemi bekleme. Onu bu dünyadaki hiç kimsenin hatırı için yapmam."</p>

  <p>Dominique güldü. "Ben de istemezdim zaten, Gail," dedi.</p>

  <p>Wynand buna cevap olarak gülmedi.</p>

  <p><span class="t18">Banner</span> Binası'ndaki ofisinde olduğu zamanlar, yepyeni bir enerjiyle çalışıyordu Wynand. Onun en hırslı yıllarını hatırlayanları bile şaşırtan, tutku halinde bir güdücülük gelmişti üstüne. Gerekirse bütün gece ofiste kalıyordu. Bunu uzun süredir yapmamıştı. Yöntemlerinde ve politikasında hiçbir şey değişmedi. Alvah Scarret onu mutlu mutlu seyretmekteydi. "Onun hakkında yanıldık, Ellsworth," dedi yakın dostuna. "Yine eski Gail. Tanrı kutsasın onu. Her zamankinden iyi." Toohey ise, "Sevgili Alvah," dedi. "Hiçbir şey senin düşündüğün kadar basit değildir, o kadar çabuk da olmaz Ama mutlu o. Mutlu olduğunu görmüyor musun? Mutlu olmak, onun başına gelebilecek en tehlikeli şey. Ve bir hümanist olarak, bu sefer bunu onun kendi iyiliği için söylüyorum."</p>

  <p>Sally Brent, patronunu kendi kurnazlığıyla bastırmaya karar verdi. Sally Brent, <span class="t18">Banner’ın</span> en gurur duyduğu şöhretlerden biriydi. Tombulca, orta yaşlı bir kadındı. Yirmi birinci yüzyılda yer alacak bir defilenin mankeni gibi giyinir, oda hizmetçileri gibi yazı yazardı. <span class="t18">Banner</span> okurları arasında tiryakisi çoktu. Bu popülerliği onu aşırı güvenli davranmaya itmişti.</p>

  <p>Sally Brent, Bayan Wynand’la ilgili bir yazı hazırlamaya karar verdi. Tam onun tarzına uygun bir konuydu. Olay karşısında ziyan olup duruyordu. Wynand'ın çatı dairesine girmek için, istenmediği saraylara girmekte uyguladığı taktikleri kullandı. Wynand elemanı olarak, bütün bunlar bu gazetede öğretilmişti ona. İçeriye çarpıcı girişini yaptı. Siyah bir elbise giymiş, omzuna gerçek bir ayçiçeği takmıştı. Ayçiçeği onun kişisel süsüydü. Herkes de öğrenmişti bunu. Dominique'e soluk soluğa, "Bayan Wyııand," dedi. "Kocanızı aldatmanıza yardımcı olmak için geldim buraya."</p>

  <p>Sonra kendi yaramazlığına göz kırptı, açıkladı. "Sevgili Bay Wynand'ımız size haksızlık ediyor, hayatım. Sizi hakkınız olan şöhretten uzak tutuyor. Bunu neden yaptığını hiç anlayamıyorum. Ama ikimiz bir olunca, onun hakkından geliriz. İki kadın birleşince, erkeğin elinden ne gelir? O senin ne kadar zevkle okunacak bir konu olduğunun farkında değil. Sen bana anlatacaklarını anlat, ben yazayım. Öyle güzel bir yazı olacak ki, basmamak elinden gelmeyecek."</p>

  <p>Dominique evde yalnızdı. Sally Brent'in daha önce hiç görmediği bir ifadeyle gülümsedi. Daha önce görmediği için de, Sally Brent bu ifadeyi tarif edecek sıfatları bulamadı. Dominique ona anlatacaklarını anlattı. Tam Sally Brent'in istediği, hayalini kurduğu şeyleri söyledi ona.</p>

  <p>"Evet, tabii, kahvaltısını ben pişiriyorum," dedi Dominique.</p>

  <p class="p2"><span class="t1"> </span></p>

  <p>"Jambonlu yumurta en sevdiği yiyecektir. Basit jambonlu yumurta ... Ah, evet, Bayan Brent, çok mutluyum. Sabahlan gözlerimi açtığımda kendi kendime, bu doğra olamaz, diyorum. Dünyada her şeye sahip biri olan büyük Gail Wynand'ın karısı, ben olmuş olamam. Çünkü ben yıllardır ona âşıktım. Benim için bir rüyaydı o. Çok güzel, ama imkânsız bir rüya. Şimdi rüyalarım gerçekleşmiş gibi oldu ... Lütfen, Bayan Brent, benden şu mesajı tüm Amerika'ya gönderin: Sabır her zaman ödül getirir, aşk da her zaman ilk köşeyi dönünce oradadır. Bence bu çok güzel bir düşünce. Belki bana yardımcı olduğu gibi, başka kızlara da yardımcı olur ... Evet, hayattan tek istediğim Gail'i mutlu etmek; onun sevinçlerini, üzüntülerini paylaşmak, iyi bir eş ve iyi bir anne olmak."</p>

  <p>Alvah Scarret yazıyı okuduğunda öyle çok beğendi ki, tüm tedbir duygularını kaybetti. Sally Brent, "Bas gitsin, Alvah,” diye zorladı onu. "Bir prova kopyası bas, masasına bırak. Onaylayacaktır, bahse girerim." O akşam Sally Brent işinden kovuldu. Yüksek bir tazminat maddesi içeren anlaşması feshedildi, tazminatı da eline ödendi. Anlaşma süresinin bitmesine daha üç yıl vardı. Kendisine bir daha hiçbir nedenle <span class="t18">Banner</span> Binası'na girmemesi söylendi.</p>

  <p>Scarret panik içinde itiraz etti: "Gail, Sally'yi kovamazsın! Hele <span class="t18">Sally'."</span></p>

  <p>"Gazetemden istediğimi kovamadığım gün, ben bu gazeteyi de, koca binayı da kapatırım," dedi Wynand sakin bir sesle.</p>

  <p>"Ama okurları var! Okurlarını kaybederiz!"</p>

  <p>"Okurları cehennemin dibine."</p>

  <p>O akşam yemeğinde Wynand cebinden kıvrılmış kâğıdı çıkardı. Yazının prova kopyası. Tek kelime söylemeden onu Dominique'in yüzüne fırlattı. Kâğıt Dominique'in yanağına çarptı, yere düştü. Dominique eğilip aldı, açtı, ne olduğunu görünce yüksek sesle güldü.</p>

  <p>Sally Brent daha sonra Gail Wynand'ın aşk hayatı hakkında bir başka yazı yazdı. Neşeli, entelektüel bir havada, sosyoloji araştırması yapıyormuş gibi, hiçbir açık saçık derginin girişemeyeceği malzemeyi sunuyordu yazı. O da <span class="t18">Yeni Sınırlar</span> Dergisi'nde yayınlandı.</p>

  <p>Wynand, Dominique'e, özel olarak sipariş ettiği bir gerdanlığı sundu. Göze görünmeyen çerçeveler üzerine dizilmiş elmaslardan oluşuyordu. Elmaslar düzensiz bir desen içinde, seyrek olarak yayılmıştı. Bir avuç alınıp dikkatsizce saçılmış gibi. Onları birbirine tutturan, mikroskop altında yapılmış, hiç göze çarpmayan platin zincirlerdi. Wynand onu Dominique'in boynuna taktığında, gerdanlık rasgele düşmüş damlalara benzedi.</p>

  <p>Dominique aynanın önünde duruyordu. Sabahlığını geriye itip omuzlarını açtı, bu yağmur damlalarının teninde parıldamasına izin verdi ve konuştu:</p>

  <p>"Kocasının genç metresini öldüren Bronx'lu ev kadınının hikâyesi oldukça iğrençti, Gail. Ama bence daha da iğrenç bir şey var. Böyle şeyleri okumak isteyen insanların merakı. Ondan da kirlisi, o insanların merakından yararlananlar. Aslında bu gerdanlığı mümkün kılan, fotoğraflarda gördüğüm o eğri bacaklı, etli boyunlu, Bronx'lu kadın. Çok güzel bir gerdanlık. Takmaktan gurur duyacağım."</p>

  <p>Wynand gülümsedi. Gözlerine birdenbire gelen pırıltıda garip bir cesaret niteliği vardı.</p>

  <p>"Olaya bakmanın bir yönü o," dedi. "Bir de başka yönü var. Ben İkincisini düşünmekten hoşlanıyorum. Ben kendim, insan ruhunun en kötü artıklarını, bir de o ev kadınının olayını okumaktan hoşlananların zihnini alıyorum, ikisini birleştirip, senin omuzlarına bu gerdanlığı yapıyorum. Bu kadar büyük bir saflaştırmayı başarabildiğim için de kendimi simyager sayıyorum."</p>

  <p>Dominique onda hiçbir pişmanlık, hiçbir üzüntü, hiçbir güceniklik görmüyordu. Garipti Wynand'ın bakışları. Bu bakışı daha önce de fark etmişti. Basit bir tapınma bakışı. Dominique o zaman yepyeni bir şeyi daha anladı. Tapmanın öyle bir düzeyi vardı ki, tapanı da tapılacak düzeylere yükseltiyordu.</p>

  <p>Ertesi gece Wynand odaya girdiğinde, Dominique aynanın önünde oturmaktaydı. Wynand eğildi, dudaklarını onun ensesine dokundurdu. O anda; aynanın köşesine tutturulmuş küçük, dört köşe kâğıdı gördü. Dominique'in <span class="t18">Banner'daki</span> meslek hayatına son veren telgrafın, çözümlenmiş kopyasıydı: "KOV KAHPEYİ. GW"</p>

  <p>Wynand omuzlarını kaldırdı, onun arkasında dimdik durup sordu:</p>

  <p>"O sana nasıl geldi?"</p>

  <p>"Ellsworth Toohey verdi bana. Saklamaya değer buldum. Tabii bu kadar uygun düşeceği günün geleceğini de bilmiyordum."</p>

  <p>Wynand başını hafifçe eğerek karşılık verdi. Yazıyı kendisinin yazdığını kabul ediyordu, başka herhangi bir şeyi değil.</p>

  <p>Dominique ertesi sabah o kâğıdın yok olacağını sanıyordu. Ama Wynand elini sürmemişti. Dominique de kaldırmadı. Yazı o aynanın köşesinde öylece kaldı. Wynand onu kollarında tutarken, Dominique'in gözleri bazen o dört köşe kâğıda kayardı. Wynand'ın ne düşündüğünü anlayamazdı.</p>

  <p>Bahar geldiğinde Wynand, Yayıncılar Konvansiyonu'na katılabilmek için New York'dan bir hafta uzak kaldı. İlk ayrılışlarıydı. Dominique, Wynand'ı karşılamak üzere havaalanına gelerek onu şaşırttı. Neşeli ve anlayışlıydı. Davranışında Wynand'ın hiç umut edemeyeceği, bu nedenle güvenemeyeceği bir vaat var gibiydi. Ama tümüyle güvendiğini görüp bir daha şaştı.</p>

  <p>Çatı dairenin salonuna girip kanepeye kendini attığında, Dominique onun uzanmak istediğini anladı. Kendi evinin güvenliğine kavuşmanın tadını çıkaracaktı. Gözlerini gördü Dominique onun. Kendisine bakıyordu. Savunmasızdı. Dominique dimdik durdu, konuştu:</p>

  <p>"Giyinsen iyi olur, Gail. Bu gece tiyatroya gidiyoruz."</p>

  <p>Wynand doğrulup oturdu. Gülümsediğinde, alnındaki çapraz kabarıklıklar hemen göze çarpar hale geldi. Dominique ona karşı soğuk bir hayranlık duydu o anda. Kontrolü kusursuzdu. Bir tek alnındaki o kabarıklıklar hariç.</p>

  <p>"İyi," dedi Wynand. "Resmi kıyafet mi, normal mi?"</p>

  <p>"Normal. <span class="t18">Burnumun Kenan</span> oyununa biletlerim var. Çok zor bulabildim biletleri."</p>

  <p>Bu fazlaydı artık. Aralarında şu anda yer alan yarışmanın konusu olamayacak kadar saçmaydı. Wynand içtenlikle gülerek havayı bozdu. Tiksintisi yüzünden okunuyordu.</p>

  <p>"Ulu Tanrım, Dominique, o oyun olamaz!"</p>

  <p>"Ama Gail, kentin en gözde oyunu o. Senin kendi eleştirmenin Jules Fougler diyor ki, ... "Wynand gülmeyi kesmişti. Anlamıştı hemen. "Bu oyun çağımızın en büyük oyunuymuş. Ellsworth Toohey de yeni bir dünyadan gelen taptaze bir ses, diyor. Alvah Scarret oyunun mürekkeple değil, insan ruhunun sütüyle yazılmış olduğunu söylüyor. Sally Brent, sen onu kovmadan önce, oyunu seyrederken boğazında yumrular oluşa oluşa güldüğünü yazmıştı. <span class="t18">Banner'ın</span> öz evladı o oyun. Mutlaka görmek istersin diye düşünmüştüm."</p>

  <p>"Evet, tabii," dedi Wynand. Kalktı, giyinmeye gitti.</p>

  <p><span class="t18">Burnumun Kenar</span>ı, aylardır oynuyordu. Ellsworth Toohey köşesinde, oyunun adının biraz değiştirilmek zorunda kaldığını üzülerek açıklamıştı. Tiyatrolarımıza hâlâ egemen olan o kasıntı orta sınıf ilkelerine uyabilmek için. Bunu sanatçının özgürlüğüne acı bir müdahale sayıyordu. Toplumumuz özgür toplumdur safsatasını bir daha duymayalım, demişti. Aslında bu oyunun adı, halk dilinde yaygın olan bir sözün ta kendisiydi. Folklorun o cesur, basit zerafe tini taşıyordu.</p>

  <p>Wynand'la Dominique, dördüncü sıranın ortasında oturmaktaydılar. Birbirine bakmıyor, oyunu dinliyorlardı. Sahnede yer alan hareketler aslında kopuk, kaba olaylardı; ama altta yatan genel hava onları korkunçlaştırıyordu. Düşünülmüş sözler gibi söylenen şeyler, oyuncuların içine bir hastalık gibi sinmişti. Küstahça sırıtan dudaklarına, sinsi seslerine, düzensiz hareketlerine. Bu saçmalıklar hep birer vahiy gibi söyleniyor, öyle kabul edilmeleri bekleniyordu. Bunda hiçbir masumiyet havası yoktu. Yazar sanki kendi yazdığı oyunun kalitesizliğini biliyor, ama onu izleyicilere yüce bir şey gibi yutturmaya kalkıyor; böylelikle onların zihnindeki yücelik kavramını öldürmeye çalışıyordu. Doğrusu eleştirmenlerin dediğini de doğru çıkarmaktaydı. Halkı gerçekten güldürüyordu. Eğlenceliydi. Ayıp bir şaka gibiydi. Sahnede değil, izleyicilerin içinde oynanıyor gibiydi. Bir kaidenin üzerinden Tanrı çekilip alınmış, yerine eli kılıçlı şeytan yerine, kaldırım kenarında Coca Cola'sını içen bir serseri konmuş gibi.</p>

  <p>Seyirciler arasında sessizlik vardı. Şaşkın, tevazu dolu bir sessizlik. Biri gülünce herkes ona katılıyor, rahat ediyor, eğlenmekte olduklarını kendilerine kanıtlamış oluyorlardı. Jules Fougler hiç kimseyi etkilemeye çalışmamıştı. Yalnızca bir tek şeyi önceden açık seçik oraya koymuştu. Bu oyundan zevk alamayanlar, değersiz insanlar sayılıyordu. "Açıklama istemenin yararı yok," demişti Fougler. "Ya bu oyunu sevecek düzeydesinizdir, ya da değilsinizdir."</p>

  <p>Ara verildiğinde Wynand tombul bir kadının konuşmasını duydu. "Harika bir şey. Anlayamıyorum ama içimdeki bir duygu bunun çok önemli bir oyun olduğunu söylüyor. " Dominique, "Gitmek ister misin, Gail?" diye sordu. Wynand, "Hayır, sonuna kadar kalalım," dedi.</p>

  <p>Eve dönerken, arabada Wynand sessizdi. Evlerinin salonuna girdiklerinde Wynand öylece durdu. Ne söylense dinlemeye, kabul etmeye hazırdı. Dominique'in içinden bir an ona acımak geldi. Kendini bomboş ve çok yorgun hissediyordu. Onu incitmek istemiyordu. Onun yardımını istemek niyetindeydi.</p>

  <p>Sonra tiyatrodayken düşündüğü bir şey yine aklına geldi. Bu oyunu <span class="t18">Banner'ın</span> yarattığı bir şey olarak görmüştü. <span class="t18">Banner</span> getirmişti onu dünyaya. Beslemiş, bayraklaştırmış, zafere ulaştırmıştı. Stoddard Tapınağı'nın yıkımını da başlatıp bitiren yine <span class="t18">Banner'</span>dı. New York <span class="t18">Banner'ın 2</span> Kasım 1930 günkü sayısında, "Bir Küçük Ses" köşesinde Ellsworth Toohey'nin "Dinsizlik" başlıklı yazısı yayınlanmıştı. Alvah Scarret'in "Çocukluğumuzun Kiliseleri" dizisi de onu izlemişti. "Mutlu musun, Bay Süpermen?" ... Şu anda o yıkım, geçip gitmiş bir olay değildi. Aslında ölçüşemeyecek iki şey arasında, bir binayla bir oyun arasında karşılaştırma yapılıyor değildi. Bir kaza değildi bu. Kişiler önemli değildi. Ne Ike, ne Fougler, ne Toohey, ne kendisi ... ne de Roark. Bu çağı olmayan bir savaştı. İki soyut kavramın savaşı. Bu oyunu mümkün kılan güçlere karşı, o binayı yaratan şey. İki güç, birdenbire en basit biçimde Dominique'in zihninde netleşti. Dünyanın başlangıcından beri bir biriyle boğuşmuş iki güç ... ve her din farkındaydı bu güçlerin. Her zaman bir Tanrı, bir de şeytan vardı. İnsanlar şeytanın biçimi konusunda yanılmışlardı, o kadar. Tek başına, iriyarı bir şey değildi şeytan. Kalabalıktı, sümüklüydü, ufacıktı. <span class="t18">Banner,</span> Stoddard Tapınağı'nı, bu oyuna yer açmak için yıkmıştı. Başka bir şey yapamazdı. Orta seçenek yoktu. Kurtuluş yok, tarafsızlık yoktu. Ya biri, ya da öbürüydü. Hep öyle olmuştu. Bu savaşın pek çok simgeleri vardı, ama adı ve ifadesi yoktu. Dominique için için, Roark, diye çığlık atmakta olduğunu fark eti. Roark ... Roark ... Roark ...</p>

  <p>"Dominique, ne oldu?"</p>

  <p>Wynand'ın sesini duydu. Yumuşak ve kaygılı bir ses. Oysa kendisi kaygılarını belli etmemişti asla. O sesi kendi yüzünün bir yansıması olarak kabul etti. Yüzünde ne gördüyse, o sesle konuşuyordu Wynand.</p>

  <p>Doıuinique dikleşti. Kendinden emin oldu. İçi sessizleşti.</p>

  <p>"Seni düşünüyorum, Gail," dedi.</p>

  <p>Wynand bekledi.</p>

  <p>"Evet, Gail? Katıksız yücelik için katıksız ihtiras mı?" Sonra güldü, kollarını az önce sahnede gördüğü oyuncular gibi şapşal şapşal salladı. "Gail, sende George Washington fotoğraflı iki sentlik pul var mı? ... Kaç yaşındasın, Gail? Ne kadar çok çalıştın? Hayatının yarısı bitmiş, ama ödülünü de bu gece gördün. Sana tacını sunan başarı. Tabii hiç kimse en yüce ideallerine erişemez. Büyük çabalar gösterir, çok çalışırsan, bir gün bu oyunun düzeyine varabilirsin!"</p>

  <p>Wynand sessiz duruyor, dinliyor, kabulleniyordu.</p>

  <p>"Bence bu oyunun tekstinden bir kopya al, aşağıdaki galerinin orta yerine koy. Yatının da adını değiştirip <span class="t18">Burnumun Kenan</span> yapabilirsin. Hatta beni de ..."</p>

  <p>"Sus."</p>

  <p>"Oyunun kadrosuna sokar, Mary rolünü her akşam bana oynatabilirsin. Evsiz barksız sıçanı yanına alan Mary ..."</p>

  <p>"Dominiqııe, sus."</p>

  <p>"Konuş öyleyse. Konuştuğunu duymak istiyorum."</p>

  <p>"Hiç kimseye haklı olduğumu kanıtlamaya kalkmadım."</p>

  <p class="p2"><span class="t1"> </span></p>

  <p>"Öğün o zaman. 0 da aynı işi görür."</p>

  <p>"Mutlaka duymak istiyorsan, içim bulandı o oyundan. Sen önceden bilmiştin. Bronx'daki ev kadınından çok daha beter."</p>

  <p>"Hem de çok."</p>

  <p>"Ama daha kötüsü yine de var. Büyük bir oyun yazıp onu bu geceki seyircilere, gülsünler diye sunmak. Bu gece orada eğlenirken gördüğün insanların, kendisini ezip yok etmesine izin vermek."</p>

  <p>Bu sözdeki herhangi bir şeyin Dominique'e ulaştığını Wynand da fark etti. Aldığı tepkinin şaşkınlıktan mı, öfkeden mi kaynaklandığım bilmiyordu. Onun bu kelimeleri ne kadar iyi tanıdığını da bilmiyordu. Devam etti:</p>

  <p>"İçimi bulandırdı. Ama <span class="t18">Banner'ın</span> yaptığı daha pek çok şey de aynı etkiyi yapmıştı. Bu geceki daha kötüydü, çünkü bunun bir özelliği, her zamankinden ileri gidiyordu. Özel bir kötülük türü. Ama eğer bu oyun budalalar arasında popüler olacaksa, <span class="t18">Banner'ın</span> normal alanına girer demektir. <span class="t18">Banner</span> zaten budalalar için yaratılmıştır. Başka neyi kabulleneyim istiyorsun?"</p>

  <p>"Bu gece ne hissettiğini."</p>

  <p>"Küçük bir cehennem. Çünkü sen yanımda oturuyordun. İstediğin oydu, değil mi? Bana çelişkiyi hissettirmek. Ama yine yanlış hesapladın. Ben sahneye baktığımda, insanlar böyledir, ruhları böyledir, diye düşündüm. Ama ben seni bulmuş, sana sahip olmuştum. O çelişki, duyduğum acıya değerdi. Acı çektim bu akşam, o doğru, ama o acı ancak bir noktaya kadar indi, sonra da ..."</p>

  <p>"Suus!" diye bağırdı Dominique. "Sus, lanet olsun!"</p>

  <p>Bir an öyle durdular. İkisi de şaşırmıştı. İlk hareket eden Wynand oldu. Dominique'in yardıma ihtiyacı olduğunu biliyordu. Yaklaşıp onu omuzlarından tuttu. Dominique silkinip kendini kurtardı, uzaklaşıp pencerede durdu. Kente bakıyordu. Aşağıda siyahlıklar ve ateşler arasına yayılmış büyük binalara.</p>

  <p>Bir süre sonra, tonsuz bir sesle konuştu:</p>

  <p>"Özür dilerim, Gail."</p>

  <p>O cevap vermedi</p>

  <p>"Sana o sözleri söylemeye hakkım yoktu."</p>

  <p>Dominique dönmemişti. Kollarını kaldırmış, pencerenin çerçevesine tutunmuştu. "Ödeştik, Gail. Belki daha iyi hissetmeni sağlar. İlk çöken ben oldum."</p>

  <p>"Ben seninle ödeşmek istemiyorum." Alçak sesle konuşuyordu. "Dominique, ne oldu?"</p>

  <p>"Hiçbir şey."</p>

  <p>"Ne hatırlattı sana? Önemli olan benim ne söylediğim değildi.</p>

  <p class="p2"><span class="t1"> </span></p>

  <p>Başka bir şey var. O kelimelerin senin için anlamı neydi?"</p>

  <p>"Hiçbir şey."</p>

  <p>"Belli bir noktaya kadar inebilen acı. O cümleydi. Neden?" Dominique kente bakıyordu. Uzaktan Cord Binası'nın kulesini görebilmekteydi. "Dominique, senin nelere dayanabildiğini görmüşümdür ben. Böyle etkilendiğine göre çok korkunç bir şey olmalı. Bilmek zorundayım. İmkânsız diye bir şey yoktur. Sana mücadelende yardımcı olabilirim. Ne olursa olsun." Dominique cevap vermedi. "Tiyatrodayken de önemli olan, o saçma oyun değildi. Bu gecenin başka bir anlamı vardı senin için. Sonra burada da aynı şey oldu. Nedir o?"</p>

  <p>"Gail," dedi Dominique yumuşak bir sesle. "Beni bağışlayacak mısın?"</p>

  <p>Wynand o saniyenin geçmesine izin verdi. Kendini buna hazırlamamıştı.</p>

  <p>"Seni neden ötürü bağışlayayım?"</p>

  <p>"Her şeyden. Bu geceden."</p>

  <p>"O sana ait bir imtiyazdı. Benimle bu şartla evlendin. <span class="t18">Banner'</span>ı ödetecektin bana."</p>

  <p>"Ödetmek istemiyorum."</p>

  <p>"Neden artık istemiyorsun?"</p>

  <p>"Ödenemez çünkü."</p>

  <p>Sessizliğin içinde, onun odada dolaşan ayak seslerini duydu.</p>

  <p>”Dominique. Neydi o?"</p>

  <p>"Belli bir noktaya kadar inebilen acı mı? Hiçbir şey. Ama senin o sözü söylemeye hakkın yoktu. Hakkı olanlar, o hakkın bedelini öder. Senin göze alamayacağın bir fiyat. Ama artık önemi yok. İstiyorsan söyle. Zaten benim de hakkım yok onu söylemeye."</p>

  <p>"Hepsi bu kadar değildi."</p>

  <p>"Seninle çok ortak yanımız olduğuna inanıyorum. Bir yerlerde ikimiz de aynı ihaneti ettik. Yo, o kötü bir kelime .... Evet, sanırım doğra kelime. Demek istediğimi anlatan tek kelime o."</p>

  <p>"Dominique, böyle hissediyor olamazsın." Sesi garipti. Dominique ona döndü.</p>

  <p>"Neden?"</p>

  <p>"Çünkü onu ben hissettim bu gece. İhanet."</p>

  <p>"Kime karşı?"</p>

  <p>"Bilmiyorum. Dindar olsam, Tanrıya derdim. Ama dindar değilim."</p>

  <p>"Ben de onu demek istemiştim, Gail."</p>

  <p>"Sen neden hissedesin? <span class="t18">Banner</span> senin bebeğin değil ki!"</p>

  <p class="p2"><span class="t1"> </span></p>

  <p>"Aynı suçun başka biçimleri de vardır."</p>

  <p>Wynand odanın karşısından gelip onu kollarına aldı.</p>

  <p>"Kullandığın kelimelerin anlamını bilmiyorsun," dedi. "Çok ortak yönümüz var, ama o değil. Bana tükürmeye devam etmeni, günahlarımı paylaşmana tercih ederim."</p>

  <p>Dominique elini onun yanağına dayadı. Parmağı şakağındaydı.</p>

  <p>Wynand sordu:</p>

  <p>"Bana söyleyecek misin şimdi... ne olduğunu?"</p>

  <p>"Hiçbir şey. Taşıyabileceğimden fazlasını yüklendim. Sen yorgunsun, Gail. Yukarıya çıksana. Beni bir süre bırak burada. Kente bakmak istiyorum. Sonra yanına gelirim, iyileşmiş olurum."</p>

  <p class="p37"><span class="t28"> </span></p>
</body>
</html>
