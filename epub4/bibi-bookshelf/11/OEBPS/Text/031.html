<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.9" name="Generator" />
  <link href="../Styles/style.css" rel="stylesheet" type="text/css" />

  <title>7</title>
</head>

<body>
  <h2>7</h2>

  <p>"Öylece ayakta duracak, Bay Enright'la Bay Roark'un bencilliğinin temsilcisi olacak. Bir yanında eskimiş, kahverengi taş evler; öbür yanında gazhanenin depoları. Bu da rastlantı değil belki... Kaderin takdiri. Başka hiçbir çevre, bu binanın temelden gelen küstahlığını bu kadar güzel vurgulayamazdı. Bu bina kentteki bütün diğer yapılarla ve onları yapmış olan insanlarla alay edercesine yükselecek. Bizim yapılarımız anlamsız ve sahte. Bu bina onları daha da çok anlamsız ve sahte gösterecek. Ama bu çelişki de onun avantajına olmayacak. Bu çelişkiyi yaratmakla o da kendini büyük bir yetersizliğin parçası haline getirmiş olacak. Bir domuz ahırına bir tutam güneş ışığı düşerse bize oradaki pisliği gösteren o ışıktır, suçlu olan da o ışıktır. Bizim yapılarımızın karanlığa gömülme, çekingenlik gösterme gibi büyük bir avantajı vardır. Ayrıca, onlar bize uygundur. Enright Evi ise parlak ve cesur. Kadınların boyunlarına sardığı tüylü atkılar da öyledir. Dikkati çekecektir, o doğru ... ama ancak Bay Roark'un kibirinin çekingenlikten ne kadar yoksun olduğuna çekecektir. Bu bina yükseldiğinde, kentimizin yüzeyinde bir yara gibi duracaktır. Yaralar da renklidir."</p>

  <p>Bu yazı, Dominique Francon'un yazdığı "Eviniz" köşesinde, Kiki Holcombe'un partisinden bir hafta sonra çıktı.</p>

  <p>Yazının yayımlandığı sabah Ellsworth Toohey, Dominique'in odasına geldi. Elinde o sabahki <span class="t18">Banner</span> vardı. Dominique'in yazısını kıvırmış, ona gösteriyordu. Sessizce durdu, minik ayakları üzerinde biraz sallandı. Gözlerindeki ifadenin kulakla işitilmesi gerekiyormuş gibi bir hali vardı. Görsel bir kahkahaydı gözlerindeki. Dudaklarıysa çok ciddi, çok masumdu.</p>

  <p>"Evet?" diye sordu Dominique.</p>

  <p>"Roark'u o partiden önce nerede görmüştün?"</p>

  <p>Dominique ona sessizce baktı. Tek kolunu koltuğunun arkasından sallandırmış, kurşunkalemini iki parmağı arasında tutuyordu. Gülümsüyor gibiydi.</p>

  <p>"Bay Roark'u o partiden önce hiç görmedim," dedi.</p>

  <p>"Yanılmışım. Merak ediyordum da ..." Elindeki gazeteyi hışırdattı. " Bir duygu değişimi."</p>

  <p>"Ha, o mu? Eh, adamı gördüğümde hoşlanmamıştım ... yani partide."</p>

  <p>"Fark etmiştim."</p>

  <p>"Otur, Ellsworth. Ayakta olduğun zaman en iyi halinde görünmüyorsun.</p>

  <p>"Rahatsız etmiyorum ya? Meşgul müydün?"</p>

  <p>"O kadar da değil."</p>

  <p>Toohey onun masasının köşesine oturdu. Düşünceli bir tavırla gazeteyi dizine vurup duruyordu.</p>

  <p>"Biliyor musun, Dominique," dedi. "İyi yapamamışsın. Hiç iyi yapamamışsın."</p>

  <p>"Neden?"</p>

  <p>"Satırlar arasında ne anlamlar çıkıyor, göremiyor musun? Tabii çoğu kişi bunun farkına varmaz. Ama o varır. Ben de varıyorum."</p>

  <p>"Yazı onun için de yazılmadı, senin için de."</p>

  <p>"Başkaları için mi?"</p>

  <p>"Başkaları için."</p>

  <p>"O zaman bu ona da, bana da, büyük bir kalleşlik."</p>

  <p>"Gördün mü işte? Bence iyi yapabilmişim."</p>

  <p>"Eh, herkes kendi yöntemlerini kullanır."</p>

  <p>"Sen ne yazacaksın o konuda?"</p>

  <p>"Ne konuda?"</p>

  <p>"Enright Evi hakkında."</p>

  <p>"Hiçbir şey."</p>

  <p>"Hiçbir şey mi?"</p>

  <p>"Hiçbir şey."</p>

  <p>Gazeteyi masaya fırlattı. Hiç kıpırdamamış, onu bileğinin bir hareketiyle atmıştı.</p>

  <p>"Hazır mimarlıktan konuşurken, Dominique; sen neden Cosmo Slotnick Binası hakkında hiçbir şey yazmadın?"</p>

  <p>"Yazılmaya layık mı?"</p>

  <p>"Kesinlikle. Yazı yazman bazı insanların çok canını sıkacak."</p>

  <p>"O insanların canını sıkmaya değer mi?"</p>

  <p>"Öyle görünüyor."</p>

  <p>"Hangi insanlar bunlar?"</p>

  <p>"Ne bileyim! Yazdıklarımızı kimlerin okuduğunu bilemeyiz ki! İşi bu kadar ilginç kılan da o. Ömrümüzde görmediğimiz, iki kelime konuşmadığımız, hiçbir zaman da konuşamayacağımız insanlar. Hepsi bu gazeteyi alıyor, bizim cevaplarımızı okuyor. Tabii biz bir cevap vermek istemişsek. Bence Cosmo-Slotnick Binası hakkında söyleyecek bir iki güzel şey bulsan iyi olur."</p>

  <p>"Peter Keating'i pek seviyor gibisin."</p>

  <p>"Ben mi? Ben Peter'ı çok severim. Sen de seveceksin ... sonunda. Daha iyi tanıyınca. Peter'ı tanımak yararlıdır. Bu ara biraz vakit ayır da, sana hayatının hikâyesini anlatsın. Pek çok ilginç şey öğrenirsin."</p>

  <p>^"Örneğin?"</p>

  <p>"Örneğin, Stanton'a gittiğini biliyor muydun?"</p>

  <p>"Biliyordum."</p>

  <p>"Bunu ilginç bulmuyor musun? Ben buluyorum. Stanton harika bir yerdir. Gotik Mimari'nin dikkate değer bir örneği. Kilisesindeki renkli camlı pencereler, bu ülkedeki en iyi örneklerden biridir. Sonra onca genç öğrenciyi düşün. Hepsi farklı. Kimi onur dereceleriyle mezun oluyor, kimi de okuldan kovuluyor."</p>

  <p>"Ne olmuş?"</p>

  <p>"Peter Keating'in Howard Roark'la eski arkadaş olduğunu biliyor muydun?"</p>

  <p>"Hayır. Öyle miymiş?"</p>

  <p>"Öyle."</p>

  <p>"Peter Keating herkesle eski arkadaş."</p>

  <p>"O doğru. Müthiş bir çocuk. Ama bu farklı. Roark'un Stanton'a gittiğini bilmiyor muydun?"</p>

  <p>"Hayır."</p>

  <p>"Bay Roark hakkında pek fazla şey bilmiyor gibisin."</p>

  <p>"Bay Roark hakkında hiçbir şey bilmiyorum. Zaten Bay Roark'u konuşmuyorduk."</p>

  <p>"Konuşmuyor muyduk? Yo, tabii, biz Peter Keating'i konuşuyorduk. Bak, insan söyleyeceği şeyi en iyi, çelişkilerle, karşılaştırmalarla anlatabiliyor. Senin de bugünkü şirin yazında yaptığın gibi. Peter'in değerini hakkıyla anlayabilmek için biz de bir karşılaştırma yapalım. İki paralel çizgi alalım. Ben Euclid'le aynı fikirdeyimdir. Paralel çizgilerin hiç kesişmeyeceğine inanırım. Evet, ikisi de Stanton'a gitmiş. Peter'in annesi bir tür pansiyon işletiyormuş, Roark da üç yıl onların evinde kalmış. Bunun aslında önemi yok; ama çelişkiyi biraz daha vurguluyor, daha kişiselleştiriyor. Sonradan tabii. Peter yüksek onur dereceleriyle mezun olmuş. Sınıfının birincisiymiş. Roark ise okuldan atılmış. Öyle bakma bana. Neden atıldığını ben anlatmak zorunda değilim, ikimiz de anlıyoruz nasılsa. Peter babanın yanında çalışmaya başlamış, sonunda şirketin ortağı olmuş. Roark da babanın yanında çalışmış, ama işten kovulmuş. Evet, öyle. Ne komik, değil mi? Senin hiçbir yardımın olmadan kovulmuş! Cosmo-Slotnick Binası gibi bir eserin üzerinde Peter'in imzası var. Roark'un da Connecticut'ta sosisli sandviç satan bir dükkânda imzası var. Peter hayranlarına imzalar veriyor, Roark'u ise banyo malzemesi üreticilerinin bile hepsi tanımıyor. Şimdi Roark'un eline bir apartman yapma fırsatı geçiyor. Bu bina onun tek oğlu gibi. Oysa Peter, Enright Evi'ni alsa, farkına bile varmazdı. Öyle işleri her gün alıyor. Şimdi bence Roark, Peter'in yaptığı işleri pek beğenmiyor. Hiçbir zaman beğenmemiş, hiçbir zaman da beğenmeyecek. Ne olursa olsun. Bunu bir adım daha ileri götürürsek, hiç kimse yenilmekten hoşlanmaz. Ama her zaman "sıradan"lığın örneği saydığı birine yenik düşmek, o sıradan kişiyle yanyana başladıktan sonra onun füze gibi yükselişini seyretmek; bu arada kendisinin tüm mücadelesine karşın habire tekme yiyip durduğunu görmek, uğruna hayatını verebileceği işleri o sıradan kişinin birer birer elinden çekip aldığını görmek; o sıradan kişiye tapıldığını seyretmek, kaybetmek, feda edilmek, görmezden gelinmek, yenilmek ... hem de bir başka dehaya değil, bir Tanrıya değil, Peter Keating'e yenilmek ... Evet, sevgili amatör kardeşim, sence İspanyol Engizisyonu buna denk bir işkence türü bulabilmiş midir?"</p>

  <p>"Eilsworth!" diye haykırdı Dominique. "Defol buradan!"</p>

  <p>Ayağa fırlamıştı. Bir an dik durdu, sonra eğildi, iki avucunu masaya dayadı. Dümdüz saçları alnından önüne sallanıyor, yüzünü saklıyordu.</p>

  <p>Toohey tatlı bir sesle, "Ama Dominique,” dedi. "Ben sana Peter Keating'in neden ilginç bir insan olduğunu anlatıyordum."</p>

  <p>Dominique'in saçları bir anda arkaya uçtu, yüzü yükseldi. Sonra Dominique kendini koltuğuna atıp Ellsworth'a baktı. Dudakları gevşek duruyordu. Pek çirkindi.</p>

  <p>"Dominique," dedi Toohey yavaşça. "Çok açık veriyorsun. Gereğinden fazla."</p>

  <p>"Defol buradan."</p>

  <p>"Eh, sana beni azımsıyorsun demiştim. Bir dahaki sefere yardıma ihtiyacın olunca beni çağır."</p>

  <p>Kapıdan çıkarken durup döndü, ekledi:</p>

  <p>"Tabii ben aslında Peter Keating'in en büyük mimarımız olduğu kanısındayım."</p>

  <p>O akşam Dominique eve döndüğünde telefon çaldı.</p>

  <p>"Dominique, tatlım," diye yutkundu telefondaki ses. Çok heyecanlıydı. "Bütün o söylediklerinde gerçekten ciddi misin?"</p>

  <p>"Kiminle görüşüyorum?"</p>

  <p>"Joel Sutton. Ben ..."</p>

  <p>"Merhaba, Joel. Hangi konuda ciddi miyim?"</p>

  <p>"Merhaba, tatlım, nasılsın? Sevgili baban nasıl? Benim dediğim,</p>

  <p class="p2"><span class="t1"> </span></p>

  <p>Enright Evi'yle ve o Roark denilen adamla ilgili söylediklerin. Yani bugünkü sütununda yazdıkların. Benim bir hayli canım sıkıldı, bir hayli. Yaptıracağım binayı biliyorsun, değil mi? Başlamaya hazırız. Öyle de çok para tutuyor ki! Kararımı verirken dikkatli davrandığımı sanıyordum, ama en çok sana güvenirim. Her zaman güvenmişimdir sana. Akıllı çocuksun sen. Çok akıllı. Wynand gibi birinin yanında çalıştığına göre, herhalde konunu iyi biliyorsun. Wynand binalardan iyi anlar. Adam gazetelerden kazandığı paralardan daha çoğunu binalardan kazanıyor. Bu pek bilinmiyor ama ben biliyorum. Sen de onun yanında çalışıyorsun. Şimdi kafam karıştı. Ne düşüneceğimi bilemiyorum. Çünkü ... bak, ben kararımı vermiştim, evet. Kesinlikle vermiştim ... hemen hemen. İşi bu Roark denilen adama verecektim. Hatta kendisine de söyledim. Yarın öğleden sonra anlaşmayı imzalamaya gelecek. Oysa şimdi ... sence gerçekten benim bina, tüylü atkılara mı benzeyecek?"</p>

  <p>"Dinle Joel," derken Dominique'in dişleri sıkıydı. "Yarın öğlen benimle yemek yer misin?"</p>

  <p>Joel Sutton'la kibar bir otelin geniş yemek salonunda buluştu. Beyaz masalarda tek başına yemek yiyen birkaç müşteri daha vardı. Her müşteri göze çarpıyor, aradaki boş masalar da onları birbirinden uzak tutmaya yarıyordu. Joel Sutton keyifle gülümsedi. Ömründe Dominique kadar çekici bir kadına kavalyelik yapmamıştı.</p>

  <p>Dominique masanın karşısından ona doğru eğilip kararlı bir sesle, hiç gülümsemeden konuştu. "Biliyorsun, Joel, Roark'u seçmen çok parlak bir fikir."</p>

  <p>"Ya, öyle mi düşünüyorsun?"</p>

  <p>"Öyle düşünüyorum. Binan çok güzel olacak. Bir milli marş kadar güzel. Baktıkça soluğunu kesecek bir bina olacak. Ama kiracılarının da yolunu kesecek. Yüz yıl sonra, adın tarih kitaplarına geçecek. Mezarın da Potter Tarlası'nda olacak."</p>

  <p>"Ulu Tanrım, Dominique, neden söz ediyorsun sen?"</p>

  <p>"Yapacağın binadan. Roark'un senin için çizeceği binadan. Harika bir bina olacak, Joel."</p>

  <p>"Yani, iyi mi?"</p>

  <p>"İyi demiyorum. Harika diyorum."</p>

  <p>"Aynı şey değil."</p>

  <p>"Hayır, Joel, aynı şey değil."</p>

  <p>"Ben bu 'harika' lafından hoşlanmadım."</p>

  <p>"Yo. Hoşlanmadın. Zaten hoşlanacağını sanmamıştım. O zaman Roark'la işin ne? Sen hiç kimseyi şoka sürüklemeyecek bir bina istiyorsun. Halka uygun, rahat, güvenli, annenin yahni kokan evi gibi bir ev olsun istiyorsun. Herkesin seveceği bir yer istiyorsun. Herkesin. Kahraman olmak çok rahatsız edici şeydir, Joel. Sen de ona hiç uygun değilsin."</p>

  <p>"Eh, tabii, insanların hoşlanacağı bir bina istiyorum. Yoksa binayı ne diye dikiyorum sanıyorsun, sağlığıma yarasın diye mi?"</p>

  <p>"Hayır Joel. Ruhuna yarasın diye de değil."</p>

  <p>"Yani, Roark'da iş yok mu?"</p>

  <p>Dominique dikleşip kazık gibi oturdu. Tüm kasları bir acıya karşı gerilmişti sanki. Ama gözleri ağır, yarı kapalı gözlerdi. Sanki bir el uzanmış, vücudunu okşuyordu.</p>

  <p>"Etrafta onun yaptığı çok sayıda bina görüyor musun? Ona iş veren çok sayıda insan görüyor musun? New York kentinde altı milyon insan var. Altı milyon insan yanılıyor olamaz. Olabilir mi?"</p>

  <p>"Tabii ki hayır."</p>

  <p>"Tabii."</p>

  <p>"Ama ben sanmıştım ki Enright..."</p>

  <p>"Sen Enright değilsin, Joel. Bir kere, o senin kadar sık gülümsemiyor. Sonra ... Enright zaten benim fikrimi sormazdı. Sen sordun. Seni bu yüzden seviyorum."</p>

  <p>"Beni gerçekten seviyor musun, Dominique?"</p>

  <p>"En sevdiğim insanlardan biri olduğunu bilmiyor muydun?"</p>

  <p>"Ben ... sana her zaman güvendim. Senin sözüne her zaman inanırım. Şimdi ne yapmam gerek sence?"</p>

  <p>"Basit. Sen paranın satın alabileceği en iyi şeyi istiyorsun. Paranın satın alabileceği şeyler arasından. İstediğin bina, nasıl olmayı hak ediyorsa öyle olacak. Başka insanların da iş verdiği bir mimar istiyorsun. Onlara kendinin de onlar gibi olduğunu gösterebilmek için."</p>

  <p>"Doğru. Tamam ... Bak, Dominique, yemeğine elini bile sürmedin."</p>

  <p>"Aç değilim."</p>

  <p>"Peki, hangi mimarı önerirsin?"</p>

  <p>"Düşün, Joel. Herkesin durmadan adından söz ettiği kim var? İşlerin en iyileri kime gidiyor? Kendine ve müşterilerine en çok para kazandıran kim? Hem genç, hem ünlü, hem güvenli, hem popüler olan kim var?"</p>

  <p>"Şey, herhalde ... Peter Keating galiba."</p>

  <p>"Evet, Joel. Peter Keating."</p>

  <p>"Üzgünüm, Bay Roark. Çok üzgünüm, inanın bana. Ama ne de olsa, ben sağlığıma yarasın diye çalışıyor değilim, ruhuma yarasın diye de. Yani ... eminim durumumu anlıyorsunuzdur. Size karşı hiçbir itirazım yok aslında. Tam tersine, bence büyük bir mimarsınız. Bakın, mesele de orada zaten. Büyüklük iyidir hoştur, ama pratik değildir. Mesele o. Bay Roark, siz de kabul edersiniz ki Bay Keating'in şöhreti çok daha yaygın ve onun binaları, sizin ulaşamadığınız bir popülerliğe ulaşıyor."</p>

  <p>Roark'un itiraz etmemesi Bay Sutton'ın canını sıkıyordu. Keşke tartışsa, diyordu içinden. O zaman Dominique'in birkaç saat önce kendisine öğrettiği nedenleri sayıp dökebilirdi. Ama Roark hiçbir şey söylemiyordu. Kararı duyunca yalnızca başını eğmekle yetinmişti. Bay Sutton, kararını haklı gösteren o nedenleri saymaya can atıyordu. Ama zaten durumu kabullenmiş gibi görünen birini ikna etmeye çalışmak da neye yarardı? Oysa Bay Sutton insanları çok seven biriydi. Kimseyi incitmek istemiyordu.</p>

  <p>"Aslına bakarsanız, Bay Roark, ben bu karan tek başıma vermedim. Ben sizi istiyordum. Size karar vermiştim. Gerçekten. Ama görüşlerine çok saygı duyduğum Bayan Dominique Francon, sizin bu işe uygun olmadığınız konusunda beni ikna etti. Üstelik bunu size söylememe izin verecek kadar da cömert davrandı."</p>

  <p>Roark'un birden başını kaldırıp yüzüne baktığını gördü. Sonra Roark'un yanaklarındaki oyuklar kıvrıldı, sanki içeriye doğru çekildi, ağzı açıldı. Gülüyordu. Ses çıkarmıyor, ama gülüyordu. Yalnızca içine çektiği soluğun sesi duyulmuştu.</p>

  <p>"Neye gülüyorsunuz, Bay Roark?"</p>

  <p>"Demek Bayan Francon bunu bana söylemenizi istedi, öyle mi?"</p>

  <p>"İstedi demedim. Neden istesin? Yalnızca, istersem söyleyebileceğimi belirtti."</p>

  <p>"Evet, tabii."</p>

  <p>"Bu da onun dürüstlüğünü gösterir. Açıkça savunabileceği sağlam fikirlere sahip olduğunu gösterir."</p>

  <p>"Evet."</p>

  <p>"Ne oluyor o halde?"</p>

  <p>"Hiçbir şey, Bay Sutton."</p>

  <p>"Bakın, böyle gülmek ayıp bir şey."</p>

  <p>"Evet."</p>

  <p>Odası yarı karanlıktı. Heller'ın evinin bir resmi, çerçevelenmemiş olarak bomboş duvara tutturulmuştu. O resim, odayı olduğundan daha boş, duvarı olduğundan daha uzun gösteriyordu. Kendisi dakikaların geçtiğini hissetmiyor, zamanı bir tek somut varlık olarak algılıyor, dakikaların odanın içindeki varlığını sezebiliyordu. Kendi vücudunun kıpırdamayan gerçeği dışında tüm anlamlardan arınmış bir zamanı.</p>

  <p>Kapının vurulduğunu duyduğunda, yerinden kalkmadan, "Girin," diye seslendi.</p>

  <p>Dominique içeriye girdi. Sanki bu odaya daha önce de girmiş gibi bir hali vardı. kalın kumaştan siyah bir tayyör giymişti. Çocuk giysisi gibi basit bir şey. Onu bir süs olarak değil, bir koruma olarak giydiği belliydi. Tayyörün erkeksi yakasını ensesine kaldırmıştı. Yakanın uçları yanaklarına değiyordu. Şapkası da yüzünün yarısını saklamaktaydı. Roark oturduğu yerden ona baktı. Dominique onun yüzündeki o alaycı gülümsemeyi aradı, ama o gülümseme gelmedi. Odanın kendisinde vardı gülümseme. Dominique'in orada duruşunda. Şapkasını çıkardı. Odaya giren erkeklerin yaptığı gibi, kenarından tutup kaldırdı, parmak uçlarıyla tutarak kolunu indirdi, yanında salladı. Yüzü ciddi ve soğuktu ama açık renk, düz saçları, onu savunmasız ve mütevazı gösteriyordu.</p>

  <p>"Beni gördüğüne şaşırmadın," dedi.</p>

  <p>"Bu gece seni bekliyordum."</p>

  <p>Dominique elini kaldırdı, dirseğini hafif kıvırıp şapkayı bir masaya fırlattı. Şapkanın uzun bir mesafe boyunca uçuşu, bileğinin o hareketindeki gücü gösteriyordu.</p>

  <p>Roark, "Ne istiyorsun?" diye sordu.</p>

  <p>Dominique cevap verdi. "Ne istediğimi biliyorsun." Sesi ağır ve yamyassıydı.</p>

  <p>"Evet. Ama senden duymak istiyorum. Hepsini."</p>

  <p>"Nasıl istersen." Sesi işlevseldi. Bir emre metalik bir dikkatle uyuyordu. "Seninle yatmak istiyorum. Şimdi, bu gece ve beni çağırmak isteyeceğin herhangi bir zamanda. Çıplak vücudunu istiyorum, tenini, ağzını, ellerini istiyorum. Seni istiyorum ... Böyle isterik arzularla değil, soğuk ve bilinçli olarak. Gururdan ve pişmanlıklardan yoksun olarak. Seni istiyorum. Pazarlıkta kullanabileceğim, beni bölecek bir özsaygım yok. Seni istiyorum. Bir hayvan gibi istiyorum seni. Çite çıkmış kedi gibi. Bir orospu gibi."</p>

  <p>Tekdüze, dengeli bir sesle konuşuyordu. Sanki inanç vaazı veriyordu. Hareketsiz durmuştu. Topuksuz pabuçlu ayakları ayrık basıyordu. Omuzlarını geriye atmış, kollarını iki yanına sallandırmıştı. Kişiliğinin dışında gibi bir hali vardı. Ağzından çıkan sözler onu etkilemiyormuş gibi. Çok genç bir delikanlıymış gibi.</p>

  <p>"Senden nefret ettiğimi biliyorsun, Roark. Senin ne olduğundan, benim seni isteyişimden, istemek zorunda kalışımdan nefret ediyorum. Seninle savaşacağım ve seni mahvedeceğim. Bunu da sana, yalvaran bir hayvan olduğumu söylermiş gibi, sakin sakin söylüyorum. Mahvolmaman için dua edeceğim. Onu da söyleyebilirim ... Hiçbir şeye inanmadığım halde, dua edecek bir şeyim olmadığı halde. Attığın her adımı tıkamak için savaşacağım. İstediğin her fırsatı elinden almaya çalışacağım. Seni incitebilecek tek şeyi kullanarak inciteceğim seni. İşini. Aç kalman için savaşacağım. Bugün yaptım bunu sana. O yüzden bu gece seninle yatacağım."</p>

  <p>Roark koltuğuna gömülmüş, oturuyordu. Gevşek vücudu, uzanmış gibiydi. Hareketsizliği yavaş yavaş, yaklaşan hareketin şiddetiyle dolmaya başlıyordu.</p>

  <p>"Bugün incittim seni. Yine yapacağım. Ne zaman seni yenersem, sana geleceğim. Seni incittiğimi anladığım zaman, bana sahip olmanı sağlayacağım. Seven birinin değil, bir hasının bana sahip olmasını istiyorum. Kazandığım zaferi bunun mahvetmesini istiyorum. Şerefli yumruklarla değil, vücudunun bana değmesiyle. Senden istediğim bu, Roark. Ben buyum çünkü. Hepsini duymak istemiştin. Duydun. Şimdi ne söylemek istiyorsun?"</p>

  <p>"Üstündekileri çıkar."</p>

  <p>Dominique bir an olduğu yerde durdu. Dudaklarının köşelerinde iki nokta sertleşti, kabardı ve beyazlaştı. Sonra Roark'un gömleğinin altındaki hareketi gördü. Göğsünün aldığı kontrollü solukla kabarışını. Dominique gülümsedi. Onun gülümsemesi de alaycıydı. Roark'un her zaman ona gülümseyişi gibi.</p>

  <p>İki elini yakasına doğru kaldırdı, ceketinin düğmelerini açtı. Birer birer. Ceketi yere attı, ince beyaz bluzunu çıkardı, çıplak kollarının ucundaki siyah eldivenleri fark etti. Onları da, parmak uçlarını birer birer çekerek çıkardı. Kayıtsızca soyundu. Kendi yatak odasında yalnızmış gibi.</p>

  <p>Sonra ona baktı. Çıplak duruyor, bekliyor, aralarındaki havanın basıncını karnında hissediyor, bunun ona da işkence olduğunu, her ikisinin de aynı şeyi istediğini biliyordu. Roark ayağa kalktı, ona doğra yürüdü. Onu kavradığında, Dominique'in kolları istekle kalktı, Roark'un vücudunun, kollarının iç taraflarına yaptığı baskıyı hissetti. Roark'un kollan onu kucakladı; kaburgaları, koltuk altları, sırtı, kürek kemikleri Dominique'in parmakları altındaydı. Dudakları dudaklarına değiyordu. Bu teslimiyet, Dominique'in daha önceki mücadelesinden daha büyük bir şiddetle yüklüydü.</p>

  <p>Daha sonra yatakta, battaniyenin altında yan yana yatarlarken, Dominique odayı süzdü, "Roark, neden o taşocağında çalışıyordun?" diye sordu.</p>

  <p>"Biliyorsun."</p>

  <p>"Evet. Başka kim olsa, bir mimar bürosunda işe girerdi."</p>

  <p class="p2"><span class="t1"> </span></p>

  <p>"O zaman beni mahvetme isteği duymazdın."</p>

  <p>"Bunu anlıyor musun?"</p>

  <p>"Evet. Sakin ol. Artık önemi yok."</p>

  <p>"Enright Evi'nin New York'taki en güzel bina olduğunu biliyor musun?"</p>

  <p>"Senin bildiğini de biliyorum."</p>

  <p>"Roark, Enright Evi kafanın içindeyken o taşocağında çalışıyordun sen. Daha da nice Enright Evleri. Orada granitleri matkaplıyordun. Sanki..."</p>

  <p>"Neredeyse yumuşayacaksın, Dominique. Sonra yarın pişman olursun."</p>

  <p>"Evet."</p>

  <p>"Çok güzelsin, Dominique."</p>

  <p>"Söyleme."</p>

  <p>"Güzelsin."</p>

  <p>"Roark, ben ... ben hâlâ seni mahvetmek istiyorum."</p>

  <p>"İstemesen, seni ister miydim sanıyorsun?"</p>

  <p>"Roark ..."</p>

  <p>"Bir daha mı duymak istiyorsun? Bir kısmını mı? Seni istiyorum, Dominique. Seni istiyorum. Seni istiyorum."</p>

  <p>"Ben ..." Sustu. Söylemediği kelime soluğunda duyuluyor gibiydi.</p>

  <p>"Hayır," dedi Roark. "Henüz değil. Henüz onu söylemek istemiyorsun. Uyu şimdi."</p>

  <p>"Burada mı? Seninle mi?"</p>

  <p>"Burada. Benimle. Sabah sana kahvaltı getiririm. Kendi kahvaltımı kendim hazırlarım, biliyor muydun? Görmek hoşuna gidecek. Taşocağındaki iş gibi. Sonra evine gider, beni mahvetmeyi düşünürsün. İyi geceler, Dominique."</p>

  <p class="p25"><span class="t35"> </span></p>
</body>
</html>
