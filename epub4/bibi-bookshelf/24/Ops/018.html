<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.5.7"/>
<link rel="stylesheet" type="text/css" href="style.css"/>
<title>XV</title>
</head>
<body>
<p class="p4"><span class="t6"><b>XV</b></span></p>
<p>&nbsp;</p>
<p>Ruthe, Choraii kümesinin en ortasındaki ılık okyanusta yüzüyordu. En içteki küre oldukça genişti. Ağır kulaçlarla yukarı, pürüzsüz yüzeye doğru yüzdü ve kabuğa ayaklarıyla vurarak esnek malzemeyi sündürdü. Duvarın geri itmesi onu iç bölgenin diğer ucuna kadar sürükledi. İleri uzattığı parmakları küreleri birbirinden ayıran zarın aralanmasını sağladı. Diğer tarafa kayarak geçti ve kapanan girişin çıkarttığı plop sesini duydu.&nbsp; Ayağının üstüyle en yakın yüzeyden kendisini ittirerek tekrar hız kazandı. Bu şekilde bir dizi küreden hızla geçti.</p>
<p>Başlangıçta bunu sadece zevk için yapıyordu. Çevredeki sıvıda dalga dalga yayılan ve vücudunun çevresinde titreşen kıvrak bir müziğe uyarak hareket ediyordu. Daha derinden gelen, daha karanlık ve uyumsuz bir ses dansını boğana kadar bu şekilde umursamaz bir rahatlıkla dolaştı. Sonra korku onu kovalamaya başladı. Oyun bir ava dönüşmüştü. Ve av kendisiydi. </p>
<p>Ruthe ileri doğru yüzdükçe kümedeki küreler ufalmaya başladılar. Gitgide artan bir hızla içlerinden geçip gidiyordu ancak kovalamaca devam etti. Tekmele, kay, tekmele, kay. Yıldızların kavisli kabuktan kırılarak gelen parıltılarını gördüğünde Choraii gemisinin en dışta bulunan kürelerinden birinde sıkıştığını anladı. Açılıp kapanan geçitlerin sesi takipçisi yaklaştıkça giderek artıyordu. Bir akım üzerinden geçti. Alışık olmadığı bir koku taşıyordu, tehlike hissettiren bir koku.</p>
<p>Panik tüm mantığını sildi. Ruthe son duvara daldı ve çığlık atarak uzayın soğuk boşluğuna çarptı ve sıvı ciğerlerinden boşluğa emildi. </p>
<p>Deelor karanlık kamarada el yordamıyla ilerledi. Ruthe&rsquo;un uyumakta olduğu köşeden gelen sesleri izliyordu. Kadının titreyen vücuduna sarıldı ve tekrar tekrar ona seslendi. Ta ki kadının çığlıkları inlemelere dönüşüp, sarılmasına karşı mücadele etmeyi bırakana kadar. Adam kendisini teskin ettikçe kadın yavaş yavaş yatıştı ve tüm bedenini saran gerilimden kurtuldu. Sabaha karşı, tekrar huzursuz bir uykuya daldığında Deelor yanından ayrıldı.</p>
<p class="p1"><b>*&nbsp; *&nbsp; *</b></p>
<p>&ldquo;Aşağı bakmayın,&rdquo; dedi Yar, diğerlerini sanal güverteye sokarken.</p>
<p>Beverly Crusher kendiliğinden ayaklarını kontrol etti. Altlarında parlayan yıldızlardan ışık yılları uzakta karanlık bir boşluğun üzerinde duruyordu. Bir başdönmesi dalgasına karşı savaşarak gözlerini kaldırdı ve önünde, boşlukta asılı duran portakal rengi küreye konsantre olmaya çalıştı. Data, Choraii küresini kozmik bir dekor içerisine yerleştirmeyi önermişti ve Crusher da deneyimin gerçekliğini artıracağını düşünerek bunu kabul etmişti. Sonuç etkileyici ve baş döndürücüydü.</p>
<p>&ldquo;Seni uyarmışlardı,&rdquo; dedi Troi anlayışlı bir gülümsemeyle.</p>
<p>&ldquo;Şimdi, unutma, nefes almaya karşı savaşmamalısın!&rdquo; Yar, doktorun kendisine vermiş olduğu öğüdü, geri verme fırsatını eğlenceli bulduğunu saklamaya çalışmıyordu.&nbsp; &ldquo;Sadece sıvıyı içine çek. Korkacak bir şey yok.&rdquo;</p>
<p>&ldquo;Sağol, Tasha,&rdquo; dedi doktor soğuk bir sesle. Kendisine bunun sadece bir sanal güverte simülasyonu olduğunu anımsattı ancak bu bilgi yabancı ortamın girişinden içeri kaydığında ona pek yardımcı olmadı. Sıvı iç bölmeye yavaşça daldığında vücudu, zihninin nefes alması için verdiği emri reddetti.</p>
<p>Doktor düzgün ve etkili kulaçlarla Jason&rsquo;un yanına yüzdü. Yar onu doğrudan simülasyonun merkezine ışınlamıştı. Jason hala bir top gibi kıvrıktı ancak öncekinden daha gevşek duruyordu. Crusher tıbbi trikorderine uzandı ve muayenesine başladı. Tarayıcının vücuttan ilk geçişi, adamın kendisine verilen yatıştırıcıların son izlerini de üstünden attığını gösteriyordu. Beyin aktivitesi, Crusher&rsquo;ın varlığının farkında olduğunu göstermekteydi. Bu da adamın durumunda bariz bir düzelme anlamına geliyordu.</p>
<p>Crusher geçite geri yüzdü fakat küreyi terketmeden hemen önce kendisini atmosferden&nbsp; kısa bir nefes çekmeye zorladı. Ciğerleri sıvının alışık olmadıkları ağırlığı ve basıncıyla doldular. Crusher&rsquo;ın, Yar&rsquo;a olan saygısı bir kaç kat arttı. Güvenlik Şefi gerçekten cesurdu. </p>
<p>&ldquo;İşe yarıyor,&rdquo; dedi Crusher çıktığında. Saçlarını topladı ve içerinin sulu kalıntılarını sıkarak akıttı. Sıvı, üniformasından aşağı akıyor ve güvertenin görünmeyen yüzeyinde küçük birikintiler oluşturuyordu. &ldquo;Kendisine geliyor.&rdquo;</p>
<p>&ldquo;Evet,&rdquo; diye katıldı Troi daha az hevesle. Uyanmakta olan Jason&rsquo;dan algıladığı duygular rahatlatıcı olmaktan uzaktı.</p>
<p class="p1"><b>*&nbsp; *&nbsp; *</b></p>
<p>Dnnys odaya girdiğinde ilk farkettiği Patrisha&rsquo;nın elinde duran kitap oldu.</p>
<p>&ldquo;O benim,&rdquo; dedi çocuk gergin bir şekilde. </p>
<p>&ldquo;Üzgünüm, Dnnys. Eşyalarını karıştırmak niyetinde değildim.&rdquo; Kitabı çekmecelerden çıkarttığı giyeceklerin yanına, dolabın üstüne koydu. &ldquo;Eşyalarını topluyordum. Son zamanlarda çok meşguldün…&rdquo; Parmağını kitabın başlığının üzerinden geçirdi. &ldquo;Nedenini şimdi anlıyorum.&rdquo;</p>
<p>Çocuk bakışlarını yere indirdi. &ldquo;Özür dilemiyorum. Cezam ne olursa olsun özür dilemeyeceğim.&rdquo;</p>
<p>&ldquo;Hayır, dilemeni beklemiyorum zaten,&rdquo; diye içini çekti Patrisha. &ldquo;Eğer Tomas&rsquo;ın yaptıkları sana bir şeyler öğretmediyse artık umut yok demektir.&rdquo;</p>
<p>Oğlunun başı yukarı kalktı, gözleri kızgınlıkla parlıyordu. &ldquo;Sen, onların aptalca kurallarına aldırmıyorsun. Ben niye aldırayım?&rdquo;</p>
<p>Patrisha korkudan boğazının tıkanır gibi olduğunu hissetti. &ldquo;O kadar belli oluyor mu?&rdquo;</p>
<p>&ldquo;Belki diğerlerine karşı değil. Ama ben farkediyorum.&rdquo;</p>
<p>&ldquo;Peki, şu kitap. Onu okuyarak eline ne geçecek?&rdquo;</p>
<p>&ldquo;Bir teknisyen lisansı,&rdquo; dedi Dnnys. &ldquo;Ve de New Oregon&rsquo;dan geçen ve bir çift ele gereksinimi olan ilk yük gemisine binme şansı.&rdquo;</p>
<p>Jason, Choraii kabarcığının içinde bir kenardan diğerine sürüklenen soluk bir silüet olarak görünüyordu. Gözleri kapalıydı ve kendisini izleyen ve onun hakkında alçak sesle konuşan üç kişiye hiçbir tepki vermiyordu. Kol ve bacakları artık vücudunun etrafına sarılı değildi ancak hareketleri hala sınırlı ve kayıtsızdı. </p>
<p>&ldquo;Data yeni kabarcıklar oluştursa ve bir küme yaratsa daha iyi olmaz mı?&rdquo; diye önerdi Beverly Crusher. Kaşları endişeyle alnının ortasında birleşmişti. &ldquo;Böylece yapı orijinaline daha da…&rdquo;</p>
<p>&ldquo;Bu işe yaramaz,&rdquo; dedi Troi. &ldquo;Sorun kümenin yaratılması değil. O bizim sağlayamayacağımız bir şeyin eksikliğini çekiyor.&rdquo; Danışman biraz çekinerek de olsa duygusal kalkanlarını bir kez daha indirdi ve Jason&rsquo;un hislerini paylaştı. Acı çeken adamın son derece kuvvetli özlemini ve terkedilmişlik duygusunu anlatacak sözcükler aradı ama sesi gözyaşlarına boğuldu. </p>
<p>&ldquo;Choraiileri duymak istiyor,&rdquo; dedi Ruthe sakince. İki kadından uzakta duruyordu. &ldquo;Gittiklerini bildiği halde.&rdquo;</p>
<p>&ldquo;Onun için çalar mısın?&rdquo; diye sordu Crusher. &ldquo;Belki müziğinle ona ulaşabilirsin.&rdquo;</p>
<p>Çevirmen konuşmadan önce bir süre hareketsiz kaldı. &ldquo;Ben küçükken ve annemle beraber gemimizin sularında yüzerken, annem bana Hamlin hikayesini anlatmıştı. Çevresindeki her şey ateşe ve toza dönüştüğü halde, Choraiilerin şarkılarını duyan bir çocuğun, müziğin neşesi ve görkemi karşısında nasıl el çırparak güldüğünü. Ve Choraiiler o çocuğu ve diğer tüm çocukları hayatlarının geri kalanı boyunca bu melodileri dinleyebilsinler diye yanlarına almışlar.&rdquo;</p>
<p>&ldquo;Ne kadar korkunç,&rdquo; dedi Troi. Yüzüne tatsız bir ifade hakim olmuştu.</p>
<p>&ldquo;Gerçekten de böyle mi düşünüyorsun?&rdquo; dedi Ruthe hafifçe.</p>
<p>&ldquo;Ruthe,&rdquo; dedi Crusher boğazındaki tıkanmayı aşarak. &ldquo;Lütfen Jason&rsquo;u kurtarmamıza yardım et.&rdquo;</p>
<p>Kadın başını iki yana salladı. &ldquo;Anlamıyorsunuz. Benim flütümün zayıf nefesi, şarkıcıların müziğiyle kıyaslanamaz. Ayrıca tüm hissettiğim hüzünlü şarkılar.&rdquo; Arkasını döndü ve sanal güverteden çıktı.</p>
<p>&ldquo;Lanet olsun,&rdquo; dedi doktor kızgınlıkla. </p>
<p>Troi uzanarak Crusher&rsquo;ın elini tuttu. &ldquo;Beverly, bu onu da etkiliyor. Ruthe gemiye ilk geldiğinde kendisini tüm duygulardan soyutlamıştı. Şimdi Jason ve çocukla birlikte kendi geçmişini yeniden yaşamak zorunda kalıyor. Onun içinde harekete geçen bir sürü güçlü duygu hissedebiliyorum. Ondan bir şey yapmasını isterken çok dikkatli olmalıyız.&rdquo;</p>
<p>&nbsp;&ldquo;Bu bana hiç mantıklı gelmiyor,&rdquo; dedi Riker. Data&rsquo;yla birlikte köprüye doğru giden koridorda yürüyorlardı. &ldquo;Nasıl olur da hakkında konuşamadığın bir dinin olabilir?&rdquo;</p>
<p>&ldquo;Bazı kültürlerde seks hakkında konuşmak tabu sayılır ancak yine de üremeyi başarılar.&rdquo; Data komik olmaya çalışmamıştı, ancak söyledikleri birinci subayı güldürdü.</p>
<p>Data başını salladı. &ldquo;Anlayamıyorum. Şakalarıma her defasında farklı bir tepki veriyorsun.&rdquo;</p>
<p>&ldquo;Çünkü şakaların asla komik olmuyorlar,&rdquo; dedi Riker ve daha da yüksek sesle güldü. </p>
<p>&ldquo;Bu konuda daha fazla çalışmam gerek,&rdquo; diye kabul etti Data. </p>
<p>&ldquo;Mizah duygusunu çalışarak geliştirebileceğinden emin değilim,&rdquo; dedi Riker. Tanıdık bir silüet gördü ve hızlanarak önlerinde giden kadına yetişmeye çalıştı. &ldquo;Bu kendiliğinden olan bir şey.&rdquo;</p>
<p>&ldquo;Uyku gibi mi?&rdquo; Data farketmeksizin birinci subayın hızlanan adımlarına uydu. &ldquo;O da oldukça zor bir kavram. Şimdiye kadar bilinçsizliğin çekici yanının ne olduğunu anlayabilmiş değilim.&rdquo;</p>
<p>Riker onu dinlemiyordu. &ldquo;Deanna?&rdquo;</p>
<p>Troi ancak üçüncü seslenişinden sonra döndü. &ldquo;Neyin var?&rdquo; diye sordu Riker heyecanla, kadının yüzünü gördüğünde.</p>
<p>&ldquo;Sadece yorgunum,&rdquo; dedi danışman. Eli yanağına gitti ve ıslaklığı hissetti. &ldquo;Aa, ağlamışım.&rdquo;</p>
<p>&ldquo;Deanna…&rdquo;</p>
<p>&ldquo;Ben iyiyim, Will. Sadece Hamlin tutsağıyla çok fazla zaman geçirdim. O çok yalnız ve umutsuzlukla dolu.&rdquo;</p>
<p>Yanlarından geçen insanların bakışlarının ve Data&rsquo;nın gizlemeye çalışmadığı merakının hemen farkına varmış olmasına rağmen, Riker, Troi&rsquo;den ayrılmaya istekli değildi. &ldquo;Seninle kamarana kadar yürüyeyim.&rdquo;</p>
<p>&ldquo;Teşekkür ederim, Will,&rdquo; dedi Troi. Sonra çabucak ekledi. &ldquo;Bunlar sadece ödünç alınmış duygular, bunların etkisinde kurtulana kadar biraz duyarlıyım.&rdquo; Adımlarını hızlandırarak iki yolcunun peşinden asansöre yetişti.</p>
<p>&ldquo;Deanna!&rdquo;</p>
<p>Kapılar aralarına girerek kapandılar. </p>
<p>&ldquo;Gözyaşlarının oluşumu ile ilgili olarak da bir kaç tane sorum var. Belki de bunları sormak için iyi bir zaman…&rdquo;</p>
<p>&ldquo;Şimdi olmaz, Data,&rdquo; diye tersledi Riker ve hızlı hızlı yürümemeye başladı. </p>
<p>&ldquo;Belki de değildir,&rdquo; dedi Data kendi kendine. Kafa karıştırıcı insan davranışları listesine yeni bir madde daha eklenmişti. </p>
<p>Dr.Iovino üniformasının önündeki ıslaklığa baktı. &ldquo;Sanırım bu kadar yeter,&rdquo; dedi bardağı Musa&rsquo;dan çekip alarak.</p>
<p>&ldquo;Hayır!&rdquo; diye bağırdı çocuk anlamış gibi. </p>
<p>&ldquo;Bunu söyleyeceğini tahmin etmiştim.&rdquo; Çocukla sürekli olarak konuşuyordu ve çocuk her geçen an daha fazla şey anlıyordu. Kendisine söylenenleri kolayca anlamasına rağmen konuşmakta gecikmiş sayılırdı. Sözcük dağarcığı henüz tek bir sözcükten oluşuyordu. &ldquo;İlgini çeker mi bilmiyorum ama programımızdaki bir sonraki konu davranışlarını düzeltmek.&rdquo;</p>
<p>&ldquo;Hayır!&rdquo;</p>
<p>&ldquo;İşte benim de demek istediğim buydu. Bu yüzden buna berbat beş harf diyorlar, öyle değil mi?&rdquo; Sonra da kendi sorusunu kendi yanıtladı ve böylece ikisi aynı kaçınılmaz olan sözcüğü haykırdılar. &quot;Hayır!&quot; Musa seslerinin oluşturduğu koroya kıkırdayarak güldü.</p>
<p>Yere bir gölge düştü ve Iovino odaya kimin girdiğini görmek için başını kaldırdı. Kadını USS Ferrel&rsquo;in kazazedelerinden birisi olarak tanıyordu ve bir şekilde çocuğun birdenbire revirde belirmesiyle bir ilişkisi olduğundan şüpheleniyordu. Kadının kendisi de utangaç bir çocuk gibiydi. Lisa, Ruthe&rsquo;un varlığına aldırmadan çocukla konuşmaya devam etti.</p>
<p>&ldquo;Bak burada ne var.&rdquo; Iovino elinde bir parça çikolata tutuyordu. Musa katı yemeklere doğru bir atılım yapmıştı ve bu en sevdiklerinden bir tanesiydi. &ldquo;Biraz ister misin?&rdquo;</p>
<p>&ldquo;Hayır!&rdquo; dedi çocuk mutlulukla. </p>
<p>Çikolatayı arkasına sakladı ve çocuğun tepkisini bekledi. Mızıldanmaya başladığında üstüne basa basa konuştu. &ldquo;Ama istemediğini söyledin.&rdquo;</p>
<p>Somurtmasına rağmen çocuk söyleneni dikkatle dinliyordu. &ldquo;Biraz ister misin?&rdquo; Iovino teklifini tekrarladı. &ldquo;Evet?&rdquo;</p>
<p>Çocuğun alt dudağının titremesi durdu. &ldquo;Evveet,&rdquo; dedi abartılı bir heyecanla. Çikolatayı kadının elinden kaptı ve yine gülümsemelere büründü.</p>
<p>&ldquo;Mutlu görünüyor,&rdquo; dedi Ruthe. Sesinden buna şaşırmış olduğu anlaşılıyordu. </p>
<p>&ldquo;İyi bir mizacı var. Musa, nerede olursa olsun başının çaresine bakabilecek.&rdquo; Doktor kendi yorumuna surat astı. Çocuğun şu anki durumuyla o kadar meşguldü ki geleceği hakkında hiç bir şey düşünmemişti. Birden bu garip çocuğa ne olacağını merak etmeye başlamıştı.</p>
<p>&ldquo;Hepsi de onun gibiler mi acaba?&rdquo;</p>
<p>&ldquo;Kimler? Diye sordu Iovino. Şaşırma sırası ondaydı.</p>
<p>&ldquo;Diğer çocuklar. Onları düşünmemeye çalışmıştım ama belki onlar da mutludurlar.&rdquo;</p>
<p>Kadın ortaya çıktığı gibi aniden gitti ve Iovino&rsquo;yu merakını arttıran sözleriyle baş başa bıraktı. Doktor düşünceli bir halde Musa&rsquo;nın çikolatanın son parçalarını yemesini seyretti. Çocuk son parçacıkları da bitirdiğinde yüzü o yaştaki bir çocuk için fazlasıyla temiz kalmış sayılırdı. Çocuk kirlenmekten nefret ediyordu. Islanmayaysa bir itirazı yoktu. &ldquo;Düşünsene Musa, senin gibi başka çocuklar.&rdquo;</p>
<p>&ldquo;Evveet,&rdquo; dedi çocuk büyük bir inançla. </p>
<p class="p1"><b>*&nbsp; *&nbsp; *</b></p>
<p>Jason yaşama sessizce ve aniden veda etti. Tıp ekibi sanal güverteye ulaşıp Choraii küresi illüzyonunu ortadan kaldırana kadar huzur içinde boşlukta asılı kaldı. Ortalarında Beverly Crusher&rsquo;ın olduğu bir grup insan, eşyasız bölümün sert yüzeyine yatırılmış olan adamın etrafına toplandılar. İlk yardım cihazları tekrar tekrar aktive edilirken sert mekanik tıkırtılar ve yükselen sesler düz duvarların arasında yankılanıyordu. </p>
<p>Ruthe, doktorların Jason&rsquo;un solgun ve hareketsiz vücudun üzerinde savaşmalarını seyrediyordu fakat çabalarının boşuna olduğunu biliyordu. Jason kaçmıştı.</p>
<p>Dr.Crusher, başı ellerinin arasında, masanın üzerine yığılmıştı ancak Picard boynunun uyuyor olamayacak kadar gergin olduğunu farketti. Bir adım daha atarak ofise girdi. </p>
<p>&ldquo;Beverly?&rdquo; Kadın olduğu yerde doğruldu ama bir şey söylemedi. &ldquo;Daha önce de kaybettiğin hastalar olmuştu,&rdquo; dedi yumuşak bir sesle. </p>
<p>&ldquo;Yaralı olanları, evet,&rdquo; diye yanıtladı sonunda. &ldquo;İyileştiremeyeceğim kadar ağır yaralı ya da tedavisi olmayan hastalıklara yakalanmış olan hastaları kaybetmiştim. O ölümler kaçınılmazdı. Ama Jason sağlıklıydı ve ben onun hayatta kalmasını sağlayamadım.&rdquo;</p>
<p>&ldquo;Onu gemiye getirmek benim kararımdı.&rdquo;</p>
<p>&ldquo;Seni suçlamıyorum. Kendimi bile suçlamıyorum. O zaman için yapacak en doğru şey bu gibi görünmüştü. Ama Ruthe haklıydı. Onu olduğu yerde bırakmalıydık.&rdquo;</p>
<p>&ldquo;Esaret altında mı?&rdquo; Hamlin çocuklarının durumuna duyduğu öfke kolay kolay geçmeyecekti. </p>
<p>&ldquo;Onun için asıl esaret burasıydı,&rdquo; dedi doktor, eliyle geminin gövdesini işaret ederek. &ldquo;Jean-Luc, Jason intihar etti. Kendine zarar vererek yapmadı bunu. Sadece ölmeye karar verdi.&rdquo;</p>
<p>Picard, kadının sesindeki titremeyi artan bir kaygıyla dinledi ve benzinin solukluğu tekrar dikkatini çekti. &ldquo;Bu tartışma için çok yorgunsun.&rdquo;</p>
<p>&ldquo;Uyuyamıyorum,&rdquo; dedi doktor sertçe, masadan kalkarak. &ldquo;Yapacak işlerim var.&rdquo;</p>
<p>&ldquo;Revirde oradan oraya koşturarak Jason&rsquo;u geri getiremezsin.&rdquo;</p>
<p>&ldquo;İlgilenmem gereken başka hastalarım var.&rdquo;</p>
<p>&ldquo;Kendi personelinize güvenmiyor musunuz, Doktor Crusher?&rdquo;</p>
<p>&ldquo;Şey tabi ki &rdquo;</p>
<p>&ldquo;Öyleyse sorun nedir?&rdquo;</p>
<p>&ldquo;Aslında uyuyamayacak kadar yorgunum.&rdquo;</p>
<p>Picard bu duyguyu biliyordu. Belli bir noktadan sonra yorgunluk kendisini beslemeye başlıyor ve zihin, bedenin gereksinimlerine aldırmadan çalışmaya devam ediyordu. &ldquo;Bir yatıştırıcı bunu değiştirebilir.&rdquo;</p>
<p>&ldquo;Lisansın olmadan doktorluk yapmaya kalkma,&rdquo; diye öğüt verdi kadın ofisin kapısına doğru yürürken. &ldquo;Ben de köprüye gelip emir vermeyeyim.&rdquo;</p>
<p>Picard, doktorun yanından geçmesine ve koridora çıkmasına izin verdi. Kadın fazla uzaklaşamadan başka bir doktor yolunu kesti. </p>
<p>&ldquo;Ne oldu, Iovino?&rdquo; diye sordu Crusher sabırsızca.</p>
<p>&ldquo;Musa ile ilgili bir sorum var.&rdquo;</p>
<p>Picard genç asistan Crusher&rsquo;ın yanına gelene kadar bekledi sonra ona seslendi. &ldquo;Beverly…&rdquo;</p>
<p>Kadın geri dönüp ona baktı. Iovino takdire değer bir el çabukluğuyla bir tüp çıkarttı ve başhekimin koluna bastırdı. Crusher tıslama sesini duyunca sıçrayarak geri döndü ama artık çok geçti.</p>
<p>&ldquo;Ne yaptığını sanıyorsun, Iovino?&rdquo;</p>
<p>&ldquo;Benim emirlerimi uyguluyor,&rdquo; dedi Picard yanlarına doğru yürüyerek. Bu tuzağa gerek kalmayacağını umuyordu ama Crusher&rsquo;ın inatçılığı başka alternatif bırakmamıştı. Neyse ki Dr.Iovino bu planı tartışmadan kabul etmişti. </p>
<p>&ldquo;Lanet olsun. Benim tıp personelime benden başka kimse emir veremez.&rdquo; Crusher, Picard&rsquo;a bağırdı. Kaptan, kadının öfkesinden etkilenmemişti. Beverly, Iovino&rsquo;ya döndü. &ldquo;Retranin mi?&rdquo;</p>
<p>&ldquo;10 cc.&rdquo;</p>
<p>&ldquo;Bunun için seni rapor etmeliyim.&rdquo;</p>
<p>&ldquo;Kızgınlığınızı bana kusmayın,&rdquo; dedi asistan pişmanlık göstermeden. &ldquo;Üzerime kusulmasından bıktım.&rdquo;</p>
<p>Crusher durduğu yerde sallandı. Uyuşturucu şimdiden etkisini göstermeye başlamıştı. Kızgınlıkla nefes vererek &ldquo;5 cc daha uygun olurdu,&rdquo; dedi.</p>
<p>&nbsp;&ldquo;Ceketinizin üzerinden enjekte etmek zorunda kalacağımı biliyordum.&rdquo;</p>
<p>&ldquo;Ya, anlıyorum,&rdquo; dedi Crusher. Birden başı çok ağırlaşmıştı.</p>
<p>&ldquo;Haydi,&rdquo; Picard sıkıca dirseğinden tuttu. &ldquo;Seni odana kadar götüreyim.&rdquo;</p>
<p class="p1"><b>*&nbsp; *&nbsp; *</b></p>
<p>Köprüdeki gece vardiyası ekibi kalabalık değildi. Data dümeni idare ediyor, Yüzbaşı La Forge da harekat ve taktik konsollarını kontrol ediyordu. Worf, önündeki iletişim sistemlerini bir kez daha kontrol etti. Bu üçüncü oluyordu. Ve sonucu ifadesiz bir şekilde rapor etti. &ldquo;Yanıt yok.&rdquo;</p>
<p>&ldquo;Lanet.&rdquo; Riker kaptanın koltuğunda öne doğru eğildi. &ldquo;Data?&rdquo;</p>
<p>&ldquo;İletişim menzilindeyiz, efendim,&rdquo; dedi Data, dümenden harekat konsoluna dönerek. &ldquo;Cevapsız kalan mesajlarımız birşeylerin yolunda olmadığını gösteriyor.&rdquo;</p>
<p>Birinci subay, New Oregon&rsquo;un sessizliğinin olası nedenlerini kafasından geçirdi. &ldquo;Cihaz arızası, iyon fırtınası paraziti …&rdquo;</p>
<p>&ldquo;Bu olasılıkları ben de değerlendirdim,&rdquo; diye araya girdi Data. &ldquo;Gerekli taramayı yaptım. İyon seviyesi normal.&rdquo;</p>
<p>Riker devam etti. &ldquo;Frekans karışıklığı…&rdquo;</p>
<p>&ldquo;Tüm kanal genişliklerini kontrol ediyorum,&rdquo; diye belirtti Worf elleri konsolun yüzeyinde hafifçe gezinirken. &ldquo;Bu sektörde hiç bir frekanstan iletişim gelmiyor.&rdquo;</p>
<p>Riker derin bir of çekti. &ldquo;Geriye gezegen yüzeyindeki cihazlardan birinin arızalanmış olması kalıyor ya da…&rdquo; Yarım kalan cümlesinin tamamlamadı.</p>
<p>&ldquo;Daha fazla tahmin yürütmek spekülasyon olur,&rdquo; diye belirtti Data.</p>
<p>&ldquo;Biliyorum Data, ama başka türlü olduğundan emin olana kadar en kötüsünü varsayacağız. Standart prosedür bunu gerektiriyor. Tahmini varış süremiz ne kadar?&rdquo;</p>
<p>&ldquo;On beş saat, yirmi üç dakika &rdquo; Data bir an durdu ve sonra hızlı hızlı tamamladı. &ldquo;Ve beş saniye.&rdquo;</p>
<p>Riker&rsquo;ın kafası Data&rsquo;yı durduramayacak kadar meşguldü. On beş saatte pek çok şey olabilirdi. &ldquo;Hızımızı Warp yediye yükseltin.&rdquo;</p>
<p>&ldquo;Warp yedi,&rdquo; diye onayladı Data ve gemi neredeyse hissedilemeyecek bir sarsılmayla karşılık verdi.</p>
<p>Yine de kaptan hissederdi. Bu sefer Riker, Picard bir açıklama istemeden önce iletişim kanalını açtı. &ldquo;Kaptan, lütfen köprüye gelir misiniz?&rdquo;</p>
<p>&nbsp;</p>
</body>
</html>