<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.5.7"/>
<link rel="stylesheet" type="text/css" href="style.css"/>
<title>XVII</title>
</head>
<body>
<p class="p4"><span class="t6"><b>XVII</b></span></p>
<p>&nbsp;</p>
<p>&nbsp;&ldquo;Ayrılma işlemi için hazırlanın.&rdquo;</p>
<p>Picard&rsquo;ın uyarısı Atılgan&rsquo;ın her köşesinde yankılandı. </p>
<p>&ldquo;Başlayın!&rdquo;</p>
<p>Bu basit sözcükle disk biçimindeki gövde modülünü motor bölümüne bağlayan devasa kilitler açılarak yıldız gemisinin ikiye ayrılmasına neden oldu. Mekanizmalar ayrılmanın tamamlanmasıyla yuvalarına geri çekilirken, iki parça yavaş yavaş birbirinden ayrıldı. Sonra iki warp motorunun gücüne ve Atılgan&rsquo;ın silah sistemlerinin büyük kısmına sahip olan motor bölümü, geniş bir yarım daire çizerek gövde bölümünü New Oregon&rsquo;un yörüngesinde bıraktı.</p>
<p>Riker, motor bölümünün giderek uzaklaşan görüntüsünü ana ekrandan izliyordu. İç çekerek kaptan koltuğuna oturdu. </p>
<p>&ldquo;Ben de onlarla birlikte gidiyor olmayı isterdim,&rdquo; dedi Troi yumuşak bir sesle.</p>
<p>Birinci subay duyduğu hayal kırıklığı karşısında omuz silkti. &ldquo;Birilerinin gemiyle kalması gerekiyordu… Choraiilerin geri dönüp gövde bölümüne saldırmaları olasılığı az da olsa var.&rdquo;</p>
<p>&ldquo;Ancak kaptan ve diğerleri için daha fazla endişeleniyorsun. Onların içinde bulunduğu tehlikeyi paylaşmak istiyorsun.&rdquo;</p>
<p>&ldquo;Evet,&rdquo; diye kabul etti Riker. &ldquo;Ancak Ruthe işini doğru yaparsa tehlikede olmayacaklar.&rdquo;</p>
<p>Kaptan Picard koltuğundan savaş köprüsünü inceledi. Kaptan, koltuğunda dimdik oturuyordu ve farklı ortama alışmak için harcadığı bilinçsiz çaba hafifçe kalkmış&nbsp; kaşlarından anlaşılabiliyordu. </p>
<p>Motor bölümünün köprüsü şekil olarak ana köprüyü andırıyordu ancak tasarımında estetik kaygılar dikkate alınmamıştı. Kullanışlılık, odanın boyutlarının daha küçük olmasını gerektirmişti savaş köprüsündeki görev istasyonların ana köprüdekilere nazaran birbirlerine daha yakındı. Ana ekran da daha küçüktü. Savaş köprüsünün arka kısmı aynı ana köprüdeki gibi biraz daha yüksekteydi ve bu bölüme iki üç basamaklı küçük bir merdivenden çıkılıyordu.</p>
<p>Köprü subayları her zamanki görev yerlerini almışlardı ancak yolcular için fazla bir hazırlık düşünülmemişti. Andrew Deelor&rsquo;un artık kaptanın yanında bir sandalyesi yoktu. Deelor köprü parmaklıklarına yaslanmış, ayakta duruyordu. Ruthe ise bağdaş kurup onun ayaklarının dibine, yere oturmayı tercih etmişti. Beverly Crusher istasyonlardan birindeki boş bir koltuğa yerleşmişti.</p>
<p>&ldquo;Tarayıcılar Choraiilerin geçişine ait kesin izler saptıyor,&rdquo; diye duyurdu Data dümenden. &ldquo;Rotaları belirlendi.&rdquo;</p>
<p>&ldquo;En yüksek warp hızında ilerleyin, Bay La Forge,&rdquo; diye emir verdi kaptan.</p>
<p>&ldquo;Emredersiniz, efendim,&rdquo; diye yanıtladı pilot ve Atılgan&rsquo;ı yabancı gemininkine uyan bir rotaya soktu. Ancak birkaç saat sonra yıldız gemisini tekrar itme gücüne düşürmek zorunda kalacaktı. </p>
<p>&ldquo;Tarayıcılar izleri kaybediyor,&rdquo; diye bildirdi Yar taktik konsolundan.</p>
<p>Picard kadının cümlesini duyduğunu kısaca başını eğerek belirtti. &ldquo;Teşekkürler, Yüzbaşı. Bay Data?&rdquo;</p>
<p>Android savaş köprüsünün sıkıntı verici yapısından etkilenmemiş gibi görünen tek kişiydi. Açıklamada bulunmak için her zamanki hevesli tavrıyla yanıtladı. &ldquo;Choraii gemileri, aynı ölen insan derisinin zamanla dökülmesi gibi, arkalarında organik izler bırakıyorlar. Ancak zaman geçtikle sürüklenen parçacıkların eylemsizlikleri onları değişik yönlere taşıdıkça artıkların yoğunluğu azalıyor ve...&rdquo;</p>
<p>&ldquo;Ve biz geminin New Oregon&rsquo;dan sonraki rotasını izleyebilmek için çok geç kaldık,&rdquo; diye tamamladı Picard. Data&rsquo;nın açıklamasının çok daha uzun süreceği belliydi ve Picard&rsquo;ın bu kadar beklemeye hiç niyeti yoktu.</p>
<p>&ldquo;Buraya kadar geldikten sonra geri dönemeyiz,&rdquo; diye bağırdı Yar. &ldquo;Choraiilerin peşinden gitmenin bir yolu olmalı.&rdquo;</p>
<p>&ldquo;Onları bulacağız,&rdquo; diye onayladı Picard, Yar&rsquo;ın ateşli tepkisini kendi çalışılmış sakin tavrıyla itaat altına alarak. &quot;Bay La Forge, gemilerinin rotasının belli bir sistemi var mı?&rdquo;</p>
<p>&ldquo;Kesinlikle,&rdquo; dedi Geordi. Vizörlü gözleri dümen panelindeki dairesel rotayı izliyordu. Çizginin sonu şimdiden yok olmaya başlamıştı. &ldquo;Ancak hareketleri çok karmaşık. Tarayıcıdan gelen bilgiler olmadan uzun süre takip edebileceğimi sanmıyorum.&rdquo;</p>
<p>Ruthe yerden kalkarak dümene yaklaştı. Pilotun omzunun üzerinden konsol paneline bakarak bir an paneldeki bilgileri&nbsp; inceledi ve başını salladı. &ldquo;Nereye gittiklerini bir duyabilseydim.&rdquo;</p>
<p>&ldquo;Ah,&rdquo; dedi Data kendinden memnun bir ifadeyle. &ldquo;Bu kolaylıkla ayarlanabilir. Yolculuk koordinatları için yaklaşık müziksel karşılıkları belirledim.&rdquo; Harekat konsoluna dokundu ve dil bilgisayarlarından bir kayıtı geri çağırdı. &ldquo;Ne yazık ki bilgisayarda hazırlanan ritim rastgele ve Choraii gemisinin şarkısının serbest akışına sahip değil.&rdquo;</p>
<p>&ldquo;Eğer bir melodi varsa ben devamını getirebilirim&rdquo; Gözlerini kapatıp nefesini tutarak yıldız gemisinin New Oregon&rsquo;dan bulundukları yere kadarki yolculuğunun sesini iki kez dinledi. &ldquo;Bu bir yolculuk şarkısı,&rdquo; diye açıkladı en sonunda. Gözleri telaşla açılmıştı.</p>
<p>&ldquo;Daha önce duymuş muydun?&rdquo; diye sordu Deelor.</p>
<p>&ldquo;Bu yerel kümedeki gemilerin çoğu tarafından söylenen popüler bir melodidir,&rdquo; dedi Ruthe. &ldquo;Artık izi takip etmek zorunda değiliz. Şarkının geri kalanını çalıp nerede sona ereceğini size söyleyebilirim.&rdquo;</p>
<p>Çevirmen flütünün parçalarını pelerininden çıkartarak aleti birleştirdi. Dudaklarını ağızlığa dayayarak hafifçe üfledi ve daha önce bilgisayarın çalmış olduğu notalar bu kez Ruthe&rsquo;un flütünden yankılanmaya başladı. Ancak bu kez bilgisayar müziğinin mekanik katılığı, doğal ve akıcı bir melodiye dönüşmüştü. Ruthe şarkıyı bilgisayarın kaldığı yerden devam ettirerek melodiyi tamamladı. Son nota da kaybolurken flütünü indirdi. &ldquo;İşte gittikleri yer burası.&rdquo;</p>
<p>&ldquo;Çevirme işlemini tersine döndürüyorum,&rdquo; dedi Data ve dil bilgisayarının çıktısını kontrol etti. &ldquo;Nihai hedeflerinin koordinatları hesaplandı.&rdquo;</p>
<p>&ldquo;O koordinatlara doğrudan bir rota çizin,&rdquo; diye emir verdi Picard. &ldquo;Warp sekiz!&rdquo;</p>
<p>Ruthe memnun bir gülümsemeyle tekrar yere oturdu. Flütünü kucağında tutuyordu ancak parmakları, flütün üzerinde hala çalarmış gibi gezinmeye devam ediyordu.</p>
<p>Wesley Crusher ahırın açık avlusunun sert yüzeyine çakıldı ancak tam Tasha&rsquo;nın kendisine öğrettiği gibi bir kolunu yana açarak düşüşün şokunu azalttı. Sonra diğer kolunu da kaldırarak kendisini göğsüne gelen darbelerden korudu. Dnnys hantal bir dövüşçüydü, kolaylıkla durdurulabiliyordu ve eğer isteseydi Wesley onu rahatlıkla üstünden atabilirdi ancak teğmen kendisini korumaya yoğunlaştı.</p>
<p>&ldquo;Söyle!&rdquo; diye bağırdı Dnnys. Yumruklarının hiçbirinin hedefine ulaşmadığını farketmeyecek kadar öfkeden gözü kararmıştı. &ldquo;Kaptan neden Emily ile ilgili sorular sordu?&rdquo;</p>
<p>Wesley bir yumruğu daha bloke etti. &ldquo;Vurmayı kes de anlatayım.&rdquo;</p>
<p>Dnnys saldırmayı bıraktı. &ldquo;Özür dilerim,&rdquo; dedi kekeleyerek. Öfkesi biraz yatışmıştı. &ldquo;O benim yeğenim. Bunun benim için ne demek olduğunu biliyorsun. Ya da herhangi bir Çiftçi dayı için.&rdquo;</p>
<p>&ldquo;Ben de bu yüzden bilmen gerektiğini düşündüm,&rdquo; dedi Wesley doğrularak. Elbisesine yapışmış olan pislik ve saman parçalarını silkeleyerek biraz zaman kazanmaya çalıştı. Yanıtını, ettiği güvenlik yemininin sınırlarının dışına çıkmayacak şekilde hazırlamaya çalışıyordu. &ldquo;Emily&rsquo;nin hala yaşıyor olması olasılığı var. Gezegenden alınmış olabilir.&rdquo;</p>
<p>&ldquo;Yani onu saldırganlar mı aldı demek istiyorsun?&rdquo; diye sordu Dnnys. Yüzü bembeyaz olmuştu.</p>
<p>&ldquo;Evet,&rdquo; dedi Wesley bir güvenlik ihlaline tehlikeli derecede yaklaşarak. &ldquo;Ona iyi bakılıyor. Ama geri almak biraz zor olabilir.&rdquo; Dikkatlice yüzündeki soyulmuş bölgeye dokundu ve sıyrığın annesi dönmeden önce iyileşip iyileşmeyeceğini merak etti. Annesinin savaş köprüsünde olması düşüncesi sıyrıklarından daha acı vericiydi. Wesley gemide beraber oldukları sürece tehlikelere pek aldırmazdı ancak annesinin geri gelmesini beklemek endişelenmesine neden olmuştu. Acaba Jack Crusher, Stargazer&rsquo;dayken annesi de böyle mi hissediyordu.</p>
<p>Dnnys arkadaşını omuzlarından tutarak sarstı. &ldquo;Ne zaman öğrenebiliriz?&rdquo;</p>
<p>&ldquo;Sana söyleyemem çünkü ben de bilmiyorum,&rdquo; dedi Wesley. Dnnys&rsquo;in elinden kurtularak ayağa kalktı. &ldquo;Haydi gel, senin çiftlik işlerini güneş batmadan bitirmem gerek.&rdquo; Babasının son yolculuğunun sonucundan başka bir şey düşünmek istiyordu.</p>
<p>Atılgan, Ruthe&rsquo;un Choraii gemisinin geleceğini söylediği koordinatlara ulaşmıştı. Uzay her zamankinden farklı görünmüyordu Şu anda farksız diye düşündü Andrew Deelor. Eğer Choraiiler her zamanki alışkanlıklarına uyarlarsa bu durum hiç bir uyarı olmaksızın değişecekti. </p>
<p>&ldquo;Burası,&rdquo; diye duyurdu Geordi. &ldquo;Koordinatları iki kez kontrol ettim. </p>
<p>&ldquo;Tarayıcılar en ufak bir organik madde izine bile rastlamadılar,&rdquo; diye bildirdi Data. &ldquo;Ya koordinatlar yanlış ya da Choraiiler henüz gelmediler.&rdquo;</p>
<p>&ldquo;Doğru yerdeyiz ve gelecekler,&rdquo; dedi Ruthe yerinden kalkmadan. &ldquo;Bu uzun bir şarkıdır.&rdquo;</p>
<p>&ldquo;O kadar da uzun değilmiş,&rdquo; dedi Yüzbaşı Yar heyecanla. &ldquo;Zayıf bir radyo yayını alıyorum. Alıcılar maksimumda.&rdquo; Tasha&rsquo;nın hoperlörlere verdiği ses savaş köprüsünde yankılanmaya başladı.</p>
<p>Köprü mürettebatı hareketlerinin ortasında kalakaldılar. Duydukları şeyle kendilerinden geçmiş gibiydiler. Bu seferki müzik Si Bemol&rsquo;ün şarkıcılarınınkinden çok daha derindi. Bir katedral orgunun geniş rezonansına ve karmaşık bir armoni içerisinde inip çıkan bir çok farklı sese sahipti. Deelor, Ruthe&rsquo;un tepkisini bekledi ancak kadın onun görebildiği herhangi bir tepki göstermedi. Ya sesin onun için bir özel yanı yoktu ya da neyle karşılaşacağını önceden biliyordu.</p>
<p>&ldquo;Tek bir nota değil,&rdquo; dedi Picard dalgalanan müziği şaşkınlıkla dinleyerek. &ldquo;Daha çok bir akora benziyor.&rdquo;</p>
<p>&ldquo;Tam olarak söylemek gerekirse, Re Majör,&rdquo; dedi Deelor. Kaptanın koltuğuna yaklaştı. &ldquo;Başımız dertte.&rdquo;</p>
<p>Sakin uyarı Picard&rsquo;ın dikkatini Choraii şarkısından uzaklaştırdı. &ldquo;Açıklayın.&rdquo;</p>
<p>&ldquo;Melodinin derinliği bir geminin yaşının belirtisidir. Ayrıca seslerin sayısını dinleyin,&rdquo; diye anlattı Deelor. &ldquo;Sadece beş değişik ton var ancak tonların çoğu çift sesli hatta üçlü. En azından on bir şarkıcı var diyebiliriz bu da geminin çok yaşlı dolayısıyla da çok güçlü olması demektir. Rahatlıkla Atılgan&rsquo;a rakip olabilir.&rdquo;</p>
<p>Ruthe&rsquo;un Choraii şarkısına kendiliğinden yanıt vermesi Deelor&rsquo;u şaşırtmıştı. Kadın köprünün arka kısmındaydı ve sanki bir sahnede duruyormuş gibi çalıyordu. Flütünden uçuşan notalar, Choraii Re Majör&rsquo;ünün bir kaç perde üstünde, onların melodisine, karmaşık bir karşı melodi örüyordu. </p>
<p>&ldquo;Kaptan, yanıtı yayımlayayım mı?&rdquo; diye sordu Yar, Choraii yayınının giderek artan sesini kısarak.</p>
<p>Picard tereddüt etti. &ldquo;Yolunda gitmeyen bir şey mi var, Büyükelçi?&rdquo;</p>
<p>&ldquo;Ne?&rdquo; Deelor birden daldığını ve Ruthe&rsquo;un şarkısını dinlerken yüzünü buruşturmuş olduğunu farketti. &ldquo;Hayır. Herşey yolunda.&rdquo;</p>
<p>Kaptan, Yüzbaşı&nbsp; Yar&rsquo;a eliyle tamam işareti verdi. Ruthe çalmaya devam ediyordu ve birbirine karışan seslerin ritmi artıyordu.</p>
<p>&ldquo;Onu duydular.&rdquo; Deelor&rsquo;un kendi kalbi de&nbsp; müziğin ritmine uymak istermiş gibi daha hızlı atmaya başlamıştı.</p>
<p>&ldquo;Ve işte geliyorlar,&rdquo; diye duyurdu Geordi dümenden. Enerjiye duyarlı vizörü ana ekranda&nbsp; yaklaşmakta olan geminin ilk parıltılarını&nbsp; algılamasını sağlamıştı. Geordi&rsquo;nin uyarısı diğerlerinin dikkatini çekene kadar Choraii gemisinin görüntüsünün boyutları üç kat büyümüştü. Deelor manzara karşısında nefesini tuttu. Uzayda karşılaştırabileceği hiç bir referans noktası olmamasına rağmen geminin ne kadar büyük olduğunu hissedebiliyordu. Si Bemol yaklaşık iki düzine kadar kabarcıktan oluşuyordu. Oysa Re Majör yüzden fazla kabarcığın birleşmesinden meydana gelmiş karmakarışık bir yığındı. Uzun bir büyük kabarcık serisi merkezi kütleyi oluşturuyor, daha küçük kabarcıklar aralardaki boşlukları dolduruyor ve dış kenarlarda oraya buraya tutunmuş olarak duruyorlardı. Deelor daha önce hiç bu kadar karmaşık ve büyük bir gemiyle karşılaşmamıştı.</p>
<p>&ldquo;Görüntüyü ufaltın,&rdquo; diye emir verdi Picard, Re Majör ekranı doldurup kenarlardan taşmaya başladığında. Kaşlarını kaldırdı. &ldquo;Demek New Oregon&rsquo;u yok edenler bunlar.&rdquo;</p>
<p>Yaklaşmakta olan küme boşlukta döndü. Geminin üst kısmına duran mor renkli küreler Deelor&rsquo;un dikkatini çekmişti. &ldquo;Kaptan…&rdquo;</p>
<p>&ldquo;Evet, ben de gördüm,&rdquo;dedi Picard kısaca. &ldquo;Data, sondalarını fırlatmaya hazır ol. Kendimizi yeni bir enerji ağının içinde bulursak onlara ihtiyaç duyabiliriz.&rdquo;</p>
<p>&ldquo;Nötrleştirme çabaları yararsız olur,&rdquo; dedi Data. Choraii gemisi bir defa daha çerçeveden çıkacak gibi olunca görüntüyü bir kez daha küçülttü. &ldquo;Ağ ana gemiden güç alıyor ve Re Majör sonda tarafından emilemeyecek kadar büyük bir enerji ağı gönderebilir.&rdquo;</p>
<p>&ldquo;Bu aynı zamanda ağlarının bizi daha hızlı ezeceği anlamına da geliyor.&rdquo;</p>
<p>&ldquo;Kaptan, yine de küreleri fazerlerimizle tek tek patlatabiliriz,&rdquo; dedi Worf.</p>
<p>&ldquo;Evet,&rdquo; diye katıldı Data. &ldquo;Fakat hesaplamalarıma göre böyle bir senaryonun iki geminin de yok olmasıyla sonuçlanması olasılığı yüzde seksen iki nokta üç.&rdquo;</p>
<p>&ldquo;Bu kadar yeter,&rdquo; dedi Deelor sabırsızca. &ldquo;Bu barışçıl bir karşılaşma olarak kalacak.&rdquo;</p>
<p>&ldquo;Şimdiye kadar barış arayan sadece biz olduk,&rdquo; dedi Picard acı acı. &ldquo;Choraiiler yağmalayıp yok ediyorlar ve bizde onların zorla aldıklarını geri almak için ödeme yapıyoruz.&rdquo;</p>
<p>Re Majör&rsquo;ün uçuşu aniden durdu. Parlayan portakal rengi küreler içlerindeki sıvının güçlü akımlarıyla titrediler.</p>
<p>&ldquo;Büyükelçi…&rdquo;</p>
<p>&ldquo;Deelor elini sallayarak kaptanı susturdu. &ldquo;Dinleyin.&rdquo; Yolculuk şarkısı bitmişti ancak Ruthe duraksamaksızın yeni bir melodiye geçmişti. &ldquo;Selamlamaları çalıyorlar.&rdquo;</p>
<p>Kaptan koltuğunda ağırlığını hafifçe yana kaydıran Picard, Deelor&rsquo;a iyice yaklaşarak sessizce konuştu. &ldquo;Müzikler kulağa dostça geliyor.&rdquo;</p>
<p>&ldquo;Evet, öyle.&rdquo; Gerçekten de karşılaşmanın neşeli havasını kaptan bile hissedebiliyordu. &ldquo;Ruthe iyi niyetimizi bildirir bildirmez…&rdquo; Deelor sustu. </p>
<p>&ldquo;Ne oldu?&rdquo;</p>
<p>&ldquo;Ruthe üçüncü bir melodiye başladı,&rdquo; diye açıkladı Deelor. Kadın ne yapması gerektiğini sormak için ona bakmamıştı ve kadının bir tür pazarlığa giriştiği açıkça belliydi. Deelor, Choraiilerle Ruthe arasındaki iletişimden bir anlam çıkartmaya çalıştı, ancak kullandıkları ölçüler tanıdık gelmiyordu ve pek bir şey anlayamadı.</p>
<p>Dr.Crusher yanlarına geldi. &ldquo;Çocuk onlarda mı?&rdquo;</p>
<p>&ldquo;Evet, sanırım,&rdquo; dedi Deelor. Melodiyi takip edememişti ve sadece bölük pörçük parçalar anlayabilmişti. </p>
<p>&ldquo;Peki onu nasıl geri alacağız?&rdquo; Picard&rsquo;ın sesi köprüde çınladı. Tüm müzik aniden durmuştu ve yerini sadece Re Majörden gelen sabit bir bas ses almıştı.</p>
<p>Flütünün bir parçasını çıkartan Ruthe, kaptanı yanıtladı. &ldquo;Kızın dönmesi için ayarlamalar çoktan yapıldı.&rdquo; Çevirmen hızla aletinin geri kalanını da söktü ve parçalarını pelerininin ceplerine attı. &ldquo;Emily&rsquo;yi New Oregon&rsquo;u gümüş için yağmaladıklarında bulmuşlar. Bir armağan olmadığı için doğru fiyat karşılığında gitmesine izin veriyorlar.&rdquo;</p>
<p>Deelor&rsquo;un avuçiçleri terlemişti. Üniformasına silerek kuruladı. &ldquo;Nedir bu fiyat?&rdquo;</p>
<p>&ldquo;Bir buçuk kilo altın, birkaç kilo çinko ve platin. Metal hazır olduğunda ışınlanacağım.&rdquo;</p>
<p>Deelor yanıt veremeyecek kadar sarsılmıştı. Ruthe&rsquo;a defalarca yaşamı pahasına güvenmişti, şimdi de öyle yapacaktı. Ancak yine de onu, söylediklerinin tümünün doğru olmadığını hissedecek kadar iyi tanıyordu. Acaba kadın onlardan ne gizliyordu?</p>
<p>Picard koltuğundan kalkarak Ruthe&rsquo;un yanına gitti. &ldquo;Bu anlaşma bana biraz garip göründü. Çok kolay kabul ettiler.&rdquo;</p>
<p>&ldquo;Choraiilerle savaşmayı mı tercih edersiniz?&rdquo; diye sordu Ruthe tek kaşını kaldırarak. &ldquo;Kazanacağınızdan o kadar emin değilim.&rdquo;</p>
<p>Kaptan tekrar konuşmadan önce kısa bir sessizlik oldu. &ldquo;Yüzbaşı Yar, Dr.Crusher, lütfen Ruthe&rsquo;a ışınlama odasına kadar eşlik edin.&rdquo; Picard geri çekildi ve çevirmen yanından geçip gitti. </p>
<p>Deelor asansörün kapıları kapanana kadar kadının arkasından baktı. &ldquo;Ruthe&rsquo;un kararına güveniyorum.&rdquo; Sonra kadını savunmak için çok hevesli davranarak kendi rahatsızlığını kaptana belli edip etmediğini merak etti. &ldquo;O ne yaptığını biliyor.&rdquo;</p>
<p>Picard tekrar yerine geçti. Ayakları yere sağlam basıyordu ve elleriyle koltuğun kollarını tutuyordu. &ldquo;Siz ona güveniyor olabilirsiniz. Ama ben Choraiilere güvenmiyorum.&rdquo;</p>
<p>Tasha Yar, Ruthe&rsquo;un Choraii gemisine ışınlanması sırasında geminin kalkanlarının&nbsp; indirildiği bir kaç kritik saniye boyunca kendini çok huzursuz hissetti. Hatta kalkanların yeniden devreye girmesi bile onu tam anlamıyla rahatlatmamıştı. Devasa gemi Atılgan&rsquo;a bu kadar yakındayken gevşeyemiyordu.</p>
<p>&ldquo;İşin bu kısmından nefret ediyorum,&rdquo; diye itiraf etti Yar konsola yaslanarak. &ldquo;Geçen sefer Ruthe&rsquo;un sinyali için neredeyse üç saat beklemiştik.&rdquo;</p>
<p>Crusher derin derin iç geçirdi. &ldquo;Si Bemol&rsquo;deki değişim saatler sürmüştü, Re Majörde ne kadar kalacak acaba?&rdquo;</p>
<p>&ldquo;Günler, belki de aylar…&rdquo; Tiz bir ses güvenlik şefini yine kontrollerin başına döndürdü. &ldquo;Işınlama sinyali,&rdquo; dedi Yar bir kaç dakika önce Ruthe&rsquo;u gemiden gönderen işlemi hızla tersine uygulayarak.</p>
<p>&ldquo;Çok erken! Bir şeyler yolunda gitmemiş olmalı.&rdquo; Beyaz ışık tekrar odayı doldururken Dr.Crusher ışınlama platformuna doğru hareket etti. Göz kamaştırıcı ışık kaybolduğunda doktor platformun üzerinde duran küçük bir kız gördü. Kız tek başınaydı. Ruthe&rsquo;nin telsizi bir zincirle çocuğun boynuna asılmıştı. </p>
<p>&ldquo;Onu oradan çek,&rdquo; diye bağırdı Yar. &ldquo;Yeni bir ışınlamayla Ruthe&rsquo;u kurtarmaya çalışacağım.&rdquo; Kontrolleri ayarlamakla geçirdiği her saniye geminin aldığı riski arttırıyordu.</p>
<p>Crusher, New Oregon&rsquo;un yıkımından en azından bir yaşamı kurtarabilmiş olmanın sevinciyle çocuğu sert bir kucaklamayla platformdan aldı. Islak kahverengi buklelerin arkasından bakan yüz Dnnys&rsquo;e oldukça benziyordu. &ldquo;Emily!&rdquo;</p>
<p>&ldquo;Çok eğleniyordum,&rdquo; diye yanıtladı kız mutlu mutlu. Emily hava solumaya geçmekte zorlanmamıştı. &ldquo;Tekrar oynamaya gidebilir miyim?&rdquo;</p>
<p>&ldquo;Hayır, tatlım. Eve gidiyorsun,&rdquo; dedi Crusher. Hamlin Çocukları da ebeveynlerinin ölümünü böyle etkilenmeden mi karşılamışlardı? </p>
<p>&ldquo;O güzel bayan da geliyor mu?&rdquo;</p>
<p>Ruthe. Doktor odanın diğer ucuna baktı. Yar&rsquo;ın elleri ışınlayıcı kontrollerinin üzerindeydi ancak artık hareket etmiyorlardı. &ldquo;Tasha, o nerede?&rdquo;</p>
<p>Tasha&rsquo;nın yüzü ifadesizdi. Gözleri aşağı çevrilmişti. &ldquo;Kalkanlar açıldı.&rdquo;</p>
<p>&nbsp;&ldquo;Tüm gemi bir yaşam biçimi olarak görünüyor.&rdquo; Worf&rsquo;un sesi küçük köprüde gürledi.&rdquo;</p>
<p>&ldquo;Tarayıcı verileri karmakarışık. İçerdeki kesin yerini tespit edemiyorum.&rdquo; Taktik konsolunun başka bir bölümünü kontrol etti. &ldquo;Selamlamalarımıza hiç bir yanıt vermiyorlar.&rdquo;</p>
<p>&nbsp;&ldquo;Orada ne olmuş olabilir?&rdquo; Picard Choraiilerin iyi niyetlerinden baştan beri kuşku duymuştu ancak şüphelerinin değerlendirmesini etkilemesine izin vermemeliydi. Yabancıların niyetlerini hatalı değerlendirmesi iki gemiyi gereksiz bir savaşa sürükleyebilirdi. &ldquo;Choraiilerin ödemelerini almadan çocuğu göndermeleri normal mi?&rdquo;</p>
<p>&ldquo;Olabilir, sanırım. Belki de aşırı bir küçük görme belirtisi olarak.&rdquo;</p>
<p>Başka bir fikir Picard&rsquo;ın kaygısını artırdı. &ldquo;Ya da belki çocuğu Choraiilerin bilgisi dışında göndermiştir.&rdquo;</p>
<p>&ldquo;Hayır,&rdquo; dedi Deelor kesin bir şekilde. &ldquo;O kadar aptal değildir.&rdquo;</p>
<p>&ldquo;Orada olan biten hakkında hiçbir şey bilmiyoruz, ancak onlar saldırmadıkça…&rdquo;</p>
<p>&ldquo;Kaptan,&rdquo; diye araya girdi Data. &ldquo;Re Majör uzaklaşıyor.&rdquo;</p>
<p>&ldquo;Dümen, tam hız peşlerinden!&rdquo; diye emir verdi Picard. Hemen arkasından tüm gemiye duyurdu. &ldquo;Herkes savaş istasyonlarına.&rdquo;</p>
<p>Atılgan, Choraii kürelerinin peşinden ileri fırladı. İki araç arasındaki uzaklık azalmaya başladı ancak bu oldukça yavaş gerçekleşiyordu.</p>
<p>&ldquo;Büyükelçi, Ruthe&rsquo;u geri vermeleri için güce başvuramayız,&rdquo; dedi Picard. &ldquo;Onu ciddi tehlikeye atmadan bunu yapamayız.&rdquo;</p>
<p>Deelor başıyla onayladı. Yüzü solgun ancak kararlıydı. &ldquo;Sadece dikkatlerini çekin ve bana biraz zaman kazandırın, Kaptan.&rdquo;</p>
<p>&ldquo;Anlaşıldı.&rdquo; Picard derin bir nefes aldı ve bir sonraki emrini verdi. &ldquo;Worf, Choraiiler menzile girer girmez, çekici ışınları kilitle.&rdquo;</p>
<p>Worf&rsquo;un eli taktik konsolunun üzerinde yırtıcı bir kuş gibi dolaştı. &ldquo;Temas.&rdquo;</p>
<p>Yarım düzine çekici ışın Re Majör&rsquo;ün kürelerine kilitlenirken yıldız gemisi sallandı. Beyaz köprü ışıkları sönükleşti, kan kırmızı acil durum ışıkları yanıp sönmeye başladı. Choraii gemisi titreyerek yavaşça durdu. </p>
<p>&ldquo;İnsanlar bizi bırakın!&rdquo; Derin, bozuk telaffuzlu sesler bir koro gibi hep bir ağızdan gürlediler. </p>
<p>&ldquo;Geminizde hala bizim insanlarımızdan birini taşıyorsunuz,&rdquo; diye bağırdı Deelor. Ancak solo tenor sesi görece zayıftı. &ldquo;Onu bize geri verin.&rdquo;</p>
<p>&ldquo;Kayıp olanı mı kastediyorsunuz? Birkaç yıl önce onu vermek zorunda kalmıştık ama artık geri döndü.&rdquo;</p>
<p>&ldquo;Lanet Ruthe,&rdquo; diye söylendi Deelor mırıldanarak.</p>
<p>Picard, Worf&rsquo;a iletişimi kapatmasını işaret etti. Köprüye sessizlik çöktü. &ldquo;Büyükelçi, &lsquo;kayıp olan&rsquo; derken ne kastediyorlardı?&rdquo;</p>
<p>&ldquo;Bundan şüphelenmiştim. Yerel kümede bir gezegene inebilecek kadar büyük sadece birkaç gemi var. Ama Ruthe bana mutlaka söyler diye düşündüm…&rdquo; Dikkati dağılmış gibi sustu.</p>
<p>&ldquo;Size neyi söyler diye düşündünüz?&rdquo; diye sordu Picard. </p>
<p>&ldquo;Re Majör, Ruthe&rsquo;un ev gemisi. Orada doğup büyütülmüş.&rdquo; Deelor artık iyice yorgun görünmeye başlamıştı. &ldquo;Şarkılarını duyduğu anda anlamış olmalı. Ama bana söylemedi.&rdquo;</p>
<p>&ldquo;Neden?&rdquo;</p>
<p>&ldquo;Çünkü o zaman oraya ışınlanmasına asla izin vermezdim.&rdquo; Deelor aceleyle Worf&rsquo;a işaret etti ve Choraiilerle olan iletişimine devam etmek için sesini yükseltti. &ldquo;İstediğiniz her metali veririz. Yeter ki Ruthe&rsquo;un buraya geri dönmesine izin verin.&rdquo;</p>
<p>&ldquo;Hayır, Vahşi. Burası onun evi. Çocuk karşılığında burada kalmayı kendisi istedi.&rdquo;</p>
<p>Kaptan koltuğundan kalkan Picard büyükelçinin yardımına koştu. &ldquo;Onun kendisini feda etmesini kabul edemeyiz.&rdquo;</p>
<p>&ldquo;Ama bu bir kendini feda etme değil ki, Kaptan.&rdquo; Ruthe&rsquo;un sözleri ciğerlerini dolduran sıvıyla hafif bozulmuş olarak yankılandı. &ldquo;Kendi özgür irademle buradayım.&rdquo;</p>
<p>&ldquo;Hayır, sana inamıyorum!&rdquo; diye bağırdı Deelor. &ldquo;Çocuk için bir pazarlık yaptın ve bu da bedeli.&rdquo;</p>
<p>&ldquo;Ufak bir bedel.&rdquo; Kahkahası suları dalgalandırdı.</p>
<p>&ldquo;Kabul edilemez bir bedel,&rdquo; diye karşı çıktı Picard öfkeyle. &ldquo;Choraiiler hiç düşünmeden, hiç tereddüt etmeden bir çok kişiye ölüm getirdiler. Seni nasıl onlarla yaşamak üzere terk edebiliriz.&rdquo;</p>
<p>&ldquo;Belki ben bu ölümlere engel olabilirim. Onlara sizin şarkılarınızı çalacağım! Mozart&rsquo;ın, Beethoven&rsquo;ın şarkılarını, ve tüm diğerlerini. Choraiilere hayvanların bile müzik yapabildiklerini göstereceğim. Sizin değerinizi fark ettikleri zaman gereksinimlerini istemeyi öğrenecekler.&rdquo;</p>
<p>&ldquo;Bu hareketin çok abartılı. Bunu yapmanın başka yolları &rdquo;</p>
<p>&ldquo;Hala anlamıyorsunuz. Hep buraya dönmek istedim, gerçek evime. Bu gemiyi aramak için çocuklar dışında benim gibi olan pek çok kişiye ihanet ettim. Çünkü çocuklar genç ve unutabilirler. Ben unutmayacak kadar büyüktüm ama anılar için ölemeyecek kadar da gençtim.&rdquo;</p>
<p>&ldquo;Doğru mu söylüyor,&rdquo; diye sordu Picard yanında donup kalmış olan adama. &ldquo;Gerçekten de istediği bu olabilir mi?&rdquo;</p>
<p>&ldquo;Evet,&rdquo; diye fısıldadı Deelor. &ldquo;Lanet olsun, evet.&rdquo;</p>
<p>Ruthe&rsquo;un sesi bir kez daha duyuldu, öncekinden daha ısrarlıydı. &ldquo;Bırakın gidelim, Vahşiler. Söyleyecek bir sürü şarkımız var.&rdquo;</p>
<p>&ldquo;Yüzbaşı Worf,&rdquo; dedi Picard yavaşça. &ldquo;Bırakın gitsinler.&rdquo;</p>
<p>Klingon çabucak Re Majör&rsquo;ü çekici ışınların tutuşundan bırakarak kurtardı. Güç azalması nedeniyle kararmış olan köprü ışıkları tekrar parladı ve susmuş olan aletler tekrar tüm yoğunluğuyla çalışmaya başladı.</p>
<p>&ldquo;Ayrılmıyorlar,&rdquo; diye bildirdi La Forge. Ellerini dümen kontrollerine yaklaştırmıştı. </p>
<p>Re Majör&rsquo;le olan iletişim kanalından derin bir ses yayıldı. Choraii sesleri ağıtımsı bir şarkıya başlamıştı ve köprü müzikleriyle doldu. Solo bir soprano kasvetli melodiye eşlik ediyordu.</p>
<p>Picard şaşırmıştı. &ldquo;Neler oluyor?&rdquo;</p>
<p>Deelor yanıt vermedi. Onun yerine cevaplayan Data oldu. &ldquo;İnanıyorum ki bu onların hoşçakal deme biçimleri.&rdquo;</p>
<p>&nbsp;</p>
</body>
</html>