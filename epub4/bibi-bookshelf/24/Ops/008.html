<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.5.7"/>
<link rel="stylesheet" type="text/css" href="style.css"/>
<title>V</title>
</head>
<body>
<p class="p4"><span class="t6"><b>V</b></span></p>
<p>&nbsp;</p>
<p>USS Ferrel uzayda ağır ağır sallanıyordu. Dört ince motor yuvasından çıkan zayıf ışıltı, gövde bölümünün sıra sıra, karanlık, cansız pencerelerinin etrafına yayılmaktaydı. </p>
<p>Picard bu görüntüyü Atılgan&rsquo;ın köprüsündeki kaptan koltuğunun güvenliğinden izlemekteydi. Bir yanında birinci subayı, diğer yanındaysa danışmanı vardı. &ldquo;Emin misin, Bir Numara?&rdquo; Picard ekrandaki görüntüyü tekrar inceleyerek sordu. </p>
<p>Riker omuzlarını silkti. &ldquo;Ben de zorlukla inanabiliyorum ama Logan, Ferrel&rsquo;in motorlarının Yıldız Üssü 10&rsquo;a kadar tam itme gücünü sağlayabileceğine yemin ediyor.&rdquo; Elini uzatarak hasar görmüş bölgeyi işaret etti. &ldquo;Sıkıştırıcı enerji alanı ana kabuğun çevresine sarılmış ve gövdeyi üzerine çekmiş ancak motorlar zarar görmemiş. Bakım ekiplerimiz zarar gören bölgeyle birleşen tüm bağlantıları kapattılar ve kalan bölgelere temel gemi servislerini ulaştırmaya yoğunlaştılar. Yerçekimi yok, gıda sentezi yok. Sözü edilebilecek hiçbir konfor yok, ama onları hayatta tutacak.&rdquo;</p>
<p>&ldquo;Buna pek iyi zaman geçirmek demezdim,&rdquo; dedi Geordi sessizce, fakat yorumu kaptanın kulağına gitmişti. </p>
<p>&ldquo;Bence de, Bay La Forge. Ferrel&rsquo;in mürettebatı yeni yerlerini gördüklerine göre belki de kararlarını değiştirmek isterler. Yüzbaşı Yar, gemiyle radyo bağlantısı kurun.&rdquo; Mühendis Logan&rsquo;ın tüm çabalarına rağmen, gövdenin iletişim sistemleri görüntülü bağlantıyı sağlayamayacak kadar kötü durumdaydı.</p>
<p>&ldquo;Kanal açık, Kaptan.&rdquo;</p>
<p>&ldquo;Hala bunu yapmakta kararlı mısınız, Bay D&rsquo;Amelio?&rdquo;</p>
<p>&ldquo;Kaptan Manin eve kendi gemisinde dönüyor. Başka türlü olmasına izin veremeyiz,&rdquo; diye yanıtladı birinci subayın sesi. </p>
<p>Danışman Troi, kaptana biraz daha yaklaştı ve kulağına fısıldadı. &ldquo;Gemilerinde kalmaya kararlılar. Ancak sadece kaptanlarını onurlandırmak için değil. Aynı zamanda Büyükelçi Deelor&rsquo;la olan ilişkilerini de bir an bitirmek istiyorlar.</p>
<p>Picard bu duyguyu çok iyi anlıyordu. &ldquo;Nasıl isterseniz, kumandan. Ferrel gitmekte serbesttir. Size yolculuğunuzda iyi şanslar dilerim.&rdquo;</p>
<p>Radyonun paraziti yanıt olarak gelen kahkahaya doğal olmayan bir sertlik katıyordu. &ldquo;Şansınızı bizim için harcamayın, Kaptan. Sizin bizden daha fazla ihtiyacınız olacak...&rdquo;</p>
<p>USS Ferrel sade bir şekilde ve yavaş yavaş Atılgan&rsquo;dan ayrıldı. Büyük hasar görmüş&nbsp; gemi kısa bir sarsıntıyla sallandı ve ekranda ağır ağır ilerlemeye başladı. Picard şeklin ekrandan çıkmasını gitgide artan bir rahatsızlıkla izledi. Kaygısının fazlaca hırpalanmış Ferrel mi, yoksa kendi gemisi için mi olduğundan tam emin değildi. D&rsquo;Amelio&rsquo;nun son sözleri zihninde bir alarm sireni gibi yankılanıyordu.</p>
<p>Atılgan pek çok kereler bir savaş gemisi olarak değerini kanıtlamıştı ancak geminin asıl görevi barışçıldı. Diğer gemilerin aksine, bu yıldız gemisi aileler barındırmaktaydı. Koridorlarda yürüyen çocukların görüntüsüne alışmak Picard&rsquo;ın haftalarını almıştı. Artan nüfusun en belirgin sembolleriydiler ve varlıkları Picard&rsquo;ı rahatsız ediyordu. Ona sürekli olarak sorumluluklarının, hiç de rahatlatıcı olmayan şekilde genişlediğini hatırlatıyorlardı. Stargazer gibi bir gemiyle Picard, Hamlin tutsaklarının kurtarılması için hiçbir şeyi denemeye tereddüt etmezdi. Ama şimdi asıl sorumluluğu kime karşı olandı? Gemisindeki bin yaşamı uzun zamandır unutulmuş olan bu çocuklar için tehlikeye atabilir miydi? Kafasında bütün bu sorularla boğuşup dururken seçme şansının bile olmadığını düşündü ve midesine saplanan sancılar yüzüne tatsız bir ifade yayılmasına neden oldu.</p>
<p>&ldquo;Kaptan,&rdquo; dedi Data dümenden. &ldquo;Tarayıcı okumalarımıza göre Choraii gemisinin rotasını saptadım. Rota bilgisayara girildi.&rdquo; Data, kaptanın emirlerini bekliyordu. Bir süre için köprüye yoğun bir sessizlik hakim oldu. Eğer Data, Picard&rsquo;ın tereddütü karşısında şaşırmışsa bile bunu belli etmemişti.</p>
<p>&ldquo;Warp dört, ileri, Bay La Forge,&rdquo; dedi kaptan sonunda. Kaptan kararın kendi kararı Büyükelçinin&nbsp; kararı değil olduğundan emin olana kadar beklemişti. &ldquo;Bay Riker, köprü mürettebatını gözlem güvertesinde toplayın. Yüzbaşı Yar, Büyükelçi Deelor&rsquo;a brifinge başlamaya hazır olduğumuzu bildirin.&rdquo;</p>
<p class="p1"><b>* * *</b></p>
<p>Konuklar için ayrılmış olan bölüm Ferrel&rsquo;deki kamaralarla karşılaştırıldığında, ferah, hatta lüks sayılırdı, ancak büyükelçi dikkatini odaya yöneltmeyecek kadar meşguldü. Ruthe içinse bu hiç önemli değildi.</p>
<p>Deelor, yatak odası aynasında siyah üniformasına uzun uzun bakarak görünüşünü kontrol etti. Yanıklarını kapatan sentetik derinin, vücuduna sıkı sıkı oturan kumaşın altından belli olmayacak kadar ince olduğunu görünce memnun oldu. Deelor boş şeylerle uğraşacak bir adam değildi ancak otoriteyi destekleyen incelikleri anlıyordu. En ufak bir kusur bile konumunu zayıflatabilirdi.</p>
<p>Görünüşünden tatmin olduğunda dikkatini yanındaki kadına yöneltti. &ldquo;Senin de yeni giyeceklere ihtiyacın var.&rdquo; </p>
<p>&ldquo;Hayır,&rdquo; dedi Ruthe ve pelerinine sıkıca sarındı. Giysi yeni temizlenmişti ancak malzeme yıpranmıştı ve orijinal koyu rengi solmuş, griye dönmüştü.</p>
<p>Deelor, onu konuyu uzatmayacak kadar iyi tanıyordu. &ldquo;Bırak brifingde tüm konuşmayı ben yapayım.&rdquo;</p>
<p>Elbisesinin kıvrımlarının arasından yüzü göründü. &ldquo;Her zaman öyle yapıyorum zaten. Ya da en azından çoğu zaman.&rdquo; </p>
<p>&ldquo;Evet beni asıl endişelendiren de yapmadığın zamanlar. Picard aptal bir adam değil. En ufak bir hata yaparsak farkeder. O yüzden de şu çok önemli…&rdquo; Yeniden bir top haline gelmiş olan Ruthe&rsquo;un yanına gitti. Yatakta yanına oturdu ve kadının kendisini duyduğundan emin olarak konuşmaya devam etti. &ldquo;Şu çok önemli, her ikimizin iyiliği için, bilmesini istediğimden daha fazlasını öğrenmemeli.&rdquo;</p>
<p>&ldquo;Öyleyse niye onunla konuşuyoruz?&rdquo; diye sordu Ruthe boğuk bir sesle.</p>
<p>&ldquo;Mecbur olmasam yapmazdım.&rdquo; Hafifçe dirseğine dokundu. &ldquo;Hadi gidelim. Bizi bekliyorlar.&rdquo;</p>
<p>Kapının girişinde duran Picard, konferans salonunun köprü mürettebatı tarafından tamamıyla doldurulmasını izliyordu. Yüzbaşı Worf odaya ulaşan ve kaptanın yanından geçen ilk kişi olmuştu. Sırtı duvara gelecek şekilde bir koltuk seçti. Klingonu, Data ve Geordi izledi; android bilgisayar panelinin başına geçti, Geordi de yanına oturdu. </p>
<p>&ldquo;Erken geldin,&rdquo; dedi Picard, Dr. Crusher eşiği geçerken. </p>
<p>&ldquo;Öyle görünüyor.&rdquo;</p>
<p>&ldquo;Al, brifingin başlamasını beklerken bunları okumanı istiyorum.&rdquo; Deelor&rsquo;un verdiği Hamlin tıbbi raporunu uzattı. Doktor dosyayı aldı ve masadaki yerine oturdu.</p>
<p>Kısa bir süre sonra ikinci grup geldi. Dr.Crusher kapıya doğru baktığında oğlunun Tasha Yar ve Deanna Troi ile birlikte içeri girdiğini gördü. Bir elini kaldırıp Wesley&rsquo;i yanına çağırmak üzereyken son anda vazgeçti. Picard, hareketini gizlemek için burnunun ucunu kaşımasına içinden güldü. </p>
<p>&ldquo;Büyükelçi nerede?&rdquo; diye sordu Riker gelir gelmez. Tam zamanında gelmişti. &ldquo;Ve Ruthe.&rdquo;</p>
<p>&ldquo;Evet, her zaman birlikte dolaşıyorlar,&rdquo; diye onayladı Picard. &ldquo;Kadın kim acaba? Bir asistan, ateşe veya yardımcı mı?&rdquo; Hepsi de birbirinin yerine kullanılabilecek anlamsız terimlerdi. Ancak onlar olmaksızın Ruthe&rsquo;un varlığına bir açıklama getirilemiyordu.</p>
<p>&ldquo;Sevgilisi olabilir mi?&rdquo; diye önerdi Riker. &ldquo;Ayrı kamaralarda kalmayı istemediler.&rdquo;</p>
<p>Picard omuz silkti. &ldquo;Tek bildiğimiz onun sürekli Deelor ile birlikte olduğu.&rdquo; Cümlesi daha yeni bitmişti ki kapılar açıldı ve Deelor&rsquo;la Ruthe eşikte göründüler. Picard, büyükelçinin konuşmanın ne kadarına kulak misafiri olduğunu merak ediyordu. </p>
<p>&ldquo;Bu kabul edilemez, Kaptan,&rdquo; dedi Deelor toplanmış olan çok sayıdaki insanı görünce. &ldquo;Özellikle de çocuk.&rdquo; </p>
<p>&ldquo;Köprü mürettebatımdan hiçbirini bu veya başka bir göreve, durumun ne olduğunu tam olarak anlamadan göndermek niyetinde değilim. Buna Teğmen Crusher da dahildir.&rdquo; Picard masanın başındaki yerine geçti. &ldquo;Hepsinin sır saklayabileceklerine tam güvenim var.&rdquo;</p>
<p>Deelor hoşnutsuzluğunu somurtarak belirtti ancak başka bir şey söylemeden kaptanın yanındaki boş koltuğa oturdu. Picard gözünün ucuyla Ruthe&rsquo;un, Riker&rsquo;ın önerdiği koltuğu geri çevirdiğini gördü. Kadın odanın arka kısmında, gölgelerin arasına karışarak ayakta duruyordu. </p>
<p>&ldquo;Pekala, başlayalım,&rdquo; dedi Deelor sanki mürettebat kendisini bekletmekteymiş gibi.</p>
<p>Picard, Data&rsquo;ya masanın ortasındaki bilgisayar göstericisini çalıştırmasını işaret etti. Masanın biraz üzerinde minyatür bir Choraii gemisini gösteren bir hologram belirdi. </p>
<p>&ldquo;Onbeş yıl önce,&rdquo; diye başladı Deelor hiçbir giriş yapmaksızın, &ldquo;bir Ferengi tüccarı, uzayda sürüklenen ve zor durumda bir Choraii gemisiyle karşılaştı. Gemi, çinko rezervleri tükendiği için hareketsiz kalmıştı. Ferengiler, gelecekte kar etmeyi umarak bir kaç kilo metal karşılığında Choraiiler&rsquo;in sahip oldukları tek satılabilir şeyi aldılar: beş insan tutsak.&nbsp; Daha sonra Ferengiler bu tutsakları hatırı sayılır bir para karşılığında Federasyona geri verdiler. Hamlin çocuklarının başına ne geldiğini ilk olarak o zaman öğrendik. Choraii gemilerine alınmışlar ve kırk yıl boyunca orada tutulmuşlardı.</p>
<p>Adamın tonsuz sesi hikayenin dehşetini azaltmıyordu. &ldquo;Beş kişi,&rdquo; dedi Picard. &ldquo;Koloniden kırkiki çocuğun kaybolduğu rapor edilmişti. Şimdiye kadar bunlardan kaç tanesi daha kurtarılabildi.&rdquo;</p>
<p>&ldquo;Sekiz kişi daha.&rdquo;</p>
<p>Yüzbaşı Worf&rsquo;un oturduğu yerden hafif bir homurtu yükseldi. Mürettebatın geri kalanı öfkelerini daha dolaylı olarak, koltuklarında kıpırdanarak ve birbirlerine kasvetli bakışlar atarak belirttiler.</p>
<p>&ldquo;Zor bir pazarlık olduğunu&nbsp; anlamalısınız,&rdquo; dedi Deelor. &ldquo;Choraiiler&rsquo;in gemilerinden başka evleri yok. Dağınık gruplar halinde dolaşıyorlar ve her bir araç otonom bir yapıya sahip. Özetle, bildiğimiz anlamda bir politik yapıları yok. Dahası Choraiiler gezginler ve uzayın kimsenin yaşamadığı uçsuz bucaksız enginliğinde sürekli dolaşıyorlar. Bu yüzden Federasyon yıllar boyunca gemilerin izini bulamadı. Bu sektörde tekrar göründüklerini öğrendikten sonra bile, bu kümeyi tespit etmek aylar sürdü. Ve gemilerden birini, bir kaç kilo kurşun karşılığında tutsaklarını bize vermek üzere bizimle buluşmaya ikna etmek, haftalar süren düzensiz radyo iletişimi sonunda mümkün oldu.&rdquo;</p>
<p>Yar araya girdi. &ldquo;Bu hızla gidilirse, çocukların geri kalanın kurtarmak kırk yıl daha alır.&rdquo;</p>
<p>&ldquo;Artık pek çocuk sayılmazlar,&rdquo; dedi Data. &ldquo;Kaçırılma zamanındaki yaş aralığına göre, şu anda en genci bile Kaptan Picard&rsquo;ın yaşında olmalı.&rdquo;</p>
<p>Dr.Crusher&rsquo;ın yüzünden bir gülümseme geçti ve Picard onu eğlendirenin Data&rsquo;nın pot kırma konusundaki kusursuz yeteneği mi, yoksa söylenen cümleye kendi verdiği tepki mi olduğunu merak etti.</p>
<p>Düşünceli bir şekilde eliyle önündeki kağıtlara işaret eden Dr.Crusher androidin açıklamasını sürdürdü. &ldquo;Hamlin kolonisinin tıbbi raporlarına göre daha yaşlı olan tutsaklar şu anda altmışlarının ortalarında olmalılar. Tabii, ağır şartlar altında geçtiğini varsayabileceğimiz tutsaklıktan sonra hala hayatta olduklarını kabul edersek.&rdquo;</p>
<p>Odanın arkasından gelen bir ses grubun dikkatini o tarafa yöneltti. &ldquo;Choraiiler onlara iyi baktılar.&rdquo;</p>
<p>Picard, Ruthe&rsquo;un yorumuna oldukça ateşli bir şekilde yanıt verdi. &ldquo;Esaret doğası gereği barbarcadır.&rdquo;</p>
<p>&ldquo;Evet, Tabii. Bu kesinlikle doğru,&rdquo; dedi Deelor hızlı hızlı. &ldquo;Ancak unutmamalıyız ki görüşmelerin ikinci bölümü boyunca içimizden gelen düşmanca duyguları bastırmak zorundayız. Aksi takdirde hassas diplomatik bağlarımızı zedeleyebiliriz. Bu da kalan tutsakları sonsuza dek kaybetmemiz anlamına gelir.&rdquo;</p>
<p>Gösterdiği ani ve yoğun tepki Picard&rsquo;ı bile şaşırttıysa da, Picard aynı güçlü duyguların mürettebatın gözlerinden de yansıdığını görüyordu. Hamlin katliamı hem mürettebatın hem de Picard&rsquo;ın oldukça hassas olduğu bir konuydu ve bunun tartışılması onları son derece rahatsız ediyordu. Picard, davranışlarıyla diğerlerine daha mantıklı bir örnek sağlamak için çaba gösterdi. &ldquo;Anlaşıldı, Büyükelçi Deelor. Ben ve mürettebatım bu görevi riske atmak niyetinde değiliz. Choraiilerle temas kurabilirsek, size tam bir işbirliği sağlayacağımıza güvenebilirsiniz.&rdquo; </p>
<p>Ruthe tekrar konuştu. &ldquo;Teşekkürler, Kaptan.&rdquo;</p>
<p>Picard, kadına tekrar, bu kez daha dikkatli baktı. Şu ana kadar Deelor&rsquo;un güçlü kişiliğinin gölgesinde kalmıştı ancak yanıtı onun da bu görevin bir parçası olduğunu ortaya koyuyordu. </p>
<p>&ldquo;Size çevirmen Ruthe&rsquo;u daha önce tanıtmalıydım,&rdquo; dedi Deelor. &ldquo;Choraiilerle kuracağımız tüm iletişimi o sağlayacak.&rdquo; Aniden ayağa kalktı. &ldquo;Evet, Kaptan, eğer siz ve ekibiniz bu özel durumun gerektirdiği koşullara uygun davranırsanız, görev sorunsuz ve olay çıkmadan biter.&rdquo; Ve arkasından gelen Ruthe ile birlikte gözlem odasından çıktı. </p>
<p>Büyükelçinin ve çevirmenin ayrılması toplanmış olan ekibin bir kez daha huzursuzca yerlerinde kıpırdanmalarına sebep oldu. Picard bastırılmış gerilimi hissetti ve kaçınılmaz olan duygu patlamasını bekledi. </p>
<p>&ldquo;Hamlin madencilerini katleden yaratıklarla pazarlık edeceğimize inanamıyorum,&rdquo; diye bağırdı Yar.</p>
<p>Geordi bile dayanamamıştı. &ldquo;Üstelik bir de bu işten karlı çıkacaklar. Bu yanlış, hem de çok yanlış.&rdquo;</p>
<p>&ldquo;Doğru yanıt intikam mı?&rdquo; diye sordu kaptan. Yar&rsquo;ın öfkesini kontrol altına aldığını görerek memnun oldu. Mürettebatın diğer üyeleri de görev hakkında fikir yürütmekten vazgeçmişlerdi. </p>
<p>Güvenlik şefi derin bir iç çekti. &ldquo;Çocukları geri almak sanırım daha önemli.&rdquo;</p>
<p>&ldquo;Benim hala sormak istediğim bazı sorular var, Kaptan,&rdquo; dedi Data. Androidin oldukça sakin görüntüsü odayı dolduran diğerlerinin yüzlerine hakim sinirli ifadelerle karşılaştırıldığında ortaya şaşırtıcı bir tezat çıkıyordu.</p>
<p>&ldquo;Evet, Data, benim de öyle,&rdquo; dedi Picard. &ldquo;Ancak öyle görünüyor ki Büyükelçi Deelor henüz yanıtlamaya hazır değil.&rdquo; Topluluğa konuşmak üzere ayağa kalktı. &ldquo;Choraiilerin bir yıldız gemisini neredeyse imha edecek güce sahip olduklarını biliyoruz. Atılgan&rsquo;ı da az daha safdışı bırakacaklardı. İlk hedefimiz bir sonraki karşılaşmamızda kullanmak için daha iyi bir savunma hazırlamak olmalı. Öyle görünüyor ki, bu işi sahip olduğumuz yetersiz bilgilerle başarmak zorundayız.&rdquo;</p>
<p>Brifing bitmişti. Subaylar görev yerlerine dönmeye başladılar ve grup küçük kümeler halinde dağıldı.</p>
<p>Kaptan Picard konferans salonundan odasına gitmek niyetiyle çıktı ancak kendisini Beverly Crusher&rsquo;ın yanında yürürken buldu.&nbsp; Bunun bir rastlantıdan başka herhangi birşey olabileceği düşüncesini hemen kafasından uzaklaştırdı. Ne de olsa doktor, yaş olarak kendisine en yakın olan kişiydi. Bu yüzden zaman zaman onunla konuşma ihtiyacı hissetmesi doğaldı. </p>
<p>Geminin koridorları oldukça kalabalıktı, bu yüzden kaptan ve Crusher sadece havadan sudan konuşabildiler. Doktorun ofisine girdiklerinde, Picard, Hamlin konusunda kişisel bir itirafta bulundu.</p>
<p>&ldquo;Kabuslar mı?&rdquo; diye bağırdı doktor.</p>
<p>&ldquo;Evet, yıllar boyu sürdü,&rdquo; dedi Picard. &ldquo;Oldukça geniş bir hayal gücüm vardı ve kayıp çocukların kanlı vücutları ile ilgili oldukça canlı görüntüler gözümün önüne geliyordu. Komşumuzun zorba çocuğunun da beni bir gemiye koyup aç canavarların, can sıkan küçük çocukları yutmak için bekledikleri Hamlin&rsquo;e postalamakla tehdit etmesi pek yardımcı olmamıştı.&rdquo; Crusher&rsquo;ın durumuna eğlenmesini biraz utanmayla kabullendi. &ldquo;Ne de olsa o zaman sadece beş yaşındaydım ve biraz saftım.&rdquo;</p>
<p>Dr. Crusher, Hamlin tıp raporlarını bir kenara bırakarak masaya oturdu. &ldquo;Yine de bu korkulara rağmen uzaya gittin.&rdquo;</p>
<p>Picard da onun gayrı resmi tavrını benimsedi. &ldquo;Onlara rağmen veya belki de o korkular yüzünden. Korkmaktan bıkmıştım. Çocuğun zorbalığından bıkmıştım. Kabuslarımla yüzleşmeyi tercih ettim.&rdquo;</p>
<p>&ldquo;Ne kadar ironik. O zaman öldüklerine inanman şimdi onları kurtarmanı sağlıyor.&rdquo;</p>
<p>Picard oturduğu yerde tekrar doğruldu. &ldquo;Ben değil. Ben sadece ev sahibiyim. Benim görevim sadece gemiyi doğru pozisyona götürmek. Bir Ferengi tüccarı daha yararlı olabilirdi. En azından Choraiilerle zorlu bir pazarlık yaşatırdı.&rdquo;</p>
<p>&ldquo;Bir kaç kilo kurşun çok ufak bir ücret. Kurşun neredeyse tamamen değersiz, insan için toksik bir metal. Rahatlıkla bu miktarın yüzlerce katını verebiliriz.&rdquo;</p>
<p>&ldquo;Evet, ve eğer elli yıl önce Choraiiler ihtiyaçları olan şeyi istemeye tenezzül etmiş olsalardı Hamlin kolonisindekiler hala yaşıyor olabilirdi. Yüzden fazla insan öldürüldü, hayvanlar gibi boğazları kesilerek. Değersiz bir metal değil, Dr.Crusher kurşun şimdi bizim için değer biçilemeyecek bir kan bedeli taşıyor.&rdquo;</p>
<p>Daha önce odaya hakim olan eğlenceli hava tamamen kaybolmuştu. Crusher kenara bıraktığı kağıtları eline aldı. &ldquo;Brifingde söyleme fırsatı bulamadım ama Deelor&rsquo;un verdiği tıbbi raporların tarihi belgelerden pek bir farkı yok. Hangi bireylerin geri getirildiği ve sağlık durumları hakkında hiç bir şey söylenmiyor. Eğer gemiye kurtulanlardan başkalarını getireceksek mümkün olduğu kadar güncellenmiş verilere ihtiyacım olacak.&rdquo;</p>
<p>&ldquo;Yerinde bir istek,&rdquo; diye onayladı Picard. &ldquo;Ancak nedense bunun kolaylıkla yerine geleceğini sanmıyorum. Büyükelçi Deelor&rsquo;dan yanıt almak bir Aldebaran midyesinin kabuğunu açmaya çalışmaya benziyor.&rdquo;</p>
<p>&ldquo;Evet, ama o da bu görevin başarıya ulaşmasını istiyor. Bizim de sadece bunun için çabaladığımızı farketmesi gerek.&rdquo;</p>
<p>&ldquo;Evet,&rdquo; dedi Picard. &ldquo;Bunu çoktan anlamış olmalı. Belki de o, sadece gizli bilgileri elde tutarak statüsünü garantilemeye alışmış kötü bir bürokrattır.&rdquo; Kaptan değerlendirmesini şimdiye kadar Deelor&rsquo;un sergilemiş olduğu davranışlarla karşılaştırdı. Birbirini tutmuyordu. &ldquo;Ya öyle, ya da saklamaya çalıştığı birşeyler var.&rdquo;</p>
<p>Kamaralarındaydılar ve Ruthe güvenli bir şekilde diğer odada uyuyordu. Deelor, bilgisayarda Atılgan&rsquo;ı inceliyordu. Büyükelçilik rütbesi geminin mühendislik bilgilerine rahatlıkla ulaşmasını sağlıyordu ancak mürettebatın kişisel dosyalarına bakmak istediğinde sistem karşı koydu. Deelor beş haneli bir kodla karşılık verdi ve erişimine engel olan tüm engeller ortadan kalktı. Bu özel kod, Deelor&rsquo;un yaptığı incelemenin izlerinin sistemden çıkartılmasını da sağlayacaktı.</p>
<p>İlk incelediği kişi Jean-Luc Picard&rsquo;dı. Kaptanın önceki görevlerine göz gezdirerek başladı ancak başarılarının listesi usandırıcı derecede uzayınca daha güncel bilgilere yöneldi. Kaptan&rsquo;ın seyir defterine erişim yedi haneli bir kod gerektirdi. İnceleme ona, Picard&rsquo;ın stili hakkında epey ipucu verdi. Picard oldukça tecrübeli, görmüş geçirmiş bir subaydı. Zaten Deelor da galaksi sınıfı bir yıldız gemisi kaptanından daha azını beklemezdi. </p>
<p>Birinci Subay William Riker, ve Binbaşı Data üzerinde daha az zaman harcadı ancak onların dosyalarını da hiçbir şeyi atlamadan incelemişti. Köprü mürettebatını geri kalanıyla tanışma biraz daha sonraya kalabilirdi.</p>
<p>Ruthe, Deelor yatağın yanındaki komodinin üzerinden ufak bir sandığı aldığında uyanmadı. Bu kutu kadının Ferrel&rsquo;den aldığı tek nesneydi. Çok şeye sahip olmaktan hoşlanmazdı ve bunun içindekilerden kurtulmaya hevesliydi. Bilgisayar Riker ve Data&rsquo;nın bilim bölümünde birlikte çalıştıklarınını söyledi ve kibarca yol tarif etmeyi önerdi ancak Deelor bu öneriyi geri çevirdi.</p>
<p>Laboratuara olan yolu kendi başına bulmak, geminin iç yapısını ezberleyip ezberleyemediğini denemek için iyi bir fırsattı. Deelor, laboratuara tek bir yanlış dönüş yapmadan ulaştı. Ferrel&rsquo;de köprüye ulaşmak için benzeri uzunlukta bir yolu karanlıkta yürümek zorunda kalmış; bu sayede hem kendi hem de Ruthe&rsquo;un hayatını kurtarabilmişti. Choraiiler bir sonraki karşılaşmayı kazanacak olurlarsa aynı başarıyı tekrarlamak gerekebilirdi. Deelor odaya girdiğinde subayların yüzlerindeki şaşkınlığı farketti. Bu tepkileri onu memnun etti. Tahmin edilebilir olmak sıkıcı ve tehlikeliydi. </p>
<p>&ldquo;Bay Riker, bunu size teslim ediyorum.&rdquo; Deelor küçük sandığı masanın üzerine bıraktı. Masaya dokunurken çıkarttığı ses kutunun oldukça ağır olduğunu gösteriyordu. Ceketinin bir cebinden vokoderi çıkarttı ve Data&rsquo;ya fırlattı. Androidin zamanlaması mükemmeldi. &ldquo;Bu da sizin için, Bay Data.&rdquo;</p>
<p>Riker sandığı açmadan önce dikkatle inceledi. Deelor dikkatinden dolayı subayı takdir etmişti. &ldquo;Kurşun,&rdquo; dedi Riker kutudaki çubukları sayarken. &ldquo;Yedi buçuk kilo kadar.&rdquo;</p>
<p>&ldquo;Choraiilerin fiyatı artırabileceğini düşünerek biraz fazla getirdim.&rdquo;</p>
<p>&ldquo;Neden bu kadar az?&rdquo; diye sordu Riker. &ldquo;Rafine edilmiş de olsa, bu metal oldukça ucuz.&rdquo;</p>
<p>&ldquo;Asla gereksinimlerinden fazlasını istemezler,&rdquo; dedi Deelor. &ldquo;Hamlin&rsquo;in tamamını yok ettikten sonra yaklaşık on kilo kadar metal almış olmalılar.&rdquo;</p>
<p>&ldquo;Ve biz de onlara daha fazlasını veriyoruz.&rdquo;</p>
<p>&ldquo;Vermiyoruz. Değiş tokuş ediyoruz.&rdquo;</p>
<p>Riker tiksintiyle yüzünü buruşturdu. Data ise sadece meraklanmış görünüyordu. &ldquo;Açıkca görünen ileri teknolojik düzeylerine rağmen neden Choraiiler kendi metallerini rafine etmiyorlar? Asteroidlerde gereksinimleri olan metallerden bol bol bulunuyor.&rdquo;</p>
<p>&ldquo;Bir çeşit politik anlaşmazlık,&rdquo; diye açıkladı Deelor. &ldquo;Görünüşe göre madencilik kapasitesi olan tek gemi yerel kümeden ayrılmış. Choraii toplumsal yapısı oldukça karmaşık ve işleyişi hakkında çok az bilgiye sahibiz.&rdquo; Data&rsquo;nın kendisini daha fazla alıkoymasına izin vermeden talimatlarını vermeye devam etti. Deelor&rsquo;un androidin merakını tatmin etmekten daha acil işleri vardı. &ldquo;Bay Riker, sandığı&nbsp; ışınlama odası yakınlarında güvenli bir yerde bulundurun ki gereği halinde el altında olsun.&rdquo;</p>
<p>&ldquo;Bununla ne yapacağım?&rdquo; diye sordu Data elindeki cihazı göstererek. </p>
<p>&ldquo;Vokoderde Ferrel&rsquo;in tarayıcılarının Choraii gemisi ile ilgili kayıtları var. İnceleyip alışılmadık silah teknolojileri ile ilgili bir şeyler bulmaya çalışın. Mümkün olan en kısa sürede eksiksiz bir rapor istiyorum.&rdquo;</p>
<p>Riker yerinde doğruldu. &ldquo;Kaptan Picard&rsquo;ın bu talimatlardan haberi var mı?&rdquo;</p>
<p>&ldquo;Onu haberdar edebilirsiniz,&rdquo; dedi Deelor ve aynı gün içerisinde ikinci kez aniden çıkıp gitti. </p>
<p>&nbsp;</p>
</body>
</html>