<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.5.7"/>
<link rel="stylesheet" type="text/css" href="style.css"/>
<title>XIII</title>
</head>
<body>
<p class="p4"><span class="t6"><b>XIII</b></span></p>
<p>&nbsp;</p>
<p>Patrisha diğer çiftçilerden uzakta duruyordu. Cemaatin erkek ve kadınları, ahırın ön kapısının çevresinde yarım daire oluşturacak şekilde dizilmişlerdi. Kendi aralarında fısıldaşıyor, soğuk sabah havasından üşüyen ayaklarının ısıtmak için oldukları yerde hareket ediyorlardı. Kadın açıkta durarak ahıra bakmalarını seyretti. Ahşap binanın üzerine sabahın ilk ışıkları vuruyordu.</p>
<p>Dnnys ve Wesley, her hareketlerinin izlendiğinin farkında olarak, kalabalığın arasından kendilerine yol açıp ahıra doğru ilerlemeye başladıklarında bir sessizlik oldu. Birbirlerine gergince gülümseyen çocuklar tahta çubukları kaldırıp büyük kapıları açtılar. Çiftçiler ileri doğru uzandılar ve içerdeki kuluçka makinesini görmek için kafalarını uzattılar. Makinenin karmaşıklığına dair bir kaç küçümseyici söz dışında hiç bir yorumda bulunan olmadı.</p>
<p>Patrisha, kuluçka makinesinin sanal güverteye aniden gelişinin sorgusuzca kabul edilişinden neredeyse utanç duyacaktı. Kimse, hatta Tomas bile yerdeki samanların üzerindeki izlerden rahatsız olmamıştı. Ancak tabi ki, Çiftçiler, ışınlayıcının kullanıldığını fark edecek kadar bilgili değillerdi. Patrisha, Riker&rsquo;ın büyüsünü gece yapmış olmasından ve sabah ortalıkta görünmemesinden dolayı müteşekkirdi. Bir yabancı, Çiftçilerin bu kadar kolay kandırılabilmesine gülerdi, ancak Patrisha, bu komik durumu yıldız gemisi subayına verdiği öğütle kendisi davet etmişti.</p>
<p>Dnnys boşaltma işleminin ilk aşamasını petek yapıdan bir hücreyi ayırarak başlattı. Wesley, makinenin arkasında belirerek ince esnek bir hortumu açmaya başladı. Hortumun ucunu Çiftçi çocuğa verdi. Çok pratik yapmış olmanın verdiği bir rahatlıkla hareket eden Dnnys ustalıkla dişli ucu hücrenin boşaltım kanalına taktı. Bir düğmeyi çevirdi ve bir emme pompası bir dizi gurultu çıkartarak çalışmaya başladı.</p>
<p>&ldquo;Dnnys, çiftlik işlerinde hiç bu kadar becerikli değildi,&rdquo; dedi Tomas, Patrisha&rsquo;nın yanına gelerek.</p>
<p>&ldquo;Gryzdc&rsquo;i terk ettiğimizden bu yana epey büyüdü.&rdquo; O sıska çocuğunun vücudu ne zaman sağlam kaslarla kaplanmıştı? &ldquo;Ayrıca bu işi yapacak biri olduğu için memnun olmalısın.&rdquo; Patrisha oğlunun, uzun yolculuk boyunca antika makinenin bakımını üstlenme kararını savunmuştu. Çünkü bu işi yapacak bir teknisyen kiralamak cemaate oldukça pahalıya patlayacaktı. Şimdi kendisi de çocuğun kuluçka makinesini ne kadar rahat idare ettiğini görebiliyordu ve bunun diğer Çiftçiler tarafından fark edilmemesini diledi. </p>
<p>Patrisha ve Tomas, Wesley&rsquo;in aynı hareketleri başka hücrelerle tekrarlamasını izlediler. Wesley sık sık durup ne yapması gerektiği hakkında talimatlar almak için Dnnys&rsquo;e bakıyordu. Bu makinenin sorumlusu Çiftçi çocuktu, yıldız gemisinin başarılı teğmeni değil.</p>
<p>Bir başka izleyici onlara katıldı. &ldquo;Tam senin oğlun.&rdquo; Patrisha, Dolora&rsquo;nın yorumunun bir iltifat olmadığının farkındaydı.</p>
<p>Tiz bir alarm ilk hücrenin koruyucu sıvısının boşaldığını işaret etti ve erkek ve kadınlar içeriğinin durumunu öğrenmek için heyecanla fısıldaşarak beklemeye başladılar. Dnnys kapağı kaldırdı ve hücrenin içine uzandı. Dışarı pembe, yeni doğmuş bir tavşan çıkarttı. &ldquo;Hayattalar!&rdquo; diye duyurdu gururla. Dynns&rsquo;in elindeki et yumağı hemen hareket etmeye ve çocuğun elinden kurtulmak için çabalamaya başlamıştı.</p>
<p>&ldquo;Gördüğüm en lanet olası doğum,&rdquo; dedi yaşlı Stvn ve sözlerini vurgulamak için yere tükürdü. </p>
<p>Patrisha, Dolora&rsquo;nın ağzının büzüldüğünü gördü. Teyzesinin lanet okumayı duyduğunun kesin bir belirtisi. Yaşlı Stvn, Dolora&rsquo;nın bulunduğu bir ortamda lanet okumaya cesaret edebilen tek Çiftçiydi. İkisi artık birlikte değillerdi ama adam, Dolora&rsquo;nın çocuklarının babasıydı ve duygusal bağ adamın hareketlerinde bir rahatlık olmasını sağlıyordu.</p>
<p>&ldquo;Hey, şuna bakın!&rdquo; diye bağırdı Wesley büyük bir heyecanla. Bir sürü köpek yavrusunun bulunduğu bir hücreyi açmıştı. Uzanarak henüz gözleri kapalı, siyah ve beyaz renklere sahip bir yavruyu dışarıya çıkarttı. Hayvan hemen Wesley&rsquo;in parmağını yakalamış ve emmeye başlamıştı. </p>
<p>Myra köpeği Wesley&rsquo;nin elinden çekip aldı. &ldquo;Çocuk hepsini öldürmeden işe koyulun,&rdquo; diye bağırdı hayvanı Charla&rsquo;ya geçirerek.</p>
<p>Patrisha bir sonrakini almak için uzandı. Kadının keskin dili tarafından birden harekete geçirilen Çiftçiler, kuluçka makinesindeki işçilerin çıkarabildiği hızda hayvanları taşımaya başladılar. Köpeklerden sonra bir grup minik domuz çatlamak üzere olan bir dizi tavuk ve ördek yumurtası çıkarıldı. Tüm yeni doğanlar, anneleri olmadığı için elle beslenmek ve en azından yirmi dört saat özenle bakılmak zorundaydılar. On aylık zorunlu rahatlıktan sonra Çiftçiler yine göreve çağrılmışlardı. Sıkı çalışma yaşamlarının geri kalanı boyunca devam edecekti.</p>
<p>&nbsp;&ldquo;Ve ertesi gün de atları boşaltacağız,&rdquo; dedi Wesley. Annesi dosdoğru ona bakıyordu ancak hiç bir tepki vermemişti. &ldquo;Anne, dinliyor musun?&rdquo;</p>
<p>&ldquo;Dinlemiyor muydum?&rdquo; dedi Dr.Crusher, sonra iç çekti. &ldquo;Hayır, galiba dinlemiyordum.&rdquo; Not defterini kenara koydu ve tekrar içini çekti. </p>
<p>&ldquo;Oregon çiftliğini görmeye de gelmedin.&rdquo; Ağır bir paketi bir elinden diğerine geçirdi. &ldquo;Son dersimden sonra oraya gideceğim. Benimle gelmek ister misin?&rdquo;</p>
<p>&ldquo;Üzgünüm, Wesley. Sanal güverte projesi için çok çalıştığını biliyorum ve görmeyi gerçekten çok istiyorum ama…&rdquo;</p>
<p>&ldquo;Sen de son zamanlarda çok çalıştın,&rdquo; dedi Wesley kızmadan. &ldquo;Aslında biraz yorgun görünüyorsun.&rdquo; Daha bir kaç ay önce olsaydı bunu bile fark etmezdi.</p>
<p>&ldquo;Son zamanlarda pek uyuyamadım.&rdquo; Aslında Wesley annesinin kamaralarına en son ne zaman geldiğini hatırlamıyordu bile. &ldquo;İşler sakinleşir sakinleşmez çiftliği görmeye geleceğim.&rdquo;</p>
<p>&ldquo;Revirdekilerin durumu kötü, değil mi?&rdquo;</p>
<p>Doktor soruyu yanıtlamadı. &ldquo;Acele etsen iyi olur yoksa fizik dersine geç kalacaksın.&rdquo;</p>
<p>&ldquo;Astronomi,&rdquo; diye düzeltti Wesley ofisten çıkarken. Kapıda durdu. &ldquo;Anne, eğer bir arkadaşın senden bir iyilik yapmanı istese ama bu iyilik ailesiyle başının belaya girmesine neden olacak bir şey olsa…&rdquo;</p>
<p>&ldquo;Neden bahsediyorsun, Wesley?&rdquo;</p>
<p>&ldquo;Hiç,&rdquo; dedi Wesley. &ldquo;Hoşçakal, Anne.&rdquo;</p>
<p>Dr.Crusher oğluna el salladı ve not defterini tekrar eline aldı. Defter her defasında daha da ağırlaşmış gibi geliyordu. Ajandasındaki bir sonraki maddeye baktı hasta odalarındakilerin bir listesi. Yatakların çoğu bu sabah boşalmıştı. </p>
<p>Bir sonraki hastasını taburcu etmeyi özellikle sabırsızlıkla bekliyordu.</p>
<p class="p1"><b>*&nbsp; *&nbsp; *</b></p>
<p>&nbsp;&ldquo;Köprüye geri dönebilirsin,&rdquo; dedi Dr. Crusher. &ldquo;Son testler tamamen sağlıklı olduğunu gösteriyor.&rdquo;</p>
<p>&ldquo;Ben de sana bunu söyleyip duruyordum,&rdquo; dedi Yüzbaşı Yar yataktan sıçrayarak. &ldquo;Uyuşturucunun etkisini hiç hissetmedim.&rdquo;</p>
<p>&ldquo;Bayılmak dışında,&rdquo; diye hatırlattı Crusher. Neyse ki Yar narkotik maddeye sadece bir kaç dakikalığına maruz kalmıştı. Bir de Jason aynı hızla iyileşebilseydi. Ancak o son elli yılını o gemide geçirmişti ve onu, Choraiilere geri vermek dışında…bir çözüm için ilk pırıltılar oluşmaya başlamıştı. &ldquo;Uyuşturucu gemiyle ilgili hatırladıklarını etkiledi mi?&rdquo;</p>
<p>&ldquo;Yoo, hayır. O deneyimi uzunca bir süre unutabileceğimi sanmıyorum. Peki, Troi&rsquo;un durumu nasıl?&rdquo;</p>
<p>&ldquo;Troi çok fazla yoruldu. Çocukla ilgilenmesi için başka birisini buldum,&rdquo; dedi Crusher. Düşüncelerini dağıtan bir sürü ayrıntı vardı ancak Yar&rsquo;ın revirden ayrılması rahatsızlığını önemli ölçüde azaltacaktı. &ldquo;Hemen git ve uzun bir süre tekrar gelme!&rdquo;</p>
<p>&nbsp;&ldquo;Endişelenme,&rdquo; dedi Yar kapıya doğru yürürken. &ldquo;Geri dönmeye niyetim yok.&rdquo;</p>
<p>Dr.Crusher kafasındaki planın uygulanabilirliğini konuşmak için Data&rsquo;yı aradı. Data kadının çağrısını hemen yanıtladı ve doktor isteklerini anlatırken sabırla dinledi.</p>
<p>&ldquo;Tamam, teknik olarak proje gerçekleştirilebilir,&rdquo; dedi Data kısa bir değerlendirmeden sonra. &ldquo;Gerekli bilginin çoğuna ulaşabilecek durumdayım.&rdquo; Daha sonra başka nelere gereksinimi olduğunu teker teker açıkladı.</p>
<p>&ldquo;Bu bilginin bir kısmını Tasha&rsquo;nın sağlaması mümkün olabilir,&rdquo; dedi Crusher düşünceli bir ses tonuyla. &ldquo;Ama en iyisi Ruthe&rsquo;a sornmak.&rdquo; Tabi eğer kadın yardımcı olmayı kabul ederse diye düşündü Crusher.</p>
<p>&ldquo;Hemen mi başlamak istiyorsunuz?&rdquo;</p>
<p>&ldquo;Henüz değil, Data,&rdquo; dedi Crusher. &ldquo;Hazır olduğumda sana haber veririm.&rdquo; Hala Deelor&rsquo;un ilk önerisine vereceğini yanıtı bekliyordu. Eğer Ruthe ilkini reddetmişse ikincisi asla kabul etmezdi. </p>
<p>Lisa Iovino, Danışman Troi&rsquo;u küçük çocuğun ağlama seslerini izleyerek buldu. Kadın ve çocuk diyet merkezindeydiler. Görünüşe göre bölümün sorumlu hemşiresi daha sakin bir ortama kaçmıştı. Troi yaptığı işe kendisini öylesine kaptırmıştı ki Iovino&rsquo;nun yaklaştığını farketmedi bile. Doktor bir kaç dakika sessizce durup onları izledi.</p>
<p>Danışman kucağındaki çocukla beraber yemek masasında oturuyordu. Önlerinde bir sürü değişik yemek durmaktaydı. Yemeklerin büyük kısmına dokunulmamıştı. Eksik kısımlarsa Troi&rsquo;un yüzüne ve göğsüne yayılmışlardı.</p>
<p>&ldquo;Al bir de bunu dene,&rdquo; diyerek çocuğu bir kaşık haşlanmış patatesle kandırmaya çalıştı Troi. Çocuk ağzını açtı ve çığlık atmaya başladı. Troi mükemmel bir zamanlamayla kaşığı çocuğun ağzına tıkıştırıverdi. </p>
<p>Kısa bir sessizlikten sonra çocuk yemeği kadına geri tükürerek Troi&rsquo;un üniformasına yeni bir leke ekledi. ve tekrar ağlamaya başladı. Troi da sanki ağlayacakmış gibi duruyordu.</p>
<p>&ldquo;Ben kurtarma ekibiyim,&rdquo; diye duyurdu Lisa odaya girerek. &ldquo;Dr.Crusher biraz dinlenmeye ihtiyacınız olacağını söyledi.&rdquo; Oysa danışman çoktan dinlenmeye başlamış olmalı gibi görünüyordu. Çocuğun çığlıkları saatlerdir revirin her yerinde yankılanmaktaydı.</p>
<p>&ldquo;Ama yabancılara alışkın değildir,&rdquo; dedi Troi bitkince. Çocuklar duygularını gösterirken genellikle karşılarındakinin ne hissedeceğini düşünemezlerdi. Uzun zamandır bu çocukla uğraşıyordu ve gerçekten de oldukça hırpalanmıştı. &ldquo;Korkarım yanından ayrılırsam korkuya kapılabilir.&rdquo;</p>
<p>&ldquo;Eh, yanında kim olursa olsun daha kuvvetli bağırabileceğini sanmam.&rdquo; Iovino uzanarak ağlamakta olan çocuğu Troi&rsquo;un kollarından aldı. </p>
<p>Yerinin değişmesi Musa&rsquo;nın geçici olarak susmasına neden oldu. Ağlamaya yeni bakıcısını incelemesine izin verecek kadar ara verdi. Sonra tereddütlü bir sızlanmaya başladı. Elleriyle sarılı olduğu yumuşak, yeşil battaniyeye&nbsp; sıkı sıkı yapıştı. Battaniye tıpkı çocuğun gözyaşları içindeki yüzü gibi yapış yapış bir sıvıyla kaplanmıştı. </p>
<p>&ldquo;Pek aç değilsin ha?&rdquo; diye sordu Iovino çocuğa.</p>
<p>&ldquo;Tersine, çok aç.&rdquo;</p>
<p>Çocuk danışmanın sesini duyunca başını ona çevirdi. Sürekli hafifçe ağlamamasına rağmen Musa iki kadın arasındaki konuşmayı dikkatle dinliyordu. Troi ne söyledikleri anlayıp anlamadığını merak ediyordu. İnsan sesinin sıvı atmosferde duyulan hali çocuğun şu andan duyduğu şeyden oldukça farklı olmalıydı. </p>
<p>&ldquo;Sadece bizim yemeklerimize alışkın değil,&rdquo; diye devam etti Troi. Choraiilerle yapılan değiş tokuşta günlük yiyecek maddelerinden de bir miktar alınmış olmasını isterdi. Çocuğun kendisine sunulan yemeğin alışmadığı yapısı ve tadı karşısındaki mutsuzluğunu hissedebiliyordu. &ldquo;Çorbalar, puding, dondurma, meyve püresi ve çeşitli sebzeler denedim.&rdquo;</p>
<p>&ldquo;Sonunda yiyecektir,&rdquo; dedi Iovino. &ldquo;Çocuklar ellerinin uzanabileceği yerde bir şeyler olduğu sürece açlıktan ölmezler.&rdquo;</p>
<p>Iovino&rsquo;nun yumuşak kahverengi saçları ve Troi&rsquo;un saçlarına bulaşmış krema ve şeftaliler, masum ve tatlı bir görüntü oluşturuyordu. &ldquo;Bu özel bir çocuk.&rdquo; Danışman tereddüt ediyordu. Güvenlik kısıtlamalarına karşı gelmeden ne kadarını açıklayabileceğinden emin değildi. &ldquo;Yetiştirilmesi normalin biraz dışında olmuş.&rdquo;</p>
<p>&ldquo;Evet, biliyorum,&rdquo; dedi Iovino. Troi, bu konudaki raporları onun da okumuş olduğunu tahmin ediyordu ve büyük ihtimalle o da raporların gerçeği yansıtmadığını anlamış olmalıydı. Çocuğun dosyası pek ayrıntılı değildi ve Dr.Crusher&rsquo;ın her zamanki mükemmeliyetçi standartlarının çok uzağındaydı. Bu da yanıtlanmamış olan soruların yanıtlanmadan kalacağı anlamına geliyordu. &ldquo;Onu bana bırakın.&rdquo;</p>
<p>Fiziksel ve zihinsel olarak çok yorulmuş olmasına rağmen Troi, Musa&rsquo;nın artık ağlamadığını fark edene kadar çocuğun bakımını bir başkasına devretmeye istekli değildi. Empatik kalkanını indirdi ve çocuğun şaşkınlığını okudu. Yeni gelenle ilgili bir şeyler çocuğun ilgisini çekmişti. &ldquo;Çocuklarla aran çok iyi.&rdquo;</p>
<p>&ldquo;Evet, korkarım öyle,&rdquo; diye içini çekti Iovino. Musa gözlerini Iovino&rsquo;ya dikti ve hıçkırdı. Genç doktor bilinçsizce hafifçe çocuğun sırtına vurmaya başlamıştı ve bu da çocuğu rahatlatmış gibiydi. &ldquo;Geniş bir aileden geliyorum. Bizim kolonimizde erken evlenmek çok yaygın bir gelenekti. Bu yüzden hayatım boyunca benden küçük olan erkek ve kız kardeşlerime, hatta kuzen ve yeğenlerime de baktım.&rdquo;</p>
<p>&ldquo;Ama geleneğe uymak yerine Yıldız Filosuna girdin,&rdquo; dedi Troi düşünceli bir şekilde. &ldquo;Bu kararın ne kadar zor olabileceğini bilirim. Ben de kendi halkımın geleneklerine karşı geldim.&rdquo;</p>
<p>&ldquo;Tamamen kaçamadım,&rdquo; diye güldü Iovino. Musa kollarında uyuyakalmıştı. &ldquo;Revirdeki herkes çocuklarla aramın ne kadar iyi olduğunu söyleyip duruyor. Dikkat etmezsem sonum Pediatri olabilir.&rdquo;</p>
<p>Tartışma revirin dış bölümünde başlamıştı, ancak Dr.Crusher hemşirelerin hızla kendilerine yönelen bakışlarını gördü ve yavaş yavaş sinirlerinin kontrolden çıkmaya başladığını farketti. Ya büyükelçi çok sinir bozucu davranıyordu ya da uykusuzluk onun duygusal kontrolünü etkilemeye başlamıştı. Crusher suçu adama yüklemeyi tercih etti. Eliyle Deelor&rsquo;a ofisine gitmelerini işaret etti. </p>
<p>&ldquo;Yıldız Üssü 10&rsquo;a ulaşana kadar sürekli yatıştırıcı veremem,&rdquo; Crusher devam etti. &ldquo;Şimdiden istemediğim kadar yüksek dozda verdim zaten.&rdquo;</p>
<p>&ldquo;Daha hafif dozlar deneyin,&rdquo; diye önerdi Deelor.</p>
<p>&ldquo;Lanet olsun. Senin tıbbi tavsiyelerine ihtiyacım yok.&rdquo; Aslında Deelor&rsquo;dan istediği tam da buydu. Derin bir nefes aldı ve biraz daha sakin bir sesle devam etti. &ldquo;Daha hafif dozlar denedim ancak yarım uyuşturulmuş olmak Jason&rsquo;un kafasındaki karmaşayı daha da arttırıyor. Elimden kayıp gidiyor.&rdquo;</p>
<p>&ldquo;Böyle şeyler olur, Doktor.&rdquo;</p>
<p>&ldquo;Benim hastalarıma değil.&rdquo;</p>
<p>Deelor omuz silkti. &ldquo;Size yardım edemem.&rdquo;</p>
<p>&ldquo;Ama Ruthe edebilir.&rdquo;</p>
<p>&ldquo;Sordum, ama reddetti.&rdquo;</p>
<p>Crusher kızgınlığını gizlemek için çaba göstermeyi bıraktı. &ldquo;Öyleyse bir daha sor!&rdquo;</p>
<p>&ldquo;Hayır!&rdquo; Deelor&rsquo;un yanıtı aynı ölçüde sert olmuştu. &ldquo;Eminim ki böyle bir isteğin neye yol açacağının farkındasınız.&rdquo;</p>
<p>&ldquo;Jason&rsquo;un yaşamını kurtarmaya çalışıyorum.&rdquo;</p>
<p>Bağırışları yaklaşmakta olan ayak seslerini duymalarına engel olmuştu. Kaptan Picard odaya girdi ve şaşırarak durdu. Gördükleri için bir açıklama bekler gibi bir hali vardı. Kimse konuşmayınca revirde bulunmasına neden olan kendi sorunlarını ortaya koydu. &ldquo;Choraii atmosferi ile ilgili tıbbi raporunuzu okudum. Uyuşturucunun özellikleri nelerdir?&rdquo;</p>
<p>Kimyasal analiz bunun hafif bir narkotik olduğunu gösteriyor,&rdquo; diye yanıt verdi Crusher. Aklı başka bir yerdeydi. &ldquo;Yüzbaşı Yar&rsquo;ın Si Bemol&rsquo;den döndüğünde bayılmasına neden olmuş olabilir ancak hiç bir uzun vadeli etki görülmedi, ben de onu taburcu ettim.&rdquo; Doktor&rsquo;un somurtması Deelor&rsquo;a yönelmişti. &ldquo;Ancak hala çocuğun ve Jason&rsquo;un bağımlılıktan doğan herhangi bir sorun yaşayıp yaşamadıklarını belirlemeye çalışıyorum. Kimyasal bağımlılık testlerim sonuç vermedi.&rdquo;</p>
<p>&ldquo;Ve Ruthe&rsquo;un daha fazla bilgiye sahip olduğunu düşünüyorsunuz?&rdquo; Demek ki Picard tartışmalarının bir kısmını duymuş ve konunun ne olduğu hakkında bir fikir sahibi olmuştu. </p>
<p>Crusher başıyla onayladı. &ldquo;Fakat kendisine soru sormama izin verilmiyor.&rdquo;</p>
<p>&ldquo;Büyükelçi, onun üzerinde etkisi olan tek kişi sizsiniz,&rdquo; dedi Picard. </p>
<p>&ldquo;Ben mi?&rdquo; diye yanıtladı Deelor alay edercesine. &ldquo;Onu uzun zamandır tanıyorum fakat&nbsp; onun üzerinde etkim olduğunu sanmayın. Ruthe kendi kararlarını kendi verir.&rdquo; Dr.Crusher sesinin tonundan, adamın Ruthe&rsquo;un bu özelliğine hayran olduğunu hissetti. </p>
<p>Kaptan ısrar etti. &ldquo;Ruthe&rsquo;un Jason&rsquo;un getirilmesine karşı çıktığının farkındayım ama eminim ki bizim hatalarımız yüzünden Jason&rsquo;un acı çekmesine izin vermeyecektir.&rdquo;</p>
<p>&ldquo;Ruthe tutsaklarla ilgili hiç bir şeye karışmak istemiyor.&rdquo;</p>
<p>&ldquo;Neden?&rdquo; diye sordu Picard. </p>
<p>&ldquo;Buna yanıt veremem,&rdquo; dedi Deelor. </p>
<p>&ldquo;Neyse,&rdquo; dedi Picard kızgınlıkla. &ldquo;Ona kendim sorarım.&rdquo; Ofisin kapısına doğru ilerledi ama Deelor önüne geçerek onu durdurmaya çalıştı. &ldquo;Bana bunu yapmamamı mı emrediyorsunuz, Büyükelçi?&rdquo;</p>
<p>&ldquo;Hayır,&rdquo; dedi Deelor, kenara çekilerek.</p>
<p>O ve Crusher huzursuz bir sessizlik içinde kaptanın dönüşünü beklemeye başladılar.</p>
<p class="p1"><b>*&nbsp; *&nbsp; *</b></p>
<p>Ruthe, Picard&rsquo;ın odaya girmesini engellemeye çalışmadı, ama odaya giren Picard kadını göremeyince aramak zorunda kaldı. Kaptan, Deelor ve Ruthe&rsquo;un, USS Ferrel yok olduğunda herşeylerini kaybettiklerini biliyordu ancak görünüşe yeni eşyalar edinmek için çabalamamışlardı. Deelor en azından yeni bir elbise giymişti, ancak çevirmen hep aynı eski gri pelerinine sarınıyordu.</p>
<p>Picard, Ruthe&rsquo;u yatak odasında buldu. &ldquo;Dr.Crusher&rsquo;ın Jason&rsquo;un sağlık durumu ile ilgili bazı soruları var.&rdquo;</p>
<p>&ldquo;Artık bunun benimle bir ilgisi kalmadı.&rdquo; Ruthe odadaki tek yatağa oturdu ve bacaklarını çenesinin altında topladı. &ldquo;Size onu gemiye getirmemenizi söylemiştim.&rdquo;</p>
<p>&ldquo;Ve Jason&rsquo;un ölmesi seni haklı çıkaracak. Gururun bir adamın yaşamından daha mı değerli?&rdquo;</p>
<p>&ldquo;Benim işim çevirmenlik, daha fazlası değil. Hamlin tutsakları benim sorunum değil.&rdquo;</p>
<p>&ldquo;Sadece hoşuna gitmediği için sorumluluklarından kaçamazsın,&rdquo; diye fikrini ileri sürdü Picard. Ancak kadına ulaşamadığını görebiliyordu. Ruthe&rsquo;un huzursuzluğu arttıkça kadın yatağın dağınık örtülerini yolmaya başlamıştı. &ldquo;Choraiilerin insanlara değer verdiğini söylemiştin, ama Jason&rsquo;a zarar verdiler.&rdquo;</p>
<p>Bu iddia derhal Ruthe&rsquo;un dikkatini çekti. &ldquo;Bunu neden söylüyorsun?&rdquo;</p>
<p>&ldquo;Dr.Crusher, Choraii atmosferinde bilinmeyen bir maddenin, bir uyuşturucunun, izlerini buldu. Ona etki etmiş. Çocuğu da etkilemiş olabilir. Bu şartlar altında her ikisini de gemiye getirme kararımdan pişmanlık duyamam. Ve Yıldız Filosuna tüm diğer yetişkin tutsakları da geri almak için elimizden geleni yapmamız yönünde bir tavsiyede bulunmaya niyetliyim.&rdquo;</p>
<p>Ruthe yatağın üzerinde ayağa kalktı. Bir an için Picard kadının kendisine saldıracağını sandı. Bunun yerine Ruthe sıçrayarak yere atladı. </p>
<p>&ldquo;Bana şu uyuşturucuyu gösterin.&rdquo; Ruthe pelerinin kabarmış eteklerini vücudunun etrafına sardı ve Picard&rsquo;ın peşinden kamaradan çıktı. </p>
<p>Revire ulaştıklarında Beverly Crusher tarafsız bir tıp subayı tavrını takınmıştı ancak Picard, kadının gözlerindeki rahatlamayı hemen farketti. Ayrıca Deelor&rsquo;un şaşkınlığını da gördü…ve de kaptanın başarısı karşısında duyduğu hoşnutsuzluğa dair hafif belirtileri.</p>
<p>Ruthe uyuşturucuyu görme isteğini yineledi. Crusher da sarı sıvıdan bir örnek içeren küçük cam kabı ona uzattı. </p>
<p>&ldquo;Bu kokuyu Yüzbaşı Yar, Choraii gemisinden döndüğünde farkettim.&rdquo;</p>
<p>Ruthe uçtaki mantarı çıkarttı ve kabın içindeki sıvıyı kokladı. &ldquo;Tarçın,&rdquo; diye fısıldadı. </p>
<p>Yerinde donmuş gibi kalmıştı. Kabı iki eliyle sıkıca tutuyordu. Deelor ona seslendi. &ldquo;Ruthe?&rdquo;</p>
<p>&ldquo;Unutmuştum.&rdquo; Kadın sanki başka bir yerde gibi dalgındı. Sonra Deelor&rsquo;un koluna dokunuşu onu içinde durduğu odaya geri getirdi. Mantarı tekrar kabın tepesine kapattı ve kokuyu içeri hapsetti.</p>
<p>&ldquo;Bu uyuşturucuyla daha önce karşılaşmış mıydın?&rdquo; diye sordu Picard. </p>
<p>&ldquo;Yıllar önce,&rdquo; dedi Ruthe. &ldquo;Ben çocukken.&rdquo;</p>
<p>Picard anlamamıştı. &ldquo;Ama bu nasıl olabilir?&rdquo;</p>
<p>Ruthe, elindeki kabı pelerininin ceplerinden birine kaydırdı. &ldquo;Ben, bir Choraii gemisinde doğdum.&rdquo;</p>
<p>&nbsp;</p>
</body>
</html>