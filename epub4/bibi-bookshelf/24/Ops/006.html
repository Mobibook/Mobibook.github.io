<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.5.7"/>
<link rel="stylesheet" type="text/css" href="style.css"/>
<title>III</title>
</head>
<body>
<p class="p4"><span class="t6"><b>III</b></span></p>
<p>&nbsp;</p>
<p>Kaptan Manin, bir zamanlar USS Ferrel&rsquo;in köprüsü olan yıkıntıların içinde güçlükle ilerliyordu. Mürettebatının inlemelerini ve kuru öksürüklerini duyabiliyordu, ancak toz ve duman arasında onları göremiyordu. Son görevinde bir dakikadan az zamanı kalmıştı, fakat saniyeler önünde sonsuzluk kadar uzun gibiydi. Herkesi yıkımın uzamasının acılarından kurtarmaya çalışmış, ancak Deelor ona engel olmuştu. Manin kızgınlığını bir kenara bıraktı. Kalan zamanını boşuna harcamak istemiyordu. </p>
<p>Körlemesine ilerlerken tutunacak bir şeyler aradı ve eli bir vücuda çarptı. Deri soğuktu. Parmakları yere düşmüş olan şekli inceledi ve sonunda eli bir antenin ince sapına ulaştı. Gemide sadece bir Andorian vardı ve bu, elinin altındaki kaskatı kesilmiş soğuk bedenin kimliğini kolayca anlamasını sağladı. Pilotunu, Andorianlar öldükten sonra nereye gidiyorlarsa oraya uğurladıktan sonra, dümenden uzaklaşarak koltuğuna ulaşmaya çalıştı. Ölüm geldiğinde onu kendi yerinde karşılayacaktı. Bir adım daha attı ve botu yumuşak bir nesneye çarptı. </p>
<p>Nesne, bir tekmeyle karşılık verdi.&nbsp; &ldquo;Beni rahat bırak,&rdquo; dedi Ruthe, &ldquo;kimseyi istemiyorum.&rdquo; Ardından öksürmeye başladı.</p>
<p>Şartlar düşünüldüğünde kızın rahatsızlığı komikti ve Manin hala durumun mizahi yönünü algılayabilecek kadar kendindeydi. Kahkahası ağzına kan hücum etmesine neden oldu. Dudaklarından taşan damlaları eliyle sildi. Çevirmen de burada olduğuna göre Deelor&rsquo;un cesedi fazla uzakta olamazdı. </p>
<p>&ldquo;Fazerle vurulmak çok temiz bir ölüm, Deelor,&rdquo; dedi kaptan sakince. &ldquo;Çok kolay kurtuldun.&rdquo;</p>
<p>Data, USS Ferrel&rsquo;in görüntüsünü tüm ekranı kaplayacak şekilde büyüttüğünde, ekrandaki yıldızlar kayarak şekil değiştirdiler. Picard ve birinci subayı, köprüde yan yana durmuş, Ferrel&rsquo;in ölüm sancılarını izliyorlardı. Enerji alanı yok edilmişti ancak&nbsp; yıldız gemisinin nihai yıkımını engellemek için çok geç kalınmıştı. Riker, gemiyi ayakta tutan yapılar içeriden çöktükçe, metal kabuğun bükülüp sarsılmasını huzursuzca izliyordu. </p>
<p>İlk konuşan kaptan oldu. &ldquo;Asla zamanında başaramayacağız. Tüm mürettebatı ışınlamak en azından yirmi dakika…&rdquo;</p>
<p>&ldquo;İşte parçalanıyor!&rdquo; diye bağırdı Geordi dümen konsolundan.</p>
<p>Gövdeden sızan çeşitli gazların ve buharın yarattığı beyaz renkli kesif duman, uzay boşluğunda derhal kayboluyordu. İç kısımdan gelen metal artıklar parlayarak geminin dış kabuğunun etrafında uçuşmaya başladılar. Ancak gemi tüm yaşadıklarına rağmen tek parça olarak dayanıyordu. Yoğun bir çalışmayla hala yakın bir yıldız üssüne ulaşabilir gibiydi. </p>
<p>&ldquo;Worf, elimizdeki tüm uzay mekiklerini gönder,&rdquo; diye bağırdı Picard. Böyle bir kurtarma çabasının yararsız olduğunun bilincindeydi, ancak yine de denenmeliydi. &ldquo;Data, Ferrel&rsquo;in tüm çevresini kapsayacak şekilde, kısa menzilli bir tarama yapmanı istiyorum.&rdquo;</p>
<p>&ldquo;Buna gerek yok, Kaptan,&rdquo; diye bildirdi Tasha Yar. &ldquo;Işınlama şefi tüm mürettebatın gemiye alındığını rapor ediyor.&rdquo; Sayı onu çok şaşırtmış gibi duraksadı. &ldquo;Otuz kişinin hepsi de.&rdquo;</p>
<p>Picard, Tasha&rsquo;nın sözlerinin şokunu, fiziksel bir darbe almış gibi yaşadı. Yüzlerce kişilik bir mürettebattan sadece otuz yaşam. Dokuz yıl önce Stargazer&rsquo;i kaybetmişti o acıyı biliyordu ancak o zaman Picard&rsquo;ın mürettebatı gemiyle birlikte yok olmamıştı. Riker&rsquo;a döndü ve kendi endişelerinin onun gözlerinde de olduğunu gördü. Komuta sorumluluğunu almış olan herkes, işlerin ne kadar kötü gitmiş olabileceğini tahmin edebilirdi. Picard, yaşanan bu korkunç felakete takılıp kalmanın hiç de yerinde bir hareket olmadığının farkındaydı. Dehşet, bir tür paralize edici korkuya dönüşebilirdi, ki bu da tehlike anlamına gelirdi. İyi bir gemi kaptanı şartlar ne olursa olsun etkilenmemeli ve işini yapmayı sürdürebilmeliydi. &ldquo;Bir Numara, ışınlayıcı odalarını kontrol et. Kaptanı, ya da en yüksek rütbeli subayı bul ve o kişiyi derhal köprüye getir.&rdquo; Bu görev birinci subayın çaresiz seyirci konumuna bir son veriyordu. </p>
<p>&ldquo;Derhal, Kaptan,&rdquo; dedi Riker hızla asansöre doğru ilerlerken. </p>
<p>Kurtarma operasyonu tamamlanmıştı ve Picard artık etrafın sakinleştiğini hissedebiliyordu. Savaş süresince yoğunlaşan dikkati, konsantrasyonunu dağıtabilecek her şeyi dışarıda bırakmıştı. Oysa artık buna gerek yoktu ve her geçen saniye kırmızı alarmın köprüde çınlayan uyarı sinyalleri daha fazla sinirine dokunuyordu. Bu aynı zamanda ona henüz bitmemiş bir hesaplaşmanın olduğunu da anımsattı. &ldquo;Yüzbaşı Yar, saldırgan ne kadar uzaklaştı?&rdquo;</p>
<p>&ldquo;Tarayıcılarıma göre yabancı gemi gitmiş görünüyor, Kaptan, tarayıcı menzilimizin dışına çıkmış.&rdquo;</p>
<p>Bu açıklama dümende bulunan La Forge&rsquo;un itirazına neden oldu. &ldquo;Ama Tasha, şimdiden sektörü terketmiş olamaz, bu kadar kısa sürede bu imkansız.&rdquo;</p>
<p>&ldquo;Güç alanı yüksek miktarda iyon içeren bir tür enerji izi bırakmış,&rdquo; dedi Data ilgiyle. &ldquo;Hızla ayrışıyor, ancak gördüğüm kadarıyla, gerçekten de tarayıcı menzilimizin dışına çıkmışlar!&rdquo;</p>
<p>&ldquo;Üzerimize fırlattıkları güç alanı hakkında ne söyleyebilirsin?&rdquo; diye sordu Picard. İlk tuzaktan kurtulmuşlardı, ama bir ikincisinden kurtulmak bu kadar kolay olmayabilirdi. Bir kez daha karşılaşacaklarına dair rahatsızlık verici bir sezgiye sahipti.</p>
<p>&ldquo;Alan, standart çekici ışınlar gibi çalışmıyordu. Yabancı geminin şekline bakarsak, karşımızdakilerin çok daha ileri veya bizimkinden çok daha farklı temeller üzerine kurulmuş bir teknolojiye sahip olduğunu varsaymak mantıksız olmaz.&rdquo;</p>
<p>&ldquo;Bizimkilerden daha iyi bir fare kapanı,&rdquo; diye dalga geçti Picard.</p>
<p>&ldquo;Hayır, efendim, daha iyi bir çekici ışın.&rdquo;</p>
<p>Picard, Data&rsquo;nın bu yorumuna yanıt vermemeyi tercih etti. Ayrıca Geordi&rsquo;nin kızgın nefes verişinin onda uyandırdığı gülümseme isteğini de bastırdı. Data&rsquo;nın yüzü, bu dolaylı eleştiri karşısında şaşkınlıkla buruştu. Nerede hata yaptığını farkedememiş görünüyordu.</p>
<p>&ldquo;Yar, gemiyi normal haline geri döndür,&rdquo; diye emir verdi Picard. Yabancı geminin yokluğu her ne kadar fırtınadan önceki sessizliği andırsa da bu sessizlikten yararlanacaktı.</p>
<p>Güvenlik subayı konsolunun yüzeyine hafifçe dokundu. Yanıp sönen kırmızı ışıklar kaybolmasına rağmen Yar&rsquo;ın yüzündeki endişeli&nbsp; ifade aynen duruyordu.</p>
<p>Kaptan mürettebatına hitap etmek için ayağa kalktı. &ldquo;Hepinize başarılı çalışmanızdan ötürü teşekkür ederim. Barış durumuna geçmiş olmamıza rağmen hepinizin özellikle tetikte olacağınıza inanıyorum.&rdquo; Eğer tekrar saldırıya uğrayacak olurlarsa, etkili bir strateji oluşturmak için oldukça yetersiz bilgiye sahipti. Picard, köprü subaylarını durumu tartışmaları için serbest bıraktı.</p>
<p class="p1"><b>*&nbsp; *&nbsp; *</b></p>
<p>Deanna Troi, Patrisha&rsquo;nın kamarasında toplanmış olan Oregonlu Çiftçilerin&nbsp; kayıtsız yüzlerini inceledi. Eşikten geçtiği anda, odaya hakim olan ateşli tartışmalar sona ermişti. İçeri girişi başka hiç bir işe yaramamışsa bile odadakilerin duygusal profillerini değiştirmişti. Rahatsızlıkları şimdi şüpheye dönüşüyordu. </p>
<p>&ldquo;Ben Danışman Troi.&rdquo; Yükselmekte olan kızgınlık dalgasını bastırabilmeyi umarak gülümsedi. &ldquo;Anladığım kadarıyla çalıp duran alarmlar sizi…&rdquo;</p>
<p>&ldquo;Savaş çığlıkları!&rdquo; Ayakta duran Çiftçilerden bazıları açılarak, iri yarı, kısa kesilmiş sakallı bir adamın önünü açtılar. Odadaki diğer adamlara benziyordu ancak daha azametliydi. &ldquo;Savaşın bir an önce durmasını talep ediyorum!&rdquo;</p>
<p>&ldquo;Savaşta değiliz,&rdquo; diye karşı çıktı Troi. &ldquo;Bu sadece…&rdquo;</p>
<p>&ldquo;Yalancı!&rdquo; diye bağırdı adamın yakınlarındaki bir kadın. Sıskaydı ve çok daha yaşlıydı. Dış görünüşlerinin farklılığına rağmen aynı aileden olduklarını düşündüren bir benzerlikleri vardı. &ldquo;Kendi makineleriniz, hareketlerinizin asıl yüzünü ortaya çıkardı. Dinleyin!&rdquo;</p>
<p>Kadının sert emrini izleyen sessizlikte, bilgisayarın monoton alarm talimatları ilk kez herkes tarafından duyulabildi. </p>
<p>&ldquo;Şu anda bir düşman aracıyla savaşa girmiş bulunuyoruz. Lütfen kırmızı alarm sinyali sona erene kadar kabinlerinizde kalın.&rdquo;</p>
<p>Troi, bilgisayar sisteminin yolcu iletişimi için kullandığı bu rahatsızlık verici tarzı en kısa zamanda gözden geçirmesi gerektiğini düşündü. Data&rsquo;nın doğru bilgi vermekteki titizliği yolcular için en iyi şey olmayabilirdi. Daha diplomatik bir dile sahip ve daha az bilgilendirici bir açıklama, kesinlikle olası korkuları azaltırdı. </p>
<p>&ldquo;Bu mesaj, sadece bir önlem,&rdquo; dedi Troi. &ldquo;Bilinmeyen bir araçla karşılaştık. İletişim kurmaktaki bazı zorluklar, çok yakında giderilecek olan bir yanlış anlamaya yol açtı.&rdquo; Neyse ki tam o anda kırmızı alarm sinyali kesilmişti. Bilgisayarın bir sonraki sözleri daha iç rahatlatıcıydı. </p>
<p>&ldquo;Kırmızı alarm sona ermiştir. Normal aktivitelerinize devam edebilirsiniz.&rdquo;&nbsp;&nbsp;&nbsp; </p>
<p>Bir başka Çiftçi kalabalıktan bir adım öne çıktı. Troi onu tanıyordu. Bu Dnnys&rsquo;in annesiydi. Patrisha&rsquo;nın hatları, sevimli olarak tanımlanabilmek için fazla güçlü, sıradan diye nitelenmek içinse fazla etkileyiciydi. Grileşmeye başlamış olan saçları, tek bir örgü halinde toplanmış, beline sarkıyordu. Yıllar süren ağır işçilik, ellerini kabalaştırmış ve dış görünüşünü sertleştirmişti ancak duruşuna hakim olan kuvvetli bir zerafet taşıyordu. </p>
<p>&ldquo;Ziyaretiniz için teşekkürler, Danışman.&rdquo; </p>
<p>Konuşmacı açıkça ayrılmasını belirtiyordu. Troi ondan hiçbir kişisel düşmanlık hissi algılamamasına rağmen, diğer Çiftçilerin düşmanca yaklaşımlarının hala odaya hakim olduğunu kolayca hissediyordu. Daha fazla kalmasının sadece yolcuların sinirlerinin daha da bozulmasına neden olacağını sezen Troi, sessizce ayrıldı. </p>
<p>&nbsp;&ldquo;Grzydc&rsquo;ten asla ayrılmamalıydık,&rdquo; dedi Tomas, yabancı gider gitmez. Kızgın kızgın sakalını sıvazlıyordu. </p>
<p>&ldquo;Seçme hakkımız yoktu,&rdquo; diye anımsattı Patrisha. Fakat Tomas&rsquo;ın gezegenden ayrılmaları konusunu tartışmaya niyeti olmadığının farkındaydı. Bu odadaki pek çok kişi, onun Grzydc hükümetiyle sürekli görüş ayrılıklarına düşmesinin, Çiftçiler ve yuva edindikleri dünya arasındaki sürtüşmeye önemli katkılarda bulunduğunu biliyordu.</p>
<p>&ldquo;Birisi bu çılgınlıkla ilgili olarak Kaptanla görüşmeli.&rdquo; Adamın cümlesi diğer Çiftçilerin pek çoğunun onaylayan mırıltılarıyla karşılandı. &ldquo;Durumumuzdan haberdar edilmeli.&rdquo;</p>
<p>Aralarında geçen bu hararetli konuşmaya tanık olan herhangi biri Tomas&rsquo;ın bu iş için gönüllü olacağını düşünebilirdi ancak Patrisha daha fazlasını biliyordu. Bir grup kararına varıldığında, seçilecek elçi kendisi olacaktı. Gerçi reddedebilirdi ancak Patrisha da kendisine en az diğer Çiftçiler kadar güveniyordu. Tomas&rsquo;ın bir otoriteyle daha başını belaya sokmasına izin vermektense, sorumluluğu kendisi üstlenecekti. </p>
<p>Andrew Deelor, kafasını yana çevirecek gücü toplamadan önce, kendisine yüzyıllar kadar uzun gelen bir süre, boş gökyüzüne bakarak sırtüstü yatmak zorunda kaldı. &ldquo;Cennet bir ışınlama odası! Ne tuhaf!&rdquo; dedi zayıf bir şekilde. </p>
<p>&ldquo;Sesli konuş, seni duyamıyorum.&rdquo;</p>
<p>Büyük bir çabayla başını diğer tarafa çevirdi ve yanında bağdaş kurmuş, oturmakta olan Ruthe&rsquo;u gördü. Onu yeni dünyasına uydurmaya çalıştı. &ldquo;Ve sen de bir melek olmuşsun.&rdquo; Oldukça güzel bir melek olmuştu, gerçi üçgen yüzündeki çıkık elmacık kemiklerinin vurguladığı koyu renk gözleriyle biraz sert bir melek ama olsun.</p>
<p>&ldquo;Neden söz ediyorsun?&rdquo; diye sertçe sordu Ruthe.</p>
<p>&ldquo;Ölmüş olmalıyım ama burası aynı bir ışınlama odasına benziyor.&rdquo; Biraz hareket eden ve sağa sola eğilen bir ışınlama odası. Bunun sadece başının dönmesinden kaynaklandığından şüpheleniyordu. Gözlerini kapadı ve altındaki güvertenin çılgınca sallantısının sona ermiş olduğunu farketti. </p>
<p>&ldquo;Birilerinin Atılgan denen bir gemide olduğumuzu söylediğini duydum.&rdquo;</p>
<p>&ldquo;Ah! Bu herşeyi açıklıyor.&rdquo; Sonra kısa bir süre için bilincini yitirmiş olduğunu tahmin etti. Gözlerini tekrar açtığında herşey biraz daha normale dönmüştü. Bir araya toplanmış diğer yaralıları görebiliyordu. Sonra tanımadığı bir ses dikkatini Dr. Lewin&rsquo;in yanıbaşında duran Yıldız Filosu subayına çekti.</p>
<p>&ldquo;Ferrel&rsquo;in komuta subaylarını arıyorum,&rdquo; diye sesleniyordu yabancı. Dolu&nbsp; bir sedyenin ışınlama odasından çıkarılmasına nezaret eden Lewin&rsquo;in yolundan çekilmek için bir adım yana kaydı. </p>
<p>&ldquo;Bu, sen değil misin?&rdquo; diye sordu Ruthe, Deelor&rsquo;a. Neyse ki Ruthe sesini yükseltmemişti de subay onu duymadı. &ldquo;Sorumlu sen değil miydin?&rdquo;</p>
<p>&ldquo;Şimdi bundan söz etmenin sırası değil,&rdquo; diye fısıldadı Deelor yanıt olarak. Bir baş dönmesi dalgasıyla daha boğuşuyordu. Tipik bir anticoagulant2 yan etkisiydi. Bir ara tedavi görmüş olmalıydı. &ldquo;Daha sonra, kendimi daha iyi hissettiğimde onlara söylerim.&rdquo; Ferrel&rsquo;de bulunuşunu açıklamak ve Atılgan&rsquo;ın&nbsp; komutasını ele almak için açık bir zihne ihtiyacı vardı. </p>
<p>&nbsp;&ldquo;Kaptan Manin revire götürülmüş.&rdquo;</p>
<p>Picard, Riker&rsquo;ın köprü iletişim sisteminden yankılanan raporunu ifade edilmeyecek bir rahatlamayla dinledi. Büyük bir yıldız gemisinin tüm mürettebatından geriye sadece otuz kişi kaldığı göz önüne alındığında, yüksek rütbeli subaylardan herhangi birinin kurtulanlar arasında olduğunu varsaymak için hiç bir geçerli neden yoktu. &ldquo;Onunla konuşur konuşmaz tekrar rapor ver.&rdquo; Picard soruşturmayı kendisi yapmak arzusuyla yanıp tutuşuyordu ancak geminin tam anlamıyla güvende olduğuna emin olmadan köprüyü terk edemezdi. Kaptan, birinci subayının raporunu sabırsızlıkla beklerken, yüzünde o an hissettiği endişeleri gizleyen, çalışılmış bir sakinlik ifadesi vardı.</p>
<p>On dakika sonra Riker ön taraftaki asansörden fırladı ve çabucak geri dönerek, tozlu filo üniforması içinde, ince, uzun boylu ve saçları darmadağınık bir adamı kapıdan geçirdi. </p>
<p>&ldquo;Kaptan Manin şu anda ameliyatta,&rdquo; diye açıkladı Riker. &ldquo;Bu, Birinci Subay D&rsquo;Amelio.&rdquo;</p>
<p>&ldquo;Atılgan&rsquo;a hoş geldiniz,&rdquo; dedi Picard iki adama doğru&nbsp; yaklaşırken. Kaptanın karşılaması D&rsquo;Amelio&rsquo;nun yüzünde bir gülümseme belirmesine neden oldu, ancak kendisine uzatılan eli algılaması bir kaç saniyesini aldı. Yavaş çekimde hareket edercesine uzandı ve Picard&rsquo;ın elini sıktı. Sonra Riker hafifçe kolundan çekerek onu Kaptanın ofisine götürene kadar öylece yerinde kaldı.</p>
<p>Kaptan peşlerinden gitti. Rahatsızlığını belirtmeden önce kapının kapanmasını bekledi. &ldquo;Bir Numara, bu adam şok geçiriyor. Bana öyle geliyor ki, şu an revirde olmalıydı.&rdquo;</p>
<p>Riker, birinci subayı, kaptanın masasını karşısındaki bir koltuğa oturttu. &ldquo;İlk yardım yapılmış. Eminim ki sorsaydım Dr. Crusher gelmesine izin verirdi ama onu rahatsız etmek istemedim.&rdquo;</p>
<p>&ldquo;Başka bir deyişle Dr. Crusher fark etmeden bu konuşmayı bir önce bitirsek iyi olacak,&rdquo; dedi Picard, karşılarına bir koltuk çekerek. </p>
<p>Konuşma hiç de düzgün ilerlemiyordu. D&rsquo;Amelio, Ferrel&rsquo;e saldıran yabancı gemiyle ilgili sorulara cevap veremeyecek durumdaydı ve isteksiz davranıyordu. Verdiği birkaç yanıtsa yeni sorular doğurmaktan başka bir işe yaramamıştı. </p>
<p>Picard derin bir nefes aldı ve sesinin sert çıkmamasına çalışarak, &ldquo;Bay D&rsquo;Amelio, Ferrel&rsquo;in sadece çekirdek bir kadroyla yola çıktığını söylediniz. Bu gerçekten de iyi haber. Biz kaybınızın çok fazla olduğunu düşünmüştük. Ancak eminim ki şaşkınlığımızın nedenini anlıyorsunuzdur kırk altı kişi, bir yıldız gemisi için alışılmadık ölçüde küçük bir mürettebat,&rdquo; dedi.</p>
<p>&ldquo;Bu kadarı yeterliydi.&rdquo;</p>
<p>&ldquo;Ne için yeterliydi?&rdquo; diye sordu Riker. </p>
<p>Önceki gibi D&rsquo;Amelio yanıtlamadı. Bakışları boş boş odayı dolaştı. Picard ve Riker, birbirlerine artan bir can sıkıntısı ve şüphecilikle baktılar. Konuşmaları sürekli aynı verimsizlik içinde sürüp gidiyordu. Geminin görevi hakkındaki her soru, D&rsquo;Amelio&rsquo;nun dikkat kaybıyla sonuçlanıyordu. D&rsquo;Amelio&rsquo;nun bir şeyler sakladığını farketmek için Picard&rsquo;ın, Deanna Troi gibi bazı zihinsel yeteneklere sahip olması gerekmemişti. Adamın durumunda bir değişiklik olmazsa, Danışmanın da bu tatsız toplantıya katılması gerekebilirdi. İletişim cihazından gelen bir bip sesi kaptanı, D&rsquo;Amelio&rsquo;nun kaçamak yanıtlarının üzerine gitmekten alıkoydu. &ldquo;Crusher&rsquo;dan Kaptan&rsquo;a.&rdquo; </p>
<p>Picard bunu bekliyordu. &ldquo;Endişelenmeyin, Dr.Crusher, Bay D&rsquo;Amelio&rsquo;ya iyi bakıyoruz.&rdquo; Tatmin olmamış bir bakışla birinci subayın profilini inceledi. &ldquo;Ancak hala sormamız gereken &rdquo; </p>
<p>Doktor sözünü kesti. &ldquo;Kaptan, Ferrel&rsquo;den ışınladığımız yaralılarından birisi, bir el fazeri tarafından yaralanmış.&rdquo;</p>
<p>Odadaki üç adam da bu açıklamaya şaşırmışlardı. &ldquo;Emin misin?&rdquo; diye sordu Picard. &ldquo;Belki yabancı güç alanı ile olan &rdquo;</p>
<p>&ldquo;Hayır, bu güç alanı değil. Fazer yanıklarında karakteristik olan hücre bozulması kalıpları var ve tüm gemidekiler içinde bu şekilde yaralanmış olan tek kişi bu. Diğerleri yaşadıkları dehşetten ve patlamadan dolayı şok geçiriyorlar. Ancak bu adam, kesinlikle eminim ki, vurulmuş!&rdquo;</p>
<p>Picard, birinci subaya döndü. Bu defa kızgınlığını maskelemedi. &ldquo;Bay D&rsquo;Amelio, o gemide neler oluyordu?&rdquo;</p>
<p>&ldquo;Bu konuda hiçbir şey bilmiyorum.&rdquo; Şaşkınlık içerisindeki D&rsquo;Amelio, uykulu halinden sıyrılmış gibi görünüyordu. Bir Riker&rsquo;a bir Picard&rsquo;a baktı. &ldquo;Gerçekten. Bilmiyorum! Köprü çöküyordu…fazla zamanımız kalmamıştı. Kurtulmak için hiçbir şansımız yoktu, ya da biz öyle sanıyorduk. Kaptan Manin ve ben bir kendi kendini yok etme işlemi başlatmak üzereydik.&rdquo;</p>
<p>&ldquo;Ama bitiremediniz,&rdquo; dedi Picard.</p>
<p>&ldquo;Hayır.&rdquo; D&rsquo;Amelio uyanmaya çalışır gibi başını salladı. &ldquo;Tam rütbe tanımlamamı onaylamak üzereydim ki her şey karardı.&rdquo;</p>
<p>&ldquo;O adamın orada ne işi var?&rdquo; diye sordu Crusher. Kaptan onun hala dinlediğini fark ettiğinde&nbsp; artık çok geç olmuştu. &ldquo;Onu derhal &rdquo; kanal hala açık olmasına rağmen cümlesi birden yarıda kesildi. Picard bir gürültü ve arka planda bazı bağrışmalar duydu. Crusher&rsquo;ın sesi tekrar duyuldu. &ldquo;Durun! Kaptan Manin! Buna izin veremem.&nbsp; Güvenlik, hemen revire!&rdquo;</p>
<p>Bu sözler Picard ve Riker&rsquo;ın kapıdan fırlamalarına neden oldu.</p>
<p>&nbsp;</p>
<p>&nbsp;</p>
<p>Genellikle revir kavga etmek için uygun bir yer olarak düşünülmezdi, ancak iki adam bundan habersiz gibiydiler. Dr. Crusher, Kaptan Manin&rsquo;i, saldırmakta olduğu diğer hastasından uzağa çekmişti. Onu asıl kaygılandıran, diğer adamın kaçıp kavgaya devam etmeye çalışırken kendine verdiği zarardı. Gösterdiği güç yanıltıcıydı. Ciddi şekilde yaralı olduğunu biliyordu. Ancak korkunç bir öfkenin verdiği güç, vücudunun zayıflığına üstün gelmişti.</p>
<p>&ldquo;Lanet olsun sana, Deelor!&rdquo; diye bağırdı Manin, bir yandan Crusher&rsquo;dan kurtulmaya çalışıyordu. &ldquo;Gemimi mahvettin, mürettebatımı da!&rdquo;</p>
<p>Crusher, başını çevirip omzunun üstünden bu suçlamanın hedefine baktı ve adamın sağlık durumunu değerlendirmeye çalıştı. Zayıf bir şekilde, sırtını duvara dayamış duruyordu ve yüzü ter içindeydi. Manin, Deelor&rsquo;un göğsündeki sargılı bölgeye birkaç yumruk indirmişti. Buna rağmen sargıların üzerinde yayılan bir kan lekesi yoktu. Doktor, Deelor&rsquo;un yüzünün beyazlığının kan kaybından değil, yumrukların etkisiyle hissettiği şiddetli acıdan olduğunu tahmin etti.</p>
<p>Revirin kapıları açıldı. Güvenlik şefi Yar, hemen arkasında Riker ve kaptanla birlikte içeriye daldı. Kurtulmak için kendisini tutan Crusher&rsquo;la boğuşmakta olan adamı görünce Yar hemen fazerini çekti. </p>
<p>&ldquo;Hayır,&rdquo; diye bağırdı Dr.Crusher, Yar&rsquo;ın önünü kapatarak. &ldquo;Ciddi şekilde yaralı. Bayıltmaya ayarlı bir vuruş bile onu öldürebilir.&rdquo;</p>
<p>Kaptan Manin, Doktor&rsquo;un dikkatinin dağılmasından yararlanarak, tekrar Deelor&rsquo;a doğru atıldı. Picard iki adamın arasına girerek, gelen yumruğu karşılamak için sol kolunu kaldırmıştı ancak beklenen yumruk hiç bir zaman gelmedi. Manin yarım adım sonra tökezledi. Picard yığılan adamı tutup yavaşça yere yatırdı. </p>
<p>&ldquo;Sakin ol. Kendine zarar vereceksin,&rdquo; dedi Picard. Bu sadece adamın heyecanının artmasına neden oldu. </p>
<p>&ldquo;Benim hatam değildi,&rdquo; dedi Manin zorlukla nefes alıp verirken. &ldquo;Onun emirlerine uydum. Yıldız Filosu beni zorladı.&rdquo;</p>
<p>&ldquo;Sus!&rdquo; diye uyardı Deelor &ldquo;Sana sessiz kalmanı emrediyorum!&rdquo;</p>
<p>Crusher, Picard&rsquo;ın yanına oturarak, kaptanın kollarındaki adamın durumunu incelemeye başladı. &ldquo;Yardım edin de onu tarayıcının altına taşıyalım.&rdquo; Hareketsiz bedeni çabucak teşhis cihazının altına taşıdılar ancak Doktor, Manin&rsquo;in durumunun her geçen saniye daha kötüye gittiğini görebiliyordu. Adamın göğsünün üzerine kapanan panelden çılgınca çatırtılar duyulmaya başladı. &ldquo;Yine kan kaybetmeye başladı.&rdquo;</p>
<p>Hemen tıbbi yardım çağıran Crusher, karaciğer, dalak ve böbreklerde doku hasarı tespit etmişti. &ldquo;Doku etkeni,&rdquo; diye istekte bulundu ve hemşire Crusher&rsquo;ın eline bir sprey verdi. Doktor, adamın boynundaki bir damara, pıhtılaştırıcı maddeden bir miktar uygulamasına rağmen kanama sürdü. İkinci doz kanı katılaştırmaya başladı ancak kan hala adamın göğsünü doldurmaya devam ediyordu. Üçüncü bir doz olmayacaktı. Daha fazla enjeksiyon tüm dolaşım sisteminin tıkanmasına neden olabilirdi. </p>
<p>Ferrel&rsquo;in kaptanı, Crusher&rsquo;ın çabalarından habersiz,&nbsp; Picard&rsquo;ın kolunu yakaladı. Tutuşu güçsüzdü. Picard, adamın kendisini yakına çekmesine izin verdi. &ldquo;Tam görev yetkisi…lanet olası bir bürokrata.&rdquo;</p>
<p>&ldquo;Kes sesini Manin!&rdquo; Deelor kendisini duvardan iterek masaya doğru tökezledi ancak Yüzbaşı Yar&rsquo;ın fazeri hala elindeydi. Silahı ona doğru salladı. Deelor durdu ve kararsızca yerinde sallandı. &ldquo;Yıldız Filosu güvenliğini ihlal ediyorsun.&rdquo;</p>
<p>Crusher hastasının cerrahi müdahaleye dayanamayacağını biliyordu. Adamın iç organları ağır tahribat geçirmemiş ve üzerinde çalışılacak birşeyler kalmış olsaydı, yine de denerdi. Bunun yerine adamın acısını dindirecek bir uyuşturucu istedi.</p>
<p>Manin&rsquo;in sesi bir fısıltıya dönüşmüştü. Picard ona daha da yaklaşarak dinlemeye çalıştı. Sadece tek bir sözcük duyabilmişti. </p>
<p>&ldquo;Hamlin mi?&rdquo; diye tekrarladı Picard. &ldquo;Ne olmuş Hamlin&rsquo;e?&rdquo; Yanıt gelmedi. El Picard&rsquo;ın kolundan düştü. </p>
<p>&ldquo;Seni aptal!&rdquo; Yar&rsquo;ın uyaran bağırışına aldırmayan Deelor, Manin&rsquo;in yanıbaşına fırlayarak hızlı hızlı adama bağırdı. &ldquo;Bu ihlalinden dolayı rütbenin geri alınmasını sağlayacağım.&rdquo;</p>
<p>&ldquo;Sizi duyamaz,&rdquo; dedi Dr. Crusher ve hareketsiz bedenin üzerinde duran tıbbi cihazı kapattı. &ldquo;Öldü.&rdquo;</p>
<p>&nbsp;</p>
</body>
</html>