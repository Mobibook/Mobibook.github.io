<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.5.7"/>
<link rel="stylesheet" type="text/css" href="style.css"/>
<title>XI</title>
</head>
<body>
<p class="p4"><span class="t6"><b>XI</b></span></p>
<p>&nbsp;</p>
<p>Dr.Crusher reviri arayarak ışınlama odasından yaralıların gelmekte olduğunu bildirdi. Onun hızla verdiği talimatlara göre bir hemşire ve hastabakıcı ekibi yeni hastalar için hazırlandı.</p>
<p>Revire ilk giren Data oldu. Revirin kapılarından kollarında Tasha Yar&rsquo;ın bilinçsiz vücuduyla hızla geçti.</p>
<p>&ldquo;Bu tarafa,&rdquo; diye yönlendirdi bekleyen bir hastabakıcı, boş bir yatağı göstererek.</p>
<p>Data, kadını yatağın üstüne bıraktı. Yar&rsquo;ın üniforması ıslaktı. Saçları kafasına yapışmıştı. </p>
<p>&ldquo;Boğulma mı?&rdquo; diye sordu hemşire ancak muayene sonuçlarını incelemekle o kadar meşguldü ki Data&rsquo;nın yanıt vermediğini fark etmedi bile. &ldquo;Yavaş yavaş düzeliyor. Ciğerlerinde su kalmadı.&rdquo;</p>
<p>&ldquo;Tathwell, o sıvının bir kimyasal analizini istiyorum,&rdquo; dedi Crusher arkalarından gelerek. Yar&rsquo;ın teninden ve elbiselerinden hala yayılan tarçın kokusunu alabiliyordu. Oysa Ruthe ve çocuk Atılgan&rsquo;a döndüklerinde Choraii atmosferinin kokusuz olduğunu farketmişti. </p>
<p>Revire en son Riker girdi. Data&rsquo;nın, hem Yar&rsquo;ı hem de Jason&rsquo;u taşıma teklifini reddetmişti ancak androide yetişmek için harcadığı çaba birinci subayın nefes nefese kalmasına sebep olmuştu. </p>
<p>&ldquo;Eğer hipervantilasyon geçireceksen bunu başka yerde yap,&rdquo; dedi Crusher, Jason&rsquo;un tarayıcı sonuçlarını okumak için Riker&rsquo;ı kenara iterek. &ldquo;Aynı anda birden fazla hastayla ilgilenemem.&rdquo;</p>
<p>Yanıt veremeyecek kadar yorgun olan Riker, Yar ve Jason&rsquo;un durumlarını sormayı Data&rsquo;ya bıraktı. </p>
<p>&ldquo;Sabit,&rdquo; diye yanıt verdi doktor. Tutsak çocuk gibi Jason da gelir gelmez korku içinde sağa sola çarpmıştı ve Crusher&rsquo;ın tek çaresi onu uyuşturmak olmuştu. Doktor, Yar&rsquo;la ilgilenmek için döndüğünde Tasha&rsquo;nın da Jason gibi baygın olduğunu gördü.</p>
<p>&ldquo;Kaptan, iyileşme süreçlerine ilişkin bir tahmin isteyecektir.&rdquo; Riker&rsquo;ın göğsü hala Jason&rsquo;u taşımaktan dolayı hızlı hızlı inip kalkıyordu, fakat sonunda konuşabilmişti.</p>
<p>&ldquo;Daha sonra,&rdquo; dedi Crusher sertçe. &ldquo;Onları daha yakından inceledikten sonra.&rdquo; Riker&rsquo;la konuşmaya daha fazla zaman ayıramayacak kadar hastalarının durumlarını incelemekle meşguldü. Onu ve Data&rsquo;yı, kapıdan çıktıkları an kafasından attı.</p>
<p>&ldquo;Dr.Crusher!&rdquo; Hemşire Tathwell, Yar yavaş yavaş kendine gelirken hareketlenen yaşam sinyallerine işaret ediyordu. Yüzbaşı zorlukla nefes alıyormuş gibi ağzını sonuna kadar açarak uyandı. </p>
<p>&ldquo;Tasha!&rdquo; diye bağırdı Crusher güvenlik şefini omuzlarından sarsarak. &ldquo;Atılgan&rsquo;dasın.&rdquo; Doktor, Yar sakinleşene kadar kadını sıkı sıkı tutmayı sürdürdü. Tasha&rsquo;nın göz bebekleri hala normalden daha genişti. </p>
<p>&ldquo;Rüya görmüş olmalıyım,&rdquo; Yar&rsquo;ın sesi konuşurken titriyordu. &ldquo;Boğulduğumu sandım.&rdquo;</p>
<p>&ldquo;Sıvı bir atmosferde nefes almaya alışık değilsin o kadar,&rdquo; dedi Crusher güven veren bir gülümsemeyle. Yar&rsquo;ın saçlarından bir tutamı başının arkasına attı. Yar hala hızlı nefes alıyordu ancak teşhis panelinin renkli ışıkları sabitleşmişti. Bu da kadının fiziksel açıdan iyi olduğunu göstermekteydi. Duygusal olarak kendine gelmesi ise biraz daha fazla zaman alabilirdi. </p>
<p>&ldquo;O ne durumda?&rdquo; diye sordu Yüzbaşı başıyla yandaki doktor masasında hareketsiz yatan Jason&rsquo;u göstererek. &ldquo;İyi mi?&rdquo;</p>
<p>&ldquo;Yatıştırıcının etkileri geçene kadar bilinçsiz kalacak.&rdquo; Crusher, iki hemşireye, Jason&rsquo;u gözetim altında kalması için başka bir koğuşa taşımalarını işaret etti. Sonra da açılan bir metal kemerin sesini duyduğunda arkasına döndü. &ldquo;Nereye gittiğini sanıyorsun?&rdquo;</p>
<p>&ldquo;Bir şeyim kalmadı,&rdquo; dedi Yar. Bir yandan doğrulmak için platformun yan tarafına tutunuyordu. &ldquo;Görevimin başına dönmeliyim.&rdquo;</p>
<p>Crusher, kadının beyaz yüzünün bayılmış olmasının utancıyla kızardığını farketti. Kendisini revire kadar Data&rsquo;nın taşıdığını bilse daha da dehşete düşerdi. &ldquo;Raporlusunuz, Yüzbaşı. Yirmi dört saat tıbbi gözetim altında kalmanızı istiyorum.&rdquo;</p>
<p>&ldquo;Fakat sadece birkaç dakika için bilincimi kaybettim.&rdquo;</p>
<p>Doktor, Tasha&rsquo;nın inatçı yaradılışını biliyordu ve onu nazikçe ikna etmek için vakit harcamadı. &ldquo;Tasha, eğer o yatağa hemen geri dönmezsen sana yatıştırıcı vereceğim.&rdquo;</p>
<p>Doktorun tehdidi işe yaramıştı. Dr. Crusher&rsquo;ın, Choraii ortamında bulunmanın tüm etkilerinin geçtiğine ve reviri dolduran garip kokunun ne olduğunu tam olarak anlamadan Tasha&rsquo;nın gitmesine izin vermeye niyeti yoktu.</p>
<p>&nbsp;&ldquo;Yüzbaşı Yar bayıldı mı?&rdquo;</p>
<p>&ldquo;Nefes almakta güçlük çekiyor gibiydi, efendim.&rdquo;</p>
<p>Data&rsquo;nın amacı, kaptanı kurtarma girişiminin başarılı geçtiği konusunda rahatlatmak olsa da, ışınlama odasında olup biteni tüm detaylarıyla anlatması, Picard&rsquo;ın daha da endişelenmesine neden olmuştu.</p>
<p>Ancak Büyükelçi Deelor, Yüzbaşı ve tutsağın revirde olduklarını öğrenmekle tatmin olmuş görünüyordu. &ldquo;Yüzbaşı Worf, Si Bemol&rsquo;le iletşimi açın,&rdquo; diye emir verdi. Klingon emri onaylaması için Picard&rsquo;a bakınca iç geçirdi ve parmaklarını koltuğunun yanına vurmaya başladı.</p>
<p>&ldquo;Hırsızlar!&rdquo; Choraiiler hep bir ağızdan konuşmuşlardı &ldquo;Bu adil bir ticaret değildi.&rdquo;</p>
<p>&ldquo;Bakalım durumu biraz düzeltebilecek miyim,&rdquo; diye fısıldadı Deelor, Picard&rsquo;a. Sonra Choraiilerin suçlamalarına karşılık vermek için tekrar sesini yükseltti. &ldquo;Ekstra kurşun hala sizin. Aldığımızın karşılığında ödeme yapmak istiyoruz.&rdquo;</p>
<p>&ldquo;Metaliniz sizde kalsın. Gitmemize izin verin yeter!&rdquo;</p>
<p>Picard seslerindeki uyumsuzluğu duydu ve büyükelçinin çabalarının boşuna olduğunu farketti. &ldquo;Gemilerini daha fazla tutarsak, Choraiiler tekrar savaşmaya karar verebiliriler.&rdquo;</p>
<p>&ldquo;Pekala,&rdquo; dedi Deelor kısa bir aradan sonra. &ldquo;Bırakın gitsinler.&rdquo;</p>
<p>Yüzbaşı Worf, ifadesiz bir yüzle çekici ışınların gücünü kesti. Dört ışın çekilir çekilmez, Si Bemol tam hızla ileri fırladı. Tüm mürettebatın hayranlık dolu bakışları altında küreler topluluğu ekranda önce bir toplu iğne başı kadar kaldı ve sonra yokoldu.</p>
<p>&ldquo;Uzun menzilli tarayıcı menzilinin dışına çıkıyorlar,&rdquo; diye duyurdu Worf. &ldquo;Gittiler.&rdquo;</p>
<p>Choraiilerle olan karşılaşma başladığı gibi aniden sona ermişti. Bu kez kazanan Atılgan olmuştu.</p>
<p>&ldquo;Artık sadece bir yolcuyum,&rdquo; dedi Deelor, Picard&rsquo;ın kafasındaki soruyu tahmin ederek. &ldquo;Beni Ruthe ve Choraii kurtardığımız Choraii tutsaklarıyla birlikte Yıldız Üssü 10&rsquo;a bırakabilirsiniz.&rdquo;</p>
<p>&ldquo;Bunun için önce Çiftçileri evlerine götürmemizi beklemek zorunda kalacaksınız,&rdquo; dedi Picard. &ldquo;Yolcularımız şimdiden yeteri kadar rahatsızlıkla karşılaştılar.&rdquo; Bir itiraz bekledi ama Deelor sadece omuz silkmekle yetinmişti. Adam, kaptanın hangi konularda taviz verip, hangileri hakkında tek bir itiraz bile işitmek istemeyeceğini çok iyi anlamış gibi görünüyordu. &ldquo;Dümen, rotamız New Oregon. Warp dört.&rdquo;</p>
<p>Data bu emri bekliyordu ve gerekli koordinatları çoktan hazırlamıştı. &ldquo;Rota girildi, efendim.&rdquo;</p>
<p>Picard komuta koltuğunun arkasına yaslandı. Son günlerin karmaşasından sonra bir kaç günlük olaysız bir yolculuk iyi gelecekti. &ldquo;İleri!&rdquo;</p>
<p>Geordi gemiyi hareket ettirdi. Ancak önündeki panellerde yeni fark ettiği bir takım değerler La Forge&rsquo;u fazlasıyla şaşırttı. &ldquo;Data, bu doğru olamaz,&rdquo; diye bağırdı ve Picard&rsquo;a doğru döndü. &ldquo;New Oregon&rsquo;a tahmini varış süresi otuz altı gün!&rdquo;</p>
<p>&ldquo;Ne?&rdquo; Kaptan Koltuğundan sıçradı. &ldquo;Bay Data, açıklayın!&rdquo;</p>
<p>&ldquo;Tam olarak otuz altı gün, beş saat, on iki dakika,&rdquo; Data ekip arkadaşlarının durumu garipsemelerine şaşırmıştı. &ldquo;Choraii gemisi çekici ışınlarımız kilitliyken bizi kendisiyle birlikte sürükledi.&rdquo;</p>
<p>&ldquo;Evet ama nasıl oldu da bu kadar uzaklaşabildik?&rdquo; diye karşı çıktı Kaptan. &ldquo;Başlangıç noktamız New Oregon&rsquo;dan sadece bir buçuk günlük uzaklıktaydı.&rdquo;</p>
<p>&ldquo;Si Bemol, bir kaç saniye için dokuz nokta dokuz warplık bir maksimum sürate ulaştı,&rdquo; dedi Data. &ldquo;Size tam olarak, mesafe-ivme oranlarını &rdquo;</p>
<p>&ldquo;Buna gerek yok, Bay Data,&rdquo; dedi kaptan. Büyükelçi Deelor&rsquo;la ve yüzlerce kavgacı Çiftçiyle geçirmek zorunda kalacakları sürenin uzaması karşısında yıkılmış gibiydi. &ldquo;Bay La Forge, warp altıya çıkın.&rdquo;</p>
<p>Data, hemen yeni varış zamanlarını hesapladı. &ldquo;On iki gün, on saat &rdquo;</p>
<p>&ldquo;Anlaşıldı,&rdquo; dedi Picard, Data&rsquo;nın sözünü keserek. Picard&rsquo;ın yüzünde oldukça tatsız bir ifade vardı. Özellikle de kolonicilerin bu gecikme için bir açıklama isteyecekleri kesinken. Riker bu açıklamayı yapabilir diye düşündü gülümseyerek. Rütbenin ayrıcalıklı yanlarından biri de hoş olmayan görevleri dağıtabilmekti.</p>
<p>Atılgan, Choraii gemisi tarafından aniden çekildiğinde Çiftçilerden yaralanan olmamıştı. Güzel çiftlik hakkındaki ikinci el söylentilerden etkilenen cemaatin tümü bu simülasyon harikasını kendi gözleriyle görmek üzere sanal güverteye toplanmış bulunuyordu. Ayakları altındaki toprağın aniden kaymasıyla yere düşen kolonicilerin çoğu henüz çayırları incelemekteydiler. </p>
<p>Daha girişken bir kaç kaşif ahşap binalar kümesine ulaşmıştı ama neyse ki ahırların tabanı düşüşlerini yumuşatan kalın bir saman tabakasıyla kaplıydı. En şanssızları Tomas&rsquo;dı. İki yana açılan büyük kapılardan biri savrularak kafasının çarpmış ve adamın kısa bir süre bilincini yitirmesine neden olmuştu.</p>
<p>&ldquo;Tomas, zavallı yavrum,&rdquo; diye inledi Dolora yere düşen koca cüsseli adamın üstüne eğilerek. Endişeyle nabzını kontrol eden kadına bakıyordu. Çiftçiler Tomas ve Dolora&rsquo;nın etrafında toplanmışlardı.</p>
<p>&ldquo;Bir şişlik bile yok,&rdquo; diye güldü Charla. </p>
<p>Tomas gözlerini açtı ve annesine baktı. Sürekli bir homurdanmaya başlamıştı. </p>
<p>&ldquo;Dur, kımıldama!&rdquo; diye bağırdı Dolora, adam doğrulduğunda. Kolundan çekerek ayağa kalkmasına engel olmaya çalıştı ama Tomas kendisini kurtararak ayağa kalktı. &ldquo;Daha da kötüleştireceksin, oğlum.&rdquo;</p>
<p>&ldquo;Lütfen, Anne,&rdquo; dedi Tomas sıkılmış dudaklarının arasından. Bakışlarını diğer Çiftçilerden uzaklara kaydırmaya çalışıyordu. Ancak izleyiciler çevresinde toplanmışlardı. &ldquo;Artık çocuk değilim.&rdquo;</p>
<p>&ldquo;Neyse ki değilsin. Kalın kafası olan bir yetişkinsin,&rdquo; dedi Patrisha. </p>
<p>Tomas alayı duymazdan geldi ve üstünü başını silkeleyerek gömleğinin ucunu pantolonunun içine geri soktu. Erkek ve kadınlar birer birer dağıldılar. Tomas kafasını tekrar kaldırdığında, hemen Wesley ve Dnnys&rsquo;i buldu. </p>
<p>&ldquo;Depremler, ne sevimli bir ayrıntı,&rdquo; diye dalga geçti, kız kardeşinin daha önceki hareketlerini taklit ederek.</p>
<p>&ldquo;Bu programda yoktu,&rdquo; dedi Wesley. Sonra özür dilercesine ekledi. &ldquo;Ama belki de bir yerlerde bir hata vardır.&rdquo; Olayın gerçek nedenini kestiriyordu ama geminin yeni bir savaş manevrasına dikkat çekmektense suçu kendi yüklenmeyi tercih etti. Bir programlama hatası Çiftçilerin daha az öfkesini çekecek gibiydi. </p>
<p>&ldquo;Bizim için başka ne gibi süprizleriniz var, Teğmen Crusher?&rdquo; Tomas şaşkın kolonicilerin dikkatini çekmeye başlıyordu. &ldquo;Ahır yangınları mı? Kasırgalar? Ya da belki İncil&rsquo;deki gibi bir tufan?&rdquo;</p>
<p>&ldquo;Tomas,&rdquo; diye bağırdı annesi. &ldquo;Fazla ileri gidiyorsun.&rdquo;</p>
<p>Oğlu kızardı. &ldquo;Özür dilerim, Anne. Başıma gelen darbeden olmalı.&rdquo; Çevresindeki kalabalığı ite kaka kendisine ahırdan dışarı yol açtı.&nbsp; Dikkatin dağılmasından yararlanan Wesley ve Dnnys bir merdivenden tırmanarak samanlığa çıktılar. Bu yükseklikten, yetişkinlerin kaygıları aynı ölçüde karmaşık ancak çok daha önemsiz görünüyordu.</p>
<p>&ldquo;Ne oldu öyle?&rdquo; diye sordu Wesley. &ldquo;Neden özür diledi?&rdquo;</p>
<p>Sıkıca bağlanmış saman yığınlarının üzerine tırmanıp, gevşek sapların arasından kendilerine yol açarken Dnnys anlaşılmaz bir şeyler mırıldandı. Botlarının kaldırdığı tozlar burunlarına kaçıp hapşırmalarına neden oluyorlardı. Samanlığın kapılarına ulaşıp açtılar ve derin nefesler almaya başladılar.</p>
<p>&ldquo;Hadi anlat bana,&rdquo; diye sordu Wesley tekrar. Samanlıktan ayaklarını sarkıtıp oturdukları zaman. Akşamüstü güneşi aşağıdaki avluya uzun gölgeler düşürüyordu. </p>
<p>&ldquo;Bu tür şeylerden konuşmayız.&rdquo;</p>
<p>&ldquo;Ne tür şeyler?&rdquo;</p>
<p>Wesley şaşırarak arkadaşının kızardığını gördü. Dnnys derin bir nefes aldı ve fısıldayarak yanıt verdi. &ldquo;Bilirsin işte. Dini konular.&rdquo;</p>
<p>&ldquo;Oh.&rdquo; Wesley durumu komik bulduğunu belirtecek hiçbir şey yapmamaya özen gösterdi. Çok çeşitli kültürlerle olan tanışıklığı ona aynı ölçüde çeşitli olan tabulara saygı göstermeyi öğretmişti ve bu kısıtlama da diğerlerinden daha garip değildi. Arkadaşını daha fazla utandırmamak için konuyu değiştirdi. &ldquo;Boşaltma işlemi ne zaman başlıyor?&rdquo;</p>
<p>Dnnys dişlerinin arasına bir saman çöpü sıkıştırdı ve dirseklerine dayanarak oturdu. &ldquo;Yarın sabah,&rdquo; dedi kederle, sanki bir ölüm cezasını açıklarmış gibi. </p>
<p>Wesley anlıyordu. Hayvanlar sanal güverteye salındıktan sonra, Dnnys kargo güvertesinde çalışma gerekçesini kaybedecekti. Bu aynı zamanda Atılgan&rsquo;ın içinde rahatça dolaşabilme fırsatını da kaydebeceği anlamına geliyordu. &ldquo;Dinle, eğer yapabileceğim bir şey varsa…&rdquo;</p>
<p>&ldquo;Var,&rdquo; dedi Dnnys. &ldquo;Senden isteyeceğim bir iyilik var. Büyük bir iyilik.&rdquo;</p>
<p>Wesley açıklaması için bekledi ancak Dnnys devam etmeye pek istekli görünmüyordu. &ldquo;Nedir, Dnnys? Biliyorsun elimden geleni yaparım.&rdquo;</p>
<p>&ldquo;Bir planım var.&rdquo; Çiftçi çocuk eliyle terleyen alnını sildi. &ldquo;Ama bu bir sır olarak kalacak tamam mı?&rdquo;</p>
<p>Wesley dikkatle arkadaşının planını dinledi. Ve dinledikçe suratı asılmaya başladı. </p>
<p class="p1"><b>*&nbsp; *&nbsp; *</b></p>
<p>Karantina odası pek çok değişik amaca hizmet etmek üzere tasarlanmıştı. Eğer hasta bulaşıcı bir hastalık taşıyorsa havalandırma kapakları kilitlenerek enfeksiyona yol açan&nbsp; bakterileri içeride tutabiliyordu. Bağışıklık sistemi zayıflamış bir kişi içinse aynı kapaklar virüs ve bakterileri dışarda tutmaya yarıyorlardı. Ateş ve hastalığın zayıflatmış olabileceği gözleri yatıştırmak için loş kırmızı ışıklar vardı. Yumuşak yastıklar ve düşük yerçekimi özellikle iyileşmesinin son döneminde olan yanık vakaları için düşünülmüştü. </p>
<p>Bu bileşim Dr. Crusher&rsquo;ın bu kadar kısa bir süre içinde Choraii gemisinin içini taklit etmek için yapabildiğinin en iyisiydi.</p>
<p>İçeride yatmakta olan hastanın fiziksel durumu ve son verdiği yatıştırıcının etkisinin geçip geçmediği monitörler vasıtasıyla sürekli izleniyordu. Ancak panel doktora asıl bilmek istediği şeyi söyleyemezdi. Jason olarak bilinen adamı seyretti ve diğer tutsakların ölümlerinin aklına getirdiği rahatsız edici sorulara yanıtlar bulmaya çalıştı. Adamın dirsek ve dizlerinin derisi sıyrılmıştı. Işınlama biter bitmez, Choraii gemisinin hafif sıvısının kaldırma kuvvetinden yoksun kalan vücudunu taşıyamayarak yere düşmüştü.</p>
<p>Şu anda adamın yüzü uykunun verdiği rahatlıkla gevşekti. Ancak Dr.Crusher&rsquo;ın zihninde daha baskın olan, ışınlama odasında adamın gözlerine baktığında gördüğü, büyük korku ve dehşetti. </p>
<p>Jason, hiçbir uyarı olmaksızın kendisininkinden çok farklı bir dünyaya getirilmişti ve çığlıkları ince havanın ciğerlerine beklenmedik doluşuyla tıkanmıştı. Eğer Jason, Hamlin&rsquo;den kaçırılan çocuklardan biriyse, bu kadar uzun zamandan sonra yine eskisi gibi yaşayabilmesi oldukça zor olacaktı. Tasha bile, Choraii gemisine sadece birkaç dakikalığına gitmiş olmasına rağmen, Atılgan&rsquo;a döndüğünde ağır bir uyumsuzluk sorunu yaşamıştı. </p>
<p>Bu adamı kurtarmak için çok mu geçti? O da diğerleri gibi ölecek miydi?</p>
<p>Dr.Crusher elini pencerenin üzerine koydu. Dokunuşuyla cam karardı ve kapalı bölmedeki Jason&rsquo;u dışarıdakilerin bakışlarından korudu. Adam en azından birkaç saat daha bilinçsiz kalacaktı. Doktor sessizce odadan ayrıldı.</p>
<p>Yandaki odada başka bir karantina bölmesinde bir başka hasta uyumaktaydı, ancak çocuğunki derin ve doğal bir uykuydu. Kahverengi derisi ve kıvırcık saçları, Jason&rsquo;un soluk görünüşüyle güçlü bir tezat oluşturuyordu. </p>
<p>&ldquo;Sonunda ağlamaktan yorulup uyuyakaldı,&rdquo; dedi Troi. Çocuğun başında nöbet bekliyordu. Gözleriyle Doktor Crusher&rsquo;ın kan şekeri düzeyi göstergesine attığı sert bakışları izledi. &ldquo;Yemek yemeyecek kadar huzursuzdu ancak uyandığında acıkmış olacaktır. Eminim daha sonra ona birşeyler yedirebilirim.&rdquo;</p>
<p>&ldquo;Bu iş bu kadar kolay olmayacak, Deanna.&rdquo; Hamlin raporlarına şöyle bir bakması bile ne ile karşı karşıya olduklarını tam olarak anlamasına yetmişti. &ldquo;Çok farlı bir ortamda büyütülmüş. Bizim dünyamıza alışabilmesi için son derece detaylı ve uzun bir rehabilitasyon programından geçmesi gerekecek.&rdquo;</p>
<p>&ldquo;Yani sürekli gözetim altında tutulması gerekli,&rdquo; dedi Troi. &ldquo;Bu durumda onun varlığının revirdekilere nasıl açıklayacağız?&rdquo;</p>
<p>&ldquo;Güzel soru.&rdquo; Crusher&rsquo;ın çocuğu karantina bölümüne koyduğunu çok az kişi görmüştü ancak çocuğun varlığı uzun süre gizli tutulamazdı. İki yaşında bir çocuğun revir personelinin hiç haberi olmaksızın birdenbire ortaya çıkması bir çok soruya neden olacaktı. &ldquo;Bu arada, Jason&rsquo;u nasıl açıklayacağız.&rdquo;</p>
<p>&ldquo;Bir kazazede,&rdquo; diye önerdi Troi. &ldquo;Pek orijinal bir fikir değil ama gerçekten çok da uzak sayılmaz.&rdquo;</p>
<p>&ldquo;Yeteri kadar iyi sanırım,&rdquo; diye iç geçirdi doktor. &ldquo;Yalnız köprü mürettebatının geri kalanının da aynı öyküyü anlatmalarını sağlamamız gerek. Buraya nasıl geldikleri ile ilgili çelişkili hikayeler çok fazla dikkat çeker.&rdquo; Odanın kapısına doğru ilerledi. &ldquo;Daha sonra tekrar uğrarım. Uyandığı zaman ne yapacağımızı konuşuruz.&rdquo;</p>
<p>&ldquo;Beverly,&rdquo; diye seslendi Troi kadın eşiğe ulaştığında. &ldquo;Ona &lsquo;çocuk&rsquo; demeye devam edemeyiz. Bir isme ihtiyacı var.&rdquo;</p>
<p>&ldquo;Musa&rsquo;ya ne dersin?&rdquo; diye önerdi Crusher ve odadan çıkarak turuna devam etti. </p>
<p>Doktor koridorda yürürken, Hamlin tutsaklarının kafasını kurcalayan durumlarını bir kenara bırakıp dikkatini birazdan ilgileneceği hastalarına yöneltmeye çalıştı. Revir neredeyse tamamen doluydu ve&nbsp; bu yoğunluk bütün gece çalışması gerekebileceği anlamına geliyordu. </p>
<p>Kaptan Picard&rsquo;ın, Choraii gemisi Atılgan&rsquo;ı çekmeye başlamadan hemen önceki uyarısı gerekli tedbirleri almaya yetmeyecek kadar kısa bir zaman bırakmıştı. Gemideki bin kadar kişinin ani hızlanmaya kendilerini hazırlayacak zamanları olmamıştı. Bazıları alarmı hiç duymamışlardı ve kendilerini birdenbire havada, kontrolsüzce savrulurken bulmuşlardı. Yaralarının durumu vücutlarının hangi bölümünün en yakındaki sert nesneyle nasıl temas ettiğine göre değişiyordu. Kemikleri kırılmış veya kanayan yaraları olanlar hastabakıcılar eşliğinde sedyelerle, veya ekip arkadaşları tarafından çabucak revire taşınmışlardı. Daha sonraki bir saat içinde gitgide artan sayıda insan, hafif yaralanmalar ve burkulmalar nedeniyle kendi başlarına revire gelmişlerdi.</p>
<p>&ldquo;Duncan oldukça iyi durumda,&rdquo; dedi yoğun bakımdan sorumlu hemşire. Bilgisayar ekranına cesaret verici bir sinir yenilenmesi grafiği getirdi. Crusher, adamın omuriliğinin sırtına çarpan teleskop tarafından kesilmek yerine sadece sıyrılmış olduğunu görerek rahatladı.</p>
<p>&ldquo;Ya Butterfield?&rdquo; En kötü yaralanmış olan kişi deneylerde kullanılmak üzere domateslerin ekilmiş olduğu saksılara kafasını çarpmış olan botanikçiydi. Eğer kendine gelebilirse bitkilerinden biri tarafından yaralanmış olmasına ilk gülen kendisi olacaktı. Dr.Crusher, bilim adamının kırılmış olan kafatasını onarmıştı ama beyninin eskisi gibi parlak bir şekilde çalışıp çalışmayacağını sadece zaman gösterecekti.</p>
<p>Doswell omuzlarını kaldırıdı. &ldquo;Bir değişiklik yok.&rdquo;</p>
<p>Artık doktorun elinden gelebilecek bir şey yoktu. Çaresizliği öfke duymasına yol açıyordu ve bu öfkeyi yöneltebileceği bir hedef onu ofisinde beklemekteydi.</p>
<p>&ldquo;Kaptan, revir ağzına kadar yaralılarla dolu ve Deelor&rsquo;un lanet olası güvenlik kısıtlamaları yüzünden, yaralanmalarına neyin sebep olduğunu bile bilmiyorlar. Bu onların kavgası değildi. Ancak en yüksek bedeli onlar ödüyorlar.&rdquo;</p>
<p>Sert sözleri Picard&rsquo;ın kendi düşüncelerinin yankıları gibiydi ve suçluluk duygusunu artırıyorlardı. Sedyelerde yatanların tek sorumlusu kendisiydi.</p>
<p>&ldquo;Bunlar yolcu. Tehlikeli olabileceğini bildiğiniz bir yere asla götürülmemiş olmalıydılar,&rdquo; dedi Crusher acı acı. &ldquo;Gemiyi ayırmalıydınız.&rdquo;</p>
<p>Aslında Picard&rsquo;ın ilk aklına gelen de buydu. Ancak Deelor&rsquo;un karşı çıkması nedeniyle bundan vazgeçmişti. Acaba kendi kararını kabul ettirmek için yeteri kadar direnmemiş miydi? Eğer gövde bölümü geride bırakılsaydı neler olabilirdi? Savaş köprüsü geri döndüğünde onları güvenlik içinde bulabilecek miydi? Yoksa gezgin Choraiiler tarafından katledilebilirler miydi? &ldquo;Bunu yapmamayı tercih ettim,&rdquo; dedi Picard kısaca.</p>
<p>&ldquo;Bunu hastalarıma da anlat.&rdquo;</p>
<p>&ldquo;Kararım tamamen doğruydu, Doktor.&rdquo;</p>
<p>&ldquo;En azından sen hala ayakta durabiliyorsun. Butterfield ve Duncan&rsquo;ın aksine.&rdquo; Bunu söylediği anda ağzından çıkanlara çoktan pişman olmuştu ancak Picard cümlesini geri alması için ona fırsat tanımadı.</p>
<p>&ldquo;Hatalı kararlarımı telafi etmek senin görevin,&rdquo; dedi sertçe.</p>
<p>&ldquo;Jean-Luc, özür dilerim. Böyle söylememeliydim. Bu adil değildi.&rdquo;</p>
<p>&ldquo;Gerçekleri söylediğiniz için asla özür dilemeyin, Dr.Crusher,&rdquo; dedi Picard, günahlarının bağışlanmasını kabul etmeyerek.&nbsp; Ve doktor başka birşey söyleyemeden sessizce odadan dışarı çıktı. </p>
<p>Üst rütbeli subaylar köprünün komutasında Geordi La Forge&rsquo;u bırakarak teker teker geminin diğer bölümlerine dağıldılar. Kısa bir süre için bile olsa dümendeki yerini bırakıp kaptan koltuğuna geçmek Geordi&rsquo;de ister istemez komuta düşlerine yol açtı. Picard&rsquo;ı, Choraiilere karşı görev başındayken dikkatlice gözlemlemiş olan yüzbaşı, benzer bir durumda kendisinin nasıl davranacağını sorgulamaya başladı. Ancak biliyordu ki, uzunca bir süre için böyle bir fırsatı ele geçireceği yoktu.</p>
<p>&ldquo;Geordi?&rdquo;</p>
<p>Adını duyarak şaşıran La Forge, başını kaldırarak kendisini kimin çağırdığına baktı. &ldquo;Merhaba, Wesley.&rdquo; Çocuğun köprüye girdiğini fark etmemişti. Geordi, kendisini dalıp gitmiş olarak yakalayanın üst rütbeli bir subay yerine bir teğmen olmasına sevindi. &ldquo;Boş görev istasyonlarından istediğinde çalışabilirsin.&rdquo;</p>
<p>&ldquo;Çalışmak için gelmedim,&rdquo; dedi Wesley başını sallayarak. &ldquo;Senden bir ricam var.&rdquo;</p>
<p>&ldquo;Söyle bakalım,&rdquo; diye üsteledi Geordi. Genç teğmenin ifadesindeki ciddiyetten bunun acil bir durum olduğunu hissetmişti. </p>
<p>&ldquo;Aslında bu gemiyle ilgili bir iş değil,&rdquo; diye anlattı Wesley. &ldquo;Bir arkadaşımın biraz bilgiye gereksinimi var.&rdquo;</p>
<p>&ldquo;Ne tür bilgi?&rdquo;</p>
<p>Wesley gergin bir şekilde omuzunun üstünden arkasına baktı ve Geordi&rsquo;nin kulağına eğilerek fısıldadı. Geordi ricayı duyduğunda Wesley&rsquo;in arkadaşının kimliği açıkça belli olmuştu. &ldquo;Bu konuda danışılacak en iyi kişi sanırm Logan olmalı.&rdquo;</p>
<p>&ldquo;Ya?&rdquo;</p>
<p>Geordi çocuğun hevessiz tepkisine güldü. &ldquo;Haydi, baş mühendisin senin en büyük kahramanının olmadığını biliyorum, ama eminim ki sorularına yanıt verecektir. En azından, bir seferlik de olsa, sana bilmediğin bir şeyler anlatma fırsatını yakalamış olacak.&rdquo;</p>
<p>&ldquo;Evet, sanırım öyle,&rdquo; dedi Wesley ve dönerek isteksizce asansöre doğru yürümeye başladı.</p>
<p>&ldquo;Wes, Dnnys&rsquo;e…yani arkadaşına, ona iyi şanslar dilediğimi söyle.&rdquo;</p>
<p>&ldquo;Sağol, Geordi.&rdquo; Wesley köprünün arka kısmındaki asansörlere doğru hızla ilerlerken seslendi. &ldquo;Bulabileceği tüm şansa gereksinimi olacak.&rdquo;</p>
<p>Riker, büyüleyici melodi onu yakaladığında kamarasına dönmekteydi. Müziğin kaynağını bulmak için koridorlarda dolaşmaya başladı. Bir köşeyi döndü ve ses güçlendi. Bir başka köşeyi döndüğünde ise uzak bir fısıltıya dönüştü. Geri dönerek geldiği yolu takip ettiğinde müziğin tavandaki bir ulaşım tünelinden geldiğini anladı. Bir kaç saniye durdu ve hüzünlü notaların, üzgün gözlerden süzülen gözyaşları gibi akıp gitmesini dinledi.</p>
<p>Holün girişindeki merdivenin basamağına tutunarak kendisini yukarıdaki tünele çekti. Omuzları kavisli, dar duvarlara sürtünüyordu. Tırmanmaya devam etti ve iki güverte arasındaki bir servis bölümüne ulaştı.</p>
<p>Ruthe, bağdaş kurmuş oturuyordu. Riker tünelden kendisini yukarı çektiğinde müzik yavaşladı ve kadının yanına oturduğunda tamamen durdu. Ruthe, flütü kucağına bıraktı ancak Riker&rsquo;ın varlığından rahatsız olmuş gibi görünmüyordu.</p>
<p>&ldquo;Yaralanmışsın,&rdquo; dedi Riker, Ruthe&rsquo;un yanağında ince bir çizgi oluşturan kurumuş kana bakarak. Kadının yüzüne düşen saçları eliyle geriye itti ve alnındaki bir morluğu ortaya çıkarttı. </p>
<p>Kadın, Riker&rsquo;ın dokunuşundan kaçındı. &ldquo;Sert maddeden yapılmış geminizde insanın kendisine zarar vermesi son derece kolay.&rdquo;</p>
<p>&ldquo;Jason&rsquo;u gemiye getirdik. Bunu bilmen gerekir diye düşündüm.&rdquo; Picard, çevirmenle olan anlaşmazlıklarını ve kadının kurtarma operasyonuna karşı çıkışını anlatmıştı. &ldquo;Dr.Crusher her türlü...&rdquo;</p>
<p>&quot;Yalan söyledi,&rdquo; dedi Ruthe birdenbire. </p>
<p>Riker neredeyse ne demek istediğini soracaktı ancak hakkında konuşuyor olabileceği tek bir kişi vardı. Devam etmesine izin verdi. </p>
<p>&ldquo;Ne yaptığımı en başından beri biliyordu.&rdquo;</p>
<p>Kaptan da bundan kuşkulanmıştı. &ldquo;Öyleyse Deelor neden inkar etti.&rdquo;</p>
<p>Ruthe yanıt vermedi. Müzik aletini parçalara ayırdı ve pelerininin değişik ceplerine koydu. Her parçanın kendine ait bir yeri vardı. &ldquo;Başka şeyler de biliyor. Söylemediği tehlikeli şeyler.&rdquo;</p>
<p>&ldquo;Sen söyler misin?&rdquo; diye sordu Riker.</p>
<p>Ruthe aniden başını doğrulttu ve Riker&rsquo;ın yüzünü ilk gez görüyormuş gibi inceledi. &ldquo;Sana daha önce bazı şeyler söyledim. Şimdi sıra onda.&rdquo;</p>
<p>Riker&rsquo;ı kenara iterek tünelin merdiveninden aşağı inmeye başladı. Riker arkasından inmeye çalıştı ancak koridora atladığında Ruthe çoktan gitmişti.</p>
<p>&nbsp;</p>
</body>
</html>