<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.5.7"/>
<link rel="stylesheet" type="text/css" href="style.css"/>
<title>XIV</title>
</head>
<body>
<p class="p4"><span class="t6"><b>XIV</b></span></p>
<p>&nbsp;</p>
<p>&nbsp;&ldquo;Bunu genellikle kimseye söylemez,&rdquo; dedi Deelor, kaptanın ofisine doğru yürürlerken. &ldquo;Ve söylemek de bana düşmezdi.&rdquo;</p>
<p>&ldquo;Evet, bunu anlıyorum,&rdquo; dedi Picard başıyla onaylayarak. &ldquo;Bu görevdeki sürprizler bitmek bilmiyor,&rdquo; diye ekledi.</p>
<p>Kaptan masasının arkasındaki her zamanki yerini aldı ve aslanbalığını hayranlıkla izleyen Deelor&rsquo;la konuşmak için adama doğru döndü. &ldquo;Ne zaman kurtarıldı?&rdquo;</p>
<p>&ldquo;İlk değiş tokuşta, on beş yıl önce.&rdquo; Artık Ruthe&rsquo;un orijini bilindiğine göre, Deelor&rsquo;un ayrıntıları gizlemesi için bir nedeni kalmamıştı. &ldquo;Ferengilerle takas edilen beş tutsaktan biriydi.&rdquo; Bir iskemleye oturarak akvaryum yerine Picard&rsquo;ın arkasındaki pencereden bakmaya başladı.</p>
<p>&ldquo;Ve onunla beraber getirdiğimiz üç yetişkinin hepsi de öldü,&rdquo; diye tamamladı Picard. &ldquo;Jason&rsquo;un Atılgan&rsquo;a getirilmesini onaylamamasına şaşmamak gerek. Ya diğer çocuğa ne oldu?&rdquo;</p>
<p>&ldquo;Hayatta ve iyi. O, Ruthe&rsquo;dan daha küçüktü ve insanlarla yaşamaya oldukça çabuk uyum sağladı.&rdquo; Vaka dosyalarına göre Ruthe&rsquo;un uyum sağlaması daha güç olmuştu ama bu Picard&rsquo;ı ilgilendirmezdi.</p>
<p>&ldquo;Evet, onun cesaretini kesinlikle takdir ediyorum,&rdquo; dedi kaptan. &ldquo;Bu görev kendi tutsaklığının acı verici bir hatırlatması olmuş olmalı.&rdquo;</p>
<p>&ldquo;Bu görev için gönüllü oldu. Onun yardımıyla Federasyon son bir kaç yıl içinde yeni doğan Hamlinlilerden beş tanesini geri aldı.&rdquo; Deelor, kadının yetişkinler için değiş tokuş yapılmasına karşı olduğunu fark edene kadar bir kaç tutsağın ellerinden kaçtığından da şüphelenmekteydi.</p>
<p>&ldquo;Sanırım diğer Hamlin tutsaklarını kurtarma fırsatı katlandığı sıkıntılara değiyordur,&rdquo; dedi Picard.</p>
<p>&ldquo;Evet, öyle olmalı.&rdquo; En azından Deelor da başlangıçta böyle düşünmüştü. Ancak bir kez değişimler tamamlandıktan sonra Ruthe çocukları hiç sormamıştı. Bu düşünce Deelor&rsquo;un aklına başka bir soru getirdi. &ldquo;Onu revire gelmeye nasıl ikna ettiniz?&rdquo;</p>
<p>&ldquo;Ters psikoloji.&rdquo; Picard, kısaca kullandığı stratejiyi anlattı. &ldquo;Böylece benim daha fazla yetişkini kurtarma kararıma karşı savaşmasının tek yolu revire gelerek onların Choraiiler tarafından kötü bir muameleye maruz kalmadıklarını kanıtlamaktı.&rdquo;</p>
<p>&ldquo;Evet, tabii ki. Çok akıllıca, Kaptan.&rdquo; Deelor tüm kariyerini insanları bu şekilde yönlendirerek geçirmişti. Ve çoğu zaman görevi kadar yaşamı da bu becerisine bağlı olmuştu. Bu kadar basit bir taktiği onun da görmüş olması gerekirdi. Neden bunu düşünememişti?</p>
<p>Soruyu sorar sormaz başka bir yanıta dokundu ancak utanarak kafasından uzaklaştırdı. Deelor hep yalnız dolaşırdı. Karışıklıklara gereksinimi yoktu. </p>
<p>Dr. Crusher daha önce Ruthe&rsquo;la hiç yalnız konuşmamıştı. Yakınlaşınca, ve Andrew Deelor&rsquo;un güçlü kişiliğinin dikkat dağıtıcı etkisi de olmayınca kadının içine kapanık tavırları daha da vurgu kazanmıştı. Yüzündeki ifadesizlik bir Vulcan&rsquo;da dikkat çekici olmayabilirdi ancak bir insan için garip bir şekilde rahatsız ediciydi. İlk kez olarak Crusher, Ruthe&rsquo;u sadece bir yolcu olarak görmedi. O aynı zamanda bir hastaydı.</p>
<p>&ldquo;Uyuşturucu zararsız,&rdquo; dedi Ruthe tarçın kokulu sıvıyı içeren kabı Crusher&rsquo;a geri verirken. &ldquo;Choraiiler büyük olasılıkla transfere yardımcı olmaya çalışıyorlardı. Onun etkisi olmasa Jason, Yüzbaşı Yar ona yaklaştığında çok daha dikkatli davranırdı.&rdquo;</p>
<p>Çevirmenin uyuşturucunun amacı hakkındaki açıklaması doktoru sakinleştirmemişti. &ldquo;Durum bu olabilir ancak aynı zamanda uyuşturucu gemiye geldiğinde paniğinin daha büyük olmasına da neden oldu.&rdquo;</p>
<p>&ldquo;İlk başta hep şiddetli tepki gösterirler, genç olanlar bile.&rdquo; Ruthe başını yana eğdi. Bir çocuğun revir duvarlarından yankılanan ağlaması belli belirsiz duyulabiliyordu. &ldquo;Bu diğeri mi?&rdquo;</p>
<p>&ldquo;Evet,&rdquo; dedi Crusher. Iovino&rsquo;nun büyülü dokunuşu yemek yerine geçmiyordu ve çocuk hala hiç bir şey yememişti.&rdquo;</p>
<p>&ldquo;Tarçın onu yatıştırırdı.&rdquo;</p>
<p>&ldquo;Yemeğe ihtiyacı var, uyuşturucuya değil.&rdquo; Doktor kızgınlığının sesinden belli olmamasına çaba gösterdi. Çevirmeni şu anda karşısına alamazdı. Bunun yerine Crusher konuyu Ruthe&rsquo;un geçmişiyle ilgili bir soru sormak için kullandı. &ldquo;Sen Choraii gemisinden ayrıldıktan sonra ilk ne yemiştin?</p>
<p>Ruthe umursamazca omuz silkti. &ldquo;Hatırlamıyorum.&rdquo;</p>
<p>Crusher bu direnci bekliyordu. Ruthe&rsquo;un dosyasındaki psikolojik profiline bakmamış olsaydı bile doktor, Ruthe&rsquo;un duygusal uzaklığının kadını acı dolu bir geçmişten koruyan bir kalkan görevi gördüğünü tahmin edebilirdi. Ancak Jason&rsquo;u kurtarmanın tek yolu Ruthe&rsquo;un unutmak istediği şeyleri hatırlamasını sağlamaktı. </p>
<p>&ldquo;Jason&rsquo;u tedavi etmek için bir planım var, ancak yardımın gerekli.&rdquo;</p>
<p>&ldquo;Tarçınla ilgili sorularınızı yanıtladım,&rdquo; dedi Ruthe. &ldquo;Sadece bunu yapacağım konusunda söz vermiştim.&rdquo; Doktora sırtını döndü.</p>
<p>&ldquo;Choraii gemisinin içini, sanal güvertede yaratmak istiyorum,&rdquo; dedi Crusher sakince. &ldquo;Eğer Jason tanıdığı bir ortama dönerse, belki duygusal tepkisi ve içine kapanıklığı sona erer.&rdquo; Ruthe&rsquo;dan ufak da olsa bir tepki bekledi ancak kadının duygularını yüzünden okumak çok zordu. Baskı yapmamaya özen göstererek açıklamasına devam etti. &ldquo;Data, kabarcık yapının ve atmosferin yapısının genel özelliklerini belirlemek için yeterli tarayıcı okumasına sahip. Yüzbaşı Yar içerisi hakkında biraz bilgi verebiliyor, ancak fazla ayrıntılı değil. Simülasyonun gerçeğe tamamen uygun olup olmadığını söyleyebilecek tek kişi sensin.&rdquo;</p>
<p>&ldquo;Bu çocuk çok gürültü yapıyor,&rdquo; dedi Ruthe. &ldquo;Durmadan ağlamasından bıkmıyor musunuz?&rdquo;</p>
<p>&ldquo;Evet bıktım.&rdquo; &lsquo;Zorlama&rsquo; diye anımsattı kendisine Crusher. Bırak yardım etmeye o karar versin.</p>
<p>&ldquo;Üzümü deneyin.&rdquo; Ruthe tekrar dönerek doktora baktı. &ldquo;Ya da ortası yumuşak ve yuvarlak olan herhangi bir şey. Choraii yemekleri kabarcıklar şeklinde olur.&rdquo; Bu öğüdü verdikten sonra revirden ayrıldı.</p>
<p>Dr.Crusher iletişim cihazına dokundu. &ldquo;Data, sanal güverte projesine başlamaya hazırım.&rdquo; Ruthe, Dr.Crusher&rsquo;ın önerisini kesin bir dille reddetmemişti ve bu da işe başlamak için yeteri kadar ümit vericiydi. </p>
<p>Küçük boyutları, sade dekorasyonu ve halısı olmayan zemini ile odanın basit bir yapısı vardı. Ancak görüntü aldatıcıydı. Sanal güverte Atılgan&rsquo;ın en karmaşık ve yüksek teknolojiye sahip bölümlerinden biriydi.</p>
<p>Şu anda içinde bulundukları sanal güverte Oregon çiftliğini içinde bulundurandan daha küçüktü. Ve yarattığı illüzyon odanın merkeziyle sınırlıydı. Tek bir şeffaf küre olduğu yerde titriyordu. Yuvarlak kenarları, güverteye dokunduğu yerlerde düzleşmişti. Kaygan yüzeyi, projenin tasarım aşaması için kullanılan kaynağı belirsiz ışıkta parlıyordu.</p>
<p>Kürenin içinde bulunan Tasha Yar, asılı durumdaydı. Ağır hareketlerle suda ilerliyor, sarı saçları etrafında bir hale oluşturuyordu. Simülasyon aniden sona erdiğinde kadın bir anda kendini yerde buldu.</p>
<p>&ldquo;Data!&rdquo; diye bağırdı kızgınlıkla. Yerden kalkarak gözlerinin önüne düşen bir tutam saçı geriye attı.</p>
<p>Android, kontrol panelinden başını kaldırıp, şaşkınlıkla kadına baktı. Yar&rsquo;ın sesindeki kızgınlığı farketmişti. Yar&rsquo;ın sinirinin nedenini ve bir özür dilemesi gerektiğini anlaması kısa bir süre aldı. &ldquo;Üzgünüm. Yerçekimi alanı diğer program parametrelerine bağlı. Bir kapı gerektiğini bilioyrum ama şimdilik sadece Choraii aracının iç kısmına yoğunlaştım. Ancak biraz uğraşırsam…&rdquo;</p>
<p>&ldquo;Önemli değil.&rdquo; Yar farkında olmadan üniformasını silkeledi ama kumaşın kuru olduğunu farkederek durdu. Data programı durduğunda kabarcık da dış kabukla birlikte yok olmuştu. &ldquo;Program iyiye gidiyor.&rdquo;</p>
<p>&ldquo;Daha kesin konuşabilir misin?&rdquo;</p>
<p>&ldquo;Isı doğru gibiydi. Sıvının yoğunluğu da öyle. Yani bence.&rdquo; Choraii gemisine yaptığı kısa ziyaretle ilgili fiziksel anılarını canlandırmak için konsantre oldu. Silinmez sandığı anılar sanal güverteye her girişinde biraz daha bulanıklaşıyordu. &ldquo;Fakat farklı olan bir şey var.&rdquo;</p>
<p>Data konuşmak için ağzını açtı fakat Yar elini kaldırarak onu susturdu. &ldquo;Biliyorum, lütfen biraz daha kesin konuş,&rdquo; dedi. Android başıyla onayladı ve kadın bir kez daha denedi. &ldquo;Ağırlık doğru değil.&rdquo;</p>
<p>&ldquo;Ne yönde?&rdquo; diye sordu Data. Dr. Crushe, Tasha gemiye döndüğünde kadının üniformasına yapışmış olan sıvıyı kullanarak Choraii gemisinin atmosferik yapısını çözmüştü. Ancak elindeki örnek çok azdı ve bu durum kesin bir genelleme yapabilmesini neredeyse imkansız hale getiriyordu. Sıvının kütlesi arttıkça özellikleri de değişiyordu. Bu değişkenlik teorik bir açıdan bakıldığında büyüleyiciydi ancak onu kopyalamaya çalıştığınızda can sıkıcı oluyordu. </p>
<p>&ldquo;Bilmiyorum. Sadece tam olmadığını hissediyorum.&rdquo; Yar, Data&rsquo;nın daha fazla soru sormasına fırsat bırakmadan, hızlı hızlı diğer maddelere geçti. &ldquo;Ayrıca duvarlar hala çok katı.&rdquo;</p>
<p>&ldquo;Ah. Bu logaritma özellikle ilgi çekici,&rdquo; dedi Data, kabarcık yapı için kullandığı program parametrelerini ayarlarken. &ldquo;Choraiiler yüzey gerilimini kontrol etmede inanılmaz derecede başarılılar.&rdquo;</p>
<p>&ldquo;Ve bir kez de renk ekleyerek deneyebilir miyiz? diye sordu Yar. &ldquo;Belki bu daha gerçek görünmesine yardımcı olur.&rdquo;</p>
<p>Data başıyla onayladı ve kontrol dizisine bir grup sayı daha ekledi. Choraii gemisinin ana hatları tanımlanmıştı ancak bu ince ayrıntılar da inandırıcılık açısından aynı ölçüde önem taşıyordu. Ne yazık ki insan duyularının sınırları bu zaman alan işlemi daha da yavaşlatıyordu. Eğer Si Bemol&rsquo;e ışınlanan Tasha yerine Data olsaydı proje şimdi çoktan tamamlanmıştı. Programı tekrar başlattı. </p>
<p>&ldquo;Hey!&rdquo; Yar düşük yerçekimi alanının tekrar çalışmaşıyla hiç bir uyarı olmaksızın birden havaya kaldırılmıştı. Çevresinde portakal rengi şeffaf bir küre oluştu. </p>
<p>Wesley Crusher, Çiftçilerin sanal güvertesine girdiğinde güneş ışığının düştüğü çayırlar sabaha karşı düşen çiğden dolayı hala ıslaktı ve gökyüzünde belirsiz bir gökkuşağı vardı. Pastoral manzara, nemli yeşil otlara yayılmış beyaz koyunlar ve otlayan buzağı sürüsünün etrafında koşuşturan bir tayla tamamlanıyordu. Yabani çiçek kümelerinin arasından yürürken, Wesley mantarların ne zaman çıkacağını ve onları fark eden kimse olup olmayacağını merak etti.</p>
<p>&ldquo;Güzel hava, değil mi?&rdquo; dedi Yaşlı Stvn, Wesley meyve bahçesinin yanından geçerken. Adam bir kütüğün üzerinde oturmuş çakısıyla bir elma soyuyordu.</p>
<p>&ldquo;Kesinlikle öyle,&rdquo; diye yanıtladı çocuk. Yaşlı Stvn&rsquo;ın bunu bir iltifat mı yoksa sıradan bir gözlem olarak mı söylediğini bilmiyordu. Her iki durumda da bunun kendi başarısı olduğunu kabul etmek kabalık olurdu. Yürümeye devam etti.&nbsp;&nbsp;&nbsp; </p>
<p>Wesley çiftliğe sık gelen bir ziyaretçiydi ve üzerindeki Yıldız Filosu üniformasına rağmen Çiftçi cemaati tarafından oldukça iyi karşılanıyordu Dnnys&rsquo;in çiftlik işleriyle uğraşırken yaptığı gibi ağır bir yürüyüşle ilerliyor ve her terbiyeli Çiftçi çocuk gibi düşüncelerini kendisine saklıyordu. Sonunda kolonicilerin en düşmanca olanı bile onun varlığına alışmışlardı. Çoğu onu görmezden gelmekle yetiniyordu. Bazılarıysa, Yaşlı Stvn, ya da Mry gibi, açık açık, dostça selamlıyorlardı.</p>
<p>&ldquo;Dnnys samanlığa çıktı,&rdquo; dedi Mry, Wesley ahıra girdiğinde. Tavşanların beslenmesinden sorumluydu ve bir sonraki yemekleri için süt şişelerini hazırlamakla meşguldü. </p>
<p>Wesley küçük hayvanlardan birini eline alarak uzun kulaklarını okşadı ve tüylerinin yumuşaklığına hayret etti. &ldquo;Koyunlardan yün, ineklerdense süt alıyorsunuz, peki tavşanlar ne için?&rdquo;</p>
<p>&ldquo;Onları yiyoruz,&rdquo; dedi Mry.</p>
<p>Çocuk elindeki yumuşak kahverengi hayvana baktı. &ldquo;Yiyor musunuz!?&rdquo;</p>
<p>&ldquo;Tabii ki. Neden bu kadar şaşırdın?&rdquo; Wesley&rsquo;nin tuttuğu hayvanı almak için elini uzattı.</p>
<p>&ldquo;Bilmem.&rdquo; Wesley, acıyarak hayvanı verdi. &ldquo;Sanırım sizlerin vejeteryan olduğunuzu düşünmüştüm.&rdquo;</p>
<p>&ldquo;Bu yaştayken sevimli oluyorlar,&rdquo; diye katıldı Çiftçi, tavşan elindeki süt şişesini yalarken. &ldquo;Ama tadları da güzeldir. Ve kürkleri de sıcak tutar.&rdquo;</p>
<p>&ldquo;Dikkat!&rdquo; diye bağırdı bir ses yukarıdan. Fakat bu uyarı Wesley&rsquo;nin üzerine gelen saman yığınından kaçması için yeterli zaman bırakacak kadar erken değildi. Dnnys samanlığın ucundan aşağıya baktı ve arkadaşını samanlar içinde öksürürken görünce sırıttı. &ldquo;Yukarı gel, burası daha güvenli.&rdquo;</p>
<p>Wesley çabucak merdiveni tırmandı. Yakından bakınca Çiftçi çocuğun gülümsemesinin ardındaki gerilimi görebiliyordu. </p>
<p>&ldquo;Nasıl, beğendin mi?&rdquo; diye fısıldadı Dnnys. Direni kesilmiş bir balyaya sapladı ve seslerini bastırması için kuru otları hışırdattı. </p>
<p>&ldquo;Test sonuçlarını bu sabah kontrol ettim. Geçer not ama ucu ucuna.&rdquo;</p>
<p>Dnnys bir an için surat astı, sonra da derin bir of çekti. &ldquo;Eğer çalışmak için biraz daha fazla zamanım olsaydı daha iyi yapabilirdim sanırım.&rdquo;</p>
<p>&ldquo;Yapabileceğini biliyorum,&rdquo; dedi Wesley. &ldquo;Matematiksel kavramları gerçekten çok çabuk öğrendin ve yolculuktan gelen bir sürü pratik deneyimin de var. Tek gereksinimin biraz daha çalışmak.&rdquo; Direni Dnnys&rsquo;in elinden aldı ve saman balyasını kenardan aşağı attı. &ldquo;Haydi başla. Çiftlik işlerini senin yerine bir saatten daha fazla yapamam.&rdquo;</p>
<p>Dnnys ahırın arka bölümüne çekildi ve gevşek bir tahtanın altından kalın bir kitap çıkarttı. Sayfalar cildin ortalarında bir yerinden açıldı. Çocuk samanlığın loş ışığında gözlerini kısarak okumaya başladı.</p>
<p class="p1"><b>*&nbsp; *&nbsp; *</b></p>
<p>Iovino boşalmış salkımdaki son yeşil üzümü de koparttı. Bir kaç boş salkım daha masanın üzerinde dağınık olarak durmaktaydılar. &ldquo;Üzüm?&rdquo; diye sordu üzerine basa basa telaffuz ederek. </p>
<p>Musa heyecanla başını salladı ve meyveye uzandı. Üzümü kadının elinden kaparak sıkıca büzülmüş olan dudaklarına götürdü ve emdi. Meyve hafif bir plop sesi çıkartarak ağzına doldu. Elini uzatarak daha istedi. </p>
<p>&ldquo;Şimdilik bu kadar üzüm yeter,&rdquo; dedi Iovino. Çocuk gün boyunca başka hiç bir şey yememişti ancak yine de bu katı yemeğe iyi bir başlangıç olmuştu. Fakat bir ciddi sorunu daha vardı. Sıvıları içmeyi reddediyordu. Belki geldiği gemideki yiyecekler sıvı gereksinimini karşılamıştı ancak burada su içmeyi de öğrenmesi gerekiyordu.</p>
<p>Iovino bu durumu değiştirmek için bir plan yapmıştı. </p>
<p>Hareketlerini özenle göstererek ve vücut hareketlerini çocuğun dikkatini çekmesi için abartarak masanın üzerinde duran bir bardak suya uzandı. Bardağın içinde parlak renkli bir kamış vardı. Iovino yavaşça bardağı ağzına götürdü ve kamıştan gürültülü bir şekilde, yanakları şişinceye kadar su çekti.</p>
<p>Yüzünü çocuğun yüzüne yaklaştırarak suyu dosdoğru Musa&rsquo;ya fışkırttı. Su çocuğun alnından, yanaklarına ve çenesinden aşağıya doğru aktı. Bu yeni oyun çocuğun gülmesine neden oldu.</p>
<p>&ldquo;Hoşuna gitti ha?&rdquo; diye sordu Iovino. &ldquo;Tekrar yapmamı ister misin?&rdquo; Çocuk sözcüklere tepki vermedi ama bardağı tekrar kaldırdığında sevindi.</p>
<p>Iovino aynı işlemi bir kaç kez tekrarladıktan sonra kamışı çocuğa uzattı. Çocuğun kamışın kullanımı ile ilgili yardıma ihtiyacı yoktu, çok az bilgi içeren dosyası için ilginç bir not, ve ağzını tıpkı Iovino&rsquo;nun yaptığı gibi suyla doldurdu. Tekniği kadınınkinden iyiydi. Bir sıvı füzesi Iovino&rsquo;nun burnunda patladı.</p>
<p>&ldquo;Çok güzel,&rdquo; diye güldü asistan. &ldquo;Şimdi sıra yine bende.&rdquo; Oyun ikisi de sırılsıklam olana kadar devam etti. Iovino bardağı tekrar doldurdu ve Musa&rsquo;ya kamışı uzattı ancak bu sefer çocuk suyu püskürtemeden ellerini çocuğun ağzına götürdü. Başparmaklarıyla dudaklarını kapatırken işaret parmaklarıyla da çocuğun yanaklarına bastırarak suyu boğazından aşağı gönderdi. </p>
<p>Çocuk buna gülmemişti. Iovino çocuğun ağlamasına fırsat vermeden aynı numarayı kendisine yapması için ona bir fırsat tanıdı. Çocuğun hantal parmakları suratına bastırdığında ağız dolusu suyu yuttu. &ldquo;Bu eğlenceli, değil mi?&rdquo;</p>
<p>Görünüşe göre Musa da aynı fikirdeydi. Kamıştan suyu emdi, yanaklarını şişirdi fakat fışkırtmadı. Bunun yerine doktorun bu yeni oyundaki rölünü yerine getirmesini bekledi.</p>
<p>Dr.Crusher, Iovino&rsquo;nun raporunun bazı bölümlerini yüksek sesle kaptana okudu, fakat asistanın saygınlığını zedelememek için görsel kayıtları göstermekten kaçındı. Çocuğun Lisa&rsquo;nın yüzüne su fışkırtırkenki neşeli görüntüsü başhekime uzun zamandır gereksinimi olan rahatlamayı sağlamıştı.</p>
<p>&ldquo;Çok uygun bir yaklaşım,&rdquo; diye onayladı Picard. Doktorun su savaşı ile ilgili betimlemesine gülümsüyordu ama Beverly Crusher&rsquo;ın yüzündeki çökük ifadeden de rahatsız olmuştu. Yorgunluk kadının çıkık elmacık kemiklerini daha da belirginleştirmiş ve yüzünün renginin solmasına neden olmuştu. </p>
<p>&ldquo;En iyi doktorlarımdan biridir,&rdquo; dedi Crusher gururla. Picard&rsquo;ın kendisini incelediğinin farkına varmamıştı. &ldquo;Çocuk onun bakımı altında büyük ilerleme kaydetti. Yıldız Üssü 10&rsquo;a vardığımızda yürümeye başlamış bile olabilir. Tabii ki yaşının çok küçük olması bizim için önemli bir avantaj. Çocukların çevrelerinde uyum konusunda muazzam bir yetenekleri var.&rdquo;</p>
<p>On beş yıl önce çevirmen de aynı rehabilitasyondan geçmişti. &ldquo;Kurtarıldığında Ruthe kaç yaşındaymış?&rdquo;</p>
<p>&ldquo;İlk muayenesinin sonuçları yaklaşık on yaşında olduğunu gösteriyor ancak bu tahmin bir kaç yıllık bir hata payı içeriyor. Choraii ortamının fiziksel gelişim üzerindeki etkileri üzerine hiçbir bilgi yok.&rdquo;</p>
<p>&ldquo;On yaşında,&rdquo; dedi Picard düşünceli bir şekilde. &ldquo;Havayı solumayı, yürümeyi, konuşmayı, su içmeyi o yaştan sonra öğrenmeye çalışmanın ne demek olduğunu düşünsene.&rdquo;</p>
<p>&ldquo;Daha da kötüsü,&rdquo; dedi Crusher. &ldquo;Bir de bunun elli yaşından sonra olduğunu düşün.&rdquo; Jason&rsquo;un rehabilitasyonu ile ilgili beklentileri daha alçakgönüllüydü, tek hedefi vardı; onu yaşatabilmek. Sanal güverte projesi başlangıçta ümit verici olmuştu ancak Yar&rsquo;ın anımsayabildikleri kısıtlıydı ve Data gerçeğe uygun bir ortam yaratma şansı konusunda gitgide kötümserleşiyordu.</p>
<p>&ldquo;Beverly, topallıyorsun,&rdquo; dedi Picard, doktorun odayı geçerek masasına doğru yürümesini izlerken.</p>
<p>&ldquo;Farketmemiştim.&rdquo; Kaptan dikkatini çektikten sonra Crusher sol bacağında tatsız bir zonklama hissetti. Bu fazla canını sıkmadı. Bacağını iki hafta önce yaraladığından beri bu ağrı devam ediyordu.</p>
<p>&ldquo;Yaranın iyileştiğini sanıyordum.&rdquo; Kesik oldukça derindi ve neden olduğu kan kaybı neredeyse ölümcül olacaktı. Aslında Picard, Beverly Crusher&rsquo;ın Minos gezegeninde ölüme ne kadar yaklaşmış olduğunu kabullenmemeyi tercih ediyordu. </p>
<p>&ldquo;İyileşti. Biraz fazla ayakta kaldım, hepsi o.&rdquo;</p>
<p>&ldquo;Yenilmez olma duygusuyla ilgili beni uyaran sen değil miydin?&rdquo;</p>
<p>Crusher ağzını yayarak güldü. &ldquo;Şu anda daha çok ezilmiş bir böcek gibi hissediyorum.&rdquo;</p>
<p>&ldquo;Öyleyse hepimiz gibi sen de biraz dinlen.&rdquo; Kadına ne kadar yorgun göründüğünü söylemedi. </p>
<p>Doktor Crusher&rsquo;ın kafası öğüdü dinlemek için fazlasıyla meşguldü. Kaptana döndü ve bir an için profesyonel tavrı düştü, sanki taşıyamayacağı kadar ağırlaşmış olan bir zırhı indiriyormuş gibiydi. &ldquo;Jean-Luc, eğer sanal güverte projesinde de başarılı olamazsak Jason için başka ne yapabileceğimi bilmiyorum.&quot;</p>
<p>Sesinde Picard&rsquo;ın daha önce hiç duymadığı, hatta kadının hayatı tehlikedeyken bile tanık olmadığı bir endişe vardı.</p>
<p>Simülasyon bir kez daha Yar&rsquo;ı yere bıraktı. </p>
<p>Android yeni bir yorum alabilmek için meraklı gözlerle kadına baktı.</p>
<p>&ldquo;Başka bir şey söyleyemem,&rdquo; diye bağırdı Yar ellerini çaresizlikle iki yana açarak. &ldquo;Daha sıcak, daha soğuk, daha fazla basınç, daha az basınç. Data, o kadar çok değişik şekilde denedik ki tamamen kafam karıştı.&rdquo; Başlangıçta kafasında Choraii gemisinin taze, berrak bir imajı vardı ancak bu görüntü artık güvenilirliğini kaybetmişti. Ona ulaşmaya çalıştığında görüntü çöldeki bir serap gibi kayboluyordu. </p>
<p>&ldquo;Belki biraz da kabarcığın yoğunluğu üzerinde çalışmalıyız,&rdquo; dedi Data. &ldquo;Yoğunluğun gerçeğine oldukça yaklaştığını söylemiştin.&rdquo;</p>
<p>&ldquo;Bunu ne zaman söyledim?&rdquo; diye homurdandı Yar. &ldquo;Data, devam etmenin bir anlamı yok.&rdquo; Öfke içindeki yüzünü başka tarafa çevirdi. </p>
<p>Data, sınırsız bir sabıra sahipti ve gerektiği sürece denemeye devam edebilirdi, fakat o da çabalarının boşa gittiğini farkediyordu. &ldquo;Dr.Crusher hayal kırıklığına uğrayacak.&rdquo; İnsan duyguları çoğu zaman onu hayrete düşürüyordu ancak Dr.Crusher&rsquo;ın bu projeye büyük umut bağladığını hissetmişti.</p>
<p>Projeksiyonu tekrar çalıştırdı ve eleştirel gözlerle görünüşünü inceledi. İç kısmın programlaması bir yana bırakılacak olursa kabarcığın dış görüntüsü ondaki görsel kayıtlara uyuyordu. &ldquo;Belki tedavi için bu kadarı yeterli olur.&rdquo;</p>
<p>&ldquo;Belki,&rdquo; diye içini çekti Yar. Tasarım deneylerinin deneme yanılmaları tarafından etkilenmemiş bir anıyı gözünün önüne getirebilmek için son bir kez daha çaba harcadı. Bu sadece gerçeği daha da kabullenmesine neden oldu. Kısa süreli tecrübesi bu kadar detaylı bir deneyden geçmek için fazla silikti. </p>
<p>Data, projenin artık sona erdiğini kabullenmişti. En son modeli kaydetmeye hazırlanıyordu ki Yar&rsquo;ın yüzündeki şaşkın ifade üçüncü bir kişinin varlığını farketmesine neden oldu.</p>
<p>İkisi de Ruthe&rsquo;un yaklaştığını duymamışlardı. Çevirmen sanki boşluktan ortaya çıkar gibi sanal güvertenin girişinde belirmişti. Sessizce ve kıpırdamadan büyülenmiş gibi portakal renkli küreye bakıyordu. Sonra sanki kendi iradesi dışında eşikten içeri çekilmiş gibi bir adım daha yaklaştı. Sonra bir adım daha ve yavaş yavaş küreye eliyle dokunabileceği mesafeye kadar ilerledi. </p>
<p>Ruthe elini uzatarak kabarcığın yüzeyine dokundu. Parmakları dirençle karşılaşınca, sanki temas elini yakmış gibi elini geri çekti. Dönerek Yar&rsquo;a baktı.</p>
<p>&ldquo;İçeri nasıl girebilirim?&rdquo; </p>
<p>&nbsp;</p>
</body>
</html>