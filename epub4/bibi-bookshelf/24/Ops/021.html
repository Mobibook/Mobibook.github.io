<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.5.7"/>
<link rel="stylesheet" type="text/css" href="style.css"/>
<title>XVIII</title>
</head>
<body>
<p class="p4"><span class="t6"><b>XVIII</b></span></p>
<p>&nbsp;</p>
<p>New Oregon&rsquo;un toprağı uzun süren yağmurlar nedeniyle hala çamurluydu ancak üzerinde birikmiş olan su sonunda emilmeye başlamıştı. Çürümekte olan bitkilerin kokusu yeni yetişenlerin tatlı kokularını bastırıyordu. Sağda solda bir kaç parça yeşillik otların ve çalılıkların yeniden yeşereceğini müjdeliyordu. Artık öncekinden de hızlı büyüyeceklerdi çünkü önceki kuşağın çürümüş kalıntılarından besleneceklerdi. Yüzeyi mahvetmiş olan şiddetli rüzgarlar şimdi tatlı esintilere dönüşmüştü. Berrak mavi göklerde yaz ortası güneşi parlıyordu. </p>
<p>Yıldız gemisi teknisyenleri gezegenin iklim kontrollerini tekrar çalışır hale getirmek için uğraşırken, Çiftçiler de çelik küreklerini işe koymuşlardı. Ancak tohumların ekilmesi için değil. Yeni toprağın üzerinde bir düzine mezar bir yara izi gibi duruyordu.</p>
<p>Bu dünyadaki yedinci gününün sabahında, Patrisha, Krn&rsquo;in mezarına bir dal yeşillik götürdü; çiçekler açtığında bir buket götürecekti. Bu oldukça eski bir gelenekti. Cemaatlerinin başlangıcına kadar dayanıyordu. Ve çocukluğunu annesinin mezarını ziyaret ederek geçirmiş olan kadın ne yapması gerektiğini iyi biliyordu. Kahverengi çamurun üzerinde çimenler bitmeye başladığında kendi acısı da azalacak, buraya artık acı dolu bir ihtiyaçtan değil sadece alışkanlıktan gelmeye başlayacaktı.</p>
<p>Patrisha, adım sesleri duyarak başını kaldırdı. Kuzeninin botları çamur içindeydi. Elleri alışkın olmadığı işten dolayı kızarmıştı ve sıyrıklarla doluydu, ancak Tomas son bir hafta içinde eski vakarının çoğunu geri kazanmıştı. O buraya aitti. </p>
<p>&ldquo;Dnnys&rsquo;i arıyordum ama yukarı çıktığını duydum.&rdquo; Tomas parmağını suçlar gibi dosdoğru gökyüzüne kaldırdı. &ldquo;Işınlanarak!&rdquo;</p>
<p>&ldquo;Eğer birini suçlamak istiyorsan, ben hazırım. Ona gitmesi için ben izin verdim.&rdquo; Krn&rsquo;in mezarı üzerindeki çalının yaprakları sıcaktan dolayı şimdiden solmaya başlamışlardı. &ldquo;Arkadaşına hoşçakal demeye gitti.&rdquo;</p>
<p>&ldquo;Çocuk o gemide çok uzun süre kaldı,&rdquo; dedi Tomas. Sesinde kinden çok kabullenme vardı. &ldquo;Söylemedi deme, artık uzun süre bizim inançlarımıza bağlı kalmaz. Yakında cemaatten ayrılmayı düşlemeye başlayacak.&rdquo;</p>
<p>&ldquo;Ondan kalmasını istemeyeceğim,&rdquo; diye yanıtladı Patrisha sakince. O kendi inancını yıllar önce yitirmişti ancak başka bir yerde başka bir yaşama başlayabilecek kadar gençken değil. Onun yeri burada New Oregon&rsquo;da, Krn&rsquo;in kızının yanındaydı. Çünkü gidecek başka bir yeri yoktu.</p>
<p>Wesley ile Dnnys arasındaki son görüşme bir kaç nedenden dolayı rahatsız ediciydi. </p>
<p>Dnnys daha önce hiç ışınlanmamıştı. Ve her ne kadar alet arızası yüzünden bir daha asla birleşemeyen bedenlerle ilgili Çiftçi hikayelerine her zaman gülmüşse de ışınlar onu sardığında paniğe kapılmıştı. Çocuk ışınlama platformunda maddeleştiğinde yüzü bembeyazdı ve bacakları titriyordu. Ve hem Wesley&rsquo;nin hem de ışınlama operatörünün korkusunu farkettiklerinden emindi. </p>
<p>Wesley ise bir yıldız gemisinde yaşayacak kadar şanslı olduğu için anlamsız bir suçluluk duygusuna kapılmıştı. Bu avantajı paylaşmaya çalışmıştı ancak arkadaşının yüzündeki ifadeyi görünce Dynns&rsquo;in kendi hayatı hakkındaki bilgisinin çocuğu mutsuz edip etmeyeceğini merak etti.</p>
<p>Sıkıntılı bir sessizlikten sonra Dnnys platformdan aşağı indi. Kollarında bir sürü kitap taşıyordu. &ldquo;Bunlara artık ihtiyacım olmayacak,&rdquo; dedi boğuk bir sesle ve mühendislikle ilgili kitapları Wesley&rsquo;e uzattı. Gözlerine dolan yaşları gizlemek için kaşlarını çattı. &ldquo;Tüm hayatım boyunca hep dayısız büyüdüm. Emily&rsquo;yi de aynı durumda bırakamam.&rdquo;</p>
<p>&ldquo;Kalmaya karar vereceğini tahmin etmiştim,&rdquo; dedi Wesley, hediyelerinin geri verilmesinden pek fazla alınmayarak. Harekat konsolunun yanındaki bir masaya doğru gitti ve kitapları daha önceden hazırlamış olduğu yeni bir setle değiştirdi. &ldquo;O yüzden de bunları getirdim.&rdquo;</p>
<p>Dnnys yeni kitapları kabul etti. &ldquo;Nedir bunlar?&rdquo; diye sordu, ancak gerçek bir ilgi duymadığı belliydi. Görünüşe göre Wesley&rsquo;in verebileceği hiçbir şeyi okumanın fazla bir anlamı olmayacaktı; Çiftçi yaşantısı ona düş kurmak için fazla zaman bırakmayacaktı.</p>
<p>&ldquo;Bir tarım istasyonunun teknik özellikleri.&rdquo; Wesley arkadaşının ani bir heyecanla elinde tuttuğu kitaplara baktığını görerek sevindi. &ldquo;Kontrol merkezini yeniden kurmak için yeni bir ekip şimdiden yola çıkmış, ancak tarım mühendisleri az bulunuyor ve büyük olasılıkla istasyonda elemana ihtiyaç olacaktır.&rdquo;</p>
<p>&ldquo;Ve işi bilen birisi…&rdquo; diye başladı Dnnys gülümsemeye başlayarak.</p>
<p>&ldquo;Çok iyi karşılanacaktır,&rdquo; diye tamamladı Wesley sırıtarak.</p>
<p>Daha fazla konuşacak zamanları kalmamıştı. &ldquo;Yörüngeden ayrılmaya hazırlanıyoruz,&rdquo; dedi ışınlama operatörü. &ldquo;Artık gitmen gerek.&rdquo;</p>
<p>Dnnys tekrar platforma çıktı. Kitaplarına sıkıca sarılmıştı. Işınlayıcının ıslığı yavaş yavaş artarken aklına son bir soru geldi. &ldquo;Federasyonun gezegendeki çalışmaları ne kadar devam eder?&rdquo;</p>
<p>&ldquo;Bir yaşam boyu,&rdquo; dedi Wesley. Ve arkadaşı gitmişti.</p>
<p>Denizdeki gemiler limanları gelgitlere göre terkederlerdi ancak Atılgan, New Oregon&rsquo;dan kaptanın seçtiği zamanda ayrılmakta özgürdü. Picard geminin iç aydınlatmasının batmakta olan güneşe uyacak şekilde azaltıldığı zamanı seçti.</p>
<p>&ldquo;İleri,&rdquo; diye emir verdi ve komuta koltuğunun minderli arkasına yaslandı. Saatin geç olduğunu düşünen bazı kaptanlar bu görevi birinci subaylarına bırakabilirlerdi ancak Picard için hiç bir ayrılma rutin değildi ve gemisi ne zaman bir gezegenin yörüngesinden çıkacak olsa köprüde hazır bulunurdu. Bir kaç dakika daha köprüde kalıp, her yeni başlangıçta saklı olan macera vaadinin tadını çıkartacaktı. </p>
<p>Kaptan hiçbir yorum yapmadan Danışman Troi ile Will Riker arasındaki tatlı atışmayı dinliyordu. Komuta merkezinin her iki yanından görünmez iğneler uçuşmaktaydı.</p>
<p>&ldquo;Konferanslar eğlence amaçlı olaylar değillerdir,&rdquo; dedi Troi. &ldquo;Önemli amaçlara hizmet ederler.&rdquo;</p>
<p>&ldquo;Tabi, bir ışınlama kabinine kaç tane psikoloğun sığabileceğinin araştırılması gibi,&rdquo; diye yapıştırdı Riker. </p>
<p>Doğaçlama yanıtı köprünün arka kısmında konuşmaya kulak kabartan Tasha&rsquo;nın kendini tutamayarak gülmesine neden oldu. &ldquo;Deanna seni yolculuk için bavullarını toplarken gördüm. Aldığın elbiselerin bazıları…&rdquo;</p>
<p>&ldquo;Tasha, şşşt,&rdquo; dedi Troi sertçe.</p>
<p>Picard, birinci subayına bakarak gülümsedi ancak arkasının danışmana dönük kalmasına özen gösterdi. Ne yazık ki, kadın yine de Picard&rsquo;ın da eğlendiğini hissedebiliyordu.</p>
<p>&ldquo;Eğer izin verirseniz Kaptan,&rdquo; dedi Troi terbiyeli bir kibarlıkla, &ldquo;yolculuk için yapmam gereken bir kaç hazırlık daha var.&rdquo;</p>
<p>Danışman gitmek için kalkınca Riker&rsquo;ın gülümsemesi kaybolur gibi oldu. &ldquo;Deanna, sadece şaka yapıyordum.&rdquo;</p>
<p>Kadın arkasını döndü. Ve Picard masum gülümsemesinin arkasında ne gibi bir hinlik gizli olduğunu merak etti. </p>
<p>&ldquo;Eğer yanlış hatırlamıyorsam, bir mekiğe kaç tane birinci subayın sığabileceğini bizzat denemiştin.&rdquo; Herkesin dikkati Riker&rsquo;a dönünce Troi köprüden dışarı süzüldü. </p>
<p>Picard dayanamayarak saldırıya katıldı. Yerinde kıpırdanan birinci subayına merak dolu bir bakış gönderdi. </p>
<p>&ldquo;Acil durum tahliye prosedürleri için bir denemeydi,&rdquo; dedi Riker. Açıklaması boyunca yüzünü ifadesiz tutmayı başarmıştı ancak kulaklarının uçları kızarmıştı. &ldquo;Ve yanıt on iki.&rdquo;</p>
<p>Data harekat konsolundan dönerek birinci subaya baktı. &ldquo;Eğer tatbikatın amacı maksimum yolcu yoğunluğunu denemek idiyse en küçük mekik bile on iki kişiden daha fazlasını alabilir.&rdquo;</p>
<p>&ldquo;Evet, ama o sırada Mardi Gras&rsquo;a iniş izni olan sadece on iki birinci subay bulabilmiştik. Biz de boşlukları doldurmak için yerli halktan yardım almak zorunda kaldık.&rdquo;</p>
<p>&ldquo;Sen Mardi Gras&rsquo;ta bulundun mu?&rdquo; Picard söz konusu gezegene kendi ziyaretini düşündü. &ldquo;Data&rsquo;nın hikayenin geri kalanını duyabilecek kadar büyük olduğuna emin misin?&rdquo;</p>
<p>&ldquo;Efendim?&rdquo; Kaptan&rsquo;ın yorumu androidin kafasını karıştırmış gibiydi. Geordi&rsquo;nin kahkahası sadece bunu daha da arttırmaya yaradı.</p>
<p>Riker geniş geniş sırıttı. &ldquo;Eh, insanlar arası ilişkiler konusunda meraklı olduğunu belirtmişti. Başka nasıl öğrenebilir?&rdquo;</p>
<p>&ldquo;Öyleyse devam et, Bir Numara,&rdquo; dedi Picard. &ldquo;Ve bu bir emirdir.&rdquo;</p>
<p>Tıp personeli şefi olarak revir personelinden Crusher sorumluydu. Atılgan&rsquo;da birinci sınıf tıp personelini bir araya toplamış olmaktan dolayı gurur duyuyordu. Yeni bir yıldız gemisine atanmak, genellikle, Yıldız Filosu doktorları ve hemşireleri tarafından peşinden koşulan bir ödül olarak görülmezdi. Bu yüzden bölümünden ayrılmak isteyenler yok denecek kadar azdı. Yine de şu anda Dr.Crusher&rsquo;ın önünde duran genç doktor bir transfer istiyordu.</p>
<p>&ldquo;Diğer çocukları nereden duydun?&rdquo; diye sordu Crusher. Sesi hayal kırıklığından sertleşmişti. Lisa Iovino&rsquo;nun ayrılması revir için bir kayıptı. &ldquo;Neyse, önemi yok.&rdquo;</p>
<p>&ldquo;Onların yanına gidebilir miyim?&rdquo; diye ısrar etti Iovino nereye gönderilmeyi istediğini bile bilmeden. Tek önemli olan çocukların orada olmalarıydı.</p>
<p>&ldquo;Evet,&rdquo; diye iç geçirdi Crusher. Kendisine itiraf etmek zorundaydı ki Hamlin Çocuklarının, Iovino&rsquo;nun yeteneklerine yıldız gemisi mürettebatından daha çok gereksinimleri vardı. &ldquo;Eminim uygun yere transferini ayarlayabilirim.&rdquo; Büyükelçi Deelor ona bu kadarını borçluydu. &ldquo;Yıldız Üssü 10&rsquo;daki yetkililer gideceğin yere ulaşmanı sağlarlar.&rdquo;</p>
<p>&ldquo;Teşekkür ederim, Dr.Crusher,&rdquo; dedi Iovino. Yaşamının önceden planlanmış olan rotasının değişme hızından biraz şaşkına dönmüş gibi görünüyordu.&nbsp; &ldquo;Çocuklar üzerine profesyonel olarak çalışmayı hiç düşünmemiştim. Ama bu çocuklar &rdquo;</p>
<p>&ldquo;Lisa!&rdquo; Hastabakıcının çığlığının hemen ardından hayra alamet olmayan bir şangırtı koptu. &ldquo;Lisa?&rdquo;</p>
<p>&ldquo;Uyuyor olmalıydı,&rdquo; dedi asistan kapıya doğru hızla ilerleyerek. &ldquo;Onu yürümeye zor ikna ettim ama şimdi tırmanmaya başladı.&rdquo;</p>
<p>Crusher, Musa&rsquo;nın haylazlıklarına gülerek revirden ayrıldı. Uzun zamandır ertelediği bir işi vardı. Sanal güvertenin girişinde onu artık küçük bir çocuk değil genç bir adam olan kendi oğlu karşıladı. Mor ve mavi tonların hakim olduğu bir gün batımı gözüne çarptı. Tepelerde bir yürüyüş için hala yeteri kadar ışık vardı.</p>
<p>&ldquo;Hayvanlar buradayken daha da güzeldi,&rdquo; dedi Wesley, o ve annesi ilk çitlere yaklaşırlarken. Çiftlik garip bir şekilde sessiz görünüyordu. Sanki bir büyücü tüm bölgenin üzerine bir uyku büyüsü atmış gibi. </p>
<p>Beverly tatlı tatlı kokan havadan derin bir nefes aldı. Jack&rsquo;le olan yaşamının ve Yıldız Filosu kariyerinin unutturmuş olduğu eski anıları tazelendi. &quot;Hmm, neye benzediğini tahmin edebiliyorum. Ne de olsa ben de bir tarım kolonisinde doğmuştum.&rdquo;</p>
<p>Oğlu tahta kapıyı açtı ve içeri geçtiler. Kaçacak hiç kuzu kalmamış olmasına rağmen kapıyı dikkatle kapattı. Boş avluda duran Wesley, domuz kümeslerini ve tavşanların içinde durdukları kulübeleri annesine gösterdi. Sustuğu zaman bir pompadan sızan suyun damlaması duyuluyordu. Bilinçsizce, atlara su çekmekten elinde çıkmış olan nasırı yolan Wesley, burada yaptığı işlere bir anlam vermeye çalıştı. &ldquo;Hala neden böyle yaşamayı seçtiklerini anlamıyorum. Teknolojinin tek anlamı insanlara başka şeyler yapabilecekleri zamanı kazandırmak için onları ağır işlerden kurtarmaktır.&rdquo;</p>
<p>&ldquo;Evet, sanırım öyle,&rdquo; dedi Crusher. &ldquo;Ama Çiftçilerin karmaşık makineleri kullanmak istememelerini anlayabiliyorum. Benim dünyamın insanları makinelere bu kadar bağımlı olmasalardı bu kadar acı çekmezlerdi. Arvedda III&rsquo;ün mahvolması Crusher&rsquo;ın doğumundan önce olmuştu ama büyükannesi o zor yılların anılarını ona uzun uzun anlatmıştı. &ldquo;Temel makineler bozulduğunda tamamen çaresiz kalmışlar. Hayatta kalanlar, eski yöntemleri kendi başlarına, onlara öğretecek kimse olmadan yeniden keşfetmek zorunda kalmış.&rdquo;</p>
<p>&ldquo;Bunu düşünmemiştim,&rdquo; dedi Wesley.</p>
<p>Picard gözlem salonunun eşiğini geçti, sonra pencerelerin yanında duran bir silüeti fark ederek durdu. &ldquo;Geç saatte ayaktasınız Dr.Crusher. T&rsquo;Sala&rsquo;nın bebeği yine mi rahatsızlanmış.&rdquo;</p>
<p>&ldquo;Hayır, sadece düşünceliyim,&rdquo; diye yanıtladı kadın. Ancak Picard yanına doğru yürüdüğünde gülümsedi. &ldquo;Dikkat et, ruh halim bulaşıcı olabilir.&rdquo;</p>
<p>&ldquo;Şansımı deneyeceğim.&rdquo;</p>
<p>&ldquo;Ruthe&rsquo;u düşünüyordum,&rdquo; dedi Crusher. &ldquo;Son on beş yılını insanlarla birlikte yaşadı. Jean-Luc, ya Choraiilerle yaşayamayacak kadar değişmişse?&rdquo;</p>
<p>Picard sorunun ağırlığı karşısında boynundaki ve omzundaki kasların gerildiğini hissetti. &ldquo;O zaman gidecek başka bir yeri kalmamış olacak.&rdquo; Bu bilginin acılığı bir an onu ezdi sonra başını iki yana salladı. &ldquo;Hayır, bu doğru değil. Her iki dünyada da yaşamayı öğrenmek zorunda kalacak.&rdquo;</p>
<p>Doktor meseleyi kaptanın düşündüğünden de ileri götürdü. &ldquo;Bizim de Atılgan&rsquo;da yaptığımız bu değil mi? Evlerimizi bıraktık ve tıpkı Choraiiler gibi gezgin olmayı seçtik.&rdquo;</p>
<p>&ldquo;Biz biraz daha az kan dökücüyüz,&rdquo; dedi Picard sertçe. &ldquo;Ancak benzerliği kabul ediyorum. Bu benzetme Picard&rsquo;ın Ruthe&rsquo;u geride bırakmakla ilgili son şüphelerinin de dağılmasını sağlamıştı. &ldquo;artık bu konuda tasalanmaktan vaz geçmeye ne dersin, Beverly?&rdquo;</p>
<p>&ldquo;Hiç fena bir fikir değil.&rdquo;</p>
<p>&ldquo;Güzel,&rdquo; dedi Picard. &ldquo;Bu durumda birinci subayımızın maceralarından birini dinlemek hoşuna gidebilir.&rdquo; Ertesi güne kadar yıldız gemisinde hikayeyi duymayan kimse kalmayacaktı ve kaptan en azından Dr.Crusher&rsquo;a ilk anlatan olma fırsatını kaçırmak istemiyordu.</p>
<p>Andrew Deelor uyuyamamıştı. Ancak örtüyü üzerinden atıp yataktan kalkmak için sabahın olmasını bekledi. Aç değildi. Ama odada daha fazla kalmaktansa yiyecek birşeyler bulmaya gitmeyi tercih etti. Uyurken üzerine örttüğü eski püskü pelerini toplayıp kamaranın kapısına yöneldi.</p>
<p>Yolcu süitini boydan boya geçerken Deelor, Ruthe&rsquo;un hiç bir iz bırakmamış olduğunu farketti. Tüm sahip oldukları flütü ve peleriniydi ve her ikisini de ışınlama odasında bırakmıştı. Deelor flütü Emily&rsquo;e vermişti. Choraii gemilerinden alınan çocuklar olağanüstü müzisyenler oluyorlardı. Belki kızın onlarla geçirdiği kısa süre de etkili olurdu. Ruthe&rsquo;dan geriye kalan tek şey eski giysiydi. Liflerinden hala hafif bir tarçın kokusu duyulabiliyordu.</p>
<p>Deelor gri giysiyi çöp boşluğuna attı ve kamaradan elleri boş çıktı. Hafif yolculuk ederdi ve pelerinin ağırlığı taşıyabileceğinden fazlaydı. </p>
<p class="p5"><span class="t6"><b>- SON -</b></span></p>
</body>
</html>