<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.5.7"/>
<link rel="stylesheet" type="text/css" href="style.css"/>
<title>VIII</title>
</head>
<body>
<p class="p4"><span class="t6"><b>VIII</b></span></p>
<p>&nbsp;</p>
<p>On kadar erkek ve kadın sanal güvertenin önünde kalabalık bir grup oluşturmuşlardı. Kapı açıktı. Hemen eşiğin ötesinde görünen hafif eğimli tepeler büyükçe bir ormana doğru uzanıyorlardı. Uzaklarda bir dizi kırmızı köy evi vardı.</p>
<p>Çiftçi Leonard girişe biraz daha yaklaşarak havayı kokladı. Hava serindi ve hanımeli kokuyordu. Bildik kokunun tadını çıkararak derin derin nefes aldı. &ldquo;Bahar başlangıcı. Tam ekim zamanı.&rdquo;</p>
<p>Onu izleyen ve daha çekingen olan diğer Çiftçiler adama bir şey olmadığını görünce cesaretlenip Leonard&rsquo;ın peşinden sanal güverteye girdiler.</p>
<p>&ldquo;Grzydc&rsquo;te geçirdiğimiz uzun yıllar boyunca bu kadar yeşili bir arada görmemiştim,&rdquo; diye içini çekti Charla. &ldquo;Yonada&rsquo;ya benziyor.&rdquo; </p>
<p>Tomas yüksek sesle homurdanarak bir adım geriledi. &ldquo;Ucuz dekor bunlar. Bir illüzyon&rdquo; Hırçın hırçın sakalını sıvazladı. </p>
<p>&ldquo;Uzayda geçirdiğimiz bunca aydan sonra ben illüzyona da razıyım,&rdquo; dedi Mry. &ldquo;Gerçeklerden daha kötü olamaz herhalde.&rdquo;</p>
<p>Sert metal güverteden ayağının altında ezilen toprağa ilk geçen o oldu. Leonard da hemen arkasından onu takip etti. Açık hava ve güneş ışığının çekiciliği diğerlerinin de uzun süre dayanamayacağı kadar güçlüydü. Birer ikişer kapıdan geçtiler. </p>
<p>Tomas tek başına kapıda dikiliyordu. &ldquo;Utanmalısınız,&rdquo; diye bağırdı arkalarından. &ldquo;Daha önce de söylemiştim yine de söylüyorum; bir sanal güverte simülasyonuna gireceğime bir ejderhanın inine dalmayı tercih ederim.&rdquo; Diğerleri uzaklaştıkça sesini yükseltmek zorunda kaldı. &ldquo;O zaman ahlakıma övgüler düzüyordunuz, ama şimdi görülüyor ki kendi ahlakınız biraz tahrik karşısında çözülüyor.&rdquo;</p>
<p>&ldquo;Haydi Tomas,&rdquo; diye yanıt verdi Myra. Yaşlı kadın hala girişin yakınlarında oyalanıyordu. &ldquo;İtirazlarına içeriden de devam edebilirsin.&rdquo;</p>
<p>Tomas kımıldamadı. Başparmaklarını kemerine sokarak ellerinin titremesini engellemeye çalışıyordu. &ldquo;Buradan da yeteri kadar iyi görebiliyorum.&rdquo; Kardeşinin ve Leonard&rsquo;ın çimenlerin üzerinde gülerek yuvarlanmalarını gözlerini kısarak izledi. </p>
<p>&ldquo;Mry çekici bir kadın oldu,&rdquo; diye yorumda bulundu yaşlı kadın kıkırdayarak. &ldquo;Ve çocuk doğuracak yaşa da geldi.&rdquo;</p>
<p>&ldquo;Belki de,&rdquo; dedi Tomas. &ldquo;Ancak evlenmeden önce benim de iznimi alması gerek.&rdquo; Dişlerini kenetledi ve içeri doğru ufak bir adım attı. Girişten geçer geçmez metal&nbsp; kapı tıslayarak kapandı ve gözden kayboldu. Tomas şimdi çimenlik bir alanın tam ortasında duruyordu. Başının üzerinde açık mavi bir gökyüzü uzanıyordu ve sarı güneşin sıcaklığı onu gömleğinin üst düğmelerini açmaya itti.</p>
<p>Genç Stvn dizlerinin üstüne çöktü. Bir avuç toprak kazıp, siyah renkli ve bereketli toprağın parmaklarının arasından dökülmesini izledi. Yaşlı Stvn bir parça ot koparıp kökünü çiğnemeye başladı. &ldquo;Mısır için uygun değil, ama bir dönüm kadar buğday fena olmaz.&rdquo;</p>
<p>&ldquo;Burası hayvanları koymak için, tohumlar için değil,&rdquo; dedi Tomas iki adama kızgınlıkla bakarak. </p>
<p>&ldquo;Yine de bir şey ekmemek bu güzel toprağı ziyan etmek olur,&rdquo; dedi Genç Stvn, dayısıyla birbirlerine onaylayan bakışlar attılar. &ldquo;New Oregon&rsquo;u burası kadar güzel bir dünya haline getirmek için on yıllarca süren sıkı çalışma gerekli olacak.&rdquo;</p>
<p>Tomas öfkeli bakışlarını ahırdan çıkarak yetişkinleri karşılamaya gelen Dnnys ve Wesley&rsquo;e çevirdi. &ldquo;Bir kısa devre daha ve koyunlarımız metal güvertede otlamaya başlayacaklar,&rdquo; diye söylendi çocuklar duyabilecek kadar yaklaştıklarında. </p>
<p>&ldquo;Bence harika bir iş başarmışlar,&rdquo; dedi Mry. Bir çift kanat yüzüne değdi ve dansederek uzaklaştı. &ldquo;Şu kavuniçi kelebeğe bakın! Daha önce hiç canlı bir tane görmemiştim. Böyle sevimli bir ayrıntıyı kim düşündü?&rdquo;</p>
<p>&ldquo;Şey, benim fikrimdi,&rdquo; diye itiraf etti Wesley.</p>
<p>&ldquo;Öyleyse bir mühendis olduğun kadar bir sanatçısın da.&rdquo; Kız, Wesley&rsquo;nin başının etrafında uçuşan bir arıyı eliyle kovdu. </p>
<p>&ldquo;Neyin var?&rdquo; Dnnys arkadaşının omzuna hafifçe vurdu. &ldquo;Kıpkırmızı oldun.&rdquo; </p>
<p>&ldquo;Güneş çok parlak,&rdquo; dedi Wesley. Mry, ona gülümsedi ve Wesley tekrar kızardı. &ldquo;Şu program kodunu bir kez daha gözden geçirsem iyi olacak.&rdquo;</p>
<p>&ldquo;Keşke bir çiftlikte yaşamak, bir çiftlik programı yazmak kadar eğlenceli olsaydı,&rdquo; diye iç çekti Dnnys. &ldquo;O zaman belki…&rdquo;</p>
<p>Kuzeni elini ağzına götürerek parmağıyla dudağına dokundu. &ldquo;Şşş, Dnnys. Seni duyacaklar.&rdquo; Telaşla diğer Çiftçilere baktı. </p>
<p>Myra onlara yaklaşmaktaydı. Yüzünde hoşnutsuz bir ifade vardı. &ldquo;Oyalanmayın, kümesleri görmek istiyorum.&rdquo;</p>
<p>&ldquo;Daha fazla görmenin bir anlamı yok,&rdquo; dedi Tomas umutsuzca. </p>
<p>Myra bu karşı çıkmayı, kötü bir kokuyu savmaya çalışır gibi elini sallayarak susturdu. &ldquo;Burası bir çiftlik ve çiftlik demek çalışmak demektir. Gençler çok uzun süredir aylaklık ediyorlardı. Sıkı çalışmanın değerini unuttular. Anılarını tazeleyeceğim.&rdquo;</p>
<p>Tüm grup, Myra&rsquo;nın sürekli söylenmelerini dinleyerek binalara doğru yöneldi. Tomas kız kardeşinin yanında yürüyerek cüssesini onun ve Leonard&rsquo;ın ilgisi arasına bir kalkan gibi yerleştirdi. Simülasyonun kullanımına ilişkin tüm itirazları unutulmuştu.</p>
<p>Si Bemolle buluşma için tüm hazırlıklar yapılmıştı, ancak Deelor&rsquo;un köprünün kontrolünü eline alma zamanı henüz gelmemişti. Bu ara dönemde onun ve Ruthe&rsquo;un beklemekten başka yapabilecekleri bir şey yoktu. </p>
<p>Deelor sinmiş bir kedi kadar hareketsiz oturuyordu. Kasları her an fırlayacakmış gibi hazır. Sandalyesinden bir saati aşkın bir süredir hiç kımıldamamıştı ancak zihni artık değiştirilemez olan geçmiş ve pek çok olasılığa açık olan gelecek arasında durmaksızın gidip geliyordu.</p>
<p>Ruthe, kamaradaki yatağın üzerinde rahatça uzanmış geminin müzik arşivinden solo bir çellonun yumuşak tınlamalarını dinliyordu. Açıkça görülüyordu ki, içinde bulunduğu anı yaşamak onun için yeterliydi.</p>
<p>&ldquo;Riker senden hoşlanıyor,&rdquo; dedi Deelor aniden.</p>
<p>&ldquo;Öyle mi?&rdquo; Ruthe ona boş gözlerle baktı. Müziğin içinde kaybolmuştu. Deelor eğer Choraiiler bu Bach süitini veya Mozart&rsquo;ın bir konçertosunu duysalardı acaba insanlar hakkında daha iyi düşünmeye başlarlar mıydı diye merak etti. </p>
<p>&ldquo;Nereden biliyorsun?&rdquo; diye sordu Ruthe.</p>
<p>&ldquo;Sana bakış şeklinden.&rdquo;</p>
<p>&ldquo;Bu konuda bir şey yapmam gerekir mi?&rdquo;</p>
<p>&ldquo;Hayır. Eğer istemiyorsan gerekmez.&rdquo; Müzikte Sarabande&rsquo;den Gavotte&rsquo;ye yumuşak bir geçiş oldu, burası kadının en sevdiği Re Majör geçişiydi. Bitene kadar sessiz kalması gerektiğini biliyordu. Gig başladığında konuşmaya devam etti. &ldquo;Bizim sevgili olduğumuzu düşünüyor.&rdquo;</p>
<p>&ldquo;Kim?&rdquo;</p>
<p>&ldquo;Riker.&rdquo;</p>
<p>&ldquo;O mu?&rdquo; Birden suratını astı. &ldquo;Bu yüzden mi onun için çalmamı istedi? Benden hoşlandığı için mi?&rdquo;</p>
<p>&ldquo;Kısmen. Ancak aynı zamanda Choraiiler hakkında daha fazla bilgi almak için emir de almıştı.&rdquo;</p>
<p>Ruthe, dizlerinden kırdığı bacaklarını omuzlarına bitiştirerek toparlandı. Deelor&rsquo;un sözlerinin onu rahatsız ettiğine dair açık bir belirti. </p>
<p>&ldquo;Ona ne söyledin?&rdquo; Deelor sorusunu rasgeleymiş gibi sormaya dikkat etmişti. Eğer Ruthe sorusunda bariz bir gerilim hissederse hiç konuşmayabilirdi.</p>
<p>&ldquo;Hatırlamıyorum.&rdquo;</p>
<p>Büyük olasılıkla gerçekten de hatırlamıyordu. Geçmiş ve gelecek onun için fazla önemli değildi. Deelor sandalyesinden kalktı. Oda kontrollerine bir kaç hızlı dokunuşla müziği kapattı. </p>
<p>Kadın birden doğruldu. Şimdi onun tüm dikkatini çekmeyi başarmıştı. </p>
<p>&ldquo;Ruthe, durumu biliyorsun. Eğer kaptan ve mürettebatı, Choraiilerle olan anlaşmanın ne olduğunu anlarlarsa sana destek olamayabilirim. Resmi onay olmadan hareket ediyorsun. Kendi iyiliğin için Riker ve diğerlerine karşı çok dikkatli olmalısın.&rdquo;</p>
<p>&ldquo;Zaten ondan hoşlanmıyorum ki.&rdquo;</p>
<p>&ldquo;Ben de hoşlanmıyorum,&rdquo; diye güldü Deelor. &ldquo;Ama senden hoşlanıyorum.&rdquo; Kadının endişeli bakışları adamın kendisini kötü hissetmesine neden oldu. &ldquo;Bu konuda bir şey yapmak zorunda değilsin.&rdquo;</p>
<p>Data harekat paneline hafifçe dokunarak Choraii enerji ağının köprüdeki ana ekranda görünmesini sağladı. Bir daha dokundu ve yayılan ağ ışıldamaya başladı. &ldquo;Bu sadece bir teori,&rdquo; dedi android, komuta merkezinin iki yanında oturmakta olan kaptan ve Yarbay Riker&rsquo;a bakarak . </p>
<p>&ldquo;Evet bunu anlıyorum,&rdquo; dedi Picard,&nbsp; ekrandaki ani parlaklık değişikliğinden dolayı gözlerini kırpıştırarak. Eliyle gözlerini ovuşturdu. &ldquo;Lütfen devam edin.&rdquo;</p>
<p>&ldquo;Choraii ağı, esnek enerji iplikçiklerinden oluşuyor. İnanıyorum ki bu iplikçiklerden birini yakalayıp kırabilirsek özel olarak hazırlanmış bir sonda ile delinebilecek bir zayıf bölge oluşturmak mümkün olacaktır.&rdquo;</p>
<p>&ldquo;Ne amaçla?&rdquo; diye sordu Riker. Data&rsquo;nın ekranda beliren tasarımının şematik çizimlerini inceliyordu.</p>
<p>&ldquo;Ağın enerji kaynağına ulaşmak için,&rdquo; Data konuşurken mavi çizgiler parlaklıklarını kaybettiler. &ldquo;Enerjilerinin uzaya akıp gitmesini sağlayabilir veya enerjiyi kendimiz kullanabiliriz. Her iki durumda da alan gücünü kaybedeceği için kalkanlarımıza karşı etkisiz kalacaktır.&rdquo;</p>
<p>&ldquo;Riskli görünüyor,&rdquo; dedi Riker yüzünü buruşturarak. &ldquo;Ya enerji akışını kontrol edemezsek?&rdquo;</p>
<p>&ldquo;Patlamaya yol açabilecek bir aşırı yükleme olasılığı yüzde otuz dört,&rdquo; diye onayladı Data. &ldquo;Söylediğim gibi bunların tümü sadece teoride geçerli ve uygulama anında bazı düzeltmeler yapmamız gerekebilir.&rdquo;</p>
<p>Picard böyle bir savunmayı savaşın ortasında denemenin tehlikelerini değerlendirdi. &ldquo;Buna gerek kalmayacağını umalım, Bay Data.&rdquo;</p>
<p>&ldquo;Buluşmaya sadece dört saat kaldı,&rdquo; dedi Riker. Koltuğuna gömülmüştü. Her zamanki dimdik duruşunu koruyamayacak kadar yorgundu. Köprü subayları bir kaç vardiyadır aralıksız çalışmaktaydılar. &ldquo;Bu bize fazla seçme şansı bırakmıyor.&rdquo;</p>
<p>&ldquo;Andrew Deelor&rsquo;un diplomasisine güvenmek zorunda kalacağız. Tahminime göre büyükelçi, astlarıyla paylaşmak zahmetine katlanmadığı pek çok taktiğe sahip.&rdquo; Kaptan, birinci subayına daha yakından baktı. &ldquo;Kalan zamanımızı kullanmanın en iyi yolu biraz dinlenmek. Buna sen de dahilsin, Bir Numara.&rdquo;</p>
<p>Riker hemen kendisini ele veren duruşunu düzeltti. &ldquo;Bir şartla, Kaptan. Siz de köprüyü terk edeceksiniz.&rdquo; Ve karşı koymaya da hazırlıklıydı. &ldquo;Eminim ki, yüksek rütbeli tıp subayımız bu konuda ısrar edecektir.&rdquo;</p>
<p>Picard&rsquo;ın yüzünden belli belirsiz bir gülümseme geçti. Belli ki kendisi de yorgunluğunu saklamakta Riker&rsquo;dan daha başarılı olamamıştı. &ldquo;Dr.Crusher&rsquo;ı rahatsız etmeye gerek yok. Uslu bir çocuk gibi yatağıma gideceğim.&rdquo; Koltuğunun kenarlarına tutunarak kalktı ve köprüde dinlenmeye ihtiyacı olmayan tek subayına seslendi. &ldquo;Binbaşı Data, komuta sizde.&rdquo;</p>
<p>Ancak kaptan kamarasına geldikten sonra bir türlü uyuyamadı. Yatağında&nbsp; gözleri kapalı sırtüstü yatıyor ve düşünüyordu. Andrew Deelor yakında Atılgan&rsquo;ın komutasını almak isteyecekti. Amiral Zagrath, onun bu isteğine boyun eğmek zorunda olduğunu çok açık bir şekilde belirtmişti.</p>
<p>&ldquo;Şansınızı bizim için harcamayın Kaptan, sizin daha çok ihtiyacınız olacak...&rdquo;</p>
<p>D&rsquo;Amelio&rsquo;nun uyarısı kulağında yankılanıp duran bir fısıltı gibiydi. Picard, Phil Manin&rsquo;in cansız bedeninin kollarındaki ağırlığını anımsadı. Ferrel&rsquo;in kaptanı, büyükelçinin emirlerine uymuştu ve ancak buna pişman olacak kadar yaşamıştı. Acaba otoriteye itaatin bir tür aptallık olmaya başladığı nokta neredeydi?</p>
<p>Saatler geçti.</p>
<p>Data köprüden aradığında Picard henüz sorularına yanıt bulamamıştı. Yataktan, kendisini ilk yattığı zamandan daha yorgun&nbsp; hissederek kalktı.</p>
<p>Yüzbaşı Worf, Kaptan Picard&rsquo;ın dinlenmesi gerektiği konusundaki ısrarından doğan hakarete sabırla katlandı. Bir Klingon olarak Worf emirlere harfi harfine uyardı. Ama yine bir Klingon olarak emirler hoşuna gitmediği zaman onların ruhuna karşı gelmekte de kendisini serbest hissederdi. Odasında iki dakika kadar kaldıktan sonra tekrar köprüye döndü.</p>
<p>&ldquo;İnsanlar çok fazla uyuyor,&rdquo; dedi Data&rsquo;ya öylesine açıklıyormuş gibi. &ldquo;Bu da, refleksleri yavaşlatıyor.&rdquo;</p>
<p>Data dinlenmeye hiç bir zaman ihtiyaç duymadığı için bu ifadenin doğruluğunu tam olarak değerlendiremedi. Tabii ki onun da bu konuda kendisine ait bir gözlemi vardı. &ldquo;Görünüşe göre uyumayı zevkli bir işlem olarak kabul ediyorlar.&rdquo;</p>
<p>&ldquo;İşte ondan uzak durmak için bir neden daha.&rdquo;</p>
<p>Worf günlerdir kafasını kurcalayan bir sorunu çözmek için uğraşmaya başladı: Si Bemol&rsquo;ün çekici ışınları aşırı yükleyebilme yeteneği. Choraii küreleri kaygandılar, ışından kaçamasalar da ışınların içerisinde hareket edebiliyorlardı. Uzun bir çizgi oluşturarak Atılgan&rsquo;ın güç rezervlerinin çok hızlı azalmasına neden olmuşlardı ve bilgisayar simülasyonları bir halka şeklinin de aynı etkiyi göstereceğini ortaya koyuyordu. Her iki konfigürasyon da geminin güç rezervlerinden çekici ışın için ayrılmış olandan daha fazla güç çekmeyi gerektiriyordu. </p>
<p>&ldquo;Çekici ışından kaçmaya çalışmadılar,&rdquo; dedi Worf, Data&rsquo;ya elde ettiği sonuçları gösterirken. &ldquo;Bizim kapatmamızı sağladılar, çok fazla enerji harcamaya başlamıştık ve bunu yapmaya mecburduk.&rdquo;</p>
<p>&ldquo;Belki de Ferrel onları fazla uzun bir süre tutmaya çalıştı. Bu, yıldız gemisinin güç alanından neden bu kadar kötü etkilendiğini açıklaması olabilir.&rdquo;</p>
<p>&ldquo;Bilgisayarlara göre daha fazla güce ihtiyacımız var.&rdquo;</p>
<p>&ldquo;Evet, en bariz çözüm bu,&rdquo; dedi Data. &ldquo;Belki fazerlere daha fazla güç vermek de onları durdurabilirdi.&rdquo;</p>
<p>Worf, Data&rsquo;nın ne ima ettiğini anlayarak somurttu. &ldquo;Ama Yarbay Riker, Si Bemol&rsquo;e&nbsp; daha az güçle hasar vermenin bir yolunu buldu. Fazer ışınını daralttı. Başka deyişle normal çözümler Choraiiler söz konusu olduğunda geçerli değil.&rdquo;</p>
<p>Bilim istasyonuna yeni bir bakış açısıyla döndü. Bilgisayarlar klasik parametrelere dayalı çözümler aramaktaydılar ancak parametreler değiştirilirse yeni çözümler ortaya çıkabilirdi. </p>
<p>Bir saat sonra Worf yanıtı buldu. </p>
<p>&ldquo;Teorik olarak bu işe yarayabilir,&rdquo; dedi Data, yeni grafik simülasyonu inceleyerek. Worf çekici ışını dört parçaya ayırmıştı. Her bir ışın bir küreye kilitleniyordu. Kürelerin aldığı şekil ne olursa olsun her bir ışın kendi hedefini takip ediyordu. Toplam enerji sarfiyatı bir ışın için olanla tamamen aynıydı. </p>
<p>&ldquo;Bu sefer kaçamayacaklar,&rdquo; dedi Worf. Bunu bilmek oldukça rahatlatıcıydı, hem de uykudan daha fazla.</p>
<p class="p1"><b>*&nbsp; *&nbsp; *</b></p>
<p>Dr. Crusher ofisine giren birine ait ayak sesleri duydu ancak gözlerini bilgisayar ekranından kaldırmadı. &ldquo;Şimdi çok meşgulüm.&rdquo;</p>
<p>Masasının kenarındaki gölge kımıldamadı. &ldquo;Hemşire beni uyarmıştı.&rdquo;</p>
<p>Crusher, Deelor&rsquo;un alaycı sesini duyunca başını kaldırdı ve iğneli iğneli konuşmaya başladı. &ldquo;Geminin Başhekimi olarak Hamlin&rsquo;den kurtulanların gelişleri için hazırlık yapmak benim sorumluluğum ancak ihtiyaç duyduğum bilgiler olmadan sadece genel hazırlıklar yapabiliyorum. Tabii duygusal uyumsuzluk beklenebilir; vitamin yetersizlikleri de olası. Bunların ötesinde hafif rahatsızlıklardan ciddi sakatlıklara kadar her şey olabilir.&rdquo; Dikkatini vermiş olduğu yeşil ekrana dokundu. &ldquo;Eğer Choraii gemilerinde yerçekimi yoksa tutsakların kemikleri erimiş olabilir, ve yumuşak kasları vücut ağırlıkları altında ezilebilir. Ve bu daha sadece başlangıç…&rdquo;</p>
<p>&ldquo;Haydi, tasalanmayı bırakın. Doktorun dertlerine bir çarem var.&rdquo; Masanın üzerine bir kaset bıraktı. &ldquo;Bu tıbbi raporlar tutsaklarla ilgili sorularınızın pek çoğuna yanıt olacaktır.&rdquo;</p>
<p>&ldquo;Zamanı gelmişti.&rdquo;</p>
<p>&ldquo;Bir şey değil.&rdquo; Adamın neşeli hali doktoru sadece daha da sinirlendirmişti. &ldquo;Dr.Crusher, bu arada, sanırım hatırlatmama gerek yoktur, bu raporların hepsi çok gizli sınıflandırmasına tabidir.&rdquo; Sesi hala neşeliydi ama sözleri yeteri kadar ciddiydi.</p>
<p>&ldquo;Bunun farkındayım, Büyükelçi.&rdquo; Kaseti bilgisayara taktı ve ekrana yansıyan verileri incelemeye başladı. </p>
<p>Picard köprüye geldiğinde birinci subayı çoktan komutayı almış ve Data da dümendeki yerine geri dönmüştü. Riker, kaptanı selamladığında her zamankinden daha ciddi görünüyordu.</p>
<p>&ldquo;Büyükelçi Deelor sizinle görüşmek istiyor.&rdquo;</p>
<p>Picard bu kadarını zaten bekliyordu. &ldquo;Benimle ofisimde buluşmasını söyle.&rdquo;</p>
<p>&ldquo;Efendim, kendisi zaten orada.&rdquo;</p>
<p>Picard ofise girdiğinde Deelor&rsquo;u pencerenin yanında durmuş uzaya bakarken buldu. </p>
<p>&ldquo;Oturmaz mısınız?&rdquo; dedi Picard soğuk bir ses tonuyla. Masanın başındaki kaptan koltuğunu işaret etmişti.</p>
<p>Deelor pencereden uzaklaştı. &ldquo;Masa sizindir, Kaptan, fakat köprü benim. Bu noktadan itibaren geminin tüm komutasını üzerime alıyorum.&rdquo;</p>
<p>&ldquo;Görevin kontrolü sizde, Büyükelçi,&rdquo; diye yanıtladı Picard. &ldquo;Atılgan&rsquo;ınki değil.&rdquo; </p>
<p>Deelor surat astı ama duydukları onu şaşırtmamış gibiydi. &ldquo;Amiral Zagrath…&rdquo;</p>
<p>&ldquo;Şu anda burada değil,&rdquo; diye tamamladı Picard kendinden emin bir şekilde. &ldquo;Temel sorumluluğum mürettebatıma ve gemime karşıdır. Ve onların kaderlerini sizin ellerinize terk etmeyeceğim.&rdquo;</p>
<p>&ldquo;Divan-ı harbe çıkarılmak pahasına mı?&rdquo;</p>
<p>&ldquo;Divan-ı harp burada olup bitenlerin tüm detaylarıyla tartışılması demektir. Ve USS Ferrel olayının.&rdquo;</p>
<p>&ldquo;Çok zekice,&rdquo; dedi Deelor. &ldquo;Phil Manin bu blöfü görmemişti. Ancak bir insanı komutadan uzaklaştırmak için başka yollar da var, Kaptan Picard. Örneğin gözden uzak gezegenlerde masa başı görevlerine terfiler gibi.&rdquo;</p>
<p>&ldquo;Bu, gemiyi kaybetmekten iyidir. Ferrel&rsquo;i mahvettiniz. Atılgan&rsquo;ı da mahvetmenize izin vermeyeceğim.&rdquo;</p>
<p>Büyükelçinin suratı daha da asıldı. &ldquo;Kaygılarınız takdire değer, Kaptan, ancak gereksiz. Choraiilerle daha önce de iş yaptım. Onları son derece iyi tanıyorum ve büyük ihtimalle vereceğim kararlar sizinkilerden daha yerinde olacaktır.</p>
<p>&ldquo;Öyleyse bildiklerinizi bana anlatın.&rdquo;</p>
<p>&ldquo;İnatçı bir adamsınız,&rdquo; diye iç çekti Deelor. &ldquo;Benim hakkımdaki duygularınızın sizi körleştirmesine izin vermeyin. Ne düşünürseniz düşünün, davranışlarım kaprisli veya yersiz değil.&rdquo; Eliyle akvaryumun camına dokundu ve içerdeki balığın parmaklarına ulaşmaya çalışmasını seyretti. Picard&rsquo;a döndüğünde yüzünde acı bir gülümseme vardı.</p>
<p>&ldquo;Geminin kontrolü sizde kalsın, Kaptan. Kendi aramızda kavga etmeyi göze alamayız. Eğer fikir ayrılıklarımızı anlarlarsa Choraiiler bunun avantajını hemen kullanırlar. Atılgan&rsquo;ı korumak istiyorsanız, lütfen size vereceğim tüm öğütlere uyun.&rdquo;</p>
<p>Picard ilk kez kuşkuya düşmeye başladığını hissetti. Deelor zeki ve yönlendiriciydi. Yenilgiyi kabul edişinde de beklenmedik bir zerafet vardı. </p>
<p>İki adam kaptanın odasından çıkıp birlikte köprüye girdiler. Picard, birinci subayının dikkatle kendilerine baktığını farketti ancak Riker&rsquo;ın merakını gidermek için bir harekette bulunmadı. Yüzündeki sakin ifadeyi koruyarak her zamanki yerine oturdu. Deelor sol tarafına geçti. Ancak daha sonra Picard, birinci subayıyla göz göze geldi. &ldquo;Yaklaşma emrini verebilirsin, Bir Numara&rdquo;</p>
<p>&ldquo;İtiş gücü, Bay La Forge,&rdquo; diye emir verdi Riker, gemi buluşma noktasına yaklaşırken.</p>
<p>&ldquo;Warp gücünden ayrılıyoruz.&rdquo;</p>
<p>Birinci subay tekrar dümene seslendi. &ldquo;Tarayıcı okumaları, Bay Data.&rdquo;</p>
<p>&ldquo;Choraiilerden hiçbir iz yok.&rdquo;</p>
<p>&ldquo;Tüm motorlar, stop.&rdquo;</p>
<p>Ruthe&rsquo;un verdiği noktaya gelmişlerdi. Atılgan boş uzayda asılı kaldı. </p>
<p>&ldquo;Evet, Büyükelçi?&rdquo; diye sordu Picard sertçe. &ldquo;Söylenen zamanda söylenen yere geldik. Choraiiler nerede?&rdquo;</p>
<p>Bu karşılaşma için kariyerini ortaya koymuştu. Eğer Si Bemol gelmeyecek olursa bu jesti biraz yersiz kalacaktı. </p>
<p>&ldquo;Sabır, Kaptan. Geleceklerinden eminim.&rdquo; Deelor omzunun üzerinden geriye baktı ve yüzünü buruşturdu. &ldquo;Ruthe de emin.&rdquo;</p>
<p>&ldquo;Aslında, programın biraz ilerisindeyiz,&rdquo; diye belirtti Data. &ldquo;Bir dakika on beş saniye erken geldik.&rdquo;</p>
<p>Picard, Data&rsquo;nın söylediklerine katlanamayacak kadar gergindi. &ldquo;Data, tarayıcı menzili içerisinde hiçbir gemi görünmüyor. Bu da Choraiilerin geç kalacakları anlamına gelir. Eğer gelirlerse tabii.&rdquo;</p>
<p>&ldquo;Kaptan,&rdquo; diye bağırdı Yar. &ldquo;Uzun menzilli tarayıcılar bir nesne algıladılar. Şu anda menzile girmek üz... düzeltiyorum, çoktan girdi bile. Hızla yaklaşıyor. İnanılmaz bir hızla yaklaşıyor.&rdquo;</p>
<p>Picard doğruldu. &ldquo;Kalkanları açın.&rdquo;</p>
<p>&ldquo;Şuna bakar mısınız!&rdquo; dedi Geordi, ekranı göstererek. </p>
<p>Birkaç saniye önce tamamen boş olan ekranda beliren ufak nokta inanılmaz bir hızla büyümekteydi. Si Bemol, Atılgan&rsquo;a iyice yaklaştı.</p>
<p>&ldquo;Doğru üzerimize geliyorlar,&rdquo; diye uyardı Yar. Kırmızımsı portakal rengi kümeler ekranı doldurdu. Yaklaşmaya karşı bir sarı alarm sireni çalmaya başladı. </p>
<p>Picard derin bir nefes aldı ve &ldquo;Kaçınma manevrası,&rdquo; dedi.</p>
<p>&ldquo;Hayır,&rdquo; dedi Deelor. &ldquo;Saldırmıyorlar.&rdquo;</p>
<p>&ldquo;Nasıl emin olabiliyorsun?&rdquo; Tepkisine rağmen Picard emrini geri almıştı.</p>
<p>Çarpışmadan hemen önce Choraii gemisi durdu. Küreleri ani yavaşlamadan dolayı titreyip sallanıyorlardı.</p>
<p>&ldquo;Yirmi iki saniye erken,&rdquo; dedi Data. &ldquo;Dakiklikleri etkileyici.&rdquo;</p>
<p>&ldquo;Hızları da öyle,&rdquo; dedi Picard tek kaşını kaldırarak. Şimdi Yıldız Filosunun neden bu diplomatik&nbsp; görev için bir istihbarat ajanı seçtiğini anlıyordu.</p>
<p>&nbsp;</p>
</body>
</html>