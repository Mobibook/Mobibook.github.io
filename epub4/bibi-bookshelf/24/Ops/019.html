<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.5.7"/>
<link rel="stylesheet" type="text/css" href="style.css"/>
<title>XVI</title>
</head>
<body>
<p class="p4"><span class="t6"><b>XVI</b></span></p>
<p>&nbsp;</p>
<p>Doktor Crusher kıdemli subaylar arasında köprüye en son çağırılan olmuştu. Uykulu gözlerini ovuşturdu ve köprüde karşılaştığı manzaraya bir anlam vermeye çalıştı. Tüm köprü ekibi toplanmıştı. Worf ve Yar taktik konsoluna gömülmüşlerdi ve kendilerini doktorun girişini farketmeyecek kadar işlerine kaptırmışlardı. Alarm durumlarına özgü tipik konsantrasyonla çalışıyorlardı. Crusher gittikçe artan bir endişeyle, kaptanın, Riker ve Deelor&rsquo;la konuştuğu komuta merkezine doğru ilerledi. Data ve Geordi de köprüdeydiler.</p>
<p>Picard, Crusher&rsquo;ın yaklaştığını görerek adamlarla olan konuşmasına ara verdi. Doktoru çağırmak için en son ana kadar beklemiş, onun mümkün olduğu kadar çok dinlenmesine zaman tanımıştı ancak artık doktorun da neler olduğunu öğrenmesinin zamanı gelmişti. Bu görevin gizliliği nedeniyle durumdan haberdar edebileceği tek tıp subayı oydu. Crusher ana ekrandaki görüntüyü inceledi&nbsp; &ldquo;New Oregon? Programdan önce gelmişiz.&rdquo;</p>
<p>&ldquo;Evet,&rdquo; dedi Picard. &ldquo;Fakat yeni bir sorunla karşı karşıyayız.&rdquo;</p>
<p>&ldquo;Sorun mu? Nasıl bir sorun?&rdquo;</p>
<p>&ldquo;Koloninin saldırıya uğradığını tahmin ediyoruz.&rdquo;</p>
<p>Picard&rsquo;ın vurgusuz ses tonu, Crusher&rsquo;ı gelmekte olan şey konusunda uyarmalıydı ancak zihni imaları anlayamayacak kadar yorgundu. &ldquo;Neden köprüye çağrıldım? Tıp ekibimle birlikte gezegene inmeliydim.&rdquo;</p>
<p>Riker yanıt vermek için ağzını açtı fakat kaptan işaret ederek birinci subayını susturdu. Kötü haberi kendisi verecekti. &ldquo;Herhangi bir tıbbi yardım için artık çok geç, Dr.Crusher.&rdquo;</p>
<p>&ldquo;Hiç kurtulan yok mu?&rdquo; Oldukça sarsılan doktor en yakında bulduğu bir koltuğa oturmak zorunda kaldı. Fiziksel olduğu kadar ruhsal bir yorgunluk da üzerine çökmüştü. Revir, kolonideki Federasyon görevlilerinin tıbbi kontrolleri için çoktan hazırlanmıştı. Yirmiden fazla yüzey mühendisi, teknisyen, ve mekaniker. &ldquo;Hepsi öldü mü?&rdquo;</p>
<p>Picard, kadının boşu boşuna umutlanmasını engellemeye kararlı olduğundan açık konuştu. &ldquo;Gezegen yüzeyinde hiçbir yaşam belirtisi kalmamış. Bitki örtüsü bile ölüyor.&rdquo; Geordi La Forge, Atılgan&rsquo;ı New Oregon çevresinde yörüngeye soktuğunda, taramalar durumun aciliyetini yitirdiğini ortaya çıkartmıştı. İletişim kanalları sessiz kalacaklardı.</p>
<p>&ldquo;Nasıl? Neden?&rdquo; Crusher sorusunun yanıtını Andrew Deelor&rsquo;un varlığında buldu. &ldquo;Choraiiler mi?&rdquo;</p>
<p>&ldquo;Mümkün,&rdquo; dedi Picard. &ldquo;Data güneş sisteminin dış bölümlerinde onlara ait olduğunu tahmin ettiğimiz organik izler saptadı. Kanıtlar kesin değil ama oldukça belirleyici. Dış görev ekibi yüzeyi kontrol edene kadar kesin olarak emin olamayacağız.&rdquo;</p>
<p>Data harekat konsolundan onlara doğru döndü. &ldquo;Görevlilerin kaldığı istasyonun ve Çiftçi yerleşiminin ışınlama koordinatlarını belirledim. Yıkıntılar arasında inilebilecek küçük bir alan bulmak bile epey zor oldu. Herşey yerle bir olmuş.&rdquo; Ekranındaki kırmızı bir lekeyi işaret ediyordu. &ldquo;Ayrıca iklim koşulları da çok sert olacak. Atmosfer kontrol sistemleri çalışmıyor.&rdquo;</p>
<p>&ldquo;İki ekip,&rdquo; diye emir verdi Picard canlı bir sesle. &ldquo;Her iki bölgeye birer ekip.&rdquo; Picard&rsquo;ın komutayla ilgili en zor öğrendiği şeylerden biri, gemide kalıp dış görev ekiplerini kabullenmek, onların gözlerini, kulaklarını ve ellerini kullanmak olmuştu. Riker, güvenlik nedeniyle kaptanın her zaman köprüde kalması gerektiğini savunanlardandı. Picard da zamanla, belli bir uzaklıktan, hem ekibinin hem de gemisinin kaynaklarına başvurarak işini daha iyi yapabildiğini farketmişti.</p>
<p>Riker çabucak birinci grubu topladı. &ldquo;Data, Yar, Çiftçilerin yerleşim bölgesini kontrol edin.&rdquo;</p>
<p>Görev verilen subaylar, köprünün diğer ucunda La Forge ve Worf&rsquo;u yalnız bırakarak istasyonlarını terkettiler. Birinci subay daha sonra Deelor ve Crusher&rsquo;a döndü. &ldquo;Biz de Federasyon görevlilerinin kaldığı istasyona gideceğiz. En büyük yıkım orada olmuş olmalı.&rdquo;</p>
<p>Crusher neredeyse tükenmek üzere olan son enerjisini de kullanarak ayağa kalktı. &ldquo;Yaşam kurtarıyor olmalıyım,&rdquo; dedi boşluğa konuşarak. &ldquo;Ancak son zamanlarda tek yaptığım ölümleri kaydetmek.&rdquo;</p>
<p>Riker&rsquo;ın ekibi geniş, özelliksiz bir düzlükte maddeleşti. Soğuk, sert bir yağmur yüzlerine kırbaç gibi çarpıyordu. Koyu mor bulutlar tepelerindeki güneşi kapatıyor ve günü geceye çeviriyordu. Çürüyen bitkilerin oluşturduğu kalın bir tabaka, kurumuş toprağın üzerini örtüyordu. Birinci subay istasyonu görebilmek için ufku taradı.</p>
<p>&ldquo;Şu tarafta,&rdquo; dedi Deelor elli metre kadar ilerdeki bir noktayı işaret ederek. Riker bakışlarını o tarafa çevirdi. Görevliler için yapılan istasyonların tasarımında estetikten çok verimlilik gözetililirdi, ancak New Oregon&rsquo;daki yapı şu anda bu iki özellikten de yoksundu. Barakalar ve kubbeli harekat merkezi parçalanmış ve dümdüz edilmişti.</p>
<p>Saldırı bölgesine doğru grubun önünde giden Riker, yeri kaplayan durgun suyun arasından yolunu çiziyordu. Bastığı yere dikkat etmesine rağmen çamurun içindeki birşeylere ayağı takıldı. Yere eğildi, ayağının takıldığı metal cismi çamurdan çıkarttı. Asıl halinin ne işe yaradığını söylemek imkansızdı. Sert yağmurun etkisiyle üzerini kaplayan çamur aktı ve metal parçanın yanık izleriyle kaplı olduğunu gördüler. Riker, elindekini Deelor&rsquo;a uzattı ve o da büyük bir ilgiyle incelemeye başladı. </p>
<p>&ldquo;Dış bölümü tamamen kömürleşmiş,&rdquo; dedi Deelor. Başparmağıyla kazıyarak yüzeydeki ince, mavi bir çizgiyi ortaya çıkarttı.</p>
<p>&ldquo;Ben cesetleri arayacağım,&rdquo; dedi Crusher ve yavaşça yürümeye başladı. Gözleriyle yanmış yapıları taradı. Trikorderi aniden öttüğünde yolunun üzerindeki kararmış yığına daha dikkatli baktı. &ldquo;Bir şey buldum, Yarbay.&rdquo;</p>
<p>&ldquo;Bu bir ceset mi?&rdquo; diye sordu Riker kadının yanına geldiğinde. Yüzünün rengi soluklaştı ve güçlükle yutkundu.</p>
<p>Doktor başıyla onayladı ve trikorderini kaldırdı. &ldquo;Yüksek kalsiyum düzeyi buralarda bir yerlerde bir ya da birden fazla kemik olduğunu gösteriyor.&rdquo; Cihazı çökmüş istasyonun dış çeperine doğru sallayarak, &ldquo;Şurada başka cesetler de var. Küllerin ve yıkıntıların altında. Onlar da yanmış,&rdquo; dedi.</p>
<p>&ldquo;Bu kadar hasar verebilmek için ateşin çok şiddetli olmuş olması gerek,&rdquo; dedi Riker. </p>
<p>&ldquo;Ateş değil,&rdquo; dedi Deelor. Yerdeki bir cesedin yanında duran bir metal levhayı tekmeyle uzaklaştırarak. &ldquo;Güç alanının etkileri başka hiçbir şeyle karıştırılamayacak kadar belirgin. Bunun arkasından da asit banyosu geldi.&rdquo;</p>
<p>&ldquo;Nasıl bu kadar emin olabiliyorsun?&rdquo;</p>
<p>&ldquo;Başka bir gezegendeki benzer bir yıkımla ilgili raporları görmüştüm. Burada gördükleriniz Hamlin&rsquo;in bir tekrarı.&rdquo;</p>
<p>Data, Riker&rsquo;ın açık iletişim kanalından dinliyor ve Deelor&rsquo;un incelemekte oldukları istasyon hakkındaki betimlemesini yanmış çiftlik yerleşiminin durumuyla karşılaştırıyordu. Dağınık yığınlar halinde çürümekte olan kütükler ortalığa yayılmıştı. Sert yağmur sürülmüş toprakları bir çamur denizine çevirmişti.</p>
<p>&ldquo;Choraiiler buraya da gelmişler,&rdquo; diye bildirdi Data, Picard&rsquo;a. &ldquo;Ahşap binalardan geriye çok az şey kalmış. İçlerinde yaşayan insanlardansa daha da az.&rdquo;</p>
<p>&ldquo;Ben Yıldız Filosuna bunun gibi şeylerin olmasını engellemek için katıldım,&rdquo; dedi Yar, yıkımı inceleyerek. Ağzı sert bir çizgi haline dönüştü. &ldquo;Bu sefer çok geç kaldık.&rdquo;</p>
<p>Bir kez daha konferans odası tamamen dolmuştu. Kaptan Picard, bu toplantıyla iki hafta önce yapmış oldukları arasındaki farkları düşündü. Her zaman annesinden uzağa oturmaya özen gösteren Wesley Crusher, bu sefer, kendini güvende hissedeceği bir yer arayarak doğrudan annesinin yanına gitmişti. Danışman Troi da yıkım haberlerinden etkilenmişti. Onun rahatlatılma isteği daha zayıftı ancak o da Riker&rsquo;ın yanında oturuyordu. Birbirlerine yakın durmaları odadaki pek çok kişiye bir şey ifade etmeyebilirdi ancak kaptan bunun anlamını iyi biliyordu.</p>
<p>Bir kişinin yokluğu dikkat çekiciydi. Picard, büyükelçiye döndü. &ldquo;Ruthe nerede?&rdquo;</p>
<p>&ldquo;Ona saldırıdan söz etmeye fırsat bulamadım,&rdquo; dedi Deelor ve hemen ekledi, &ldquo;zaten bu konuda işimize yarayacak bir bilgiye sahip değil.&rdquo;</p>
<p>Picard&rsquo;ın yüzü asılmıştı. &ldquo;Bunu ondan saklayamazsın. Er ya da geç duymak zorunda.&rdquo;</p>
<p>&ldquo;Öyleyse ne kadar geç olursa o kadar iyi,&rdquo; diye mırıldandı büyükelçi gergin bir şekilde. &ldquo;Evet, artık başlayalım.&rdquo;</p>
<p>Toplantının ilk birkaç dakikası, gezegene inenlerin gözlemlerine ayrılmıştı. Data kendine özgü keskinliğiyle her iki taraftaki ortak yapısal hasarı özetledi. Picard objektif tanımlamanın arkasında ne gibi duyguların gizli olduğunu merak etti. Androidin kendine has duyguları olduğundan hiç şüphesi yoktu. Ancak bazı konularda küçük bir çocuk gibi olan Data&rsquo;nın, gezegensel boyutta böyle bir faciayı kendi yaşamıyla ilişkilendirmemiş olabileceğinin de farkındaydı. Belki de Data&rsquo;nın bu türden bir bağ kurabilmesi, androidin kişisel bir trajedi yaşamasına kadar gerçekleşmeyecekti. Dr.Crusher da otopsi raporlarını sunarken aynı ölçüde profesyonel görünüyordu. Ancak boşta kalan eliyle oğlunun kolunu kavramıştı. </p>
<p>Crusher&rsquo;ın asit yanıklarıyla ilgili kanıtlarından sonra, Deelor, Hamlin Katliamı ile ilgili bilgilerine dayanarak gezegene saldıranların kesinlikle Choraii&rsquo;ler olduğunu belirtti. &ldquo;Çok büyük bir gemi olmalı, Si Bemol&rsquo;den çok daha büyük. Sadece en yaşlı Choraii gemileri bir gezegenin atmosferine girip hayatta kalabilir. Konunun dinamikle ilgili kısmını tam olarak bilmiyoruz ancak elimizdeki bilgilere göre atmosferik basınç altında küreler sıkıştıklarında, inorganik bileşenleri yoğunlaşarak sert metal bir kabuk oluşturuyorlar.&rdquo;</p>
<p>&ldquo;Bu durumda, genç bir gemideki kabarcıklar, mürettebatı ezecek kadar sıkışıyor olmalı,&rdquo; diye tahmin etti Data.</p>
<p>&ldquo;Peki ama niye saldırdılar?&rdquo; diye sordu Riker acı acı. &ldquo;Hamlin bir maden kolonisiydi ama New Oregon sadece basit bir tarım kolonisi. Choraiiler burada ne bulmayı bekliyorlardı?&rdquo;</p>
<p>&ldquo;Bunu asla öğrenemeyebiliriz.&rdquo; Deelor&rsquo;un kara kaşları alnının ortasında birleşti. &ldquo;Eğer malzemeleri bitmek üzere idiyse, tamamen çaresizlik içinde hareket etmiş olabilirler. Ya da sadece meraktan. Bu güneş sisteminden bir önceki geçişleri gezegendeki çalışmalar başlamadan önce olmalı. Gezegenin yüzeyindeki değişiklikler ilgilerini çekmiş olabilir.&rdquo;</p>
<p>&ldquo;Ya nedensiz katliam?&rdquo; diye sordu Picard. &ldquo;Bunun mazereti ne olabilir?&rdquo;</p>
<p>Deelor gerildi. &ldquo;Ben onları savunmuyorum, Kaptan.&rdquo;</p>
<p>&ldquo;Peki Federasyon Choraiilerle tüm bunlara rağmen diplomatik ilişkilerine devam edecek mi?&rdquo;</p>
<p>New Oregon saldırısının hala etkisinde olan mürettebat hep bir ağızdan itiraz etmeye başladı.</p>
<p>&ldquo;Bu imkansız,&rdquo; dedi Yüzbaşı Yar, diğerlerinin sesini bastırarak. &ldquo;Önce Hamlin, şimdi de New Oregon. Çiftçilerin yerleşimine ne yaptıklarını gördüm. Choraiiler kasaptan farksızlar.&rdquo;</p>
<p>Picard devam etti. Sesi hala aldatıcı bir şekilde yumuşaktı. &ldquo;Diplomasinin bedeli nedir, Büyükelçi Deelor? Ya da bu yaratıkların teknolojik sırlarının?&rdquo;</p>
<p>&ldquo;Bu bizim karar verebileceğimiz bir şey değil,&rdquo; dedi Deelor sakince. &ldquo;Savunma gereksinimleriyle ahlaki kaygılar arasında tercih yapmak Yıldız Filosu amirallerinin işi. Onlar şu anda geçerli olan politikayı değiştirene kadar, ben verilmiş olan en son emirlere uyarım. Bu da şimdilik New Oregon olayının da tüm diğer Choraii karşılaşmaları gibi ele alınacağı anlamına geliyor. Bu konudaki tüm bilgi kesin güvenlik sınırlamalarına tabidir.&rdquo;</p>
<p>&ldquo;Bunu bir sır olarak saklayamazsınız,&rdquo; diye bağırdı Riker. &ldquo;Gezegendeki Yıldız Filosu ekiplerinin ölümünün ailelerine bildirilmesi gerek. Ayrıca aşağıda Çiftçiler de vardı. Bu ölümleri yolcularımızdan daha fazla saklayamayız.&rdquo;</p>
<p>Deelor surat astı. Evet, gemide aşağıya indiğimizden haberi olan pek çok kişi var. Çiftçilere saldırıdan söz etmekten başka çaremiz yok ancak, şimdilik saldırganların kimliği bilinmiyor.&rdquo;</p>
<p>Picard için ölenlerin ailelerine haber vermek en or görevlerden biriydi ve Deelor&rsquo;un konudan son derece basit bir şey gibi duygusuzca bahsetmesi onu rahatsız etmişti. Bu görev uzun yıllardan beri gemi kaptanları tarafından üstlenilirdi ve Picard rütbesinin getirdiği tüm sorumluluklar içerisinde en çok bundan nefret ediyordu.</p>
<p>Belli etmeden masanın karşı tarafında oturan Beverly Crusher&rsquo;a baktı. Kadının yıllar önce kocasının ölümünü ilk öğrendiğinde nasıl göründüğünü hatırlamaya çalıştı. Picard haberi bizzat vermişti. Jack yanında olmaksızın önceden haber vermeden çıkıp gelmesi Beverly&rsquo;yi ne bekleyeceği konusunda uyarmıştı. Daha Picard konuşmaya başlamadan kadının gözleri uğradığı şokla bulutlanmıştı. Büyük olasılıkla Picard&rsquo;ın söylediklerini tam olarak anlamamıştı bile ancak Picard neler söylediğini bugün bile çok iyi anımsıyordu…</p>
<p>Kaptan bu tatsız düşünceleri bir kenara bıraktı ancak dikkati dağılmıştı bir kere. Deelor&rsquo;un son yorumları sadece katlanılması gereken bir angarya gibi gelmişti.</p>
<p>Toplantıdan sonra kaptanın yanına ilk gelen Troi oldu. &ldquo;Kaptan, Çiftçilere yapacağınız ziyarette size eşlik etmek isterim.&rdquo;</p>
<p>Picard başıyla onayladı. Demek ki danışman rahatsızlığını hissetmişti. Troi, mürettebatın duygusal sağlığını değerlendirmek için paha biçilmez bir kaynaktı ancak Picard aynı empatik yetenek kendi üzerinde kullanıldığında rahatsız oluyordu. Danışman büyük olasılıkla bu tepkiyi de hissetmekteydi.</p>
<p>&ldquo;Kaptan Picard?&rdquo;</p>
<p>&ldquo;Evet, Bay Crusher?&rdquo; dedi Picard, genç teğmene dönerek. Jack&rsquo;in ölümünü hatırlatan bir başka şey daha. &ldquo;Sorun nedir?&rdquo;</p>
<p>&ldquo;New Oregon&rsquo;dakilerden birinin Çiftçi Patrisha&rsquo;nın kızı olduğunu bilmeniz gerektiğini düşündüm.&rdquo;</p>
<p>&ldquo;Teşekkürler, Teğmen,&rdquo; dedi kaptan. Çocuk haklıydı. Bu gerçekten önemli bir bilgiydi. Aynı zamanda Picard&rsquo;ın işini daha da zorlaştırıyordu. </p>
<p>En azından Ruthe&rsquo;u nerede bulacağımı biliyorum diye düşündü Deelor, kamaralarının kapısından içeri girerken. Kadın, Jason&rsquo;un ölümünden beri odadan çıkmamıştı.</p>
<p>Kestirmek için kıvrıldığı yerden başını kaldırıp baktı. &ldquo;Gideli uzun zaman oldu.&rdquo;</p>
<p>&ldquo;Üzgünüm,&rdquo; diye yanıtladı Deelor, kadının bunu bir suçlama olarak mı yoksa sadece bir gözlem olarak mı söylediğinden emin değildi. Genellikle Ruthe için nasıl davrandığı fark etmezdi. &ldquo;New Oregon&rsquo;a indim.&rdquo; Sonra ona nedenini açıkladı.</p>
<p>&ldquo;Ne zaman olmuş?&rdquo; diye sordu kadın, Deelor saldırının kısa bir özetini yaptıktan sonra.</p>
<p>&ldquo;Yaklaşık bir hafta önce. En azından Dr.Crusher&rsquo;ın cesetlerin durumunu inceleyerek yaptığı tahmin böyle. Data&rsquo;nın tahmini biraz daha tedbirli. Saldırının en azından dört gün önce yapıldığını söylüyor ama daha fazlasını bilmesi mümkün değil.&rdquo;</p>
<p>Ruthe tembel tembel gerindi. Çıplak ayakları elbisesinin altından dışarı çıkıyordu. &ldquo;Öyleyse hala bu bölgede olabilirler. Onlarla temas kurmaya çalışacak mıyız?&rdquo;</p>
<p>&ldquo;Atılgan&rsquo;la değil. Kaptan Picard&rsquo;ın bu öneriyi hoş karşılayacağını sanmıyorum. Belki Yıldız Üssü 10&rsquo;a gittiğimizde yeni bir Yıldız Gemisi bulabiliriz.&rdquo;</p>
<p>&ldquo;O zamana kadar Choraiiler gitmiş olur,&rdquo; dedi Ruthe hor gören bir tavırla. &ldquo;Dairesel bir rota izliyor olabilirler ama bunu yüksek bir hızla yapıyorlar.&rdquo;</p>
<p>Ruthe başka soru sormadı ama zaten Deelor&rsquo;un onunla konuşmaları hiç bir zaman uzun sürmezdi. Kadının ilgisi hemen dağılıyordu. Ruthe, New Oregon&rsquo;la ilgili son yorumunu söylemeden önce bir saat kadar daha geçti.</p>
<p>&ldquo;Gemi çok büyük olmalı.&rdquo;</p>
<p>Bunu söylediğini duyduğunda Deelor, Ruthe&rsquo;un da kendi şüphelerini paylaştığından korktu.</p>
<p>&nbsp;&ldquo;Yalnız,&rdquo; dedi Troi, kaptana. Birlikte Çiftçi Patrisha&rsquo;nın kamarasının dışında, koridorda duruyorlardı.</p>
<p>Picard tereddüt etti. Bir elini kapı zilini yarı mesafesine kadar uzatmıştı. &ldquo;Belki de haberi verdiğimde diğer kolonicilerden bazıları da onunla olsa iyi olur.&rdquo;</p>
<p>Danışman içerdeki kadınla ilgili bildiklerini gözden geçirdi. Karşılaşmaları her seferinde kısa olmuştu ancak Troi bu güçlü kişiliği yeterince tanıyabilmiş olduğunu düşünüyordu. &ldquo;Hayır. Aslında böyle bir zamanda yalnız olmayı tercih edeceğine inanıyorum. Kendi cemaatinin üyeleriyle ilişkileri tamamen sorunsuz değil. Hatta bu yolculuk boyunca Patrisha&rsquo;nın diğer Çiftçilerden soyutlanma duygusu giderek güçlendi.&rdquo;</p>
<p>&ldquo;Pekala, Danışman. En iyisini bildiğinizden eminim.&rdquo; Picard bu durum karşısında nasıl davranacağını pek iyi bilmiyor ve büyük ölçüde Troi&rsquo;un kararlarına güveniyordu. Bu tatsız işi bir an önce bitirmeliydi. Daha fazla beklerse, uygun kederli tavra sahip olduğundan şüphe duymaya ya da abartılı davranıp fazlasıyla sert görünmeye başlayabilirdi. Derin bir nefes aldı ve kapı zilini çaldı. </p>
<p>İçeri davet edildiklerinde Picard ve Troi kişisel eşyalardan arındırılmış kamaraya girdiler. Kamaranın oturma odasının ortasında düzenli bir şekilde dizilmiş bavullar vardı. </p>
<p>&ldquo;Neden gezegene inmeme izin verilmedi? Yolunda gitmeyen nedir?&rdquo;</p>
<p>&ldquo;New Oregon kolonisi yok edildi.&rdquo;</p>
<p>Darbeyi hiçbir ön hazırlık yumuşatamazdı ancak Picard, Patrisha&rsquo;yı, Choraii saldırısının bazı acı detaylarından sakındı. Ona kızının öldüğünü söyledi ancak son saniyelerinde korkunç bir acı çektiğinden söz etmedi. Vücudundan geriye tanınabilir hiçbir şey kalmadığını da söylemedi. </p>
<p>&ldquo;İniş ekibimiz hiç kurtulan olmadığını onayladı,&rdquo; diye açıkladı Troi yumuşak bir şekilde. </p>
<p>&ldquo;Çok üzgünüz,&rdquo; diye ekledi Picard söyleyecek başka hiçbir şey kalmadığında. Bu noktadan sonra olaylar bu gibi durumlarda her zaman olduğu gibi gelişti. Sözcükleri başlangıçta şüpheyle karşılandı sonra da giderek artan bir kederle kabul edildi. Bazı insanlar hemen gözyaşlarına boğulurlardı ancak Patrisha sessiz olanlardandı. İç burkucu acı daha sonra gelecekti, iki subay gittikten sonra. Troi haklıydı. Bu kadın başkalarının bulunmasını hoş karşılamazdı.</p>
<p>Sıkıntılı bir sessizlikten sonra Patrisha sonunda konuşabildi. &ldquo;Kaptan, gecikmeler olmasaydı ne olurdu?&rdquo;</p>
<p>Picard bu tip yararsız spekülasyonlardan uzak durmayı yıllar içerisinde öğrenmişti. Ancak kadının sorusunun altında yatan imayı anlamıştı ve saygıyla yanıt verdi. &ldquo;Tüm cemaatiniz yok olurdu. Yüz silahsız kolonici hatta bu sayının iki katı, sonucu hiçbir şekilde değiştiremezdi.&rdquo; Belki küçük bir rahatlamaydı ama tüm sunabilecekleri buydu. </p>
<p>&ldquo;Krn&rsquo;i neredeyse iki senedir görmemiştim,&rdquo; dedi Patrisha. Yüzü boş ve ifadesizdi. &ldquo;İki yıl önce o ve sevgilisi keşif gezisi için gönüllü olduklarından beri. Krn ve ben o kadar sık kavga ediyorduk ki aslında gitmelerini görmek beni rahatlatmıştı.&rdquo;</p>
<p>Picard, Troi&rsquo;ye baktı. Ayrılmaları için uygun bir an değildi ve danışman sessizce bir süre daha kalmaları gerektiğini işaret etti.</p>
<p>Picard daha fazlasını duymak istemiyordu ama buna dayanacaktı. Duyduğu rahatsızlık Patrisha&rsquo;nın duyduğu acının yanında hiç bir şeydi. </p>
<p>&ldquo;Dvd hep aramızı düzeltmeye çalışırdı. O tipik bir Çiftçi değildi. O bir gümüş ustasıydı, Kaptan, gerçek bir sanatçı…&rdquo;</p>
<p>Gümüş. Bu tek sözcük ardından gelenleri gölgede bırakarak Picard&rsquo;a çarptı. Picard, danışmanın, kendi kafasındaki alarmı hissetmesini, buna şaşırmasını ve sonra bağlantıyı kurmasını izledi. İşlenmiş metal, küçük miktarda ancak Choraiilerin gereksinimlerini karşılayacak kadar saf. Kaptanın dikkati Choraiilerin saldırısının arkasındaki itkinin keşfine o kadar yönelmişti ki az daha sonra söylenenlerin önemini gözden kaçıracaktı.</p>
<p>&ldquo;O çok nazik bir adamdı. Ve kızlarına o kadar düşkündü ki kız ona amca demeye başlamıştı.&rdquo;</p>
<p>&ldquo;Bir çocuk mu vardı?&rdquo; diye sordu Picard heyecanla.</p>
<p>&ldquo;Evet, benim torunum, Emily. Bizim varışımızdan kısa bir süre sonra dört yaşına basacaktı.&rdquo; Picard&rsquo;ın gösterdiği tepki kadının acısını bir yana bırakmasına ve ilgisini bu konuya yöneltmesine neden oldu. </p>
<p>&ldquo;Bu neden bu kadar önemli?&rdquo;</p>
<p>Picard ona yanıt veremezdi. Şimdilik. Belki de hiçbir zaman.</p>
<p>Toplanmakta olan grup yerlerini alana kadar Ruthe gözlem salonunun pencerelerin önünde gidip geldi. Alışkanlıkla hem Deelor hem de Picard masanın başındaki koltuğa doğru yöneldiler fakat diplomat gülümseyerek yol verdi ve Dr.Crusher&rsquo;ın yanına oturdu. New Oregon&rsquo;un fırtınalı yüzeyine ikinci bir yolculuktan yeni dönmüş olan Riker ve Data yerlerini en son alanlardı. Ruthe can sıkıcı adımlamasını durdurdu ancak olduğu yerde ayakta kaldı.</p>
<p>&ldquo;Kızın hala hayatta olduğuna ilişkin elimizde hiç bir kanıt yok,&rdquo; dedi Picard, konuyu endişeli bir şekilde açarak.</p>
<p>Riker, kaptandan daha iyimserdi. &ldquo;Cesedini bulamadık.&rdquo;</p>
<p>&ldquo;Bu öldürülmediği anlamına gelmez,&rdquo; diye uyardı Dr.Crusher. &ldquo;Kız sadece dört yaşındaymış. Vücudu asit tarafından tamamen yok edilmiş ya da kalanları insana ait kalıntılar olarak tanımlayamayacağımız kadar kötü tahrip edilmiş olabilir.&rdquo;</p>
<p>&ldquo;Bir çocuğu öldürmezler.&rdquo; Dedi Ruthe. </p>
<p>&ldquo;Sana inanabilmeyi isterdim,&rdquo; dedi Picard. &ldquo;Ama Choraiiler New Oregon&rsquo;daki tüm insanları öldürdüler. Tıpkı Hamlin&rsquo;dekileri öldürdükleri gibi. Katil olduklarını kanıtladılar, neden bir çocuğun yaşamını düşünsünler ki?&rdquo;</p>
<p>&ldquo;Anlamıyorsunuz,&rdquo; dedi çevirmen büyük bir heyecanla. &ldquo;Choraiiler yetişkin insanları düzeltilemez ve tehlikeli olarak değerlendiriyorlar. Vahşi hayvanlar gibi. Ve eğer hayvanlar değerli bir şeyi ellerinde tutuyorlarsa onu onlardan almak gerekli oluyor. Bunu yapmanın en kolay yolu da öldürmek. Ancak insan çocukları kurtarılmaya değer çünkü onlar ehlileştirilebilir.&rdquo;</p>
<p>Picard bu açıklamaya yüzünü buruşturdu. &ldquo;Kınanacak bir yaklaşım. Ancak bu olayda işimize yarayabilir. Çiftçi kızın Choraii gemisine alınmış olduğunu varsaymak zorundayız.&rdquo; Gözlerini büyükelçiye dikti. &ldquo;Bu durumda politikanız ne yapmamızı uygun görür acaba?&rdquo;</p>
<p>&ldquo;Politika alanının dışına taştık,&rdquo; diye itiraf etti Deelor omuz silkerek. &ldquo;Yıldız Filosu amirallerinin hayal gücü, yeni bir kaçırma olayını öngörecek kadar geniş değildi, yani karar tamamen bize ait.&rdquo;</p>
<p>&ldquo;Peşlerinden gidelim derim,&rdquo; dedi Riker. &ldquo;Hemen, Data hala izlerini tespit edebiliyorken.&rdquo;</p>
<p>Data daha tedbirliydi. &ldquo;Fakat onları bulunca ne yapacağız? New Oregon&rsquo;a saldıran gemi Si Bemol&rsquo;den de büyük. Onları çocuğu geri vermeye nasıl zorlayabiliriz?&rdquo;</p>
<p>&ldquo;Zorlama değil,&rdquo; dedi Ruthe masaya doğru yaklaşarak. &ldquo;İkna.&rdquo;&nbsp; Picard&rsquo;a döndü. Sesi heyecanlıydı ve ellerini aralarında duran koltuğa dayamıştı. &ldquo;Choraiileri bulduğumuzda onları çocuğu geri vermeye ikna edebilirim.&rdquo;</p>
<p>Data şeytanın avukatı rolünü oynamaya devam etti. &ldquo;Eğer başarısız olursan Atılgan kendisini kazanamayacağı bir savaşın içerisinde bulabilir. Hem de sadece New Oregon&rsquo;daki yıkıntıların arasında ölü olarak yatıyor olabilecek bir çocuk için.&rdquo;</p>
<p>&ldquo;Ama ya hala yaşıyorsa, Data?&rdquo; diye sordu Crusher. &ldquo;Bu konu halledilene kadar Emily&rsquo;nin kaderinin belirsizliği uykularımı kaçırmaya devam eder. Emin olmak zorundayız.&rdquo;</p>
<p>&ldquo;Kız Choraiilerde!&rdquo; diye bağırdı Ruthe hiddetle. &ldquo;Ve onlarla birlikte olalı şu anda neredeyse bir hafta oluyor. Kendi evi olmayan yabancı bir dünyaya doğru sürükleniyor. O geminin peşinden gidip onu geri almalıyız.&rdquo;</p>
<p>&ldquo;Katılıyorum,&rdquo; dedi Riker yumruğunu masaya vurarak. &ldquo;Ayrıca başlatabilecekleri herhangi bir savaşı kazanma şansımız oldukça yüksek. Data ve Worf, Choraii teknolojisine karşı geliştirdikleri silahları oldukça geliştirdiler.&rdquo;</p>
<p>Picard, New Oregon&rsquo;da olanları bizzat görmüş olmanın Riker&rsquo;ın saldırganların peşinden gitme isteğinde etkili olduğundan şüphelendi. Hem gezegende tanık olduğu vahşet, hem de gençliğin verdiği ataklık birinci subayı agresif yapmıştı. Eğer doğru bakış açısı ile yönlendirilirlerse her iki motivasyon da değerliydi. &ldquo;Sizin görüşleriniz neler, Büyükelçi?&rdquo; diye sordu Picard. Adamın şimdiye kadar hiçbir görüş belirtmemesi meraklanmasına neden olmuştu. </p>
<p>Deelor, Ruthe&rsquo;a bakıyordu. Kadının bu kadar çok konuşması Deelor&rsquo;u şaşırtmış gibiydi ancak kaptanın sorusuyla kendisini toparladı. &ldquo;Ruthe&rsquo;un Choraii&rsquo;lerle pazarlık yeteneklerine tam güvenim var. Karşılaşma barışçıl geçecektir.&rdquo;</p>
<p>Picard elini kaldırarak Data&rsquo;nın yanıtını engelledi. &ldquo;Yine de bir çarpışma olasılığı var.&rdquo; Elini son sözlerini söyleyeceğini belirten bir tavırla indirdi. Tüm tartışmayı dikkatle takip etmiş ve saatler önce Çiftçi Patrisha&rsquo;nın kamarasında verdiği kararı değiştirmesine neden olacak bir şey duymamıştı. &ldquo;Bir Numara, köprü personelin savaş durumuna geçmeye hazır olsun. Choraii gemisini motor bölümüyle takip edeceğiz.&rdquo;</p>
<p>&ldquo;Anlaşıldı, efendim,&rdquo; diye yanıtladı Riker hevesle. Harekete geçmek için kaptanın toplantının bittiğini söylemesini bekler gibiydi.</p>
<p>Picard, Ruthe&rsquo;un karar karşısındaki sevincini izledi. Gülümsemesi katı ve pek alışılmadıktı, sadece birkaç saniye sürdü ancak gözleri tutkuyla parlıyordu. </p>
<p>&nbsp;</p>
</body>
</html>