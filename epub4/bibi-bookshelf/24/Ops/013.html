<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.5.7"/>
<link rel="stylesheet" type="text/css" href="style.css"/>
<title>X</title>
</head>
<body>
<p class="p4"><span class="t6"><b>X</b></span></p>
<p>&nbsp;</p>
<p>Kaptan Picard durmaksızın gözlem salonunu adımlıyordu. Konferans masasının ve masada oturan üç kişinin çevresinde dolaştı ve Ruthe&rsquo;un karşısında durdu. &ldquo;Data, Si Bemol&rsquo;de ki tüm kürelerden geçişini izledi. Gemide bir insan daha olduğunu biliyordun.&rdquo;</p>
<p>&ldquo;Evet,&rdquo; diye kabul etti Ruthe. &ldquo;Ama onun durumu tamamen farklı. O geri getirmek için çok yaşlı.&rdquo;</p>
<p>&ldquo;Bu kararı verme hakkını kendinde nasıl görüyorsun?&rdquo; Picard bakışlarını, kadının yanında oturan Deelor&rsquo;a çevirdi. &ldquo;Yoksa bu sizin kararınız mıydı?&rdquo;</p>
<p>&ldquo;Bu konuda hiçbir bilgim yoktu,&rdquo; dedi Deelor. &ldquo;Sizin de bildiğiniz gibi Federasyon politikası çok açık. Hamlin&rsquo;den hayatta kalanların hepsi geri getirilmeli.&rdquo;</p>
<p>&ldquo;Jason&rsquo;la konuştum,&rdquo; dedi Ruthe. &ldquo;Benimle ve çocukla birlikte gelmek ister mi diye sordum. Ama Choraiilerden ayrılma düşüncesi onu fazlasıyla korkutuyor. Başka bir yaşam istemeyecek kadar uzun süredir onlarla birlikte.&rdquo;</p>
<p>Picard sonunda durmadan odayı adımlamaktan vaz geçmiş ve bir koltuğa oturmuştu. &ldquo;Tabii ki bunu düşünmeliydim birden ortaya çıkışımızın tutsakların kafasını karıştırması doğal ancak bu adam doğal ortamına tekrar adapte edilebilir. Sadece korkuyor diye onu orada bırakamayız.&rdquo;</p>
<p>Ruthe başını iki yana salladı. Kaptanın söyledikleri fikrini değiştirmemişti. &ldquo;Onlara ne olduğunu anlat,&rdquo; dedi Deelor&rsquo;a. &ldquo;Anlamalarını sağla.&rdquo;</p>
<p>Deelor yanıt vermedi. Sanki aradığı yanıt camın üstündeymiş gibi önündeki masayı inceliyordu. Aradığı yanıtı bulamadı. </p>
<p>Adamın sessiz kalması Ruthe&rsquo;u daha da kaygılandırdı. &ldquo;Lütfen!&rdquo;</p>
<p>Büyükelçi kadının bu çok nadir olarak kullandığı bu basit sözcük karşısında sarsılmış görünüyordu. Başını kaldırdı ve sadece Picard&rsquo;a bakarak konuşmaya başladı. &ldquo;Resmi Federasyon politikası tüm tutsakları geri almamız gerektiğini söylüyor.&rdquo;</p>
<p>&ldquo;Hayır!&rdquo; dedi Ruthe. Her zaman ifadesiz ve sakin olan yüzü, bu kez kızgınlıkla örtülmüştü. &ldquo;Bunu yapmamalısınız. O da ölecek. Hepsi ölüyor.&rdquo;</p>
<p>&ldquo;Bu doğru mu?&rdquo; dedi Picard.</p>
<p>Deelor yine sessiz kaldı. Soruyu onun yerine Dr.Crusher yanıtladı. &ldquo;Ferengiler tarafından geri alınan beş tutsaktan yetişkin olan üç kişinin hepsi de bir süre sonra ölmüş. Sadece iki çocuk hayatta kalmış.&rdquo;</p>
<p>&ldquo;Anlıyorum,&rdquo; dedi Picard sözcüğü zorlukla mırıldanarak. Hem duydukları hem de doktorun kendisinden daha fazlasını biliyor oluşu onu rahatsız etmişti. &ldquo;Neden bu konuda daha önce bilgilendirilmedim?&rdquo;</p>
<p>&ldquo;Üzgünüm ama bu konuya ilişkin dosyaları sadece birkaç saat önce aldım…&rdquo;</p>
<p>Picard eliyle kadının özrünü durdurdu. Suçun kimde olduğunu biliyordu. Görünüşe göre Deelor&rsquo;un en sevdiği taktiklerden biri &lsquo;böl ve yönet&rsquo;ti. &ldquo;Devam edin, Doktor.&rdquo;</p>
<p>&ldquo;Her vakada ölüm sebebi farklı olmuş, ancak fiziksel çöküşlerine neden olan ana faktör hepsinde de aynı; depresyon. Birisi ani bir kalp krizi geçirdi; ikincisi ise veremden öldü.&rdquo; Crusher derin bir nefes aldı ve devam etti. &ldquo;Üçüncüsü ise intihar etti.&rdquo;</p>
<p>&ldquo;Kişisel görüşünüz nedir?&rdquo; diye sordu Picard, kararı verenin kendisi olup olmayacağını merak ederek. Deelor, Data&rsquo;nın köprüdeki anonsundan beri tüm otorite iddiasından vazgeçmiş görünüyordu. &ldquo;Eğer geri getirirsek bu adam hayatta kalabilir mi?&rdquo;</p>
<p>&ldquo;Sadece üç vakayla ilgili bilgilere dayanarak bir tahminde bulunamam,&rdquo; dedi Crusher. &ldquo;Bu kadar az bilgi ışığında sağlıklı bir değerlendirme yapmak neredeyse imkansız. Ayrıca Ferengilerle geçirdikleri sürenin onların üzerinde ne gibi etkileri olduğunu bilmek de mümkün değil.&rdquo;</p>
<p>&ldquo;Ferengi ya da insan,&rdquo; dedi Ruthe. &ldquo;Bir farkı olmadığını görmüyor musunuz? Burası Choraii gemisinden çok farklı. Onu rahat bırakın.&rdquo;</p>
<p>&ldquo;Yapamayız,&rdquo; dedi Deelor yavaşça. &ldquo;Karar üst makamlarda çoktan verildi. Son tutsak için pazarlık etmekten başka seçim hakkımız yok.&rdquo;</p>
<p>&ldquo;Çeviri yapmayacağım,&rdquo; dedi Ruthe inatla. </p>
<p>&ldquo;Bildiğim kadarıyla Choraiiler dilimizi konuşabiliyorlar.&rdquo; Picard&rsquo;ın sözleri hem odadakileri hem de Deelor&rsquo;u şaşırtmıştı. &ldquo;Ruthe, birinci subayıma dilimizi çocuklardan öğrendiklerini söylemiş.&rdquo;</p>
<p>&ldquo;Evet, bu doğru,&rdquo; dedi Deelor isteksizce onaylayarak. &ldquo;Fakat bizim dilimizde iletişim pek iyi gitmiyor. Sesin onlara göre kaba saba olan tınısı, Choraiilerin tedirgin olmasına neden oluyor.</p>
<p>&ldquo;Denemekten başka şansımız yok,&rdquo; dedi Picard ve Ruthe&rsquo;a döndü. &ldquo;Eminim bunu anlıyorsundur.&rdquo;</p>
<p>&ldquo;Hayır. Ve yardım etmeyeceğim.&rdquo; Bu son sözlerle birlikte Ruthe&nbsp; odadan dışarı koştu.&nbsp;&nbsp; </p>
<p>Ses, uzay boşluğunda hareket edemez ama gezegen temelli evrimin getirdiği içgüdüler kolaylıkla yok olmaz. Atılgan, Si Bemolü takip ederken köprü mürettebatı avını izleyen bir yırtıcı hayvanın tavırlarına bürünmüştü. Sadece zorunlu kaldıklarında konuşuyor, köprüyü kaplayan halının üstünde yumuşak ve sessiz adımlarla hareket ediyorlardı. Motorların sesi bile azaltılmış, itme gücüne geçilmişti. Geminin hızı, yabancı düşlerle ilgili şarkısını söylemekte olan Choraii gemisinin rahat temposuna uydurulmuştu. Data, geminin spiraller çizen rotasıyla şarkının notaları arasında bir ilişki kurmuştu ancak kalıpların anlamını henüz çözememişti. Belki Ruthe bu anlamı deşifre edebilirdi ancak çevirmen köprüye bir daha geri dönmemişti. </p>
<p>&ldquo;Durum raporu, Bir Numara,&rdquo; dedi Picard, koltuğuna yerleşirken. Köprüye hakim olan derin sessizlik onu da etkilemiş, sözcükleri ağzından bir fısıltı gibi çıkmıştı.</p>
<p>Riker aynı dikkatle yanıt verdi. &ldquo;Si Bemol yavaş hareket ediyor. Farkedilmemek için onu tam tarayıcı menzilimizin sınırından izliyoruz.&rdquo; </p>
<p>&ldquo;Ruthe, onları geri gelmeye ikna etmemize yardım etmeyi reddediyor,&rdquo; dedi Picard. Kadının isteksizliğinin üstünde fazla durmamıştı. &ldquo;Onları kendimiz selamlamak zorundayız.&rdquo;</p>
<p>&ldquo;Bu biraz hileye başvurmayı gerektiriyor ve sanırım ihtiyacımız olan şey de Data&rsquo;da var.&rdquo; Riker, başıyla onaylayan androide baktı. &ldquo;Ruthe, selamlamanın bir versiyonunu dinlenme salonunda benim için çalmıştı ve Data da onu büyükelçinin vokoderiyle kaydetti. Choraiiler parçanın bu halini daha önce hiç duymadıkları için onun canlı olarak çaldığını sanabilirler.&rdquo;</p>
<p>&ldquo;Mükemmel,&rdquo; dedi Picard.</p>
<p>Data, harekat konsolundan bir adım ileri çıkarak Yüzbaşı Yar&rsquo;a vokoderi uzattı ve nasıl çalıştığını açıkladı. &ldquo;İletişim menziline girer girmez yayımlamaya başlayın.&rdquo;</p>
<p>&ldquo;İkna yeteneği oldukça yüksek bir adamsınız, Bay Riker,&rdquo; diye imalı imalı konuştu Deelor, Riker&rsquo;ın yanındaki koltuğa otururken. &ldquo;Çekiciliğinize tüm kadınlar mı yoksa sadece Ruthe gibi saf olanlar mı kapılıyor?&rdquo;</p>
<p>Riker dişlerini sıktı ancak birşey söylemedi. </p>
<p>&ldquo;Si Bemol&rsquo;e yaklaşın, Bay La Forge,&rdquo; diye emir verdi Picard. &ldquo;İtme gücünde kalın ve emrimle Warp hızına geçmeye hazır olun.&rdquo;</p>
<p>&ldquo;İletişim mesafesine ulaştık. Ruthe&rsquo;un selamlaması şu anda gönderiliyor,&rdquo; diye bildirdi Yüzbaşı Yar. </p>
<p>Si Bemol flütün melodilerine yanıt olarak Atılgan&rsquo;a doğru düzensiz bir rotayla yaklaşmaya başladı. Kabarcıklar kümesi ana ekranda büyüdü. Choraiiler selamlamaya daha önce olduğu gibi kendi melodileriyle yanıt verdiler ve sessizce Ruthe&rsquo;un cevabını beklemeye başladılar.</p>
<p>&ldquo;Büyükelçi,&rdquo; dedi Picard. &ldquo;Choraiilerle konuşacak mısınız? Yoksa ben mi konuşayım?&rdquo;</p>
<p>Deelor sabitlenmiş bakışlarını ekrandan ayırdı. Daha önceki akıcı hareketleri yavaşlamıştı. &ldquo;Ben konuşurum.&rdquo; </p>
<p>Yüz ifadesi tekrar canlanmıştı. Büyükelçi derin bir nefes aldı ve Choraiilere Si Bemol&rsquo;e adını veren tek notayla yanıt verdi. Picard adamın tenor sesinin şaşırtıcı ölçüde iyi olduğunu düşündü. </p>
<p>&ldquo;Sen kimsin?&rdquo; &ldquo;diye tereddütle sordu, yabancı geminin sıvı atmosferinden süzülerek gelen bir Choraii sesi. Köprüye dolan sözcükler melodik bir tınıya sahipti ve bunun insan kulakları üzerindeki etkisi büyüleyici bir şarkının melodisini andırıyordu.</p>
<p>&ldquo;Ben Deelor&rsquo;um,&rdquo; dedi büyükelçi, sesini yumuşak tutarak ve sözcüklerin vurgusunu azaltmaya çalışarak.</p>
<p>&ldquo;Diğeri nerede? Niye bizim için çalmıyor?&rdquo;</p>
<p>&ldquo;Çok yoruldu ve dinlenmeye ihtiyacı var. Benim konuşmam onun şarkıları kadar hoş olmasa da beni de dinlemenizi istiyorum.&rdquo;</p>
<p>İkinci bir Choraii sesi birincinin yerini aldı. &ldquo;Ne istiyorsunuz?&rdquo; </p>
<p>&ldquo;Sizinle ticaret yapmaktan memnun kaldık,&rdquo; diye açıkladı Deelor. &ldquo;Tekrar ticaret yapmak istiyoruz. Size daha fazla kurşun verebiliriz.&rdquo;</p>
<p>&ldquo;Karşılığında verebileceğimiz bir şey yok.&rdquo;</p>
<p>&ldquo;Hayır, var…&rdquo; Deelor bir an duraksadı, sonra toparlandı. &ldquo;Bize diğer insanı verebilirsiniz.&rdquo;</p>
<p>Dört Choraii büyük bir gürültü çıkartmaya başladılar. Derken birisinin sesi diğerlerininkini bastırdı. &ldquo;Ticaret Yok.&rdquo;</p>
<p>Picard, ilk tutsağın değişimindeki Pazarlığa da karşı çıkmış olan dördüncü şarkıcının sesini tanımıştı. Deelor bir tüccarın ikna edici dil dökmelerine başladı. &ldquo;Sizin için değeri olan herhangi bir metali verebiliriz.&rdquo; </p>
<p>&ldquo;Jason bize hediye edildi. O satılık değil.&rdquo;</p>
<p>&ldquo;Çocuğun bir fiyatı vardı,&rdquo; diye ısrar etti Deelor. </p>
<p>&ldquo;Çünkü ona henüz isim verilmemişti. Jason farklı. Onu, ondan vazgeçmek istemeyecek kadar çok seviyoruz.&rdquo;</p>
<p>&ldquo;Eğer Jason&rsquo;u seviyorsanız onu bize geri verirsiniz. Kendi türüyle birlikte olmalı.&rdquo;</p>
<p>&ldquo;Gidin buradan, vahşiler!&rdquo; Deelor yanıt vermeye çalıştı ancak Choraiinin haykırışı onun sesini bastırıyordu. &ldquo;Notalarınız son derece çirkin. Sizinle daha fazla şarkı söylemeyeceğiz.&rdquo;</p>
<p>&ldquo;İletişimi kestiler,&rdquo; dedi Yüzbaşı Yar. </p>
<p>&ldquo;Warp bir ile uzaklaşıyorlar,&rdquo; dedi Data. </p>
<p>Büyükelçi, nasıl bir tepki vereceğini görmek için Picard&rsquo;a baktı.</p>
<p>&ldquo;Eğer onları durdurmaya çalışırsak geminiz tehlikeye girecek.&rdquo;</p>
<p>Kaptan ciddiyetle başını sallayarak onayladı. &ldquo;Biliyorum, ama bu sefer Choraiilerle başa çıkmak için bizim de bazı hilelerimiz var.&rdquo;</p>
<p>&ldquo;Öyleyse yapabildiğinizi yapın,&rdquo; dedi Deelor ve söz verdiği gibi geminin komutasını Picard&rsquo;a bıraktı. &ldquo;Ben karışmayacağım.&rdquo;</p>
<p>Picard&rsquo;ın emriyle, Atılgan, yabancı geminin peşinden ileri fırladı. Rakiplerinin ani hızlanmasını beklemeyen Choraiiler, kısa bir şaşkınlıktan sonra hızlanarak bu harekete cevap verdiler. Ancak kümedeki dört farklı küreyi hedef alan ışınlardan kurtulacak kadar çabuk olamamışlardı. </p>
<p>&ldquo;Çekici ışınlar kilitlendi,&rdquo; dedi Yüzbaşı Worf.</p>
<p>Choraii gemisi uzayda sallandı. Kümenin ortası çukurlaştı ve bir boşluk açıldı. Küme bir halka oluşturmuştu. Halka yavaşça açılarak bir çizgi şeklini aldı. Dört çekici ışın, kürelerin hareketini takip ettiler. Her ışın kendi hedefine kilitlenmişti.&nbsp; &ldquo;Tahmin ettiğimiz gibi, enerji tüketiminde bir artma yok,&rdquo; dedi Worf. Teorisi artık kanıtlanmıştı.</p>
<p>Picard, Yar&rsquo;a yabancı gemiyle bağlantı kurmasını işaret etti. &ldquo;Kaptan Jean-Luc Picard konuşuyor. Daha önceki isteğimizi tekrarlıyoruz. Jason'u Atılgan&rsquo;a getirmemize izin verin.&rdquo;</p>
<p>Küreler tekrar birleşip ayrıldılar ve ardı ardına bir dizi geometrik şekil oluşturdular ancak hiçbiri Worf&rsquo;un enerji kilidini kıramadı. Son bir çare olarak kürelerden biri kümeden tamamıyla ayrıldı. Tek başına boşlukta yüzdü ve ışını da peşinden sürükledi. Bir kaç saniye içinde Worf onu yakalayarak ana kümeye geri döndürdü. Manevra tekrarlanmadı.</p>
<p>Kabarcıklar sıkı bir kütle halinde tekrar bir araya toplandılar. Yar, radyo bağlantısı kurmaya çalıştı ancak Si Bemol hareketsiz olduğu kadar sessizdi de. </p>
<p>&ldquo;Kolay pes etmiyorlar,&rdquo; dedi Riker. &ldquo;Başka birşey deneyecekler. Belki de güç alanını.&rdquo;</p>
<p>Picard başını iki yana salladı. &ldquo;Fazer ateşimizle elde ettiğimiz başarı bunu tekrar denemelerini engelleyecektir. Şimdiden dört kabarcık kaybettiler, bu gemilerini küçültüyor ve oldukça ağır bir kayıp sayılır.</p>
<p>&ldquo;Ve statülerini,&rdquo; dedi Deelor. &ldquo;Anladığımız kadarıyla her gemi başlangıçta üç ya da dört küreden oluşuyor ancak gemi olgunlaştıkça yeni küreler ekleniyor. Tahmin ettiğimiz kadarıyla gemiler zamanla büyüyorlar. Büyük bir gemi de yaşı nedeniyle saygı görüyor.&rdquo;</p>
<p>&ldquo;Peki şimdi ne olacak? Nasıl…&rdquo;</p>
<p>Köprü şiddetle sallandı ve mürettebat sağa sola savruldu. Sarı alarm sirenleri harekete geçti ve Picard geminin motorlarının artan gürültüsünü fark etti. Aşırı yüklenme uyarıları Worf&rsquo;un konsolunda yangın gibi yayılıyordu.</p>
<p>&ldquo;Rapor verin! Tüm istasyonlar!&rdquo; diye bağırdı Picard elleriyle koltuğunun iki yanına yapışarak. &ldquo;Neler oluyor?&rdquo;</p>
<p>İlk rapor Geordi La Forge&rsquo;dan geldi. &ldquo;Si Bemol, Warp motorlarını kullanarak çekici ışınlarımızdan kurtulmaya çalışıyor.&quot;</p>
<p>&ldquo;Data, onları ne kadar tutabiliriz? diye sordu Picard. Atılgan&rsquo;ı sabit tutabilmek için her geçen dakika daha fazla zorlanan motorlar, geminin titremesine neden oluyordu. Motorları çığlığı andıran sesleri Picard&rsquo;ın kulaklarını sağırlaştırıyordu. </p>
<p>&ldquo;Bilinmiyor. Süre maksimum hızlarına bağlı, ki bu henüz ölçülmedi.&rdquo;</p>
<p>&ldquo;Warp dokuz nokta dokuz,&rdquo; dedi Deelor çarpık bir gülümsemeyle. &ldquo;Bu arada belirtmeliyim ki bu bilgi son derece gizlidir.&rdquo;</p>
<p>Data&rsquo;nın gözleri bir süre için parıltısını yitirir gibi göründü. Yeni aldığı verileri kullanarak gerekli hesaplamaları yapmaktaydı. &ldquo;Bu durumda enerji rezervlerimiz yaklaşık on dört nokta altı dakika sonra tükenecek.&rdquo;</p>
<p>Picard ayağa kalktı. Güvertenin düzensiz hareketlerinden dolayı tutunmak zorunda kalmıştı. &ldquo;Yar, Choraiilere ateş etmeye hazır ol.&rdquo;</p>
<p>&ldquo;Fazerler yüzde kırk güçte, Kaptan,&rdquo; diye yanıtladı Yüzbaşı.</p>
<p>&ldquo;Eğer gücü fazerlere aktarırsak,&rdquo; dedi Data çabuk bir hesaplama yaparak, &ldquo;Enerji rezervlerimizi beş nokta iki dakikada tüketiriz.&rdquo;</p>
<p>&ldquo;Kaptan! Bakın!&rdquo; Riker ekranı işaret ediyordu. Choraii gemisinin portakal rengi kürelerinin arasında mor bir kabarcık belirmişti. </p>
<p>&ldquo;Lanet olsun!&rdquo; dedi Picard. &ldquo;Bize her şeyleriyle saldırıyorlar.&rdquo;</p>
<p>Riker, bir emir bekleyerek kaptana döndü. &ldquo;Şimdi ne yapacağız, efendim?&rdquo;</p>
<p>&ldquo;Worf, çekici ışınları tut.&rdquo; Komutu verirken Picard&rsquo;ın zihni kalan olasılıkları değerlendiriyordu. Data&rsquo;nın enerji alanını devre dışı bırakmak için geliştirdiği sistemi deneyebilirdi ancak bu model henüz sadece bir teoriden ibaretti. Eğer başarısız olursa gemisi yok olabilirdi.</p>
<p>Picard derin bir nefes aldı ve iletişim kanalını açarak yeni bir emir verdi. &ldquo;Gemideki herkese! Ani hızlanma için hazırlanın. Mühendislik, ışınların gücünü kesin.&rdquo; </p>
<p>Bağlarından kurtulan Choraii gemisinin aniden ileriye fırlamasıyla birlikte korkunç bir hareket oluştu. Atılgan&rsquo;ın çekim düzenleyicileri şokun bir bölümünü emdiler ancak sert bir sarsıntıya engel olamadılar. Picard koltuğunda nefes kesen bir güçle geri itildi. Ekrandaki yıldızlar bir an için ışık çizgilerine dönüştüler. </p>
<p>&ldquo;Warp iki,&rdquo; dedi Data. Tek eliyle tutunması geminin sarsıntısı ile başa çıkmasına yetiyordu. Parmaklarının ucuyla harekat paneline tutunmuştu. &ldquo;Warp beş.&rdquo;</p>
<p>Picard tekrar konuşmaya çalıştı ve sesi bir fısıltı halinde çıkmıştı. &ldquo;Hasar raporları.&rdquo;</p>
<p>&ldquo;Sadece önemsiz hasarlar,&rdquo; diye yanıtladı Riker, raporlar köprüye ulaşmaya başlayınca. &ldquo;Tüm ana sistemler tamamıyla çalışır durumda.&rdquo;</p>
<p>&ldquo;Warp dokuz!&rdquo; diye bildirdi Data. </p>
<p>Hemen ardından Yar&rsquo;ın raporu geldi. &ldquo;Kaptan, ateş gücümüz yeniden tam kapasiteye ulaştı.&rdquo;</p>
<p>&ldquo;Revirden köprüye.&rdquo; Dr.Crusher&rsquo;ın sinirli sesi iletişim sisteminden köprüye yayıldı. &ldquo;Bu da neyin nesiydi böyle? İki saniye herhangi bir önlem almak için hiç de yeterli bir süre değil. Tüm bölümlerden yaralanma raporları alıyorum.&rdquo; </p>
<p>&ldquo;Şimdi değil, Dr.Crusher.&rdquo; Picard&rsquo;ın nefesi sonunda geri gelmişti. Revirle olan iletişimi kontrollere neredeyse vurarak kapattı. Yaralılarla ilgili raporlar biraz daha beklemek zorunda kalacaktı. &ldquo;Yüzbaşı Yar, etki alanı daraltılmış fazerleri kümenin kenarlarına kilitleyin ancak yaşam belirtisi okuması olan kürelerden uzak durun.&rdquo;</p>
<p>&ldquo;Warp dokuz nokta yedi,&rdquo; dedi Data. </p>
<p>Yar içinde kimse olmayan rasgele bir küre seçti. &ldquo;Fazerler kilitlendi ve hazır.&rdquo;</p>
<p>&ldquo;Ateş!&rdquo; diye bağırdı Picard.</p>
<p>Tıpkı önceki gibi, hedef, ışının ilk temasında patladı ve iç atmosferi parçalanan kabuktan dışarı saçıldı. Picard nefesini tutarak düşmanın tepkisini bekledi. Önce hiçbir değişiklik olmadı.</p>
<p>&ldquo;Choraiiler hızlarını warp sekize düşürdüler,&rdquo; dedi Data. &ldquo;Warp altı.&rdquo;</p>
<p>&ldquo;Pes ettiler,&rdquo; dedi Riker takdir dolu bir gülümsemeyle. &ldquo;Onları alt edeceğinizi biliyordum.&rdquo; </p>
<p>Kaptan da ona gülümsedi ve mücadelenin bu şekilde sonuçlanmasından dolayı duyduğu rahatlamayı belli etmemeye çalıştı. </p>
<p>Si Bemol tamamen durduğunda &ldquo;Vahşiler, yeter!&rdquo; diye yankılanan mesaj duyuldu. &ldquo;Jason&rsquo;u alın. Yeter ki ateş etmeyin.&rdquo;</p>
<p>&ldquo;Anlaştık,&rdquo; diye yanıtladı büyükelçi, Picard daha konuşamadan. Yıldız gemisi durunca Deelor yine görevin komutasını ele almıştı. Köprünün arka kısmına döndü. &ldquo;Yüzbaşı Yar, Choraii gemisine ışınlanmaya hazırlanın.&rdquo;</p>
<p>&ldquo;Tek başıma mı?&rdquo; diye sordu Yar. Gözleri kocaman açılmıştı. </p>
<p>&ldquo;Oraya gitmek niyetinde değilim,&rdquo; dedi Deelor huzursuz bir bakışla ekrana göz atarak. &ldquo;Choraiilerle ticaret yaparken sürekli tetikte olmak gerekir ve davranışlarını en iyi buradan, yani köprüden izleyebilirim.&rdquo;</p>
<p>Riker derhal dış görev ekiplerinde defalarca beraber bulunduğu elemanını korumak üzere ayağa fırladı. &ldquo;Eşlik etmek için izin &rdquo;</p>
<p>&ldquo;Verilmedi, Yarbay,&rdquo; dedi Deelor düz bir sesle. &ldquo;Bu bir işgal değil. Ve eğer Ruthe bu işlemleri tek başına başarabiliyorsa eminim ki Yüzbaşı Yar da idare edebilir.&rdquo;</p>
<p>Güvenlik şefi aynen Picard&rsquo;ın tahmin ettiği şekilde davrandı. Yar&rsquo;ın tepkisini Deelor da bekliyor olmalıydı. &ldquo;Gideceğim, efendim. Bir sorun çıkarsa destek isteyebilirim.&rdquo;</p>
<p>Kaptan, Yar&rsquo;ı mümkün olan tek şekilde korumaya çalıştı. &ldquo;Bay Riker, Bay Data, yüzbaşıya ışınlama odasına kadar eşlik edin.&rdquo;</p>
<p class="p1"><b>*&nbsp; *&nbsp; *</b></p>
<p>Data asansör aşağı doğru inerken, Choraii gemisinin garip yapısını ayrıntılarıyla Tasha&rsquo;ya anlatmaya başladı. Yar, su altında kalma düşüncesinin dehşetini hiç de yansıtmayan tıbbi terimleri sakince dinledi. Işınlama odasına geldiklerinde soğukkanlılığı daha büyük bir testten geçirildi: Dr.Crusher&rsquo;ın öğüdü tam Yar&rsquo;ın korkularının üstüne basmıştı. </p>
<p>&ldquo;Nefes almamaya çalışma. Ciğerlerinden boşaltabildiğin kadar havayı boşalt ve sonra nefes al.&rdquo;</p>
<p>&ldquo;Seni Jason&rsquo;dan birkaç küre ileriye ışınlayacağım,&rdquo; dedi Data kontrol panelinin başına geçerek. &ldquo;Bu sana ortama uyum sağlamak için zaman kazandıracak.&rdquo;</p>
<p>&ldquo;Haydi o zaman,&rdquo; dedi Yar, platforma sıçrayarak. Olacakları düşünecek kadar zaman geçmesini istemiyordu.</p>
<p>Yar, Choraii atmosferinin sakin denizinin içinde maddeleşti. Crusher&rsquo;ın talimatlarına rağmen ilk yaptığı nefesini tutmak olmuştu. Tüm içgüdüleri ciğerlerindeki havayı boşaltmamasını söylüyordu. </p>
<p>Ufak el ve ayak hareketleriyle kendi çevresinde dönerek yabancı ortama uyum sağlamaya çalıştı. Yaklaşık on metre çapında birkaç kürenin tam ortasında duruyordu. Her taraftan müzik yankılanmaktaydı ve eğimli duvarlar, sıvıdan geçip kürenin ortasına kadar ulaşan hafif kırmızı bir ışıltı yayıyorlardı.</p>
<p>Yar nefesini birkaç dakika daha, hatta olasılıkla bir sonraki küreye yolunu bulup tutsağı Atılgan&rsquo;a götürecek kadar tutabileceğini biliyordu. Herşey yolunda giderse, tabi ki. Oysa herhangi bir sorun çıkar da burada daha uzun kalmak gerekirse eninde sonunda nefes almak zorunda kalacaktı. En iyisi bunu hemen, korkusu baş edilemeyecek kadar büyümeden önce yapmaktı. Hızlıca ciğerlerindeki havayı dışarı boşalttıktan sonra nefes aldı. Ciğerleri ince, ılık sıvıyla dolarken zihni bir anlık panikle gölgelendi ancak tüm beklentilerine rağmen boğulmamıştı. Sıvı burnundan girip çıkıyordu ve havadan daha fazla hissediliyordu. Tasha ortama yoğun bir tarçın kokusunun hakim olduğunu fark etti.</p>
<p>Ayaklarını kullanarak kendisini iki kürenin birleştiği yeri belirleyen küçük ve basık dairenin yanına itti. Şeffaf zar, pürüzsüz ve soğuktu. Yar elinin içiyle ittirdiğinde yüzeyin yavaşça aralandığını hissetti. Daha güçlü itti ancak diğer tarafa geçmeyi başaramamıştı. Riker&rsquo;ın dış kürelere yönelttiği daraltılmış fazer ışınlarının elde ettiği başarıyı anımsayarak, ellerini parmakları öne gelecek şekilde birleştirerek dalıcı pozisyonunda tekrar denedi. Bu kez elleri kolaylıkla zardan geçmişti. Hızlı bir tekme tüm vücudunun diğer bölmeye akmasını sağladı. Bu bölme boştu. Fakat bir sonraki değildi. </p>
<p>Orada bir adam vardı. Gözleri kapalı yüzüyor ve Choraiilerin yatıştırıcı şarkısını dinliyordu. Yar&rsquo;ın girişi içerdeki sıvının dalgalanmasına neden oldu ve tenine dokunan bir akım Jason&rsquo;u Yar&rsquo;ın varlığından haberdar etti. Tasha, adamın onu gördüğünde kurtulmaya çalışacağını tahmin etmişti ancak adam kaçmak yerine merakla, ve güvenle ona doğru yüzdü. Yaşını kestirmek zordu. Tombuldu. Yüzü bir çocuğunki gibi çizgisizdi ancak kahverengi saçlarında gümüşi izler vardı. Yanına geldiğinde Yar, Atılgan&rsquo;a ışınlamayı başlatmak için daha önce kararlaştırdıkları işareti verdi.</p>
<p>Ilık sıvının kucaklaması, havanın keskin ısırığına ve vücudunun yerçekimine uyumunun verdiği ağırlığa dönüştü. Yer değiştirmenin şokuna hazır değildi. Sert beyaz bir ışık gözlerine dolarak sanki onu kör etti. </p>
<p>Yar nefes almaya çalıştı. Işınlama platformunda dizlerinin üzerine düştü ve sarsılarak ciğerlerinde birbirine karışmış olan hava ve sıvıyı öksürmeye başladı. Acı verici spazmlar gırtlağını tıkadı ve Yar birkaç saniye içinde bayıldı.</p>
<p>&nbsp;</p>
</body>
</html>