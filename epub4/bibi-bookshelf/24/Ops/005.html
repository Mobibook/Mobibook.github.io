<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.5.7"/>
<link rel="stylesheet" type="text/css" href="style.css"/>
<title>II</title>
</head>
<body>
<p class="p4"><span class="t6"><b>II</b></span></p>
<p>&nbsp;</p>
<p>Andrew Deelor, USS Ferrel&rsquo;in&nbsp; köprü kubbesinin çöküp kendisini, Ruthe&rsquo;u ve gemi mürettebatını ezmeden önce altı dakika kadar daha dayanacağını tahmin etti. Bu da yaşam&nbsp; süresi olarak geriye beş küsur berbat dakikası kaldığı anlamına geliyordu. Yaklaşmakta olan ölüm, sadece aklının belli bir bölümünü işgal ediyordu, asıl dikkati ana ekranın üzerinde dalgalanan saydam mavi sise odaklanmıştı. Yıldız gemisi bir enerji alanı tarafından kıskıvrak yakalanmıştı ve bu alan her geçen dakika kapanan bir yumruk gibi sıkışıyor ve ana gövdeyi parmakları arasında buruşturuyordu.</p>
<p>Gemi sarsıldı. Köprü ekranı karardı.</p>
<p>Son bir saat içinde geminin tarayıcıları birbiri ardına bozulmuştu ve Andrew Deelor&rsquo;un bilgi kaynağı olarak ana ekran dışında hiçbir şeyi kalmamıştı. Ekranda görünen herşeyi, avuç içi büyüklüğündeki vokoderine1 ayrıntılarıyla kaydetmişti. Yabancı geminin oldukça kısa süren&nbsp; görünüşü, yapısal özeliklerinin her ayrıntısı, taktikleri kayıt edilmişti. Ancak ekran olmadan dışarıda olup bitenlerle ilgili hiçbir bilgi alamıyordu ve bu durum onları tamamen körleştirmişti. </p>
<p>Deelor dikkatini Ferrel&rsquo;in içine yöneltti. Dairesel köprünün merkezindeki koltuğundan tüm odayı görebiliyordu. Yabancı güç alanına karşı verilen savaş kaydebildikçe, daha fazla enerjinin kalkanlara aktarılışını, bunun sonucu olarak düşen oda sıcaklığını ve soluklaşan uyarı ışıklarını detaylı bir şekilde vokoder kayıtlarına girdi. Bu sırada geminin çeşitli yerlerinden kopan irili ufaklı parçacıklar havada uçuşuyordu. İletişim panellerinin birinden fırlayan koca bir metal plaka Yüzbaşı Morrisey&rsquo;e isabet etti ve adamın plaka ile duvar arasında kalarak sıkışmasına neden oldu.</p>
<p>Adam dizlerinin üzerine düştü ve güverteye parlak bir kan lekesi tükürdü. Dr.Lewin çantası açık, yanına fırladı. Deelor&rsquo;a göre bu boş bir çabaydı ancak, bunu raporuna eklemedi.Maruz kaldığı büyük gücün baskısı altında giderek sıkışan gövdeden yayılan acı çığlıklar giderek artıyor ve Deelor&rsquo;un sesini bastırmaya başlıyordu. Mikrofonu ağzına daha da yaklaştırdı ancak sesi arka plandaki gürültüyü bastıramayacak kadar kısılmıştı. Vokoderin koruyucu kılıfını takarak aleti ceketinin iç ceplerinden birine soktu. Eğer birileri kaydı bulursa, yerine gelecek olan kişi, başarısızlığın cezasının ne olduğu hakkında detaylı bir bilgiye sahip olacaktı. </p>
<p>Kendi başarısızlığı. Deelor ölümünden çok bunun için üzülüyordu. Yanında oturan kadına döndü. Ruthe bacaklarını çenesinin altına çekmiş, bir top gibi sımsıkı büzülmüştü. Gri bir pelerin vücudunu sıkıca sarıyordu. Yüzünü kalın dokumaya gömmüştü. Düz siyah saçları dizlerine düşüyordu. </p>
<p>Adam eğildi ve ağzını kadının kulağına yaklaştırdı. &ldquo;Ölmek üzereyiz,&rdquo; dedi ona, farkında olup olmadığından tam emin olamayarak. &ldquo;Üzgünüm.&rdquo;</p>
<p>Ruthe başını kaldırdı. Kadının kendine has solgun ten renginde köprü ışıklarının yarattığı garip bir yansıma vardı. &ldquo;Üşüyorum. Üşümekten nefret ederim.&rdquo;</p>
<p>&ldquo;Evet, biliyorum.&rdquo;</p>
<p>Çevrelerinde aniden oluşan hareketlilik Deelor&rsquo;un zihninde bir alarmın çalmasına neden oldu. Mürettebat, eğilip bükülen gövdenin homurdanmalarına boşvermiş, oldukları yerde çakılıp kalmışlardı. Yüzleri aynı yöne, köprünün arka kısmına dönmüştü. Deelor arkasına dönüp bakışları takip etti. Adamlar kaptanı ve birinci subaylarını izliyorlardı. İki adam silah konsolunun önünde yan yana duruyorlardı. Sırtları dönük olduğundan ne yaptıkları görünmüyordu ancak Deelor iki adamın ne ile uğraştıklarını kolayca tahmin etmişti. Ve neden yapmamaları gerektiğini çok iyi biliyordu.</p>
<p>Deelor, Manin&rsquo;e durmasını söylemek için bağırdı ama sesi metal gıcırtılarını aşıp oraya ulaşamamıştı. Koltuğundan fırladı ancak eğilip bükülen güverte onu yere, dizlerinin üzerine düşürdü. Onlara zamanında yetişemeyecekti. Elini ceketini ceplerinden birine daldırıp karıştırdı. Eline tanıdık gelen vokoderi kenara itip, el fazerini kavradı.</p>
<p>Her iki adama da ateş etti. Ancak geminin sarsıntısı atışlarını saptırmıştı. D&rsquo;amelio, sersemletici ışının etkisiyle olduğu yere düşerken, diğer ışın kaptanı sıyırıp geçmişti. Manin, şaşkınlıkla etrafına bakındı. Deelor&rsquo;un elindeki silahı gördüğünde şaşkınlığı hızla bir öfke patlamasına dönüştü. </p>
<p>&ldquo;Öldürün,&rdquo; çığlığı duyulmadı ancak sözcüklerin şekli anlaşılıyordu. Ve emrine derhal itaat edildi. </p>
<p>Andrew Deelor kimin ateş ettiğini göremedi. </p>
<p>Atılgan olarak bilinen galaksi sınıfı yıldız gemisi üç yüzyıllık mühendislik bilgilerinin ve Birleşik Gezegenler Federasyonundaki en parlak zihinlerin ortak çalışmalarının ürünüydü. En kaliteli metal ve alaşımlar, en güçlü polimerler, büyük bir ustalıkla galaksinin en uzak noktalarına yolculuk yapabilecek bir araca dönüştürülmüştü. Mürettebatı, kendilerini önlerinde baştan çıkarıcı bir şekilde uzanan yeni yerleri keşfetmeye adamış en kalifiye subay ve bilim adamlarından oluşmaktaydı. </p>
<p>Zaman zaman araştırma ölümcül olabilirdi.</p>
<p>Atılgan kalkanları açılmış ve silahları hazır şekilde, baş döndürücü bir ışık seli içerisinde Warp hızından düşerek savaş alanına yaklaştı. </p>
<p>&ldquo;Bay Data, bu mavi şey ile ilgili ne söyleyebilirsiniz?&rdquo; diye sordu kaptan, USS Ferrel&rsquo;in ve ona saldırmakta olan aracın sisli görüntülerini inceleyerek. </p>
<p>&ldquo;Mavi mi?&rdquo; diye hayretle sordu Geordi. &ldquo;Bana bir renk karmaşası gibi görünüyor.&rdquo;</p>
<p>Bu yorum Picard&rsquo;a, Geordi&rsquo;nin vizörünün onun görüşünü elektromanyetik spektrumu da içerecek şekilde genişletebildiğini anımsattı. </p>
<p>&ldquo;Bu bir çeşit değişken güç alanı,&rdquo; dedi Data geminin bilgisayarının harekat konsolunda sergilediği verilere bakarak. &ldquo;Amacı bilinmiyor. Ancak göründüğü kadarıyla etkileri sınırlı bir menzile sahip.&rdquo;</p>
<p>&ldquo;Kaptan, hala her iki gemiden de yanıt alamıyorum,&rdquo; dedi Yar. &ldquo;Tüm iletişim kanalları sessiz.&rdquo;</p>
<p>&ldquo;Ferrel yanıt veremeyecek durumda olabilir,&rdquo; dedi Data. &ldquo;Görüldüğü kadarıyla kontrol sistemlerinin çoğu bozulmuş ya da zorlukla çalışıyor.&rdquo;</p>
<p>&ldquo;Bay La Forge, doğru saldırganın üzerine,&rdquo; diye emretti Picard kısaca. Bu bilinmeyen araca karşı nasıl bir hareket planı izleyeceğine karar vermek için sadece birkaç saniyesi vardı.&nbsp; İçindeki kaşif bir ilk temas olasılığıyla heyecan duymasına rağmen bir Yıldız Filosu subayı olarak görevi, dost bir yıldız gemisini korumaktı. Ve o an için en bariz olan şey Ferrel&rsquo;in bu savaşı kesinlikle kaybeden taraf oluşuydu. &ldquo;İşaretimle fazerleri ateşlemeye hazır olun. Belki güç dengesinde bir değişiklik, saldırganın geri çekilmesine neden olabilir.&rdquo;</p>
<p>Tasha Yar, köprünün arka kısmında bulunan istasyonundan, o sırada taktik konsolunda bulunan Yüzbaşı Worf&rsquo;la kısa hareketlerle işaretleşti ve iki subay saldırı ve savunma sorumluluklarını paylaştılar. </p>
<p>Picard gerildi. &ldquo;Fazerleri ateşleyin,&rdquo; dedi.</p>
<p>Yüzbaşı Worf ellerini kısaca silah konsolunun üzerinde gezdirdi. Ellerinin her kıpırdanışı&nbsp; Atılgan&rsquo;ın altından yayılan bir fazer ateşine neden oluyordu. Atışların çoğu zararsızca boşlukta kayboldu ancak iki tanesi tam hedefi vurmuştu. </p>
<p>Etkiler derhal görüldü. İki yıldız gemisini çevreleyen sis yok oldu ve bu savaşın yarattığı tahribat açığa çıktı. Gemilerden bir tanesinin geniş gövde bölümü eğilmiş, silüeti adeta çarpılmıştı. Ferrel&rsquo;in hemen yanında kalabalık bir küme oluşturan ve daha önce hiç görmedikleri saydam turuncu renkte küreler vardı. İki gemi yaklaşık aynı boydaydılar ancak Atılgan her ikisini de gölgede bırakıyordu. </p>
<p>&ldquo;Selamlama frekanslarını açın, Yüzbaşı Yar,&rdquo; Picard kumanda koltuğundan kalktı. &ldquo;Ben Jean-Luc Picard, Atılgan&rsquo;ın kaptanı. Aracınızı tanımlayın.&rdquo; Saniyeler geçerken sabırla bekledi. Sessizlik sürerken Riker yavaşça yanına geldi. </p>
<p>&ldquo;Yanıt yok,&rdquo; diye belirtti Yar sonunda. </p>
<p>&ldquo;Sözlü bir yanıt yok,&rdquo; dedi Data, &ldquo;ancak tepki veriyorlar.&rdquo; Kümedeki hareketliliği ilk farkeden o olmuştu.</p>
<p>Yabancı geminin düzensiz kütlesinde bir yapıyı diğerinden ayıran gözle görülür hiçbir unsur yoktu. Tüm küreler yavaşça bir iç eksen etrafında dönmeye başladılar. Geminin arka bölümü de dönerek görüntüye girdiğinde turuncu kümelerin ortasında bir tane koyu mor nokta yavaş yavaş belirginleşip büyümeye başladı. Dönme hızı artarak garip renkli kabarcığı görüntüden uzaklaştırdı ve sonra tekrar diğer tarafta belirmesine neden oldu.</p>
<p>Gemi bir yandan dönmeye devam ederken, bir yandan da Atılgan&rsquo;a doğru ilerlemeye başlamıştı.</p>
<p>Picard iletişim için işaret verdi. &ldquo;Yabancı araç, yanıt vermezseniz yaklaşmanız düşmanca bir tavır olarak değerlendirilecektir.&rdquo;</p>
<p>Kümenin ilerleyişi devam etti.</p>
<p>&ldquo;Bu sorunu şiddet kullanmak zorunda kalmadan çözmeyi tercih ederdim,&rdquo; diye itiraf etti Picard, birinci subayına fısıldayarak. &ldquo;Ancak, görünüşe göre bu yaşam formu benimle aynı görüşte değil.&rdquo; İnen eli Yüzbaşı Worf&rsquo;a bir dizi fazer atışı daha yapmasını işaret etti. </p>
<p>Yaklaşan geminin üzerinde dağılan ışınlardan bir şelale oluştu. Kürelerin yüzeyleri büzüştü ve kıvılcımlandı, fakat bu sadece kısa bir an sürdü. Fazerlerin ışıltısı söndüğünde kabarcıklar etkilenmemişti. Worf bir dizi fazer daha ateşledi.&nbsp;&nbsp; </p>
<p>&ldquo;Kaçınma manevrası,&rdquo; dedi Picard kısaca. </p>
<p>Geordi La Forge&rsquo;un elleri konsolun üzerinde dansetmeye başladı ve Atılgan rota değiştirdi. </p>
<p>&ldquo;Bize yetişiyorlar, efendim.&rdquo;</p>
<p>&ldquo;Fazer ateşine devam edin.&rdquo;</p>
<p>Bu arada Data iki gemi arasındaki mesafeyi duyuruyordu. &ldquo;On kilometre, beş kilometre, bir kilometre.&rdquo;</p>
<p>Sayımı durdu. &ldquo;Bir kilometre!&rdquo;</p>
<p>&ldquo;Foton torpidolarımız için fazla yakın,&rdquo; diye açıkladı Yar. &ldquo;Bu mesafeden patlamalar hedefe olduğu kadar Atılgan&rsquo;a da zarar verebilir.&rdquo;</p>
<p>&ldquo;Eğer daha fazla uzaklaşırsak, Ferrel yeni bir saldırıyla karşı karşıya kalabilir,&rdquo; dedi Picard acı bir sesle. Bir yandan da yabancı gemiyi inceliyordu. Karşı manevra için zaman giderek azalıyordu. </p>
<p>Ve birden hiç kalmadı. Bilinmeyen bir son veriyi de alan mor küre, dönmekte olan ana kümeden fırladı.</p>
<p>&ldquo;Tam üzerimize geliyor,&rdquo; diye uyardı Data. &ldquo;Çarpışma için hazırlanın.&rdquo;</p>
<p>Mor bir ışık patlaması mürettebatın gözlerini kamaştırdı ancak beraberinde bir sarsıntı gelmedi. Sadece konsollarda ve ayaklarının altındaki güvertede hafif bir titreme hissediliyordu. Ana ekranda çıtırdayan soluk mavi çizgiler görülüyordu.</p>
<p>Data tarayıcılardan gelen bilgiyi duyurdu. &ldquo;Enerji alanı gövde bölümünün tüm dış yüzeyini kaplıyor.&rdquo;</p>
<p>&ldquo;Bu bir ağ,&rdquo; diye bağırdı Geordi. Picard&nbsp; onun, güç alanının sadece onun görebildiği şeklini tarif ettiğini biliyordu. &ldquo;Enerji yüklü liflerden oluşan bir güç alanı. Tek tek lifleri görebiliyorum. Hepsi ince bir göbek bağı ile ana gemiye bağlanıyor.&rdquo;</p>
<p>Bir süredir önündeki konsolu dikkatle inceleyen Tasha, &ldquo;Kalkanlar sorunsuz şekilde dayanıyor. Bu ağın güç çıktısı fazla yüksek değil,&rdquo; diye bildirdi.</p>
<p>Picard somurttu. &ldquo;Öyleyse Ferrel neden o kadar kötü zarar görmüş.&rdquo;</p>
<p>Titreşime düşük frekanslı bir uğultu eklendi. </p>
<p>&ldquo;Güç alanı daralıyor ve dış yüzey savunmamızdaki baskı artıyor,&rdquo; diye duyurdu Data. Gözlerini kırpıştırarak hızlı bir hesaplama yaptı. &ldquo;Sıkışma oranının sabit kalacağını varsayarsak, geminin güç rezervleri tükenmeden önce bu etkiye iki nokta altı gün dayanabiliriz. Bu süre sonunda, kalkanlarımız olmayacağı için yapısal zarara maruz kalabiliriz.&rdquo;</p>
<p>Riker&nbsp; bir adımda&nbsp; çevre konsoluna giderek, yıldız gemisinin her bölümünden gelen mesajları gözde geçirdi. &ldquo;Kaptan, tüm istasyonlardan gelen durum raporları, dış kabuğa yakın bölgelerdeki elektrik sistemlerinde ufak çapta kısa devreler oluştuğunu bildiriyor. Ciddi hasar yok.&rdquo;</p>
<p>&ldquo;Ancak yolcularımız ciddi bir psikolojik travma yaşıyorlar,&rdquo; dedi Yüzbaşı Yar. &ldquo;Kırmızı Alarmın başlangıcından beri Çiftçilerin bulunduğu bölümden iletişim panelime bir düzine çağrı geldi.&rdquo;</p>
<p>&ldquo;Danışman Troi ile görüşün,&rdquo; diye önerdi Riker. &ldquo;Onları yatıştırmasını söyleyin. Daha bir süre burada kalabiliriz.&rdquo;</p>
<p>&ldquo;Ancak iki gün değil,&rdquo; dedi Picard, kaptan koltuğuna geri düşerek. &ldquo;Eğer elimizden gelirse iki saat bile değil. Bundan kurtulmanın mutlaka bir yolu olmalı.&rdquo;</p>
<p>&nbsp;Riker köprünün arka ve ön bölümlerini birbirinden ayıran trabzanlara tutunmuş, yabancı geminin alışılmamış yapısını inceliyordu. Mavi sis, kabarcık gemisinin ekranda bulanık görünmesine neden oluyordu. &ldquo;Bu küreler bir grup balona benziyorlar. Tek ihtiyacımız olan, onları patlatmak için bir iğne.&rdquo;</p>
<p>&ldquo; İlginç bir benzetme, Bir Numara,&rdquo; dedi kaptan onaylayarak. &ldquo;Ne dersin bir deneyelim mi?&rdquo;</p>
<p>Worf, büyük bir istekle, silahları Riker&rsquo;ın isteklerine uyacak şekilde yeniden programladı. Fazer ateşinin genişliği Yıldız Filosu tarafından önerilen minimum genişliğe indirildi. Hatta biraz çaba ve yaratıcı çalışmayla ışın daha da daraltıldı. Riker tatmin olduğunu söylediğinde Worf bir deneme atışı yaptı. </p>
<p>Azaltılmış yoğunluğuna rağmen, ortaya çıkan noktasal ışın, hedefini delip geçti. Kümenin en dışındaki bir küre, uzaya pelte gibi bir madde saçarak patladı. Dış kabuğunun parçaları ana gruptan sarkıyordu. </p>
<p>&ldquo;Daha fazla güç gerekiyor, Worf,&rdquo; diye bağırdı Geordi.</p>
<p>&ldquo;Hemen bir tane daha dene,&rdquo; diye emretti Picard. &ldquo;Eğer gerekirse, bu gemiyi bölüm bölüm parçalayacağız.&rdquo; Saldırıyı, gemisi tehlikeden kurtuluncaya kadar sürdürmeye kararlıydı. </p>
<p>İkinci patlama son oldu. </p>
<p>&ldquo;Enerji alanı dağılıyor,&rdquo; diye duyurdu Data, ekrandaki görüntü normale dönerken. &ldquo;Ve düşman uzaklaşıyor.&rdquo; </p>
<p>Picard derhal tepki verdi. &ldquo;Çekici ışınlar, Yüzbaşı Worf. Şuna biraz kendi ilacından tattıralım.&rdquo; Klingon&rsquo;un düşman tamamen yok edilinceye kadar ateş etmeyi tercih edeceğini hissediyordu, ancak emir yorumsuz yerine getirildi. </p>
<p>&ldquo;Onları yakaladık, Kaptan,&rdquo; dedi Worf, hareket eden kabarcık kümesi birdenbire durduğunda. &ldquo;Ancak gücümüzü inanılmaz bir hızla emiyorlar.&rdquo;</p>
<p>Picard bir kez daha iletişim kurmayı denedi. &ldquo;Teslim olmanızı emrediyorum.&rdquo; Gerçekten bir yanıt almayı beklemiyordu. Tahmin ettiği gibi, herhangi bir yanıt gelmedi. Yabancı geminin yapısı bir kez daha değişmeye başladı. Küreler büzüştüler ve küme kütleleri, bağlantılarını yeniden ayarlayarak yer değiştirdi. Tek bir küre, diğerlerinden ayrıldı. Birincinin hemen arkasından bir diğeri onu izledi. Ve sonra bir tane daha.</p>
<p>Yıldız gemisinin çekici ışınlarının açısı değişen şekle uymak için genişledi. Worf&rsquo;un konsoluna daha fazla güç yönelirken köprü ışıkları titredi. Kabarcıklar tek bir düz çizgi oluşturduğunda panellerin üzerinde aşırı yükleme ikazları yanıp sönüyordu.</p>
<p>Riker tekrar kaptanın yanına gitti. Kaşları kızgınlık ve hayal kırıklığıyla çatılmıştı. &ldquo;Bu hızla, acil durum rezervlerimizi kullanmak zorunda kalacağız. O halde bile onları uzun süre tutabileceğimizi sanmıyorum.&rdquo;</p>
<p>&ldquo;Bu düşman şaşırtıcı hilelerle dolu.&rdquo; Picard sesindeki hayranlığa engel olamamıştı. Övgüsü, Riker&rsquo;dan şaşkın bir bakış gelmesine neden oldu. &ldquo;Rakibin iyi olduğunu kabul etmekte utanılacak bir şey yok, Bir Numara.&rdquo; Utanılacak olan kaybetmekti. Picard yeni bir fazer ateşinin, yabancı geminin kaçış çabası üzerinde ne gibi bir etkisi olacağını değerlendirdi. </p>
<p>&ldquo;Kaptan,&rdquo; diye seslendi Data. &ldquo;Saptayıcılar Ferrel&rsquo;in dış yapısının ciddi şekilde hasar gördüğünü ve baskı noktalarında büyük zayıflamalar olduğunu gösteriyor. Her an parçalanabilir.&rdquo;</p>
<p>Kaptan elinin bir işaretiyle Worf&rsquo;a fazer atışını durdurmasını belirtti. Picard&rsquo;ın sesi aceleden boğuklaşmıştı. &ldquo;Yüzbaşı Yar, tüm güç ışınlayıcı istasyonlarına. Ferrel&rsquo;deki herkesin hemen ışınlanmasını istiyorum. Hareket eden her şeyi buraya getirin. Çabuk!&rdquo; </p>
<p>Picard ekrana geri dönüp yabancı geminin, hızını arttırarak sahibinin elinden kayan inci bir kolye gibi uzaklaşmasını izledi.</p>
<p>Yaşlı Ziedorf sağırdı ve tüm olay boyunca uyudu, ancak diğer Çiftçiler, garip yataklarında kabusa benzeyen bir ışık ve gürültüyle uyandılar. Uykulu çocuklarını bulmaya çalışan anne ve babaların bağırışları, geminin bilgisayarı tarafından verilen sakin talimatları boğuyordu. Çiftçiler zaten bu vücutsuz sesi dinlemeyeceklerdi, özellikle de bu ses kabinlerinde kalmalarını istediği sürece. </p>
<p>Erkek ve kadınlar, şaşkınlık içinde bağırarak yolcu kamaralarından koridorlara aktılar. Geminin kontrollerinden biraz birşeyler anlamış olan bir adam, yanındakini daha iyi duyabilmek için iletişim cihazının sesini iyice kıstı. Güvenlik subayının artık kısık bir fısıltı haline gelmiş olan ısrarlı çağrılarına kimse yanıt vermiyordu. </p>
<p>Kalabalıktaki heyecanı hisseden çocuklar, kendilerini tutanların ellerinden fırlayıp,&nbsp; bu alışılmadık saatte oynamak için koşuşturmaya başladılar. Daha az cesur olan bazıları ise korku dolu sözlerden etkilenerek gürültüye kendi çığlıklarını eklediler.</p>
<p>Dnnys, yetişkinlerin arasından kendisine güçlükle yol açtı. Yanından geçtiği herkes kolundan veya omzundan tutup geminin garip davranışı için bir açıklama yapmasını istiyordu. Atılgan&rsquo;la&nbsp; olan yakınlığı konusundaki kötü ünü, durumu onun sorumluluğu haline getirmeye yetmemişti. Yine de, o sadece bir çocuktu ve sözünü dinlemek hiç de mantıklı değildi. Özellikle de kabinlerine dönmelerini söylediği sürece. </p>
<p>Yine bir el onu yakaladığında Dnnys kısa bir an için kurtulmaya çabaladı ama kimin kendisini çektiğini görünce sakinleşerek kuzeninin yanına kıvrıldı. Açık kahverengi saçları o kadar kıvırcıktı ki, saçlarının halinden zamansız uyanmak zorunda kaldığı anlaşılmıyordu. Mavi iş gömleğinin kenarları kotundan dışarı sarkmaktaydı. </p>
<p>&ldquo;Annenin odasına giremiyorum,&rdquo; dedi Mry. &ldquo;O, gerektiği gibi yerinde kaldı. Fakat o dışarı çıkmayınca diğerleri onun yanına gittiler.&rdquo; Yüz yirmi Çiftçiden neredeyse ellisi kamaraya doluşmuştu. Diğerleri ise amaçsızca koridorlarda koşuşturmakla meşguldüler. </p>
<p>&ldquo;Sen de kamaranda beklemeliydin,&rdquo; diye azarladı Dnnys. </p>
<p>&ldquo;Tomas gelmemi istedi. Hem kendi annemizi hem de yalnız olduğu için senin anneni korumamız gerektiğini söyledi.&rdquo; Mry aniden somurttu. &ldquo;Ona, senin Patrisha&rsquo;yla birlikte olduğunu hatırlattım, ama görüyorum ki yanılmışım.&rdquo;</p>
<p>Dnnys sitemi duymazlıktan geldi. Kuzeninin yokluğundan kimseye söz etmeyeceğini biliyordu. &ldquo;Wesley sarı alarmın çok ciddi olmadığını söyledi ancak…&rdquo;</p>
<p>Genç adamın ne söylediği duyulmadı. Yanıp sönen sarı ışıklar, kırmızıya döndü ve Çiftçiler sirenleri bastırabilmek için daha fazla bağırmak zorunda kaldılar. </p>
<p>Kulak tırmalayıcı bir çığlık, duvardaki pencerelerden dışarıya bakan insan kalabalığının artmasına neden oldu. Dışarıyı görebilenler, kulaktan kulağa yayılan ve her yeniden anlatılışta daha az anlaşılabilir olan bir hikaye anlatmaya koyuldular. Hasar görmüş tek bir Yıldız Gemisi, sorduğunuz kişiye göre,&nbsp; terkedilmiş bir veba gemisine, bir hayalet gemiler mezarlığına ya da saldırmakta olan bir korsan filosuna dönüşüyordu.</p>
<p>Mavi ateş pencerelerin saydam yüzeyinde kıvılcımlar saçmaya başladığında, kalabalık yön değiştirdi. Mry ve Dnnys, sonunda kabinlerine dönmenin bilgeliği konusunda ikna olmuş panik içindeki insanlar tarafından neredeyse eziliyorlardı.</p>
<p>Yeterince duyarlı birisi için bile yolcu bölümünden yayılan panik duygusu koyu bir sis gibiydi. Ve işin kötü yanı panik duygusunun bulaşıcı oluşuydu. Çiftçilerin kamaralarına yaklaşan Danışman Troi, geri dönüp kamarasının güvenliğine koşma isteğini bastırmak için, kendi kendiyle savaş vermekteydi.</p>
<p>Dnnys koridorda tek başınaydı. Yüzünü kıvılcımlar saçan cama dayamıştı. Troi yanına koşarak onu geri çekti. </p>
<p>&ldquo;Acıtmıyor. Sadece biraz gıdıklıyor.&rdquo; Dnnys elini&nbsp; titreşen panelin üzerine koyarak sordu: &ldquo;Bu mavi ışık nereden geliyor?&rdquo;</p>
<p>&ldquo;Ne olduğunu bilmiyoruz,&rdquo; dedi Troi sertçe. &ldquo;Ve tehlikeli olabilir.&rdquo;&nbsp; O henüz sadece bir çocuktu ve bilinmeyene karşı kuvvetli bir hayranlık duyuyordu. Yetişkin Çiftçilerden birinin onunla ilgileniyor olması gerekirdi, ancak görüldüğü kadarıyla yetişkinlerin hepsi odalarında saklanıyorlardı. Troi, Çiftçilerin yaşadığı kuvvetli korkunun etkisi ile bu kez kendisiyle konuşmaya ikna olabileceklerini umuyordu. Bu içine kapalı koloni insanları, o ana kadar kendilerini ağırlamak için yapılan tüm girişimleri boşa çıkartmışlardı. Bu nedenle çok azını tanıyordu ve geleneklerini de pek öğrenememişti.&nbsp; &ldquo;Topluluğunuzun liderleriyle görüşmem gerek.&rdquo;</p>
<p>Dnnys isteğine gülerek karşılık verdi. &ldquo;Bizim liderimiz yoktur.&rdquo;</p>
<p>&ldquo;Ama gemiye ilk geldiğinizde lideriniz gibi görünen bir kadınla konuşmuştum.&rdquo; Troi, Çiftçilerin bu konudaki duyarlılıklarını dikkate alarak kadının ünvanını sormamıştı ancak kadında kesin bir otorite havası vardı. &ldquo;Adı, Patrisha&rsquo;ydı.&rdquo; </p>
<p>&ldquo;Anladım, annemden söz ediyorsunuz.&rdquo; Çocuğun gülümsemesi somurtmaya dönüştü. &ldquo;Ama o bir lider değildir. Kimse ona itaat etmek zorunda değil.&rdquo; </p>
<p>Troi çocuğun bir tür savunmaya geçtiğini hissetti. &ldquo;Özür dilerim. Kabalık etmek istemedim.&rdquo; Ne demek istediğini daha az sorun yaratacak bir şekilde söyleyebilmek için yeni bir denemede bulunmaya karar verdi. &ldquo;Sadece konuştuğu zaman insanların onun dediklerini dinlediğini söylemek istemiştim.&rdquo; </p>
<p>&ldquo;Öyleyse başka. İnsanlar her zaman annemi dinlerler,&rdquo; dedi Dnnys gururla. Koridorun sonlarındaki bir kapıyı işaret etti. &ldquo;İçeri girin. Annemin şu anda bir sürü ziyaretçisi var zaten.&rdquo;</p>
<p>Kabinin girişine vardığında, içeri girmeden hemen önce Troi, Dnnys&rsquo;den yayılan bir hayal kırıklığı hisseti. Geri dönüp çocuğun durduğu yere baktı. </p>
<p>Mavi ışık kaybolmuştu. </p>
<p>&nbsp;</p>
</body>
</html>