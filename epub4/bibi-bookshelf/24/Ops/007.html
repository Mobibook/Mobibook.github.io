<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.5.7"/>
<link rel="stylesheet" type="text/css" href="style.css"/>
<title>IV</title>
</head>
<body>
<p class="p4"><span class="t6"><b>IV</b></span></p>
<p>&nbsp;</p>
<p>Kaptanın seyir defterine ek: USS Ferrel&rsquo;in parçalanmasına neden olan olaylar hala gizemini koruyor. Yüzlerce kişilik mürettebatı olması gereken gemiden sadece otuz kişi ışınladık. Ve bu otuz kişiden biri bile bize gemilerinin neden saldırıya uğradığını anlatmaya niyetli görünmüyor.</p>
<p>Köprünün hemen yanındaki toplantı salonu, geniş oval bir masanın etrafındaki konforlu koltukları ve yıldızlarla süslü nefes kesici uzay manzarasına bakan hafif eğimli pencereleri ile, sanki odada bulunanlara kendilerini iyi hissettirmek için tasarlanmıştı. Bu masanın etrafında bir düzine insan rahatça oturabilirdi. O an ise odada sadece dört kişi bulunuyordu. </p>
<p>&ldquo;Danışman, iyi misiniz?&rdquo; diye sordu Picard. Troi koltuğun rahat minderine kendisini bırakmış ve derhal gözlerini kapatmıştı. </p>
<p>Koyu renk kirpikleri kıpırdandı ve gözleri açıldı. &ldquo;Biraz yorgunum,&rdquo; diye itirafta bulundu isteksizce. &ldquo;Çiftçilerle ve Ferrel&rsquo;den kurtulanlarla uğraşmak beni çok yordu.&rdquo;</p>
<p>&ldquo;Üstelik çok da bilgilendirici değildi,&rdquo; dedi Riker, Data&rsquo;yla birlikte masanın diğer tarafına dolaşırlarken. &ldquo;Hepsi de, sanki düşman bizmişiz gibi davranıyorlar.&rdquo;</p>
<p>Picard, Birinci Subay koltuğunun arkasına geçtiğinde Troi&rsquo;un gerildiğini gördü. Bu tepki, onun Riker&rsquo;ın ruh haline karşı özel bir duyarlılığı olduğuna ilişkin şüphelerin doğruluyordu. Adamın şu anki sinir bozukluğunun şiddeti, Troi'un duygusal savunmalarını zorluyor olmalıydı.</p>
<p>&ldquo;Brifinge başlayalım,&rdquo; dedi Picard, Troi&rsquo;den uzaklaşıp masanın başına geçerken. Kendi sabırsızlığının da danışmanın duygusal yapısında dalgalanmalara neden olduğunu tahmin eder gibiydi. </p>
<p>&ldquo;Ne olduğunu anlayamıyorum,&rdquo; diye parladı Riker. &ldquo;Birinci subaya göre Deelor, Ferrel&rsquo;in işletim ve bakım işlemlerinin kalitesini artırmakla görevli bir verimlilik uzmanı, ancak Yıldız Filosu kayıtlarına göre mürettebatın bir parçası değil. Gemideki varlığı bile kayıtlara geçirilmemiş.&rdquo;</p>
<p>&ldquo;Deelor hakkında bilgisayarda tam bir kimlik taraması yaptım,&rdquo; diye sürdürdü Data. &ldquo;Ve hiçbirşeyle karşılaşmadım. Ne Yıldız Filosunda, ne de bu sektördeki sivil nüfus arasında Andrew Deelor adının bir kaydına rastlanmadı.&rdquo;</p>
<p>&ldquo;Ve Ferrel&rsquo;in mürettebatı, onu kimin öldürmeye çalıştığını ve bu saldırının gerçek nedenini söylemiyor. Görünüşe göre vurulduğunda herkes başka bir tarafa bakıyormuş,&rdquo; dedi Riker açık bir hoşnutsuzlukla. &ldquo;Deanna, kaptana neler hissettiğini anlat.&rdquo;</p>
<p>Troi duraksadı. Duygularını sözcüklere dökmeye çalışıyordu. &ldquo;Çelişkili bir duygular yumağı. Kaptanlarının ölümüne duyulan üzüntü, Deelor&rsquo;un adı geçtiğinde birden parlayan öfke, nefret ve sürekli bir gizlilik ihtiyacı. Bir şey biliyorlarsa bile önemli bir baskı olmadan söylemeyeceklerdir.&rdquo;</p>
<p>&ldquo;Bu bir soruşturma değil,&rdquo; dedi Picard.&nbsp; &ldquo;Yine de bu konunun çözümlenmeden kalmasına izin veremem. Ferrel&rsquo;e ne olduğunu öğrenmeliyim. En azından Atılgan&rsquo;ı korumak için. Bir an için gemisini parçalanmış ve mürettebatı uzay boşluğuna dağılmış kalıntıların arasında yüzerken gözünün önüne geldi ve bu somurtmasına neden oldu. &ldquo;Diğer sivil, kadın olan, onunla ilgili ne biliyoruz?&rdquo;</p>
<p>&ldquo;Adı Ruthe,&rdquo; dedi Riker kızgınlıkla derin bir nefes vererek. &ldquo;Soyadını söylemiyor ve başka hiçbir soruya yanıt vermiyor. Sadece &lsquo;Deelor&rsquo;a sorun&rsquo; diyor.&rdquo;</p>
<p>&ldquo;O da henüz yanıtlamak için kendisini yeterince iyi hissetmiyor.&rdquo; Manin öldüğünden beri Deelor bayılma nöbetleri geçiriyordu. &ldquo;Yaraları yeterince gerçek ancak zamanlaması bana başka bir şeyi anımsatıyor. Rol yapıyor,&rdquo; dedi Kaptan sertçe. &ldquo;Aynı D&rsquo;Amelio&rsquo;nun şoktaymış rolü yapması gibi. Ama neden? Hep beraber ne saklıyor olabilirler?&rdquo;</p>
<p>Yar&rsquo;ın mesajı toplantıyı böldü. &ldquo;Çiftçi Patrisha köprüyü aradı. Yine.&rdquo; Yüzbaşının sesi can sıkıntısından sertleşmişti. &ldquo;Sizinle kişisel olarak görüşmekte ısrar ediyor, Kaptan.&rdquo;</p>
<p>&ldquo;Ona de ki &rdquo; Ancak Picard cümlesini tamamlamadan önce bir kez daha düşündü. Sonra tekrar başladı. &ldquo;Ona herşeyin kontrol altında olduğunu ve görevlerim izin verir vermez kendisiyle görüşeceğimi söyle.&rdquo;</p>
<p>Parmağıyla masadaki panele dokunarak iletişimi kesti. &ldquo;Yolcular ve çocuklar görülebilmeli fakat duyulmamalı!&rdquo; Oregonlu Çiftçileri aklından atıp zihnini kurcalayan bilmeceye geri döndü. </p>
<p>&ldquo;Hamlin. Bu bana tek bir şeyi çağrıştırıyor Hamlin katliamı. O zamanlar ben daha küçük bir çocuktum ama olayı iyi hatırlıyorum.&rdquo; </p>
<p>&ldquo;Akademideyken tarih kayıtlarını okumuştum,&rdquo; diyerek açıklamaya başladı Riker; Troi&rsquo;un meraklı bakışlarını yakalamıştı. &ldquo;Hamlin, Federasyonun uçlarında bir maden kolonisiydi. Elli yıl önce yabancı bir ırkla bir ilk temas&nbsp; olayı rapor ettiler. Sonra birden onlardan gelen tüm iletişim kesildi. Gezegene ulaşan bir sonraki nakliye gemisi, kolonideki herkesin öldürülmüş olduğunu gördü.&rdquo;</p>
<p>&ldquo;Herkes değildi,&rdquo; diye düzeltti Data. &ldquo;Sadece yetişkinler. Koloninin çocukları kayıptı ve ölmüş oldukları varsayıldı.&rdquo; </p>
<p>&ldquo;Bazılarına göre yenilmişlerdi,&rdquo; diye mırıldandı Picard, uzun zaman önce unutulmuş&nbsp; bir iddia yinelermiş gibi. </p>
<p>&ldquo;Soru: yenilmiş, besin kaynağı yemekteki gibi mi?&rdquo; Bu tabii ki Data&rsquo;ydı. </p>
<p>&ldquo;Evet, daha sansasyonel olan raporlardan bazıları bu olasılıktan da söz etmişlerdi.&rdquo; Picard yaptığı yorumdan rahatsızlık duyuyordu ve konuyu değiştirmeye çabaladı. Riker&rsquo;a dönerek &ldquo;Ferrel&rsquo;e saldıran yabancılarla Hamlin katliamının sorumluları aynı canlılar olabilir mi?&rdquo;</p>
<p>Fakat Data bu yeni bakış açısını kolayca bir tarafa bırakacak gibi görünmüyordu. &ldquo;Belki Yıldız Gemisinin eksik mürettebatı da yenilmiştir. Gerçi bir kaç yüz vücudu yemek için oldukça aç olmak gerekli…&rdquo;</p>
<p>Yüzbaşı Yar&rsquo;dan gelen yeni bir mesaj kaptanı yanıt vermek zorunda kalmaktan kurtardı. &ldquo;Yine mi Çiftçiler?&rdquo; diye sordu Picard. </p>
<p>&ldquo;Hayır efendim. Yıldız Üssü 10&rsquo;dan bir mesaj var.&rdquo;</p>
<p>Riker ellerini göğsünde kavuşturup koltuğunun arkasına yaslandı. &ldquo;Yanıt vermekte oldukça geciktiler, efendim. Neredeyse bir gündür bu yanıtı bekliyoruz.&rdquo;</p>
<p>&ldquo;Neyse, geç de olsa en azından Amiral Zagrath&rsquo;dan bazı yanıtlar alabileceğiz,&rdquo; dedi Picard. &ldquo;Buraya bağlayın Yüzbaşı.&rdquo;</p>
<p>&ldquo;Efendim, mesajı odanızda almanızı öneririm. Özel mesaj. Kod 47. Sadece size özel.&rdquo;</p>
<p>&nbsp;&ldquo;Mesajın uzunluğu sadece üç dakikaydı,&rdquo; dedi Yar, köprüyü kaptanın ofisinden ayıran kıvrımlı duvara bakarak. &ldquo;Fakat içeri gireli yüzyıllar oldu.&rdquo;</p>
<p>Data harekat konsolundan başını kaldırarak diğer subaylara baktı. &ldquo;On dakika ve on iki saniye. Özel sınıflandırılmış bir mesajın değerlendirilmesi için çok da mantıksız bir zaman sayılmaz. Eğer kişi bir insansa tabi.&rdquo;</p>
<p>&ldquo;Yirmi dakikaya mantıksız derim,&rdquo; dedi Geordi bir süre sonra. &ldquo;Üç dakikalık bir mesajı kaç kere dinleyebilirsin ki ?&rdquo;</p>
<p>&ldquo;Altı nokta altı, altı, altı, altı…&rdquo;</p>
<p>&ldquo;Data!&rdquo; diyerek androidin hesaplamasını kesti Yar. &ldquo;Kaptanın odasında herhangi bir bilgisayar aktivitesi oldu mu?&rdquo;</p>
<p>&ldquo;Hayır, benim göstergelerime göre…&rdquo;</p>
<p>Riker sertçe başını salladı. &ldquo;Bu kadarı yeter, Data. Kaptanın gizliliğini ihlal etmeye çok yaklaşıyoruz. Nasılsa birazdan neler olup bittiğini öğreniriz.&rdquo; On dakika daha bekledikten sonra birinci subay, Troi&rsquo;e döndü. &ldquo;Sen kaptanın yokluğuyla ilgili bir yorumda bulunmadın. Merak etmiyor musun?&rdquo;</p>
<p>&ldquo;Bu yönlendirici bir cümle ve sen de bunun farkındasın,&rdquo; diye yanıt verdi Troi, ters ters. &ldquo;Kaptanın mahremiyeti ile ilgili kaygılarına ne oldu?&rdquo;</p>
<p>Geordi ve Data, dönüp sessizce danışmana bakmaya başladılar. Deanna kafasını kaldırıp baktığında, Yar&rsquo;ın ve Worf&rsquo;un da kendisini izlediğini gördü.&nbsp; Troi derin bir iç çekti. &ldquo;Tamam, madem bilmek istiyorsunuz, kaptan büyük bir öfke yaşıyor ve bir süredir öfkesini kontrol altına almaya çalışıyor.&rdquo;</p>
<p>Daha fazla açıklamaya zaman kalmadan çalışma odasının kapıları açıldı. Yüzü tüm duygulardan arınmış olan Picard köprünün ön kısmına doğru yavaş yavaş ilerledi. Sonra durdu, sırtını ekrana döndü ve sanki karışık bir sınıfı düzene davet edercesine öksürdü. Düz, monoton bir sesle, odanın ortalarında bir yere doğru konuşmaya başladı.</p>
<p>&ldquo;Yıldız Filosu Komutanlığından verilen emirler uyarınca, bundan böyle mürettebat arasında, Ferrel&rsquo;den aldığımız yardım çağrısı sonucunda karşılaştığımız olaylarla ilgili daha fazla tartışma yapılmayacaktır. USS Ferrel ve saldırgan gemi ile ilgili tüm kayıtlar ve tarayıcı okumaları mühürlenecektir. Her birinize, emirleri harfi harfine uygulayacağınız konusunda güveniyorum.&rdquo;</p>
<p>Kaptanın konuşmasını izleyen huzursuzluk verici sessizliği gelen bir mesaja ait&nbsp; sinyal sesi bozdu. Yar konsoluna çabuk bir dokunuşla sesi susturdu. &ldquo;Çiftçilerden, Kaptan.&rdquo;</p>
<p>&ldquo;Çiftçi Patrisha&rsquo;ya onunla hemen görüşeceğimi bildirin,&rdquo; diye yanıtladı Picard. Tekrar konuştuğunda asansörün kapısına varmıştı bile. &ldquo;Data, kontrol sende. Bir Numara, yardımına ihtiyacım olacak.&rdquo;</p>
<p>Asansör gövde bölümünün merkezine doğru inerken Riker hiçbir soru sormadı. Gözleri ilerde, sessizce bekledi.</p>
<p>&ldquo;Dur.&rdquo; Picard&rsquo;ın ani emri asansörün durmasına neden oldu. İki güverte arasında bulunduklarını belirten bir uyarı ışığı yanıp sönmeye başladı. &ldquo;Birinci subay olarak, mesajın en azından bir kısmını bilmeye hakkın var.&rdquo;</p>
<p>&ldquo;Sanırım kayıt dışı olarak,&rdquo; dedi Riker, asansöre şöyle bir göz atarak. &ldquo;Brifing ortamı olarak biraz alışılmadık bir yer de...&rdquo; </p>
<p>Picard&rsquo;ın gergin dudakları hafifçe kıvrıldı. &ldquo;Görünüşe bakılırsa, Andrew Deelor isminde biri&nbsp; gerçekten de varmış. Hem de oldukça nadir bir rütbeye sahip. Amiral Zagrath onun diplomasi büyükelçisi olduğunu söyledi.&rdquo; Kuru bir öksürük şüphelerini ortaya koydu. &ldquo;Mümkün, ancak daha büyük olasılıkla filo istihbaratından.&rdquo;</p>
<p>&ldquo;Bu Ferrel&rsquo;in ufak mürettebatını açıklıyor. Yüksek risk, üst düzey gizlilik.&rdquo;</p>
<p>&ldquo;Evet ancak büyük olasılıkla orada ne yaptıklarını asla öğrenemeyeceğiz. Tüm Ferrel olayı tam bir giz perdesinin arkasına çekildi.&rdquo; Picard asansörü tekrar çalıştırdı. &ldquo;Federasyon güvenliği gerekçesiyle.&rdquo;</p>
<p>Bu basit cümle Riker&rsquo;ın protestosuna neden oldu. &ldquo;Ama Kaptan, bu uygulamada olan en yüksek gizlilik derecesi.&rdquo; </p>
<p>&ldquo;Kesinlikle.&rdquo;</p>
<p>Asansörü kapıları yana doğru kayarak açıldı ve tartışma sona erdi. </p>
<p>Kapı zili çaldığında, Patrisha derin bir nefes aldı ve yolcu kamarasının girişine döndü. &ldquo;Girin,&rdquo; diye seslendi ve kapılar kendi kendilerine açıldılar. Ne aptalca bir güç israfı diye düşündü. Sonra içeri giren iki adamı karşılamak üzere&nbsp; somurtmayı bıraktı.</p>
<p>&ldquo;Beni görmeye geldiğiniz için teşekkür ederim, Kaptan,&rdquo; dedi yabancıların daha yaşlı olanına. Henüz tanıştırılmamışlardı ve Yıldız Filosu üniformalarındaki rütbe işaretlerini de bilmemesine rağmen komuta havasını tanımayı öğrenmişti. Üst rütbeli subaylar karakteristik bir zerafetle süslenen bir tür azametle yürüyorlardı ve bu adam şimdiye kadar bu gemide gördükleri içinde en karizmatik olanıydı. Daha önceden tanışmış olduğu diğer adama döndü. &ldquo;Tekrar görüştüğümüze sevindim, Bay Riker.&rdquo;</p>
<p>&ldquo;Çok zaman oldu, Çiftçi Patrisha.&rdquo;</p>
<p>Daha genç olan adamın gülümsemesi arkadaşınınkinden daha sıcaktı ve Riker ona bir Çiftçi selamıyla karşılık vermişti. Patrisha konuşmayı onunla sürdürmeyi tercih ederdi, ancak bu insanların kuralları farklıydı. Katı hiyerarşilerine saygı göstermek gerekliydi. </p>
<p>&ldquo;Anladığım kadarıyla alarmlardan rahatsız olmuşsunuz,&rdquo; dedi kaptan. </p>
<p>&ldquo;Tüm cemaatimiz son olaylardan dolayı oldukça endişeli,&rdquo; diye söze girdi Patrisha. Kaptan birdenbire konuya girmişti ve görünüşe göre onun da meseleyi uzatmaya niyeti yoktu. &ldquo;Ben sadece içlerinden biri olarak konuşuyorum.&rdquo;</p>
<p>&ldquo;Evet anlıyorum,&rdquo; dedi Picard süitin diğer odasına doğru kısa bir bakış atarak. </p>
<p>Patrisha, Picard&rsquo;ın tatsız ve imalı yorumundan dolayı kızardı. Duvarın arkasından gelen, hareket eden vücutların birbirine sürtünmelerini ve fısıltı seslerini duymuştu ve hemen kapının arkasında bir sürü dinleyicinin olduğunun farkındaydı. Utancını, Çiftçi prensiplerinden birini açıklayarak maskeledi. &ldquo;Kaptan Picard, biz barışçıl bir halkız.&rdquo;</p>
<p>&ldquo;Son yaşadığımız karşılaşma birilerini rahatsız ettiyse üzgünüm,&rdquo; dedi Picard ancak Patrisha tavrında bir özür dileme algılamıyordu. &ldquo;Lütfen insanlarınıza asla tehlike içinde olmadıklarını ve saldırgan geminin bölgeyi terk ettiğini bildirin.&rdquo;</p>
<p>&ldquo;Konu bu değil, Kaptan. Askeri harekatlarda yer alamayız.&rdquo; </p>
<p>&ldquo;Kaygınızı oldukça iyi anlıyorum. Ancak Atılgan zor durumda olan gemilere yardımda bulunmaya mecburdur. Bu özel durumda yardım, bir güç gösterisini gerekli kılıyordu. Üzücü, evet, ama gerekli. New Oregon&rsquo;a olan yolculuğumuza kısa bir süre sonra devam edeceğiz.&rdquo;&nbsp; </p>
<p>&ldquo;Peki gecikmenin hala sürmesinin sebebi nedir?&rdquo; diye ısrar etti Patrisha. Eğer cemaatini gözetmek ona düştüyse ve diğer Çiftçilerden hiçbiri kaptanla karşı karşıya gelmeye istekli değilse gerekli soruları o soracaktı. </p>
<p>Riker yanıtladı. &ldquo;Zarar görmüş olan geminin mürettebatına, Yıldız Üssü 10&rsquo;a dönebilmeleri için gerekli olan desteği sağlamaya çalışıyoruz.&rdquo;</p>
<p>Patrisha, Picard&rsquo;ın ağırlığını bir ayağından diğerine aktarışından sabırsızlanmakta olduğunu söyleyebilirdi. Hareketinin kabalık olarak değerlendirilmeyeceğine emin olur olmaz, tıpkı Dnnys gibi, kapıdan dışarı fırlayıverecekmiş gibi görünüyordu. Patrisha&rsquo;nın aklına başka bir soru gelmiyordu. &ldquo;Sizi işlerinizden daha fazla alıkoymayayım.&rdquo;</p>
<p>Bu geleneksel bir Çiftçi kapanışıydı ancak Picard sanki birden sabırsızlığını belli ettiğini farketmiş gibi yerinde dondu. Ve ayrılmadan önce içten bir şekilde gülümsemeyi başardı. &ldquo;Eğer başka bir yardıma ihtiyacınız olursa, lütfen Danışman Troi&rsquo;u arayın.&rdquo;</p>
<p>&ldquo;Severek yaparım,&rdquo; dedi Patrisha nezaketle, iki adamı kapıya geçirirken. Kapı kapanıp yabancılar olmaları gereken yere, dışarıya gittiğinde yorgun bir oh çekti. Birkaç saniye sonra arkasındaki bir başka kapı açıldı. </p>
<p>&ldquo;Teknolojilerinin kötü kokusunu havada bırakmışlar,&rdquo; dedi Dolora sesli sesli havayı koklayarak.</p>
<p>&ldquo;Hadi, yapma,&rdquo; diye söylendi Patrisha ancak sesi odaya doluşan heyecanlı konuşmaların arasında kayboldu. Diğer Çiftçiler de saklandıkları yerden kamaranın oturma odasına doluştular. </p>
<p>&ldquo;Fazlasıyla tavizkardın,&rdquo; dedi Tomas her zamanki kibirli ifadesiyle. &ldquo;Bizi burada isteğimiz dışında tutamazlar.&rdquo;</p>
<p>&ldquo;Tam tersine. Bu konuda hiçbir seçme hakkımız yok,&rdquo; diye karşı çıktı Patrisha. &ldquo;Kaptan Picard bunu belirtmeyecek kadar ince davrandı.&rdquo; Sadece Tomas, onu bir yabancıyı savunacak kadar kızdırabiliyordu. </p>
<p>Dolora parmağını koridora doğru salladı. &ldquo;Bu bir çılgınlık ve Gryzdc hükümeti yurttaşlarına yapılan muameleden haberdar edilmeli.&rdquo;</p>
<p>&ldquo;Onlar sanki daha iyi mi davranıyorlardı?&rdquo; diye homurdandı başka bir kadın. </p>
<p>Odanın diğer tarafından bir adam bağırdı. &ldquo;Yabancılar saygının anlamını bilmiyorlar. Onlardan sıradan nezaket bile bekleyemiyorsun.&rdquo; </p>
<p>Mantıklı düşüncelerle Çiftçileri susturmaya çalışmak sadece nefesini ziyan etmek olacaktı. Patrisha kendisini sofanın üzerine bıraktı ve zihnini diğerlerinin gerçek ve hayali üzüntülerine kapattı. New Oregon&rsquo;a gitmek için bir yıl kadar önce bu yolculuğa çıktıklarından beri aynı senaryo, küçük farklılıklarla, sürekli tekrarlanıyordu. Ve tüm alışılmışlığına rağmen bıktırıcılığından hiç bir şey kaybetmemişti. </p>
<p>&nbsp;&ldquo;Çiftçiler, gecikmeyi beklediğimden çok daha sakince kabullendiler,&rdquo; diye belirtti Picard, Riker&rsquo;la birlikte yolcu bölümünden ayrıldıktan sonra. Birinci subayından bu konuda herhangi bir yorum gelmemişti ama koloniciler arasında duygusal fırtınalar yaşandığı kaptanın kulağına başka kanallardan ulaşmıştı. </p>
<p>&ldquo;Söz konusu olan Çiftçi, haberleri iyi karşıladı,&rdquo; dedi Riker acı acı, koridorda yürürlerken. &ldquo;Gerçi şimdiye kadar gecikmelere alışmış olmaları gerekir. Onları taşıma görevi bize verilmeden önce grup, Uzay Üssü 10&rsquo;da neredeyse bir ay beklemek zorunda kalmış. Ana dünyaları, cemaatin Atılgan tarafından taşınması için diplomatik ağırlığını koymuş.&rdquo;</p>
<p>&ldquo;Gryzdc&rsquo;in herhangi bir ağırlığı olduğunu bilmiyordum,&rdquo; dedi kaptan asansöre girerlerken. </p>
<p>Riker asansörü köprüye doğru hareket ettirdi. &ldquo;Wesley&rsquo;e göre, Gryzdc hükümeti Çiftçilerin yeni dünyasını parayla satın almış.&rdquo;</p>
<p>&ldquo;Ekilmeye uygun toprak oldukça pahalıdır,&rdquo; dedi Picard düşünceli bir şekilde. &ldquo;Gryzdc gibi kaynakları sınırlı bir dünyanın bir grup tarafsız vatandaşına yardımcı olmak için bu kadar istekli olmasına şaşırdım doğrusu.&rdquo;</p>
<p>Riker acımayla gülümsedi. &ldquo;Belki de Gryzdc hükümeti Çiftçilerin gezegenden ayrılmasını bizim tahmin ettiğimizden çok daha fazla istiyordu.&rdquo;</p>
<p>Asansör yavaşladı. Picard ve birinci subayı köprüye adım attılar ve kendilerini güvenlik şefi Yar ve Andrew Deelor arasında geçen ateşli bir tartışmanın ortasında buldular. Yar, kaptanın girdiğini görünce bağırmaktan vazgeçip hazırola geçti. Deelor yumruk halindeki ellerini mavi hasta gömleğinin ceplerine soktu. Sadece Ruthe olarak bilinen pelerinli kadın, durumdan etkilenmemiş görünerek yanında duruyordu. </p>
<p>&ldquo;Sorun nedir?&rdquo; diye sordu Picard. Soruyu Yüzbaşı Yar&rsquo;a yöneltmişti ama bakışları Deelor&rsquo;un üzerindeydi. Adamın dış görünüşünün ayrıntıları, revirdeki kısa görüşmelerinden beri değişmiş gibi görünüyordu. Büyükelçi, özelliği olmayan basit yüz hatlarına sahipti. Özellikle yakışıklı ya da çirkin sayılmazdı. Kolayca unutulacak türden. Boyu ve kilosu da ortalamaydı herşeyiyle özelliksiz bir adamdı. </p>
<p>&ldquo;Büyükelçi Deelor, kendisinden rica edildiği gibi köprüyü terketmeye yanaşmıyor.&rdquo; Yar adamın ünvanını kullanmıştı ancak geçerliliğinden şüphe ettiği açıkça anlaşılıyordu. &ldquo;Kendisine kamarasına kadar eşlik etmek üzere bir güvenlik ekibi çağırmak üzereydim.&rdquo; </p>
<p>&ldquo;Doğru hareket etmişsiniz, Yüzbaşı Yar.&rdquo; Picard, Deelor&rsquo;a ve arkadaşına döndü. &ldquo;Yolcular, benim iznim olmaksızın köprüde bulunamazlar.&rdquo;</p>
<p>&ldquo;Ben sıradan bir yolcu değilim,&rdquo; diye vurguladı Deelor.</p>
<p>&ldquo;Kesinlikle değilsiniz.&rdquo; Picard&rsquo;ın gözlerinde dudaklarındaki gülümsemenin hiçbir izi görülmüyordu. &ldquo;Oldukça hızlı bir şekilde iyileşmişsiniz, Büyükelçi.&rdquo;</p>
<p>&ldquo;Dr.Crusher çok yetenekli bir fizik tedavi uzmanı. Kendimi çok daha iyi hissediyorum.&rdquo; Ellerini ceplerinden çıkartarak, kollarını yanlarına sarkmasına izin verdi ancak omuzlarındaki gerilim hala hissedilebiliyordu. </p>
<p>&ldquo;Güzel. Bu durumda belki bazı sorularımı yanıtlayabilirsiniz.&rdquo; Picard, ikiliyi kavisli köprü rampasından aşağı, ofisinin girişine doğru yönlendirdi. Kendisi ve Riker da arkalarından odaya girdiler ancak Deelor birinci subayın varlığına karşı çıktı. </p>
<p>&ldquo;Yalnız konuşmamız daha iyi olur, Kaptan.&rdquo; Sesi bir ricada bulunur gibi değildi. Bu açık bir emirdi. </p>
<p>&ldquo;Nasıl isterseniz, Büyükelçi.&rdquo; Picard, Riker&rsquo;a emre uymasını işaret etti. </p>
<p>Ruthe, odadaki gerilimden habersiz görünerek, akvaryumda yüzen aslan balığını hayranlık içinde seyretmeye başlamıştı. Riker çevik bir hareketle onun çevresinden dolaştı ve odayı terketti.&nbsp; Kapı kapandığında Picard konuklarının yanından geçerek çalışma masasının başındaki yerini aldı. Uzay boşluğunda tembelce salınan yıldızların doldurduğu pencereye sırtını döndü ve ayakta kaldı. Elleri hafifçe masanın üzerine dayanmıştı.</p>
<p>&ldquo;Amiral Zagrath, USS Ferrel&rsquo;e yöneltilen saldırı ile ilgili hiçbir soru sormamam konusunda kesin emirler verdi. Bu aynı zamanda size karşı girişilen saldırıyla ilgili de soru sormamam gerektiği anlamına geliyor mu?&rdquo;</p>
<p>&ldquo;Bana saldırılmadı, Kaptan,&rdquo; dedi Deelor sakince. &ldquo;Yaralanmam bir kazaydı.&rdquo;</p>
<p>&ldquo;Bunu duyduğuma sevindim. Bu durumda Uzay Üssü 10&rsquo;a geri dönüş yolculuğunda Ferrel&rsquo;de güvenlikte olacaksınız demektir. Tabii otuz kişi, mühendisliğin servis bölümlerinde sıkışmak zorunda kalacaksınız ve yaşam standardı pek yüksek olmayacak. Ama bu o kadar da önemli değil çünkü bu yolculuk sadece sekiz ya da dokuz hafta sürecek.&rdquo;</p>
<p>Deelor&rsquo;un ağzının kenarında çarpık bir gülümseme belirdi. &ldquo;Kaptan, aramızdaki bu anlamsız çekişmeye artık bir son verelim. Şimdiden çok şey biliyorsunuz ama yine de yeteri kadar bilmiyorsunuz.&rdquo;</p>
<p>Büyükelçi, masanın yanındaki koltuklardan birini çekerek oturdu. Picard da kendi koltuğuna geçtiyse de arkasına yaslanmadı. İçten davranma numarasını yutmamıştı. </p>
<p>&ldquo;Ferrel&rsquo;e dönmek niyetinde değilim,&rdquo; diye itiraf etti Deelor. &ldquo;Sizin de belirttiğiniz gibi bu yolculuk çok rahatsız ve güvensiz olabilir. Dar bir alanı paylaşmak zorunda kaldıklarında insanların tahammül sınırları zorlanabilir.&rdquo;</p>
<p>&ldquo;Ferrel&rsquo;in mürettebatı sizden nefret ediyor. Neden?&rdquo;</p>
<p>&ldquo;Çünkü bu görevde kaptanlarının yerine yetki bendeydi. Ve rakibimizin gücünü hafife aldım. Sizin de olasılıkla tahmin etmiş olduğunuz gibi bize saldırmış olan yaratıklar, Hamlin gezegenindeki talihsiz olayın da sorumluları.&rdquo;</p>
<p>&ldquo;Hamlin Katliamı,&rdquo; dedi Picard tonsuz bir sesle. Bu sözcükler hala onun içinde bir şok duygusu uyandırıyordu. &ldquo;Üç yüz kişi sebepsizce öldürülmüştü. Böylesi bir canilik genellikle &lsquo;olay&rsquo; dan daha ağır sözcüklerle tanımlanmayı hak eder.&rdquo; </p>
<p>Deelor&rsquo;un kaşları yukarı kalktı. &ldquo;Görüyorum ki sizi ayrıntılar konusunda bilgilendirmek zorunda kalmayacağım.&rdquo;</p>
<p>&ldquo;Bu yaratıklar hakkında ne biliyorsunuz?&rdquo;</p>
<p>&ldquo;Kendilerine Choraii diyorlar.&rdquo;</p>
<p>&ldquo;Choraii,&rdquo; diye tekrarladı Picard yavaşça. Artık düşmanın bir adı vardı. &ldquo;Ve bu karşılaşma bir rastlantı değildi.&rdquo;</p>
<p>&ldquo;Ah hayır. Ferrel&rsquo;le Choraii gemisi arasındaki buluşmayı ayarlamak aylar süren radyo iletişimi sonucunda gerçekleşti.&rdquo; Deelor duraksadı. Tekrar konuştuğunda sesindeki ukalalık gitmişti. &ldquo;Choraiiler&rsquo;den, savunma gücümüzü denemek amacıyla&nbsp; düşmanca bir davranış gelmesini bekliyordum. Saygılarını kazanabilmek için Ferrel&rsquo;in&nbsp; en az onlarınkine eşit bir askeri güç göstermesi şarttı. Ancak onları korkutup kaçıracak kadar da güçlü olmamalıydı.&rdquo; </p>
<p>&ldquo;Yolunda gitmeyen ne oldu?&rdquo; diye sordu Picard. </p>
<p>&ldquo;Hesap hatası yaptım. Saldırmadan önce fazla uzun bekledim. Onlar da bunu bir zayıflık olarak algılayıp saldırdılar.&nbsp; Enerji ağları bizim için bir sürpriz oldu. Güç rezervlerimiz alanın baskısına bir kaç saatten fazla dayanamadı. Acı ama değerli bir ders. Bir dahaki sefere Atılgan&rsquo;la kazanacağım.&rdquo;</p>
<p>Picard elini hızla masaya vurdu. &ldquo;Benim gemimle değil.&rdquo;</p>
<p>&ldquo;Komutayı sizden devralmaya yetkim var. Amiral Zagrath bunu size söylemedi mi?&rdquo; Deelor&rsquo;un can sıkıcı ukala tavrı geri gelmişti. </p>
<p>Picard, yerinden fırlayıp karşısındaki adama iyi bir ders vermemek için otuz yıllık Filo disiplinine başvurdu. &ldquo;Evet, bu konuda bilgilendirildim,&rdquo; dedi sonunda. Mesajın o kısmı, hala kontrol altına almakta güçlük çektiği bir öfkeye kapılmasına neden olmuştu.&nbsp; &ldquo;Peki sorabilir miyim, Choraiilerle buluşmanızın amacı neydi ?&rdquo; </p>
<p>Otoritesinin kabul edilmesi Deelor&rsquo;un yeniden kendini beğenmiş bir yüz ifadesi takınmasına neden oldu. Picard bu ifade karşısında dişlerinin birbirine kenetlendiğini fark edebiliyordu. Ah!&nbsp; Şu gülümsemeyi suratından silmek.</p>
<p>&ldquo;Choraiiler çeşitli metaller arıyorlar; çinko, altın, platin, kurşun. Açık ki astroidlerdeki cevherleri arıtmak yeteneğine sahip değiller. Eğer başarabilirlerse gereksinimlerini almak için öldürüyorlar. Benim görevim onları ticaret yapmaya ikna etmek.&rdquo;</p>
<p>&ldquo;Ticaret mi?&rdquo; diye bağırdı Picard öfkeyle. &ldquo;Neyle ticaret yapacaklar. Onlarda bizim istediğimiz ne olabilir ki?&rdquo;</p>
<p>Ruthe bir adım öne çıktı. &ldquo;Hamlin Çocukları.&rdquo;</p>
<p>&nbsp;</p>
</body>
</html>