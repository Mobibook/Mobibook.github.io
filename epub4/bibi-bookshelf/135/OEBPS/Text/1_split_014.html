<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:1253c8e8-ddd3-4839-9a56-5181ee5c338f" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="kitapickapak2" id="calibre_toc_13"><br class="calibre2" />
  13</h1>

  <p><br class="chapter" />
  <br class="chapter" />
  <br class="chapter" /></p>

  <p class="normal1">Bir sabah kızlarımı anaokuluna bıraktıktan sonra havuza gidip her zamanki gibi iki bin metre yüzdüm. Bir balık olduğumu düşledim. Basit bir balık, yüzmek için bile düşünmek zorunda olmayan bir balık. Sonra duş alıp üstüme bir tişört ve şort geçirip ağırlık kaldırmaya başladım.</p>

  <p class="normal1">Ardından da ofis olarak kullandığım tek odalı daireye doğru yola çıktım. Hesapları kontrol ettim, çalışanlarımın ödemelerini ayarladım, önümüzdeki şubatta Robin’s Nest’i nasıl yenileyeceğimi tasarladım. Her zamanki gibi saat birde eve gidip karımla yemek yedim.</p>

  <p class="normal1">“Hayatım, bugün babamdan bir telefon aldım” dedi Yukiko. “Yine yoğun. Söylediği hisselerin tavan yapacağını ve elimizden geldiğince çok hisse almamızı söyledi. Bildiğin alelade hisselerden değil dedi, çok daha özel bir durum.”</p>

  <p class="normal1">“Hisseler o kadar değer kazanacak olsa normalde bize söylemez kendine saklardı. Tahmin et neden saklamamış?”</p>

  <p class="normal1">“Söylediğine göre, sana özel bir tarzda teşekkür ediyormuş. Ne demek istediğini anlayacağını söyledi. Anladın mı? Baksana, bize kendi payından veriyor. Elimizdeki bütün parayı yatırmamızı ve kesinlikle kaygılanmamamızı söyledi, çünkü hisseler gerçekten edermiş. Kâr etmezsek bile tek kuruş kaybetmeyeceğimize garanti verdi.”</p>

  <p class="normal1">Çatalım makarnanın üzerinde kalakaldı. “Başka bir şey?”</p>

  <p class="normal1">“Hımm, elimizi çabuk tutmamızı söyledi, ben de bankayı arayarak tasarruf hesabımızı kapatıp parayı Bay Nakayama’nın yatırım şirketine transfer ettirdim. Hisseleri alabilmesi için. Sadece sekiz milyon yen toparlayabildim. Daha fazla mı yatırsaydım?”</p>

  <p class="normal1">Bir yudum su içtim ve doğru kelimeleri seçmeye çalıştım. “Bunca şeyi yaparken neden bana sormadın?”</p>

  <p class="normal1">Şaşırarak, “Sana sormak mı?” dedi. “Sen zaten babamın önerdiği bütün hisseleri alırsın. Benden defalarca bu tür şeyleri yapmamı istemedin mi? Bana daima gidip doğru olduğunu düşündüğüm şeyleri yapmamı söylerdin. Ben de öyle yaptım. Babam bir dakika bile kaybedemeyeceğimizi söyledi. Sen havuzdaydın ve sana ulaşamadım. Bunda sorun olan ne?”</p>

  <p class="normal1">“Bir sorun yok” dedim. “Ama bütün hisseleri satmak istiyorum.”</p>

  <p class="normal1"><span class="ideitalik">“Satmak mı?”</span> Parlak bir ışık kör ediyormuş gibi gözlerini kıstı.</p>

  <p class="normal1">“Aldığın bütün hisseleri sat ve parayı tasarruf hesabımıza geri koy.”</p>

  <p class="normal1">“Ama bunu yaparsam bir sürü işletim ücreti vermemiz gerekecek.”</p>

  <p class="normal1">“Olsun” dedim. “Ödersin o zaman. Zarar etsek de umurumda değil. Git ve bugün aldığın her şeyi sat.”</p>

  <p class="normal1">Yukiko iç çekti. “Babamla aranızda ne geçti? Neler oluyor?”</p>

  <p class="normal1">Yanıtlamadım.</p>

  <p class="normal1">“Ne oldu?”</p>

  <p class="normal1">“Bak Yukiko” diye başladım, “Bütün bunlar canımı sıkmaya başladı. Borsada para kazanmak falan istemiyorum. Alın terimle çalışıp kendim kazanmak istiyorum. Şu ana kadar iyi iş çıkardım. Para konusunda sorun yaşamadın, değil mi?”</p>

  <p class="normal1">“İyi iş çıkardığını biliyorum ve bir kere bile şikâyet etmedim. Sana minnettarım ve yaptığın şeye saygı duyuyorum, biliyorsun. Fakat babam bunları bize yardım etmek için yapıyor. Bunu göremiyor musun?”</p>

  <p class="normal1">“Görüyorum. Yukiko, iç ticaretin ne olduğunu biliyor musun? Biri sana yüzde yüz kâr edeceğini söylediğinde bunun ne anlama geldiğini biliyor musun?”</p>

  <p class="normal1">“Hayır.”</p>

  <p class="normal1">“Buna borsa manipülasyonu deniyor” dedim. “Firmanın içinden biri sahte kâr etmek için hisselerle oynuyor, sonra da ortaklarıyla parayı bölüşüyorlar. Bu para doğruca politikacıların cebine iniyor veya toplu rüşvet olarak veriliyor. Babanın daha önce önerdiği türden hisseler değil bunlar. <span class="ideitalik">Muhtemelen</span> değer kazanacaklar. Ama sadece bir duyum, başka bir şey değil. Çoğunlukla da hisseler yükselir ama her zaman değil. Bu seferki farklı. Pis kokular geliyor. Bu işe alet olmak istemiyorum.”</p>

  <p class="normal1">Elinde çatal, Yukiko düşüncelere daldı.</p>

  <p class="normal1">“Bunun borsa manipülasyonu olduğundan nasıl bu kadar emin olabiliyorsun?”</p>

  <p class="normal1">“Gerçekten öğrenmek istiyorsan, babana sor” dedim. “Sana şu kadarını söyleyeyim: değer kaybetmeyeceği garanti olan hisseler ancak yasadışı anlaşmalarla sağlanır. Babam kırk yıl borsada çalıştı. Gece gündüz demeden. Geriye sadece yıkık dökük küçük bir ev bıraktı. Belki de işinde iyi değildi. Annem her gece evin giderlerini hesaplamak, bir türlü kapanmayan yüz veya iki yüz yeni denkleştirmek için masa başında belini ağrıttı. Ben böyle bir ailede yetiştim. Sense bana sadece sekiz milyon yen toparlayabildiğini söylüyorsun. Yukiko, burada gerçek paradan bahsediyoruz, Monopoly oyunundaki paradan değil. Bir sürü insan her gün işe gidiyor, sıkış tıkış otobüslere biniyor, fazla mesai yapıyor, işten kovuluyor ve yine de bahsettiğin parayı bir yılda kazanamıyorlar. Benim sekiz yılım böyle geçtiği için biliyorum. Sekiz milyon yen kazanmamın imkânı da yoktu. Ama sen bu tür bir hayatı kafanda canlandıramıyor olmalısın.”</p>

  <p class="normal1">Yukiko sessiz kaldı. Dudağını ısırarak gözlerini tabağına çevirdi. Sesimi yükseltmeye başladığımı fark ederek daha düşük tonda konuşmaya devam ettim.</p>

  <p class="normal1">“On beş gün içinde yatırdığımız paranın ikiye katlanacağını kaygısız bir şekilde söyleyebiliyorsun. Sekiz milyon yen on altı milyon yene dönüşecek. Ama bu düşünce şeklinde çok yanlış olan bir şeyler var. Kendimi bu yaklaşımın tam ortasında buldum ve bomboş hissediyorum.”</p>

  <p class="normal1">Masanın karşısından bana baktı. Yemeye ara verdiğimde içimde bir şeylerin çalkalandığını hissettim. Rahatsız mı olmuştum yoksa öfkeden miydi? Bilmiyordum. Olan her neyse, ondan önce çaresizdim.</p>

  <p class="normal1">Uzun bir sessizlikten sonra Yukiko, “Özür dilerim. Kendi işimle ilgilenmeliydim” dedi.</p>

  <p class="normal1">“Sorun değil. Seni suçlamıyorum. Kimseyi suçlamıyorum.”</p>

  <p class="normal1">“Hemen şimdi onları arayıp bütün hisseleri satmalarını söyleyeceğim. Yeter ki bana kızmaktan vazgeç.”</p>

  <p class="normal1">“Kızgın değilim.”</p>

  <p class="normal1">Sessizlik içinde yemeye devam ettim.</p>

  <p class="normal1">Yukiko doğrudan suratıma bakarak, “Bana söylemek istediğin bir şeyler yok mu?” diye sordu. “Canını sıkan bir şey varsa, bana söyle. Anlatması güç olacak bir şey olsa dahi. Yapabileceğim bir şey varsa, söylemen yeterli. Ben sıradan biriyim, birçok şey hakkında tecrübesizim –iş yönetimi dahil. Ama seni mutsuz görmeye dayanamıyorum. Yüzündeki şu üzgün ifadeyi görmek istemiyorum. Hayatınla ilgili nefret ettiğin şey ne? Anlat hadi.”</p>

  <p class="normal1">Başımı iki yana sallayarak olumsuzladım. “Hiçbir şikâyetim yok. İşimi ve seni seviyorum. Söylemek istediğim tek şey babanın çalışma şekline ayak uyduramamam. Yanlış anlama, onu severim. Bize yardım etmeye çalıştığını biliyor ve bunu takdir ediyorum. Yani kızgın değilim. Sadece artık kim olduğumu anlayamıyorum. Doğruyla yanlışı ayırt edemiyorum. Kafam karışıyor. Ama kızgın değilim.”</p>

  <p class="normal1">“Oldukça kızgın görünüyorsun.”</p>

  <p class="normal1">İç geçirdim.</p>

  <p class="normal1">“Bir de sürekli iç geçiriyorsun” dedi. “Gene de bir şeyler kesinlikle canını sıkıyor. Kafan çok uzaklarda.”</p>

  <p class="normal1">“Bilmiyorum.”</p>

  <p class="normal1">Yukiko gözlerini üzerime dikti. “Aklından bir şeyler geçiyor” dedi. “Ama ne olduğuna dair hiçbir fikrim yok. Keşke yapabileceğim bir şeyler olsaydı.”</p>

  <p class="normal1">Her şeyi itiraf etmek için çok kuvvetli bir duyguya kapıldım. O zaman nasıl rahatlardım! Saklanmaya, rol yapmaya veya yalan söylemeye son. <span class="ideitalik">Bak Yukiko, unutamadığım, âşık olduğum başka bir kadın var. Kendimi geri çektim, düzenimiz altüst olmasın istedim ama daha fazla dayanamayacağım. Bir sonraki gelişinde ne olacağı umurumda değil: Onunla yatacağım. Mastürbasyon yaparken onu hayal ediyorum. Seninle sevişirken de onu düşünüyorum, Yukiko...</span> Fakat hiçbir şey söylemedim. İtiraf etmek hiçbir işe yaramazdı. Sadece ikimizi de mutsuz ederdi.</p>

  <p class="normal1">&nbsp;</p>

  <p class="normal1">Öğle yemeğinden sonra ofise dönüp çalışmaya kaldığım yerden devam ettim. Ama aklım başka yerdeydi. Yukiko’ya böyle nutuk attığım için kendimi kötü hissettim. <span class="ideitalik">Söylediklerim</span> doğruydu. Ama o lafları söyleyen kişi doğru adam değildi. Yukiko’ya yalan söylemiş, arkasından iş çevirmiştim. Ahlak konusunda ahkâm kesecek en son kişiydim. Yukiko benim için gerçekten endişeleniyordu. Onun karakterinde birine göre gayet tutarlı davranıyordu. Peki ya benim hayatım? Tutarlılıktan bahsetmek mümkün müydü? Bütün enerjim bitmişti sanki, parmağımı kıpırdatma isteği bile duymuyordum.</p>

  <p class="normal1">Ayaklarımı masanın üstüne koydum, elimde kalem, boş boş pencereden dışarıya baktım. Ofisten baktığınızda bir park görülüyordu. Hava güzeldi ve etrafta yanlarında anne babalarıyla bir sürü çocuk vardı. Anneler bir yandan çocuklara göz kulak olurken bir yandan diğer annelerle laflıyor, çocuklar kumun içinde oynuyor veya kaydıraktan kayıyorlardı. Onları görünce kızlarım aklıma geldi. Onları görmek, ikisinin de elinden tutup bir kez daha sokaktan aşağıya doğru yürümek istedim. Bedenlerinin sıcaklığını hissetmek istedim. Fakat onları düşünmek bana insafsızca Şimamoto’yu hatırlattı. Daha dün gibi net hatırladığım hafifçe aralanmış dudakları. Kızlarımı düşünürken araya giren Şimamoto’nun hayali. Başka hiçbir şey düşünemiyordum.</p>

  <p class="normal1">Ofisten çıkıp Aoyama’nın ana caddesinden aşağı yürüdüm. Şimamoto’yla buluşup birer fincan kahve içtiğimiz kafeye gittim. Biraz kitap okudum, sıkılınca tekrar onu düşünmeye başladım. Konuştuklarımızı anımsadım, çantasından bir tane Salem çıkarıp çakmağıyla yakışını, elini arkaya götürüp saçlarıyla oynayışını, gülümserken başını hafifçe yana çevirişini. Sonunda ofiste yalnız başına oturmaktan yorulup Şibuya’ya gitmeye karar verdim. Şehrin caddelerini dolaşmayı, binaları, mağazaları, gelip geçen insanları izlemeyi seviyordum. Şehrin caddelerinde iki ayağımın üstünde dolaşıyor olma hissini seviyordum. Ama şehir şimdi boğuk ve boştu. Etraf birbiriyle uyumsuz binalar, rengini yitirmiş ağaçlar, duyguları ve hayalleri olmayan insanlarla doluydu.</p>

  <p class="normal1">Popüler olmayan bir film arayarak sinemaya girdim ve dikkatle filmi izledim. Film bittiğinde akşamüstü caddelerinde yürüdüm, önünden geçerken bir restorana girdim ve hafif bir şeyler yedim. Şibuya işten çıkan insan yığınlarıyla doluydu. Hızlandırılmış bir film gibi trenler duraklarda durup insan kümelerini birbiri ardına yutuyordu. Birden hatırladım, kırmızı mantosu ve gözlükleriyle Şimamoto’yu on yıl kadar önce gördüğüm yer işte tam burasıydı. Aradan bir milyon yıl geçmiş olmalıydı.</p>

  <p class="normal1">Her şey bir bir beynimde canlandı. Yeni yıl kalabalığı, Şimamoto’nun ayağını sürükleyişi, döndüğümüz sokakların her biri, bulutlu gökyüzü, taşıdığı alışveriş çantası, dokunmadığı kahve fincanı, yeni yıl şarkıları. Ona seslenmediğim için duyduğum pişmanlığın sancısı bir kez daha karnıma saplandı. O zamanlar beni bağlayan, kaybedecek bir şeyim yoktu. Ona sıkıca sarılabilirdim, sonra da beraber yürümeye devam edebilirdik. Nasıl bir durumun içinde olursa olsun bir çaresini bulurduk. Ama bu şansı sonsuza dek kaybetmiştim bir kere. Orta yaşlı gizemli bir adam kolumdan yakalamış, Şimamoto bir taksiye atlayıp gözden kaybolmuştu.</p>

  <p class="normal1">Kalabalık bir akşam treniyle geri döndüm. Filmi izlerken hava birden kötüye çevirmiş ve gökyüzü ağır, nemli bulutlarla kaplanmıştı. Yağmur yağdı yağacak gibiydi. Yanıma şemsiye almamıştım, üzerimde spor bir ceket, kot pantolon ve o gün havuza giderken giydiğim spor ayakkabılarım vardı. Eve gidip normal takım elbisemi giymeliydim aslında. Ama canım istemedi. Ne fark eder ki diye düşündüm. Bir kere kravatsız dolaşmaktan zarar gelmez.</p>

  <p class="normal1">Saat yedide yağmur başlamıştı. Hafifçe serpiştiren, arkası gelecek gibi görünen bir sonbahar yağmuru. Her zamanki gibi ilk önce işlerin yolunda gidip gitmediğine bakmak için yenilemekte olduğum barıma uğradım. Mekân, aynen düşlediğim gibi çok daha güzel olmuştu. Çalışmak için daha rahat, işlevsel bir yere dönüşmüştü. Işıklandırma biraz daha loş olmuştu ve müzik de bu ruh haline ayak uyduruyordu. Ayrı, küçük bir mutfak dizayn ettim, profesyonel bir aşçı tuttum ve basit fakat zarif yemeklerden oluşan yeni bir mönü hazırlattım. İçinde fazladan malzeme veya tat olmayan fakat amatör birinin asla anlayamayacağı türden yiyecekler. Sonuçta amaç içeceklere eşlik etmekti, dolayısıyla da kolay yenilmeleri gerekiyordu. Her ay mönüyü tamamen değiştiriyorduk. Kafamda tasarladığım aşçıyı bulmak hiç de sandığım kadar kolay olmadı. Hesapladığımdan çok daha pahalıya patlasa da nihayet bir tane buldum. O parasını kazanıyordu, ben de tatmin olmuştum. Müşteriler de memnun görünüyordu.</p>

  <p class="normal1">Dokuz dolaylarında bardan bir şemsiye alıp Robin’s Nest’e doğru çıktım. Saat dokuz buçuk gibi Şimamoto göründü. Tuhaf şekilde, daima yağmurlu, sakin akşamlarda uğruyordu.</p>
</body>
</html>
