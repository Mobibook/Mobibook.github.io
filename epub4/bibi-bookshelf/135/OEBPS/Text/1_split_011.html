<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:1253c8e8-ddd3-4839-9a56-5181ee5c338f" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="kitapickapak2" id="calibre_toc_10"><br class="calibre2" />
  10</h1>

  <p><br class="chapter" />
  <br class="chapter" />
  <br class="chapter" /></p>

  <p class="normal1">Irmak sarp kayaların üstünden süratle akıyor, yer yer küçük şelaleler oluşturuyor, zayıf güneş ışınlarının yansıdığı havuzcuklarda ara veriyordu. Demirden yapılmış eski bir köprü, ırmak boyunca uzanıyordu. Köprü o kadar dardı ki ancak bir araba zar zor geçerdi. Onun koyu renkli, kayıtsız metal demirleri, iliklerine kadar titreyen şubat sessizliğinin derinliklerine gömülmüştü. Köprüden geçenler sadece otel müşterileri, işçiler ve ormanın bakımından sorumlu koruculardı. Yürümeye başladığımızda karşı taraftan gelen kimseyi görmedik, geriye baktığımızda da etrafta kimse yoktu. Şimamoto yünlü, kalın bir kaban giymiş, yakasını kaldırmış, başına burnuna kadar örten bir eşarp dolamıştı. Dağda yürüyüş yapmak için uygun, gündelik kıyafetler giymişti, her zaman giydiklerinden çok farklıydı. Saçını arkadan toplamış, çok sağlam görünen işçi botları giymişti. Yeşil, naylon sırt çantası omzundan aşağı sarkıyordu. Bu kıyafetler içinde tıpkı bir öğrenci gibi görünüyordu. Bankların üzerinde karış karış kar kalmıştı. İki karga köprünün tepesine tünemiş, tepeden ırmağa doğru bakıyor, demirlerin arasından öne çıkıp azarlar gibi ötüyorlardı. Kulak tırmalayıcı sesleri yaprakla kaplı ormanda yankılanıp ırmağı geçerek kulağımızda çınlıyordu.</p>

  <p class="normal1">Korkunç sessiz, terk edilmiş bir patika, dar, kaldırımsız bir yol boyunca devam ediyor, kimsenin bilmediği bir yerlere doğru gidiyordu. Etrafta hiç ev görünmüyordu, sadece bilindik çıplak arazi. Karla kaplanmış saban izleri beyaz hatlar boyunca kıraç arazide parlıyordu. Her yerde kargalar vardı. Takip ettiğimiz yol boyunca arkadaşlarına gelişimizi işaret eder gibi kısa, güçlü bir sesle ötüyorlardı. İstiflerini bozmadan, öylece duruyorlardı. Yakından baktığımda keskin, silaha benzeyen gagalarını ve parlak renkli pençelerini görebiliyordum.</p>

  <p class="normal1">Şimamoto, “Hâlâ zamanımız var mı?” diye sordu. “Biraz daha ilerleyebilir miyiz?”</p>

  <p class="normal1">Saatime baktım. “Tamam. Burada bir saat daha geçirebiliriz.”</p>

  <p class="normal1">“Çok sessiz” dedi, etrafa usulca göz gezdirirken. Ağzını her açtığında yoğun beyaz nefesi havaya karışıyordu.</p>

  <p class="normal1">“Aradığın ırmak bu muydu?”</p>

  <p class="normal1">Gülümsedi. “Sanki aklımdan geçenleri okumuşsun” diye yanıtladı. Eldivenli eliyle, yine eldivenli olan elimi tuttu.</p>

  <p class="normal1">“O zaman sevindim” dedim. “Bu kadar yolu gelip de aradığın yerin burası olmadığını söyleseydin o zaman ne yapardık?”</p>

  <p class="normal1">“Kendine biraz güven. Böyle bir hatayı asla yapmazdın” dedi. “Ama buralarda sadece ikimizin baş başa yürümesi bana eski günlerimizi hatırlatıyor. Okuldan eve beraber yürüdüğümüz günleri.”</p>

  <p class="normal1">“Artık bacağın eskisi gibi değil ama.”</p>

  <p class="normal1">“Duyan da hayal kırıklığına uğradığını sanacak” dedi muzipçe gülerek.</p>

  <p class="normal1">“Belki de öyledir” diyerek güldüm.</p>

  <p class="normal1">“Cidden mi?”</p>

  <p class="normal1">“Takılıyorum sadece. Bacağının düzelmesine sevindim. Ufak çaplı bir nostalji nöbeti geçiriyorum galiba.”</p>

  <p class="normal1">“Hacime” dedi, “benim için yaptıklarına ne kadar minnettar olduğumu anlıyorsundur umarım.”</p>

  <p class="normal1">“Orasını düşünme” dedim. “Pikniğe gitmekten pek farkı yok. Uçağa binmemiz dışında.”</p>

  <p class="normal1">Şimamoto etrafı inceleyerek birkaç adım ilerledi. “Fakat karına yalan söylemek zorunda kaldın.”</p>

  <p class="normal1">“Sanırım öyle”dedim.</p>

  <p class="normal1">“Ve bunu yapmak o kadar kolay olmamıştır. Ona yalan söylemek istemediğine eminim.”</p>

  <p class="normal1">Nasıl cevap vereceğimi şaşırdım. Dibimizdeki ormanın içinden cırtlak sesiyle bir karga öttü.</p>

  <p class="normal1">“Hayatını altüst ettim. Öyle olduğunu biliyorum” dedi alçak bir ses tonuyla.</p>

  <p class="normal1">“Bak bu konulardan konuşmayalım istersen” dedim. “Buralara kadar geldik, daha neşeli şeylerden konuşalım.”</p>

  <p class="normal1">“Ne gibi mesela?”</p>

  <p class="normal1">“Bu kıyafetlerle okul çağındaki bir kız çocuğu gibi görünüyorsun.”</p>

  <p class="normal1">“Sağ ol” dedi. “Keşke öyle olsaydım.”</p>

  <p class="normal1">Akıntının tersine doğru ağır ağır yürüdük. Bir süre sessizce, yürüyüşümüze odaklanarak devam ettik. Çok hızlı yürüyemese de yavaşça, ara vermeden ilerliyordu. Elimi sımsıkı tutmuştu. Toprak kalın bir tabaka halinde donmuştu, kauçuk botlarımız neredeyse hiç ses çıkarmıyordu.</p>

  <p class="normal1">Onun da ima ettiği gibi, keşke bu yolu henüz gençken, hiç olmazsa yirmili yaşlardayken yürüyor olsaydık ne kadar muhteşem olurdu! Bir pazar günü öğleden sonra, sadece ikimiz böyle bir ırmağın etrafında dolaşıyoruz. Mutluluktan ölebilirdim. Ama artık öğrenci değildik. Bir karım, çocuklarım ve işim vardı. Üstelik burada olabilmek için karıma yalan söylemiştim. Havalimanına geri dönmek, altı buçukta Tokyo’ya varan uçuşa yetişmek sonra da alelacele karımın beni beklediği yere, evime dönmek zorundaydım.</p>

  <p class="normal1">Şimamoto sonunda durdu, eldivenli ellerini birbirine sürterek etrafa göz gezdirdi. Önce ırmağın üst tarafına, sonra altına baktı. Karşı kıyıda bir dağ sırası uzanıyordu, solda da bir dizi çıplak ağaç. Tamamen yalnızdık. Öğle yemeğini yediğimiz termal otel ve demir köprü dağların gölgesinde kaybolmuştu. Güneş arada bir görevini hatırlarmışçasına bulutların arasından yüzünü gösteriyordu. Tek duyabildiğimiz kargaların keskin çığlıkları ve süratle akan suyun sesiydi. Bir gün bir yerlerde bu manzarayı göreceğimi hissettim. Déjà vu’nun tersi bir duygu –etrafımdakileri daha önce de gördüğüme değil, ilerde göreceğime dair bir önsezi. Bu önsezi o uzun elini bana yöneltmiş beynimi sıkıca kavramıştı. Kendimi bu kavrayışın içinde hissedebiliyordum. Orada parmaklarının arasında olan bendim. Gelecekteki ben, yaşlanmış. Yine de neye benzediğimi göremedim tabii.</p>

  <p class="normal1">“Burası uygun” dedi.</p>

  <p class="normal1">“Ne için?” diye sordum.</p>

  <p class="normal1">Her zamanki gibi belli belirsiz bir gülümsemeyle karşılık verdi. “Yapacağım şeyi yapmak için” diye yanıtladı.</p>

  <p class="normal1">Aşağıya, ırmağın kenarındaki banka doğru indik. Orada ince bir buz tabakasıyla kaplanmış küçük bir gölcük vardı. Gölcüğün dibindeki yapraklar yassı, ölü balık bedenleri gibi hareketsiz duruyordu. Yuvarlak bir taş alıp elimde çevirmeye başladım. Şimamoto eldivenlerini çıkarıp mantosunun cebine koydu. Sırt çantasını önüne aldı ve içinden güzel bir bezden yapılmış bir çanta çıkarttı. Çantanın içinde bir kap vardı. Kapağın üstündeki düğümü çözerek itinayla açtı. Bir süre içindekine baktı.</p>

  <p class="normal1">Tek kelime etmeden yanında durup onu seyrettim.</p>

  <p class="normal1">Kabın içinde beyaz küller vardı. Bir zerre bile dökülmemesine dikkat ederek külleri sol eline döktü. Zaten avucunu kaplayacak kadar kül vardı. Bir yakma töreninden geriye kalan küller diye düşündüm. Durgun, esintisiz bir gündü, küller dağılmadı. Şimamoto boş kabı çantasına geri koydu, işaretparmağını küle değdirdi ve ağzına götürerek emdi. Bana bakarak gülümsemeye çalıştı. Ama başaramadı. Parmağı dudaklarının kenarında kaldı.</p>

  <p class="normal1">Irmağın kenarına çömelip külleri dağıtırken yanında durup onu izledim. Küllerin küçük bir kısmı bir anda uçup gitti. İkimiz de kıyıda durmuş suya bakıyorduk. Avucunun içine baktı, kalan külü elinden silkeledi ve eldivenlerini tekrar giydi.</p>

  <p class="normal1">“Gerçekten denize ulaşacak mı?” diye sordu.</p>

  <p class="normal1">“Sanırım evet” dedim. Ama emin değildim. Okyanus buradan çok uzaktaydı. Belki de küller bir yerlerde takılıp kalırdı. Öyle olsa bile, en azından bir kısmı yavaş yavaş denize ulaşırdı.</p>

  <p class="normal1">Yerden bir sopa buldu ve toprağın yumuşak bir kısmını kazmaya başladı. Ona yardım ettim. Küçük bir çukur kazdıktan sonra beze sarılı kül kabını gömdü. Ne yaptığımızı baştan sona kadar izleyen kargalar uzaktan öttü. Önemli değil; bakmak istiyorsan bak, diye düşündüm. Kötü bir şey yapmıyoruz. Bütün yaptığımız külleri ırmağa dağıtmak.</p>

  <p class="normal1">“Sence yağmura çevirir mi?” diye sordu Şimamoto, botunun ucuyla yere vurarak.</p>

  <p class="normal1">Gökyüzüne baktım. “Sanırım henüz yağmayacak” dedim.</p>

  <p class="normal1">“Hayır, onu sormuyorum. Demek istediğim bebeğin külleri denize dağılıp suyla karışıp buharlaşarak bulutlara ulaşır ve sonra yağmura dönüşür mü?”</p>

  <p class="normal1">Bir kere daha gökyüzüne baktım. Sonra da çağlayan ırmağa.</p>

  <p class="normal1">“Asla bilemeyiz” diye yanıtladım.</p>

  <p class="normal1">Kiraladığımız arabayla havalimanına doğru gittik. Hava hızla kötüleşiyordu. Gökyüzünü yoğun bulutlar kaplamıştı, görünürde mavilik yoktu. Her an kar yağacak gibi duruyordu.</p>

  <p class="normal1">Kendi kendine konuşur gibi, “Onlar bebeğimin külleriydi. Sahip olduğum tek bebeğin” dedi.</p>

  <p class="normal1">Ona baktım, sonra da önüme. Kamyonlardan erimiş çamurlu kar geldiği için silecekleri çok hızlıda çalıştırıyordum.</p>

  <p class="normal1">“Bebeğim doğumundan bir gün sonra öldü” dedi. “Sadece bir gün yaşadı. Kucağıma yalnız birkaç defa alabildim. Çok güzel bir bebekti. Yumuşacık... Sebebini bulamadılar ama iyi nefes alamıyordu. Öldüğünde rengi çoktan değişmişti.”</p>

  <p class="normal1">Hiçbir şey söyleyemedim. Elimi uzatıp onunkilerin üzerine koydum.</p>

  <p class="normal1">“Bir kız çocuğuydu. İsimsiz.”</p>

  <p class="normal1">“Ne zaman oldu bu?”</p>

  <p class="normal1">“Geçen yıl bu zamanlar. Şubatta.”</p>

  <p class="normal1">“Zavallı bebek” dedim.</p>

  <p class="normal1">“Onu bir yerlere gömmek istemedim. Karanlık bir yerde kapalı kalacağı düşüncesine tahammülüm yoktu. Bir süre yanımda kalmasını istedim sonra da denize karışıp yağmura dönüşmesini.”</p>

  <p class="normal1">Uzun, çok uzun bir süre konuşmadı. Ağzımı açmadan sürmeye devam ettim. Belki de konuşmak istemiyordu, en iyisinin onu yalnız bırakmak olacağını düşündüm. Ama sonra bir şeylerin ters gittiğini fark ettim –nefes alışında bir tuhaflık vardı, mekanik bir ses gibi. Önce sesin motordan geldiğini düşündüm ama sonra sesin yan koltuktan geldiğini fark ettim. Soluk borusunda bir delik varmış gibi her nefes alışında dışarıya hava sızıyordu sanki.</p>

  <p class="normal1">Işıkların yeşile dönmesini beklerken ona baktım. Yüzü bembeyaz olmuştu ve kaskatı duruyordu. Başını koltuk kafalığına dayamış dümdüz ileriye bakıyordu. Kolunu bile kıpırdatmadı; arada bir zorlanarak gözlerini açıyordu sanki. Biraz daha ilerledikten sonra duracak bir yer buldum –üstü tahtayla kaplı bir bovling salonu otoparkı. Uçak hangarına benzeyen binanın tepesinde bovling yazan devasa bir tabela vardı. İçinde bizden başka kimsenin olmadığı koca otoparkta medeniyetin köşesinde kalan bir çölde gibiydik.</p>

  <p class="normal1">Ona döndüm, “Şimamoto-san, iyi misin?” dedim.</p>

  <p class="normal1">Cevap vermedi. Koltuğa yaslanmış o esrarengiz sesi çıkarıyordu. Elimi yanağına koydum. Arabanın içi de tıpkı dışarısı gibi buz gibiydi. En ufak bir sıcaklık yoktu. Alnına dokundum ama ateşi var gibi durmuyordu. Boğulacak gibi olmuştum. Ne yani, burada, şimdi mi ölüyordu? Gözlerine dikkatlice baktığımda cansızdılar. Hiçbir şey göremedim: ölümün karanlığı kadar soğuktular.</p>

  <p class="normal1">“Şimamoto-san!” diye bağırdım ama hiçbir tepki vermedi. Gözleri kayıtsızdı. Belki kendinde bile değildi. Onu hemen hastaneye yetiştirmeliydim. Uçağı kaçıracağımıza şüphe yoktu ama bunu düşünmenin sırası değildi. Şimamoto ölebilirdi ve bunun olmasına asla izin veremezdim.</p>

  <p class="normal1">Arabayı tekrar çalıştırdığımda bir şeyler söylemeye çalıştı. Arabayı durdurdum, kulağımı dudaklarına yaklaştırdım ama ne dediğini anlayamadım. Kelimelerden çok duvardaki bir çatlaktan sızan ıslık gibiydiler. Elinden geldiğince kendini duyurmaya çalışarak kelimeleri tekrarladı. Nihayet tek bir kelimeyi anlayabilmiştim. “İlacım.”</p>

  <p class="normal1">“İlaç mı içmek istiyorsun?” diye sordum.</p>

  <p class="normal1">Kafasıyla o kadar hafif bir işaretle onayladı ki, fark edemeyebilirdim. Ama bütün yapabildiği buydu. Mantosunun ceplerini karıştırmaya başladım. Cüzdan, mendil, bir sürü anahtarın olduğu bir anahtarlık ama ilaç yok. Sırt çantasını açtım. İçinde dört tane hap olan küçük bir kutu vardı. İlaçları ona gösterdim.</p>

  <p class="normal1">“Bunlar mı?”</p>

  <p class="normal1">Gözlerini kıpırdatmadan kafasıyla onayladı.</p>

  <p class="normal1">Koltuğunu arkaya yatırdım, ağzını açarak içine bir kapsül koydum. Ama ağzı o kadar kuruydu ki bir şey yutacak halde değildi. Bozuk parayla çalışan şu makinelerden birini bulmak için deli gibi etrafa bakındım ama yoktu. Kaybedecek zaman kalmamıştı. Etraftaki tek su kaynağı kardı. Şükürler olsun yeterince kar vardı. Kendimi arabadan dışarı atıp binanın saçaklarından sarkan buzların altında biraz temiz kar buldum ve Şimamoto’nun yün şapkasının içine koydum. Parça parça karı ağzıma koyarak erittim. Yeterince karı eritmem uzun zaman almıştı ve artık dilimi hissetmiyordum. Sonra Şimamoto’nun burnunu kapatarak suyu yutmaya zorladım. Biraz tıkanır gibi oldu ama birkaç defadan sonra kapsülü yutturabildim.</p>

  <p class="normal1">Kutuya baktım. Üzerinde hiçbir şey yazmıyordu, ilacın adı, kullanan kişinin adı, talimatlar. İlaçların yanlışlıkla içilmesi durumunda ne yapılması gerektiğini bilmek için ilaç isimleri kutunun üstünde yazardı. Ama bu kutuda yazmaması ilginçti. Kutuyu çantasına geri koydum ve bir süre onu gözlemledim. Nasıl bir ilaç olduğu veya Şimamoto’nun hastalığının ne olduğu hakkında hiçbir fikrim olmamasına rağmen her zaman yanında taşıdığını göz önünde bulundurarak ilacın işe yarayacağını düşündüm. En azından Şimamoto için bu atak beklenmedik değildi.</p>

  <p class="normal1">On dakika sonra yüzüne biraz renk gelmeye başladı. Yanağımı nazikçe onunkine dayadığımda vücut ısısının normale döndüğünü anladım. Rahat bir nefes aldım, onu tekrar koltuğuna yasladım. En azından ölmeyeceğini biliyordum. Kollarımı omzuna dolayıp yanağımı onunkine değdirdim. Yavaşça, çok yavaşça hayata geri dönüyordu.</p>

  <p class="normal1">“Hacime” diye fısıldadı kuru bir sesle.</p>

  <p class="normal1">“Bir hastane bulmamız gerekmez mi? Belki de en yakın acile gitmeliyiz” dedim.</p>

  <p class="normal1">“Hayır, gerek yok” diye yanıtladı. “Ben iyiyim. İlacımı aldığım sürece sorun yok. Birkaç dakika içinde normale dönerim. Asıl sorun uçağı yakalayıp yakalayamayacağımız.”</p>

  <p class="normal1">“Lütfen bu konuyu düşünme. Kendini iyi hissedene kadar burada kalacağız.”</p>

  <p class="normal1">Bir mendille ağzını sildim. Mendili eline alıp baktı. “Herkese karşı bu kadar nazik misindir?”</p>

  <p class="normal1">“Herkese değil” dedim. “Sana karşı öyleyim. Herkese nazik davranmam mümkün değil. Nazik olmamın da bir limiti var; sana karşı bile. Olmamasını dilerdim aslında; o zaman senin için daha fazlasını yapabilirdim. Ama yapamıyorum.”</p>

  <p class="normal1">Yüzüme bakmak için doğruldu.</p>

  <p class="normal1">“Hacime, uçağı kaçırmak için bu numarayı yapmadım” dedi alçak bir sesle.</p>

  <p class="normal1">İrkilerek ona doğru baktım. “Tabii ki yapmadın! Bunu söylemene bile gerek yok. Kendini kötü hissediyordun. Elinde değildi.”</p>

  <p class="normal1">“Kusura bakma” dedi.</p>

  <p class="normal1">“Özür dilemene gerek yok. Yanlış bir şey yapmadın.”</p>

  <p class="normal1">“Ama planlarını altüst ettim.”</p>

  <p class="normal1">Saçını okşadım, eğilerek yanağından öptüm. Tüm bedenini sarmalayıp sıcaklığını hissetmek için deliriyordum. Ama yapamadım. Tek yapabildiğim şey yanağından öpmekti. Sıcak, yumuşak ve nemliydi. “Endişelenmen gereken hiçbir şey yok” dedim. “Her şey yoluna girecek.”</p>

  <p class="normal1">&nbsp;</p>

  <p class="normal1">Arabayı teslim edip havalimanına vardığımızda uçuş saatini çoktan kaçırmıştık. Allah’tan uçuş ertelenmişti. Uçak hâlâ pistteydi; yolcular terminalde bekliyordu. İkimiz de rahat bir nefes aldık. <span class="ideitalik">Motora bakım yapıyorlar,</span> demişti girişteki bir görevli. <span class="ideitalik">Ne kadar süreceğini bilmiyoruz,</span> dedi; <span class="ideitalik">henüz bir bilgi verilmedi.</span> Havalimanına vardığımızda kar atıştırmaya başlamıştı; şimdi ise lapa lapa yağıyordu. Böyle giderse uçuş büyük ihtimalle iptal edilecekti.</p>

  <p class="normal1">“Bugün Tokyo’ya dönemezsen ne yapacaksın?” diye sordu Şimamoto.</p>

  <p class="normal1">“Merak etme. Uçak kalkacak” dedim. Elimde geçerli bir sebep olduğundan değil. Uçağın havalanmama ihtimalinin yüksek olması canımı sıkıyordu. Olağanüstü bir bahane bulmak zorunda kalacaktım. İşikava kadar uzak bir yerde ne işim vardı sanki? Yine de kendi kendimi yatıştırıyordum: başa gelen çekilir. Şu an kaygılanmam gereken kişi Şimamoto.</p>

  <p class="normal1">“Peki ya sen?” diye sordum. “Bugün Tokyo’ya dönemezsek ne yapacaksın?”</p>

  <p class="normal1">Başını iki yana salladı. “Sorun değil” dedi. “Önemli olan senin dönmen. Başın büyük derde girecek.”</p>

  <p class="normal1">“Belki de. Ama korkma –uçuşun iptal edildiği henüz anons edilmedi.”</p>

  <p class="normal1">Kendi kendine söyleniyormuş gibi, “Böyle bir şeylerin olacağını biliyordum” dedi. “Etrafta ben varsam hiçbir şey düzgün gitmez. Buna emin olabilirsin. Bir işin içinde ben varsam her şey ters gider. Her şey yolundayken araya ben karışırım ve <span class="ideitalik">boom!</span> Her şey mahvolur.”</p>

  <p class="normal1">Havalimanının bekleme salonundaki banka oturup uçuşun gerçekten iptal edilmesi durumunda Yukiko’yla yapacağım telefon görüşmesini düşünmeye başladım. Birkaç muhtemel bahane üzerine kafa yormama rağmen aklıma gelen her şey eğreti durdu. Pazar gününü yüzme kulübünden arkadaşlarla geçireceğimi söyleyerek evden çıkmış, sonra da kendimi karlar altında İşikava’da bulmuştum. Bunu açıklamamın hiçbir yolu yoktu. Yukiko’ya, “Evden çıktığımda birdenbire Japon Denizi’ni görmek için güçlü bir isteğe kapıldım, dolayısıyla da Haneda Havalimanı’na gittim” diyebilirdim. Bana bir iyilik yap. Ya da iyisi mi ben gerçekleri anlatayım. Çok geçmeden, aslında içten içe uçuşun iptal edilmesini ve burada mahsur kalmamızı ümit ettiğimi fark ettim. Bilinçaltında karımın Şimamoto’yla buraya geldiğimi öğrenmesini diliyordum. Yalan ve bahanelere bir nokta koymak istiyordum. Her şeyden önce yanımda Şimamoto, şu an olduğum yerde kalmak ve olayları akışına bırakmak istiyordum.</p>

  <p class="normal1">Uçak bir buçuk saatlik rötardan sonra havalandı sonunda. Kabinin içinde Şimamoto omzuma yaslanıp uyudu. Belki de sadece gözlerini kapatmıştı. Elimi omzuna koyarak onu kendime çektim. Bazen ağlıyor gibi görünüyordu. Yoluculuk boyunca sessiz kaldık; ağzımızdan çıkan ilk kelimeler uçak inişe geçmeden hemen önceydi.</p>

  <p class="normal1">“Şimamoto-san, iyi olduğuna emin misin?”</p>

  <p class="normal1">Başını salladı. “İyiyim. İlacımı aldığım sürece. Dolayısıyla endişelenme.” Başını tekrar omzuma yasladı. “Ama bana bir şey sorma tamam mı? Neden böyle olduğumu.”</p>

  <p class="normal1">“Anlaşıldı. Soru yok” dedim.</p>

  <p class="normal1">“Bugün için çok teşekkür ederim” dedi.</p>

  <p class="normal1">“Hangi kısmı için?”</p>

  <p class="normal1">“Beni ırmağa götürdüğün için. Bana ağzından su içirdiğin için. Bana katlandığın için.”</p>

  <p class="normal1">Ona doğru baktım. Dudakları hemen önümdeydi. Ona su verirken öptüğüm dudakları. Bir kez daha beni arıyor gibi görünen dudaklar. Hafifçe birbirinden ayrılmış, aradan görünen o bembeyaz dişleri. Su verirken hafifçe değdiğim yumuşak dilini hâlâ hissedebiliyordum. Ateş basıyordu. Beni istiyor, diye düşünüyordum. Ben de onu. Yine de kontrollü davranıyordum. O noktada durmam gerekiyordu. Bir adım daha atmak, geri dönüşü olmayan bir yola girmek demekti.</p>

  <p class="normal1">Haneda Havalimanı’ndan evi aradım. Saat sekiz buçuk olmuştu bile. Karıma, geç kaldığım için affet dedim. Sana haber veremedim. Bir saat içinde oradayım.</p>

  <p class="normal1">“Seni çok bekledim. Gelmeyince akşam yemeğini yedik. Yahni yapmıştım” dedi.</p>

  <p class="normal1">Şimamoto’yla beraber havalimanının otoparkına koyduğum BMW’me bindik. “Seni nerede bırakayım?” diye sordum.</p>

  <p class="normal1">“Aoyama’da bırakabilirsin. Oradan kendim giderim” dedi.</p>

  <p class="normal1">“İyi olacak mısın?”</p>

  <p class="normal1">Kocaman gülümseyerek kafasını salladı.</p>

  <p class="normal1">Gaien’de ana caddeyi geçene kadar yola sessizce devam ettik. Kısık bir seste, Handel’in piyano konçertolarından birini koydum. Şimamoto iki elini de kucağında kavuşturmuş camdan dışarı bakıyordu. Bir pazar akşamıydı ve etrafımız hafta sonu gezintisinden dönen aile arabalarıyla doluydu. Vitesi sertçe değiştirdim.</p>

  <p class="normal1">Şimamoto Aoyama Bulvarı’na yaklaştığımızda “Hacime” dedi, “az önce, uçak hareket etmeseydi ne kadar muhteşem olabileceğini düşünüyordum.”</p>

  <p class="normal1">Ona, ben de tam aynı şeyi düşünüyordum demek istedim. Ama hiçbir şey söylemedim. Ağzım kurumuş, kelimeler çıkmıyordu. Başımı sallayıp elimi ona uzatmakla yetindim. Birinci Aoyama bölgesinin girişinde arabayı durdurmamı, inmek istediğini söyledi.</p>

  <p class="normal1">Kapıyı açarken, “Seni tekrar görmeye gelebilir miyim?” diye sordu yumuşak bir sesle. “Etrafında olmama hâlâ katlanabilecek misin?”</p>

  <p class="normal1">“Bekliyor olacağım” dedim.</p>

  <p class="normal1">Şimamoto başını salladı.</p>

  <p class="normal1">Oradan uzaklaşırken şunu düşündüm: <span class="ideitalik">Onu bir daha göremezsem aklımı kaçırabilirim.</span> Arabadan inip gözden kaybolduğunda dünyam bir anda derinliğini yitirmiş, anlamsızlaşmıştı.</p>
</body>
</html>
