<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>mutluluk</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h2baslik1" id="calibre_toc_9"><span class="idebold">BAYAN KOKOT<sup class="calibre2"><a href="../Text/mutluluk_split_028.html#footnote-7235-7" id="footnote-7235-7-backlink">[7]</a></sup></span></h1>

  <p class="normal">Akıl hastanesinden çıkmak üzereydik. Avlunun köşesinde uzun boylu, zayıfça bir adam gördüm. Hayali bir köpeği çağırır gibi, ellerini kalçasına vurarak işaretler yapıyor, şefkat dolu tatlı bir sesle sürekli olarak:</p>

  <p class="normal">“Kokot, Kokotçuğum, buraya gel benim güzel Kokotum!” diye bağırıyordu.</p>

  <p class="normal">Doktora sordum:</p>

  <p class="normal">“Bu da kim?”</p>

  <p class="normal">“İlginç biri değil,” dedi doktor, “François adında bir arabacı. Köpeğini suya attıktan sonra çıldırmış.”</p>

  <p class="normal">Israr ettim:</p>

  <p class="normal">“Önemsiz, basit şeyler bazen yüreğimizi etkiler, anlatın!” dedim.</p>

  <p class="normal">“Bize bir seyis arkadaşı anlatmıştı, herkes de olayı biliyor:</p>

  <p class="normal">Paris civarında, Seine Nehri kıyısında etrafı ormanla çevrili bir villada oturan zengin bir ailenin yanında arabacıydı bu François. İyi kalpli ve saf bir adamdı.</p>

  <p class="normal">Bir akşam, eve dönerken François’nın peşine bir köpek takıldı. Önce aldırmadı, ama hayvan, ayağının dibinde yürümeye devam edince, dönüp baktı. Bu köpeği bir yerden tanıyıp tanımadığını anlamaya çalıştı. Hayır, onu hayatında ilk kez görüyordu.</p>

  <p class="normal">Hayvanın kocaman sarkık memeleri vardı; açlıktan bir deri, bir kemik kalmıştı. Kuyruğunu apış arasına kıstırmış, kulaklarını kısmış, François’nın peşinden geliyor, o yürürse yürüyor, durursa duruyordu.</p>

  <p class="normal">François, bu canlı iskeleti kovdu:</p>

  <p class="normal">‘Hoşşşt, defol, defol!..’</p>

  <p class="normal">Köpek birkaç adım geriledi ve oturarak bekledi; sonra arabacı tekrar yürümeye başlayınca yine peşine takıldı.</p>

  <p class="normal">Bu kez, arabacı durdu; yerden taş alır gibi yaptı, hayvan, memelerini sallayarak biraz daha uzağa kaçtı, ama adam arkasını döner dönmez tekrar geldi.</p>

  <p class="normal">Sonunda arabacı François’nın merhamet damarı kabardı. Köpeği çağırdı. Hayvan korka korka yaklaştı. François bu iskelet gibi bedeni eliyle okşadı; onun perişan halinden duygulanarak:</p>

  <p class="normal">‘Hadi, gel bakalım,’ diye söylendi.</p>

  <p class="normal">Hayvan, kabul edildiğini anlamıştı; kuyruğunu sallayarak yeni efendisinin önünden koşmaya başladı.</p>

  <p class="normal">François onu, ahırdaki samanlığın üstüne yatırdı, hızla mutfağa gitti, ekmek getirdi. Hayvan tıka basa karnını doyurduktan sonra tostoparlak olup uyudu.</p>

  <p class="normal">Ertesi gün François, olayı efendilerine anlattı; anlayış gösterdiler; köpeğe bakmasına izin verdiler. Gerçekten de bu köpek, uysal, zeki ve sevimli bir hayvandı.</p>

  <p class="normal">Ama kısa zamanda büyük bir kusuru ortaya çıktı. Aşk konularında çok ateşliydi; derhal civardaki köpeklerle ilişki kurdu ve bu köpekler, gece gündüz villanın çevresinde serserilik etmeye başladılar.</p>

  <p class="normal">O, erkek dostlarının yaltaklanmalarını, kendisini ağıra satmak isteyen bir kız havasıyla karşılıyor, aralarında ayrım yapmayarak hepsiyle iyi geçiniyor, havlayan hayvan cinsinin çeşitli cinslerini peşinden sürüklüyordu. Aralarında şişmanları, zayıfları, eşek kadar iri olanları vardı. Bunları bitmez tükenmez koşullarla yollarda gezdiriyor, kendisi çimende dinlenirken öteki köpekler, etrafını çember yapıp sarıyor, dilleri bir karış dışarıda onu seyre dalıyorlardı.</p>

  <p class="normal">Halk bu köpeğe bir garabet gözüyle bakıyordu: Bu dolaylarda böylesine bir şey görülmemişti. Kasabanın veterineri bile bu kadar azgın bir köpeğe hiç rastlamadığını söylüyordu.</p>

  <p class="normal">Bizimki, akşamları ahırdaki yuvasına dönünce köpek sürüsü de gelip villaya yerleşiyordu; parkı çeviren çitin deliklerinden usul usul içeriye akıyor, çiçeklikleri talan ediyor, sepetleri deliyor, bahçıvanı çileden çıkarıyorlardı. Bütün gece evin çevresinde dolaşıp havlıyor, sevgililerinin barınağından uzaklaşmak niyetinde olmadıklarını ilan ediyorlardı.</p>

  <p class="normal">Gündüzleri bile pervasızca evin içine kadar sokuldukları oluyordu. Bu, bir istila, bir bela, bir felaketti. Evdekiler, her an merdivenlerde, odalarda, sarı renkte, tüylü, kuyruklu, küçük köpeklerle, av köpekleriyle, yeri yurdu belirsiz pis sokak köpekleriyle, buldoglarla, çocukların ödlerini patlatan iri terre-neuve<sup class="calibre2"><a href="../Text/mutluluk_split_028.html#footnote-7235-8" id="footnote-7235-8-backlink">[8]</a></sup> köpekleriyle burun buruna geliyorlardı.</p>

  <p class="normal">Kasabada on kilometrelik çevre içinde nereden geldikleri belirsiz, kimin malı oldukları meçhul köpekler görülmeye başlandı. Bunlar, hayal gibi, ortaya bir çıkıp bir kayboluyorlardı.</p>

  <p class="normal">Bütün bu münasebetsizliklere rağmen François, Kokot’una tapıyordu. Her ne kadar köpeğin adı, huyuna suyuna tam uyan bir anlam taşıyorduysa da<sup class="calibre2"><a href="../Text/mutluluk_split_028.html#footnote-7235-9" id="footnote-7235-9-backlink">[9]</a></sup> o, aklına hiç kötülük getirmeden bu adı takmıştı sevgili köpeğine. İkide bir:</p>

  <p class="normal">‘Bu Kokot, köpek değil, insan; tek eksiği konuşamaması,’ diyordu.</p>

  <p class="normal">Ona, kırmızı meşinden bir tasma yaptırmış, üstüne şu sözcükleri kazıtmıştı: Arabacı François’nın Bayan Kokot’u.</p>

  <p class="normal">Kocaman bir köpek olmuştu Kokot; eski durumunun tam aksine, semirmiş ve güzelleşmişti; karnının altında iri dolgun memeleri yine sallanıyordu; şişman adamlar gibi bacaklarını aça aça yürüyordu. Koşmak zorunda kaldığı zaman nefesi kesiliyor, dili bir karış dışarı fırlıyordu.</p>

  <p class="normal">Görülmemiş bir doğum bereketi gösteriyordu. Yılda dört kez yavruluyor, adeta köpek cinsinin her renkte, her boyda canlı örneklerini sunmakta kusur etmeme çabası içinde çırpınıyordu. François, sütü kaçmaması için bu yavrulardan yalnız bir tanesini alıkoyuyor, diğerlerini önlüğüne doldurarak nehre atıyordu. Sevgili Kokot’unun sağlığı bozulur kaygısıyla hiç acıma duymuyordu bu işi yaparken.</p>

  <p class="normal">Serseri köpekler yüzünden aşçının şikâyeti, bahçıvanın şikâyetlerine katıldı. Aşçı kadın, mutfaktaki fırının altında, büfenin içinde, kömürlükte çeşit çeşit köpeklerle karşılaştığından yakınıyordu. Bu muzır hayvanlar rastladıkları her şeyi çalıp götürüyorlardı.</p>

  <p class="normal">Ev sahibi durumdan tedirgindi; François’yı çağırarak köpeğin icabına bakmasını emretti. François çok kederlendi bu emir karşısında; Kokot’u başka bir yere yerleştirmenin çarelerini aradı, ama hiç kimse buna yanaşmadı. Tek bir çare kalıyordu: Kokot’u çiftlikten uzaklaştırmak. Bir arabacı, ufak bir ücret karşılığında bunu yapmayı kabullendi: Köpeği, Paris’in karşı yakasında Joinville-le-Pont’a götürüp bırakacaktı.</p>

  <p class="normal">Aynı gece Kokot geri geldi.</p>

  <p class="normal">Onu daha uzak yerlere, dönüp gelemeyeceği bir yere göndermek gerekiyordu. François, Havre’a giden trenin şefiyle anlaştı. Bu adam Kokot’u Havre’a götürecek, orada salıverecekti.</p>

  <p class="normal">Üç gün sonra köpek, bitkin, perişan bir halde, sürüne sürüne çiftliğe döndü.</p>

  <p class="normal">Çiftlik sahibi merhamete geldi ve köpeğin icabına bakılması için bundan böyle ısrar etmedi.</p>

  <p class="normal">Ama, bunun hemen ardından serseri köpekler, görülmemiş bir azgınlıkla köşkü istila ettiler. Bir gece büyük bir ziyafet veriliyordu. Bir buldog köpeği, aşçının gözleri önünde muhteşem bir tavuk kızartmasını kapıp götürdü. Kadıncağız bu canavarla baş edemezdi elbette.</p>

  <p class="normal">Patron, fena bozuldu bu kez. François’yı çağırdı, öfkesinden titreyerek:</p>

  <p class="normal">‘Bana bak!’ diye bağırdı, ‘ya bu baş belası köpeği yarın sabah nehre atarsın ya da tası tarağı toplayıp buradan defolursun, anlaşıldı mı?’</p>

  <p class="normal">François, bitkin bir halde odasına çıktı, köpeğini öldürmektense buradan gitmeyi tercih ederdi. Eşyasını toplamaya başladı. Sonra düşündü: Bu köpeği peşinde sürükledikçe, başka bir yerde iş bulabileceği şüpheliydi: Burada iyi para alıyor, istediği gibi yiyip içiyordu. Bir köpek için bu rahatı tepmek doğru olabilir miydi? Bunları düşüne düşüne kesin kararını verdi: Bu köpekten yakasını kurtaracaktı.</p>

  <p class="normal">Kötü bir gece geçirdi. Gün ağarırken ayaktaydı. Sağlam bir ip alıp Kokot’un yanına gitti. Köpek efendisini görünce yavaşça kalktı, gerindi ve hafiften havlayarak ayaklarına süründü.</p>

  <p class="normal">O zaman François, birdenbire cesaretinin kırıldığını hissetti: Köpeğini kucakladı, uzun kulaklarını çekiştirip çenesini okşayarak, bildiği bütün şefkat ve sevgi kelimeleriyle onu öpücüklere boğdu.</p>

  <p class="normal">Civarda bir saat, sabahın altısını çalıyordu. Artık tereddüt edemezdi. Kapıyı açtı, ‘Kokot, gel,’ dedi, hayvan kuyruğunu salladı: Efendisiyle dışarı çıkması gerektiğini anlamıştı.</p>

  <p class="normal">Nehrin dik sahiline vardılar. François suyun derin bir yerini seçti. Beraberinde getirdiği ipin bir ucunu köpeğin tasmasına bağladı, yerden büyük bir taş aldı, ipin öteki ucunu sıkı sıkıya taşa sararak düğümledi. Sonra Kokot’u kollarının arasına aldı, terk edilen bir insan gibi uzun uzun öptü, öptü. Köpeği göğsünde tutuyor, hafiften sallıyor, ‘Kokot, benim güzel Kokot’um, benim bir tanem,’ diyerek öpüyor, okşuyordu.</p>

  <p class="normal">Köpek, kesik kesik sevinç homurtularıyla karşılık veriyordu.</p>

  <p class="normal">Belki on kez onu fırlatıp atmak istedi, ama atamadı.</p>

  <p class="normal">Sonunda kararını verdi, bütün gücüyle köpeği mümkün olduğu kadar uzağa fırlattı. Köpek şaşırmıştı, bunu efendisinin bir şakası sanmıştı, galiba efendisi ona vakitsiz bir banyo yaptırmak istiyordu. Yüzmeye çalıştı, çırpındı, yapamadı, çünkü taş onu dibe çekiyor, yavaş yavaş batıyordu. Efendisine şaşkın şaşkın, insan gibi bakıyor, sanki bu garip, bu gaddarca davranışının nedenini soruyordu. Ama cevabını almaya vakit bulamadan boğulmaya başlamıştı. Başı suya gömüldü, arka ayakları bir süre suyun dışında çılgınca tepindi, sonra onlar da kaybolup gitti.</p>

  <p class="normal">Su kabarcıkları suyun yüzeyinde patlıyor, nehrin bu noktasında sanki hafif bir kaynama oluyordu. François, dehşete kapılmış, taş kesilmiş bir durumda bu kaynamaya bakıyor, suyun içinde Kokot’un kıvrılarak boğulduğunu görür gibi oluyordu. Kalbinin tüm saflığıyla hıçkırarak mırıldandı:</p>

  <p class="normal">‘Zavallı Kokot, şu anda benim için ne düşünmüştür acaba?’</p>

  <p class="normal">Köpeğini boğduktan sonra François saçma sapan konuşan tuhaf bir adam olmuştu. Bir ay hasta yattı. Her gece rüyasında köpeğini görüyor, Kokot’un ellerini yaladığını hissediyor, havladığını duyuyordu. Bir süre sonra doktor kontrolü altına girmesinin gerekli olduğuna karar verildi. Biraz kendini toparladı. Haziran sonunda efendileri onu, Rouen civarındaki malikânelerine götürdüler.</p>

  <p class="normal">Burası, Seine Nehri sahiliydi. Her sabah bir seyis arkadaşıyla nehre iner, onunla beraber yüzerek karşı sahile geçerlerdi.</p>

  <p class="normal">Yine bu sabahların birinde suda oynaşıp şakalaşırlarken arkadaşı François’ya:</p>

  <p class="normal">‘Hele şu gelen şeye bak, bundan sana güzel bir kotlet<sup class="calibre2"><a href="../Text/mutluluk_split_028.html#footnote-7235-10" id="footnote-7235-10-backlink">[10]</a></sup> yaptırmak isterdim!’ diye seslendi.</p>

  <p class="normal">Suyun üstünde ağır ağır kendilerine doğru gelen şey, tüyleri dökülmüş, bacakları havaya kalkmış, suda şişmiş kocaman bir hayvan leşiydi. François kulaç atarak leşe yaklaşırken beriki şakasına devam ediyordu:</p>

  <p class="normal">‘Pek taze değil, ama hiç önemi yok, eti budu yerinde...’</p>

  <p class="normal">François çürümüş, şişmiş kadavranın çevresinde dönüyordu. Birdenbire sustu, garip bir dikkatle leşe baktı. Dokunmak ister gibi bir hareket yaptı, biraz daha yaklaştı. Gözleri, hayvanın boynundaki tasmaya dikilmişti. Kolunu uzattı, leşi boğazından kavrayarak çevirdi, kendisine doğru çekti. Tasmanın üstündeki yazıyı okudu: Arabacı François’nın Bayan Kokot’u.</p>

  <p class="normal">Kokot’un ölüsü, altmış kilometre uzakta tekrar efendisini bulmuştu.</p>

  <p class="normal">François’nın ağzından insan sesine benzemeyen bir çığlık çıktı; var kuvvetiyle sahile doğru yüzmeye başladı. Ayakları toprağa basınca meydana doğru koşmaya başladı.</p>

  <p class="normal">Çıldırmıştı.”</p>

  <p class="normal"><span class="ideitalik">20 Mart 1883</span></p>
</body>
</html>
