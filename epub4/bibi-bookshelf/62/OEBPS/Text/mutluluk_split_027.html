<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>mutluluk</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik2" id="calibre_toc_25"><span class="idebold">IV</span></h2>

  <p class="normal">Operadan sonra kendilerini evlerine götürmekte olan arabanın içinde yan yana oturmuş olan Kont ve Kontes de Mascaret hiç konuşmuyorlardı. Ama kont, bir ara birdenbire:</p>

  <p class="normal">“Gabrielle!” dedi.</p>

  <p class="normal">“Ne istiyorsunuz?”</p>

  <p class="normal">“Bu işin oldukça uzun sürdüğünü görmüyor musunuz?”</p>

  <p class="normal">“Hangi işin?”</p>

  <p class="normal">“Altı yıldan beri bana çektirdiğiniz işkencenin.”</p>

  <p class="normal">“Ne istiyorsunuz? Ne yapabilirim ki?”</p>

  <p class="normal">“Söyleyin bana, hangisi?”</p>

  <p class="normal">“Asla.”</p>

  <p class="normal">“Düşünün bir kez. Artık çocuklarımı göremiyor, içimdeki o şüpheyi atmadan onları etrafımda hissedemiyorum. Söyleyin bana hangisi? Yemin ederim ki, sizi affedeceğim, onu diğerlerinden ayırt etmeyeceğim.”</p>

  <p class="normal">“Bunu söylemeye hakkım yok.”</p>

  <p class="normal">“Görmüyor musunuz ki, bu hayata artık tahammül edemiyorum. Bu düşünce beni kemiriyor; onlara her bakışımda bana acı veren o soruyu sürekli soruyorum. Deli olacağım.”</p>

  <p class="normal">Kadın sordu:</p>

  <p class="normal">“Çok mu ıstırap çektiniz?”</p>

  <p class="normal">“Feci şekilde. Yanınızda yaşama felaketi, daha da beteri, çocukların arasında tanıyamadığım ve diğerlerini sevmeme engel olan birinin olduğunu hissetmek, bunu bilmenin dehşeti beni mahvediyor!”</p>

  <p class="normal">Kadın tekrarladı:</p>

  <p class="normal">“O halde, gerçekten çok acı çekmişsiniz.”</p>

  <p class="normal">Adam, bastırılmış çok ıstıraplı bir sesle cevap verdi:</p>

  <p class="normal">“Size tekrar edeyim ki, bu, benim için tahammül edilmez bir işkence. Bu durum olmasaydı, geri dönecek, evde yatıp kalkacak, sizin ve çocukların yanında olacaktım. Bana karşı çok iğrenç bir harekette bulundunuz. Gayet iyi bilirsiniz ki, çocuklarıma düşkünüm. Ben onlar için bir eski zaman babasıyım; nasıl ki, sizin için de eski ailelerden bir kocaysam. Ben, içgüdüleriyle hareket eden bir insan, bir doğa insanı, eski zamana ait bir erkeğim. Evet, itiraf ederim, siz beni vaktiyle çok iğrenç, kıskanç bir insan yaptınız; çünkü siz, başka ihtiyaçları olan, başka bir ırkın, başka bir ruhun kadınısınız. Bana söylemiş olduğunuz şeyleri hiçbir zaman unutmayacağım. Zaten, bugünden itibaren artık sizinle ilgilenmeyeceğim. Sizi öldürmedim; çünkü, öldürmüş olsam, çocuklarımızdan, çocuklarınızdan hangisinin bana ait olmadığını ortaya çıkaracak tek aracı da ortadan kaldırmış olurdum. Bekledim; ama inanamayacağınız kadar acı çektim; çünkü iki büyük çocuk dışında, artık onları sevmeye cesaret edemiyorum; hatta yüzlerine bakmaya, onları çağırmaya, kucaklayıp öpmeye de cesaret edemiyorum. İçlerinden birini alıp ‘Acaba bu mu?’ diye kendi kendime sormadan onları dizlerimin üzerine oturtamıyorum. Altı yıldan beri, size karşı dürüst oldum, hatta yumuşak ve ince davrandım. Bana gerçeği söyleyin ve size yemin ederim ki, hiçbir kötülük yapmayacağım.”</p>

  <p class="normal">Kont, arabanın karanlığı içinde, kadının üzgün ve heyecanlı olduğunu sezdi ve nihayet konuşacağını hissederek:</p>

  <p class="normal">“Rica ediyorum, yalvarıyorum,” dedi.</p>

  <p class="normal">Kontes mırıldandı:</p>

  <p class="normal">“Ben, belki sizin tahmin edemeyeceğiniz kadar suçluyum. Ama, o berbat gebelik hayatına artık devam edemezdim. Sizi yatağımdan kovmak için ancak tek çarem vardı. Tanrı huzurunda yalan söyledim; çocuklarımın başı üzerinde elimi kaldırarak yalan söyledim; ama ben sizi kesinlikle aldatmadım.”</p>

  <p class="normal">Kont, karanlıkta karısının kolunu yakaladı ve ormanda gezinti yaptıkları o müthiş günde olduğu gibi, kolunu sıkarken dili dolaştı:</p>

  <p class="normal">“Doğru mu?”</p>

  <p class="normal">“Doğru.”</p>

  <p class="normal">Ama adam, sıkıntılı bir halde, inler gibi:</p>

  <p class="normal">“Şu halde, artık sonu gelmeyecek olan yeni şüphelere düşeceğim,” dedi. “Ne zaman yalan söylediniz acaba? O zaman mı, bugün mü? Şimdi, size nasıl inanırım? Bu kadar şeyden sonra bir kadına nasıl inanılır? Artık ne düşüneceğimi kesinlikle bilemiyorum. Bana: ‘Jacques’tır ya da Jeanne’dır’ derseniz, buna daha çok memnun olurum.”</p>

  <p class="normal">Araba konağın avlusuna giriyordu. Durunca, önce kont arabadan indi ve her zaman olduğu gibi karısına kolunu verdi.</p>

  <p class="normal">Sonra, birinci kata varır varmaz, kont:</p>

  <p class="normal">“Sizinle birkaç saniye daha konuşabilir miyim?” dedi.</p>

  <p class="normal">Kadın cevap verdi:</p>

  <p class="normal">“Hay hay, konuşabilirsiniz.”</p>

  <p class="normal">Küçük bir salona girdiler. Bu durumu görünce biraz şaşıran bir uşak mumları yaktı.</p>

  <p class="normal">Yalnız başlarına kalınca, kont devam etti:</p>

  <p class="normal">“Gerçek nasıl öğrenilecek? Konuşmanız için size bin kez yalvardım; fikrinizden dönmeden sessiz kaldınız, hiçbir şey söylemediniz ve şimdi yalan söylediğinizi bana anlatıyorsunuz. Altı yıl boyunca, beni böyle bir şeye inanmış durumda bıraktınız! Hayır, asıl bugün yalan söylüyorsunuz, bunun da nedenini pek bilemiyorum. Belki de bana acıdığınız için böyle yapıyorsunuz?”</p>

  <p class="normal">Kadın, samimi bir tavırla cevap verdi:</p>

  <p class="normal">“Böyle yapmasaydım, son altı yıl içinde dört çocuğum daha olurdu.”</p>

  <p class="normal">Adam bağırdı:</p>

  <p class="normal">“Bir anne bu şekilde konuşur mu?”</p>

  <p class="normal">“Doğmamış olan çocukların annesi olduğumu sanmıyorum; mevcut çocuklarımın annesi olmak ve onları bütün kalbimle sevmek bana yetiyor. Ben, bizler, medeni dünyanın kadınlarıyız, bayım. Dünya üzerinde yaşayan sıradan dişiler olmayacağız ve olmayı da reddediyoruz.”</p>

  <p class="normal">Kadın ayağa kalktı; ama, kocası onun ellerini tuttu.</p>

  <p class="normal">“Bir kelime, yalnız bir kelime, Gabrielle. Bana gerçeği söylemeyecek misin?”</p>

  <p class="normal">“Size gerçeği söyledim. Sizi kesinlikle aldatmadım.”</p>

  <p class="normal">Kont, karısının o güzel yüzüne dikkatle bakıyordu. Başındaki, o siyah saçlarıyla üzerindeki taç, donuk gece karanlığında, bir samanyolu gibi elmaslarla bezenmiş, pırıl pırıl parıldıyordu. Kont bu sırada, bir çeşit sezgiyle, bu yaratığın, yalnızca ırkını devam ettirmeye yarayan bir kadın değil; aynı zamanda, mistik ve hissedilmeyen bir güzelliğe karşı ilk amaçtan ve ilahi eğiliminden saparak, yüzyıllar boyunca varlığımızda birikmiş bulunan o ne olduğu anlaşılmaz arzularımızın acayip ve esrarengiz ürünü olduğunu hissetti. Kadın denilen bu yaratıkların bazıları, böylece, şiir, zarafet, estetik ve cazibe olmak üzere, uygarlığın verdiği her şeyle hazırlanmış olarak, özellikle hayallerimiz için açmış çiçekler gibidirler.</p>

  <p class="normal">Eski kıskançlığının nedenine belli belirsiz değinen ve her şeyi yanlış kavrayan bu gecikmiş ve karanlık keşiften dolayı şaşırmış bir durumda olan koca, kadının önünde ayakta duruyordu.</p>

  <p class="normal">Nihayet:</p>

  <p class="normal">“Size inanıyorum,” dedi. “Şu anda, yalan söylemediğinizi hissediyorum. Zaten önceden de bana, yalan söylüyormuşsunuz gibi gelmemişti.”</p>

  <p class="normal">Kadın elini kocasına uzattı:</p>

  <p class="normal">“O halde, dostuz, değil mi?”</p>

  <p class="normal">Adam eli tutarak öptü ve:</p>

  <p class="normal">“Dostuz,” diye cevap verdi. “Teşekkür ederim, Gabrielle.”</p>

  <p class="normal">Kont, hâlâ pek güzel olan karısının güzelliğine karşı duyduğu hayranlıkla ona bakarak ve o eski basit aşktan belki de daha çok tehlikeli olan garip bir heyecanın varlığında doğduğunu hissederek odadan dışarı çıktı.</p>

  <p class="normal"><span class="ideitalik">2-7 Nisan 1890</span></p>

  <div class="calibre1" id="calibre_pb_28"></div>
</body>
</html>
