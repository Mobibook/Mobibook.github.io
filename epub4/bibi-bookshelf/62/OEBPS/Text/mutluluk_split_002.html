<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>mutluluk</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="h2baslik"><span class="idebold">HENRI RENE ALBERT GUY DE MAUPASSANT</span></p>

    <p class="normal">(D. 5 Ağustos 1850, Dieppe yakınları – Ö. 6 Temmuz 1893, Paris, Fransa)</p>

    <p class="normal">Fransız öykü ve roman yazarı. Normandiya kökenli, aristokrat bir ailenin oğluydu. On üç yaşında ilahiyat okuluna gönderilen Maupassant, dini eğitime ayak uyduramadı ve kendini okuldan kovdurdu (1868); ertesi sene lise eğitimini Le Havre’da tamamlayarak Paris’te hukuk okumaya başladı. Fransız-Alman Savaşı, okula ara vermesine neden oldu, gönüllü olarak savaşa katılan Maupassant, 1871’de terhis oldu ve hukuk öğrenimine devam etti. Okulu bitirince bir süre Donanma Bakanlığı’nda çalıştı, ardından Halk Eğitim Bakanlığı’na geçti.</p>

    <p class="normal">Maupassant’ın annesi, yazar Gustave Flaubert’in yakın dostuydu. Flaubert Paris’e geldikçe, onun yazdıklarını okuyor, üslup konusunda kendisine yardımcı oluyordu. Bu destek sayesinde Maupassant, Emile Zola, Ivan Turgenyev, Henry James ve Edmond de Goncourt gibi ünlü yazarlarla tanışma fırsatı buldu. Flaubert’in 1880’deki ani ölümü, Maupassant’ı derinden etkiledi.</p>

    <p class="normal">1880-1890 arasında oldukça verimli bir on yıl geçiren Maupassant, boş zamanlarında Seine Nehri’nde kayıkla gezilere çıkıyordu. Bu gezilerde kendisine genellikle sokak kadınları eşlik ediyordu. Yakalandığı frengi hastalığı, sonradan sağlığını olumsuz etkileyecekti. Flaubert’in rehberliğinde yazdığı öyküleri takma adla bazı taşra dergilerinde yayımladı. Ancak, edebiyat yaşamındaki dönüm noktası, <span class="ideitalik">Boule de suif</span> (Kartopu) adlı öyküsünün, Zola’nın da aralarında bulunduğu altı yazarın birer savaş öyküsünü içeren <span class="ideitalik">Les Soirées de Médan</span> (Médan Akşamları; 1880) adlı kitapta yer alması oldu. <span class="ideitalik">Kartopu</span>’ndan hemen sonra gazeteler Maupassant’dan yazı istemeye başladılar; bunun üzerine bakanlıktaki görevinden ayrılan yazar, iki yıl boyunca <span class="ideitalik">Le Gaulois</span> ve <span class="ideitalik">Gil Blas</span>’ya makaleler yazdı. Bu on yıl boyunca üç yüze yakın öykü, altı roman, üç gezi kitabı ve bir şiir kitabı yayımladı.</p>

    <p class="normal">Maupassant, yapıtlarıyla birçok ülkede en çok satanlar listesine girdi ve kendisine büyük bir gelir sağladı. Bu dönemde Kuzey Afrika, İtalya ve İngiltere’yi dolaşan yazarın beden ve ruh sağlığı giderek bozuluyordu. Erkek kardeşinin akıl hastanesinde ölmesinden üç yıl sonra Maupassant da 1892’de gırtlağını keserek intihara kalkıştı; bir akıl hastanesine yatırıldı ve 43 yaşında öldü.</p>

    <p class="normal">Maupassant’ın önemli yapıtları arasında, sanrı gören bir adamı konu alan <span class="ideitalik">Le Horla</span> (Cinnet; 1887), genelevlere ve fahişelere düşkünlüğünü yansıttığı <span class="ideitalik">Kartopu</span> ile <span class="ideitalik">La Maison Tellier</span> (Madam Tellier’nin Evi; 1881) ve Paris’in basın çevresini ve gazeteler arasındaki sonu gelmez çekişmeyi konu aldığı <span class="ideitalik">Bel Ami</span> (Güzel Dost; 1885) yer alır. Dilimize çevrilmiş diğer yapıtlarından bazıları: <span class="ideitalik">Aşk Başkadır</span> (1973), <span class="ideitalik">Ay Işığı</span> (1943), <span class="ideitalik">Bir Hayat</span> (1947), <span class="ideitalik">Denizde</span> (1960), <span class="ideitalik">Pierre ile Jean</span> (1947), <span class="ideitalik">Ölüm Kadar Acı</span> (1937), <span class="ideitalik">Kazazede</span> (1938), <span class="ideitalik">Kadın Ne Yapmaz</span> (1973) ve <span class="ideitalik">Yasak Aşk</span> (1975).</p>
  </div>
</body>
</html>
