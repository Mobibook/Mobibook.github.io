<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>mutluluk</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h2baslik1" id="calibre_toc_17"><span class="idebold">BAYAN HARRIET</span></h1>

  <p class="normal">Arabanın içinde, biri sürücünün yanında olmak üzere dördü kadın, üçü erkek, yedi kişiydik ve yolun dolambaçlı bir şekilde uzandığı büyük yokuşu çıkıyorduk.</p>

  <p class="normal">Tancarville harabelerini görmek amacıyla Étretat’tan şafakla hareket ettiğimiz için, sabahın serin havasında, üzerimizde hâlâ bir uyku mahmurluğu vardı. Avcılar gibi her an uyandırılmaya pek o kadar alışık olmayan kadınların her an gözkapakları iniyor, başları önlerine düşüyor, doğmakta olan günün heyecanına karşı duyarsız bir halde esniyorlardı.</p>

  <p class="normal">Mevsim sonbahardı. Yulafların kısa gövdeleri ve iyi tıraş edilmemiş bir sakal gibi araziyi kaplayan biçilmiş buğdayların sararmış saplarıyla çoraklaşmış tarlalar, yolun her iki yanında uzayıp gidiyordu. Toprağın üzerinde hafif bir sis tabakası vardı; tarla kuşları ötüyor, diğer kuşlar ise çalılıklarda ve korularda cıvıldaşıyorlardı.</p>

  <p class="normal">Güneş nihayet ufukta, kıpkırmızı bir renge bürünerek doğdu. Her geçen dakika biraz daha yükseldikçe kırlar, yatağından kalkan bir kız gibi, beyaz buharlardan gömleğini atarak, gülümser gibi uyandılar.</p>

  <p class="normal">Arabacının yanında oturan Kont d’Étraille:</p>

  <p class="normal">“İşte bir tavşan!” diye bağırdı ve kolunu sol tarafa uzattı.</p>

  <p class="normal">Tarlanın içinde gizlenen ve yalnızca iri kulakları görülen tavşan koşuyor, kaçıyordu. Sonra, bellenmiş toprağın içine doğru fırlayarak durdu; müthiş bir süratle tekrar yol aldı, yön değiştirdi; her türlü tehlikeyi gözleyerek, nereye gideceği hakkında kararsız ve endişeli bir halde yine durdu. Daha sonra, arka ayaklarının bütün gücüyle koşmaya başladı ve büyük bir pancar tarlasında gözden kayboldu. Hayvanın bu hareketlerini izleyen herkes sabah mahmurluğunu üzerinden atmıştı.</p>

  <p class="normal">René Lemanoir:</p>

  <p class="normal">“Bu sabah, hiç de nazik değiliz,” dedi.</p>

  <p class="normal">Ve yanında, uykuyla mücadele etmekte olan genç Barones de Sérennes’e bakarak kısık bir sesle:</p>

  <p class="normal">“Kocanızı düşünüyorsunuz, herhalde, barones,” dedi. “Gönlünüzü ferah tutun, ancak cumartesiye gelebilecek. Daha dört gününüz var.”</p>

  <p class="normal">Kadın, uykulu bir gülümsemeyle cevap verdi:</p>

  <p class="normal">“Ne kadar da tuhafsınız!”</p>

  <p class="normal">Sonra, sersemlikten kurtularak ekledi:</p>

  <p class="normal">“Haydi bakalım, bizi güldürecek bir şeyler söyleyin. Hele sizin Bay Chénal, aşk maceralarınız, Dük de Richelieu’den daha fazladır herhalde. Başınızdan geçen bir aşk macerasını bize anlatsanıza.”</p>

  <p class="normal">Vaktiyle çok yakışıklı bir erkek olan ve çok da sevilmiş olan yaşlı ressam Léon Chénal, uzun ve beyaz sakalını eliyle sıvazlayarak gülümsedi ve bir süre düşündükten sonra birdenbire ciddileşti.</p>

  <p class="normal">“Hoş bir şey olmayacak, bayanlar,” dedi. “Size anlatacağım olay, hayatımın en acıklı aşk macerasıdır. Böyle bir maceranın, dostlarımın başından geçmesini dilemem.”</p>
</body>
</html>
