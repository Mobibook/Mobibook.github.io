<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>mutluluk</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h2baslik1" id="calibre_toc_7"><span class="idebold">İKİ ARKADAŞ</span></h1>

  <p class="normal">1870 Fransası.</p>

  <p class="normal">Hava kan, duman, barut kokularıyla doluydu. Almanlar Paris kapılarına dayanmış; Fransa’nın kalbi durmak üzereydi. Serçeler, saçaklara pek ender konuyor. Paris günden güne boşalıyor, herkes ne bulursa onu yiyordu.</p>

  <p class="normal">Berrak bir aralık sabahı esas mesleği saatçilik olan, ama bir tesadüf sonucu terlikçilik yapmaya başlayan Morissot, elleri pantolon ceplerinde, midesi boş, bulvarlarda kederli kederli dolaşıyordu. Birdenbire, karşı yönden gelen birisiyle karşılaştı, bir sevinç çığlığı kopardı:</p>

  <p class="normal">“Bay Sauvage?..”</p>

  <p class="normal">“Bay Morissot!..”</p>

  <p class="normal">İki adam kucaklaştılar.</p>

  <p class="normal">İyi kalpli, dürüst bir insandı bu Sauvage; özüne, sözüne güvenilir candan bir dost.</p>

  <p class="normal">Morissot savaştan önce her pazar gün doğarken av takımlarını yüklenir, balık avlamaya giderdi. Argenteuil’den trene binerek Colombes’a ulaşır, bir süre yürür, sonra sandalla Marante Adası’na geçerdi. Marante, onun hayallere dalmasını sağlayan güzel manzaralı sessiz bir adacıktı; pek severdi burasını; gelir gelmez hemen avlanmaya koyulur, akşama kadar avlanırdı.</p>

  <p class="normal">Bir süredir orada başka bir av meraklısıyla, Bay Sauvage’la karşılaşmaya alışmıştı. Sauvage, Notre-Dame-de-Lorette Sokağı’nda ufak bir tuhafiyeci dükkânı işletiyordu. Kısa boylu, şişman, neşeli bir adamdı. İki adam kısa süre içinde güçlü bir dostlukla birbirlerine bağlandılar. Hemen hemen bütün günlerini, ellerinde balık oltaları, ayakları suda yan yana geçirir olmuşlardı.</p>

  <p class="normal">Avlanırken pek az konuşurlardı; düşünceleriyle, duygularıyla birbirlerine çok benzediklerini sezerler, birbirlerini takdir ve hayranlıkla süzerlerdi.</p>

  <p class="normal">İlkbahar sabahları güneş Marante Adası’nda pırıl pırıl doğar, iki av meraklısının ayaklarının dibinden akan nehrin üstüne altından nakışlarını işlerdi. Her taraf bahar sabahlarının mis gibi taze kokularıyla dolar, manzarayı hayran hayran seyreden ve bu kokuları derin derin içine çeken Morissot, arkadaşına:</p>

  <p class="normal">“Ne şahane bir sabah, değil mi?” diye sorar, Sauvage’dan da:</p>

  <p class="normal">“Gerçekten öyle,” cevabını alırdı.</p>

  <p class="normal">Bu kadar basit düşünce alışverişi bile birbirlerini anlamalarına, takdir etmelerine yetiyordu.</p>

  <p class="normal">Sonbaharda güneş batarken gökyüzü baştan başa kırmızılara boyanır, suların yüzeyinde erguvan kırmızısı şekiller uçuşur; daha o zamandan kışın yaklaştığını haber veren serin rüzgârlar ağaçları sallar, ince dalları koyu erguvan renginde hâle hâle tüllerle sarar, bu tabloyu gülümseyerek seyreden Sauvage, arkadaşına:</p>

  <p class="normal">“Ne eşsiz manzara,” der, gözlerini oltasından ayırmayan Morissot’dan da:</p>

  <p class="normal">“Gerçekten öyle,” karşılığını alırdı.</p>

  <p class="normal">Şimdi iki eski ahbap, birbirlerini görüp tanıyınca, ilk kez birbirlerini, çok değişmiş bulduklarını saklamadılar. Sauvage:</p>

  <p class="normal">“Nedir bu başımıza gelenler dostum?” diye yüksek sesle sordu.</p>

  <p class="normal">Morissot bitkin durumdaydı:</p>

  <p class="normal">“Alınyazımız çok karaymış,” diye konuştu, “şu havanın güzelliğine bak dostum, şu gökyüzünün berraklığına bak, sanki aralık ayında değil de ilkbahardayız.”</p>

  <p class="normal">Gerçekten de gökyüzü tertemiz, masmaviydi. Yan yana yürümeye başladılar. İkisi de düşünceli, ikisi de kederliydi.</p>

  <p class="normal">Morissot:</p>

  <p class="normal">“Balık avladığımız günleri hatırlıyor musun?” dedi. “Ne tatlı günlerdi onlar.”</p>

  <p class="normal">Sauvage, şiir okur gibi içten bir sesle:</p>

  <p class="normal">“Hatırlamaz olur muyum,” dedi, “çıkar mı hatırımdan o tatlı günler?”</p>

  <p class="normal">Küçük bir meyhaneye uğrayarak birer kadeh apsent<sup class="calibre2"><a href="../Text/mutluluk_split_028.html#footnote-7235-6" id="footnote-7235-6-backlink">[6]</a></sup> içtiler. Aç karnına alkol çabucak başlarına vurdu. Tekrar bulvara çıkınca Morissot:</p>

  <p class="normal">“Bu bir kadeh bana pek iyi geldi, birer tane daha içsek mi ne dersin?” diye sordu.</p>

  <p class="normal">“Hay hay...”</p>

  <p class="normal">Başka bir şarapçıya uğrayarak kadehlerini tazelediler.</p>

  <p class="normal">İkişer kadeh içtikten sonra hemen hemen çakırkeyif olmuşlardı.</p>

  <p class="normal">Bulvardaki ağaçları hışırdatan tatlı meltem iki kafadarın yüzlerini okşuyordu. Sauvage durdu, arkadaşına baktı:</p>

  <p class="normal">“Şeeey,” diye kekeledi, “bugün oraya gitsek mi yine? Ne dersin? Ha?”</p>

  <p class="normal">“Nereye?”</p>

  <p class="normal">“Balık avına.”</p>

  <p class="normal">“Balık avına mı?”</p>

  <p class="normal">“Evet, Marante Adası’na. Fransız ileri karakolları Colombes’a yakındır. Alay kumandanı benim dostumdur. Bizi kolayca sınırdan geçirir sanıyorum.”</p>

  <p class="normal">Morissot heyecanından tıkanır gibi olmuştu. Titrek bir sesle:</p>

  <p class="normal">“Mesele yok öyleyse,” dedi, “ben hazırım.”</p>

  <p class="normal">Derhal av takımlarını almak için birbirlerinden ayrıldılar. Bir saat sonra geniş bulvarda yan yana yürüyorlardı.</p>

  <p class="normal">Karargâha varınca Albay Dumoulin, iki dostun ricasını gülümseyerek dinledi ve sınırı geçebilmeleri için gereken izni verdi.</p>

  <p class="normal">İki ahbap, ellerinde izin kâğıdıyla, sevinçlerinden uçarak hemen yola çıktılar. İleri karakolları geçtikten sonra düşmanın işgali altında bulunan araziye girdiler. Seine Nehri boyunca uzanan bağların kenarına vardılar. Saat on bir olmuştu. Argenteuil kasabasının karşısındaki geniş toprakların harap bir görünüşü vardı. Orgemon ve Sannois tepeleri bu toprakları çevreliyordu. Nanterre’e kadar genişleyen ova, çıplak kiraz ağaçları ve hüzünlü tarlalarıyla göz alabildiğine uzanıyordu.</p>

  <p class="normal">Sauvage, tepeleri göstererek mırıldandı:</p>

  <p class="normal">“İşte oradalar.”</p>

  <p class="normal">“Kim?”</p>

  <p class="normal">“Kim olacak, Almanlar!”</p>

  <p class="normal">Bu tek kelime onları tepeden tırnağa titretti. Gerçi Almanlar o zamana kadar oralarda görülmemişlerdi, ama bütün bölgeyi kontrol altında tuttukları biliniyordu.</p>

  <p class="normal">İki arkadaşın içine şüphe ve korku düşmüştü: Bu barbar millete karşı duydukları kin ve nefretle karışık garip bir korku.</p>

  <p class="normal">Morissot tutuk tutuk:</p>

  <p class="normal">“Ya karşımıza çıkıverirlerse?” dedi.</p>

  <p class="normal">Sauvage, Parislilere özgü şakacılığı elden bırakmayarak:</p>

  <p class="normal">“Boş ver,” dedi, “kendilerine bir balık tavası ikram eder, geçer, gideriz.”</p>

  <p class="normal">Ne var ki, çevrenin derin sessizliği kuşku ve endişelerini artırıyordu; köyde dolaşmaya cesaret edemediler.</p>

  <p class="normal">Morissot:</p>

  <p class="normal">“Canım,” dedi, “niye korkuyoruz ki, yola çıktık bir kez, artık devam edeceğiz!”</p>

  <p class="normal">İki büklüm yerlerde sürünerek, büyük fundalıklar arkasına saklanarak, gözleri endişe dolu, kulakları tetikte yol almaya başladılar. Şerit gibi uzayan çıplak bir yol, nehir kenarına iniyordu. Koşar adım yolu geçtiler. Sahile ulaşınca uzun sazlıkların arasına gizlendiler. Morissot, kulağını toprağa yapıştırıp etrafı dinledi. Hiçbir ayak sesi duymadı; anlaşılan buralarda in cin top oynuyordu. Avlanmak için hazırlığa başladılar.</p>

  <p class="normal">Tam karşılarında bulunan Marante Adası, onları öteki sahilden gizliyordu. Adanın küçük lokantası ve motelin panjurları kapalıydı. Ada yıllardır terk edilmiş gibi görünüyordu.</p>

  <p class="normal">Sauvage ilk oltada bir tatlı su kayabalığı çekip aldı, Morissot bir ikincisini yakaladı. Artık kamışlarını her sudan çıkarışlarında küçük gümüş renginde bir balığın çırpındığını görüyorlardı. Hiç böylesine verimli bir parti yapmamışlardı.</p>

  <p class="normal">Tuttukları balıkları büyük bir sevinçle sık delikli bir file torbaya dolduruyorlardı. Uzun süredir yoksun kaldıkları balık avlama zevkine kendilerini kaptırmış, gittikçe artan bir hırs ve heyecanla avlanıyorlardı.</p>

  <p class="normal">Birdenbire, sanki yeraltından gelen derin bir gümbürtü havayı sarstı. Top atılıyordu. Morissot başını çevirince, solda Valérien Dağı’nın beyaz bir kuş başını andıran tepesinden kara bir duman bulutunun kopup dağıldığını gördü. Bu dumanı ikinci bir duman ve patlama izledi, sonra bir üçüncüsü, bir dördüncüsü.</p>

  <p class="normal">Dağın tepesindeki istihkâmlar ölüm ve ateş püskürtmeye başlamışlardı. Yükselen dumanlar, berrak gökyüzünde kül renkli ufak bulut parçaları oluşturuyorlardı.</p>

  <p class="normal">Sauvage omuzlarını silkerek:</p>

  <p class="normal">“Yine başladılar,” diye mırıldandı.</p>

  <p class="normal">Gözlerini oltasından ayırmayan Morissot, tedirgin ve hiçbir neden olmaksızın sağa sola saldıran bu görünmez düşmana karşı, yumuşak huylu adamlara özgü bir öfkeyle:</p>

  <p class="normal">“Ne elde edecekler yani,” diye homurdandı, “bu tür bilinçsizce saldırılar karşısında insanın ölmesi için gerçekten budala olması gerekir.”</p>

  <p class="normal">Bir tatlı su kefali yakalamak üzere olan Sauvage:</p>

  <p class="normal">“Bu herifler,” dedi, “ille de bir şey elde etmek için değil, gösteriş için bile saldırabilirler!”</p>

  <p class="normal">“Ne kadar sürecek bu şuursuz gösteri?”</p>

  <p class="normal">“Orası bilinmez. Ayrıca bizimkilerde de suç var; Fransa, bugünkü haliyle bu savaşa girmemeliydi!”</p>

  <p class="normal">“Bunda haklısın.”</p>

  <p class="normal">Konu politikaya dökülünce, her şeyde olduğu gibi hemen görüş birliğine vardılar ve derhal, kendi sade dünyalarından çıkıp çetin politika sorunlarını eleştirmeye koyuldular.</p>

  <p class="normal">Valérien Dağı bu sırada korkunç patlamalar altında inliyordu.</p>

  <p class="normal">Sauvage içini çekti:</p>

  <p class="normal">“Her savaşta mutlaka bir galip, bir de mağlup vardır. Bu bir hayat mücadelesi.”</p>

  <p class="normal">Morissot acı acı güldü:</p>

  <p class="normal">“Ölüm mücadelesi demek daha doğru olur.”</p>

  <p class="normal">Birdenbire arkalarında ayak sesleri duyarak titrediler. Başlarını çevirince, hemen hemen omuz başlarında tepeden tırnağa silahlı adamlar gördüler; iri yarı, sakallı dört Alman askeri çevrelerini sarmıştı.</p>

  <p class="normal">Oltaları ellerinden düştü, nehre atlamak istediler, ama geç kalmışlardı. Kıskıvrak yakalandılar, bir kayığa bindirilip Marante Adası’na götürüldüler.</p>

  <p class="normal">Kimsenin yaşamadığı sanılan Marante Adası’nın arkasındaki bölgede Alman silahlı birliği kamp kurmuştu. Bir sandalyeye, ata biner gibi oturmuş, porselenden kalın pipo tüttüren dev cüsseli bir subay, iki arkadaşı görür görmez mükemmel bir Fransızca ile:</p>

  <p class="normal">“Oh, oh,” dedi, “iyi avlandınız mı bakalım sayın baylar?”</p>

  <p class="normal">Bir asker, balık dolu file torbayı komutanın ayaklarının ucuna bıraktı. Subay gülümsedi:</p>

  <p class="normal">“Hiç de fena gitmediği anlaşılıyor, ama sizinle daha önce başka şeylerden söz edeceğiz. Beni dinleyin ve paniğe kapılmayın. Bence siz, bizi gözetlemek için gönderilmiş iki casustan başka bir şey değilsiniz. Balık avı sadece göz boyamaca. Planınız sökmedi, elime düştünüz. Bu durumun hiç de lehinizde olmadığını takdir edersiniz; çünkü sizinle savaştayız. Yalnız bir nokta var; ileri karakollardan geçmek için bir şifre aldığınız muhakkak, bu şifreyi bana söylerseniz size karşı insaflı davranabilirim.”</p>

  <p class="normal">İki dost, mosmor kesilmiş, ayakta duruyorlardı. Elleri titriyordu. Subay devam etti:</p>

  <p class="normal">“Bu mesele tamamıyla aramızda kalacak ve hiç kimse bilmeyecek. Sessiz sedasız buradan çekip gideceksiniz. Bu sır benimle birlikte gömülecek, ama reddederseniz ölüm fermanınızı imzalamış olursunuz. İkisinden birini tercih edin!”</p>

  <p class="normal">İki arkadaş heykel gibi hareketsiz kalakalmışlardı. Subay elini nehre doğru uzattı:</p>

  <p class="normal">“Düşünün ki,” dedi, “beş dakikada bu nehrin dibini boylamanız ya da çoluk çocuğunuza kavuşmanız sizin elinizde.”</p>

  <p class="normal">Valérien Dağı korkunç homurtularını sürdürüyordu.</p>

  <p class="normal">İki avcı ayakta, büyük bir sükûnetle sonucu bekliyorlardı. Komutan Almanca bazı emirler verdi. Bir manga asker, hizaya gelerek silahlarını yere dayadılar.</p>

  <p class="normal">Subay:</p>

  <p class="normal">“Size bir dakika izin veriyorum,” dedi, “bir saniye bile fazlası yok, karar verin!”</p>

  <p class="normal">Sonra ayağa kalktı, Morissot’yu kolundan tutarak bir kenara çekti:</p>

  <p class="normal">“Çabuk bana parolayı söyle,” diye fısıldadı, “arkadaşın farkına bile varmaz, ben merhamet etmiş görünür, sizi salıveririm!”</p>

  <p class="normal">Morissot hiç cevap vermedi.</p>

  <p class="normal">Subay aynı denemeyi Sauvage üstünde de yaptı, ondan da bir sonuç alamadı.</p>

  <p class="normal">Bunun üzerine iki arkadaşı yan yana getirdiler. Kumandanın bir işaretiyle askerler silahlarını kaldırdılar.</p>

  <p class="normal">Bu sırada Morissot’nun gözleri birkaç adım ötede, çimenler üstünde duran balık torbasına ilişti. Güneş ışını hâlâ çırpınan balıkların üstüne düşüyordu. Terlikçinin gözleri yaşla doldu, arkadaşına dönerek:</p>

  <p class="normal">“Hoşça kal Bay Sauvage,” dedi, “hakkını helal et!”</p>

  <p class="normal">Sauvage metanetle karşılık verdi:</p>

  <p class="normal">“Hoşça kal, Bay Morissot, sen de helal et!”</p>

  <p class="normal">Birbirlerinin ellerini sıktılar.</p>

  <p class="normal">Subay:</p>

  <p class="normal">“Ateş!” diye bağırdı.</p>

  <p class="normal">On iki silah birden patladı.</p>

  <p class="normal">Sauvage sallanarak yüzükoyun düştü; daha iri yapılı olan Morissot bir an dimdik durdu, sonra iki eli kan fışkırmaya başlayan göğsüne gitti, gözleri havaya dikildi ve arkadaşının üstüne devrildi.</p>

  <p class="normal">Erler koşuştular, ip ve taş getirdiler, taşlar iplere, ipler de iki ölünün ayaklarına bağlandı, sonra ikisini de sahile sürüklediler.</p>

  <p class="normal">Valérien Dağı baştan aşağı duman ve ateş kesilmişti.</p>

  <p class="normal">İki asker Morissot’yu, diğer ikisi Sauvage’ı kaldırdı, sağa sola birkaç kez salladıktan sonra var güçleriyle suya fırlattılar. Tok bir cumburtu işitildi, ayaklarındaki taşlarla ağır çeken iki ceset dimdik doğrularak battı. Su köpürdü, açılıp kapandı, sonra tekrar düzeldi, küçük dalgalar sahile kadar geldiler, bir parça kan, suyun üstüne çıkmıştı.</p>

  <p class="normal">Alman dişleri arasından homurdandı:</p>

  <p class="normal">“Şimdi de avlanma sırası balıkların.”</p>

  <p class="normal">Sonra ayağa kalktı, balıkla dolu torbaya baktı:</p>

  <p class="normal">“Şunları güzelce kızartın!” emrini verdi, “iki enayi parolayı söylemediler, hiç olmazsa balıklarını yiyelim, bu da bir kazançtır!”</p>

  <p class="normal"><span class="ideitalik">5 Şubat 1883</span></p>
</body>
</html>
