<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1 id="uf5608f59-48da-4c54-b6c2-2c1782e036c4"><b>SONSUZ ARZUNUN ALTIN ELMASI</b></h1>

  <p>Martin benim yapamadığım şeyleri yapabilir. Herhangi bir sokakta herhangi bir kadına yanaşabilir. Şunu itiraf etmeliyim ki onu tanıdığımdan beri (onu tanıyalı epey oluyor) yeteneğinden çok yararlandım, çünkü kadınlan ben de onun kadar severim, ama bende onun taşkın gözü pekliği yok. Buna karşılık, Martin, kadınlara yanaşmayı başlı basma bir amaca dönüşmüş bir ustalık gösterisine indirgeme yanılgısını işledi. Öyle ki kendini çoğu zaman, biraz da kırgınlık duyarak, takım arkadaşına güzel toplar atan cömert bir forvet oyuncusuna benzetiyor; takım arkadaşı aldığı bu paslarla kolay goller atarak ucuz bir zafer kazanıyor.</p>

  <p>Pazartesi öğleden sonra işten çıktıktan sonra, Vaclav Meydam'ndaki bir kafede oturmuş, eski Etrüsk kültürünü konu alan kalın bir Almanca kitaba gömülmüş, onu bekliyordum. Üniversite kitaplığının bu incelemeyi benim için Almanya'dan ödünç olarak getirtmesi birkaç ay almıştı; o gün, kitabı sonunda ele geçirdiğim için, onu kutsal bir eşya gibi yanımda taşıyordum ve gerçekte Martin'i bekliyor olmaktan da son derece hoşnuttum, çünkü böylelikle, bir kafe masasında, bunca zamandır arzuladığım kitabın sayfalarını çevirebiliyordum.</p>

  <p>Bu eski antik kültürleri bir çeşit nostalji duymadan düşünemem. O zamanların tarihinin tatlı yavaşlığını düşününce, nostaljinin yanında, hiç kuşkusuz imrenme duygusu da var. Eski Mısır kültürü birkaç bin yıla yayılmıştır. Grek antikitesi bin yıla yakın sürmüştür. Bu bakımdan, insan hayati tarihe öykünür: Önceleri devinimsiz bir yavaşlığa gömülmüştür, sonra azar azar, giderek hızlanır. İki ay önce, Martin kırk yaşını geride bıraktı.</p>

  <p><i>Serüven başlıyor</i></p>

  <p>Daldığım düşünceleri dağıtan o oldu. Birdenbire birahanenin camlı kapısında göründü ve genç bir kızın masada oturmuş kahve içtiği tarafa doğru yüz işaretleri ve anlamlı jestler yaparak bana doğru ilerledi. Gözlerini kızdan ayırmadan yanıma oturdu ve, "Bu konuda ne diyorsun, birader?" diye sordu.</p>

  <p>Utandım. Doğruydu; kitabıma öylesine derin dalmıştım ki genç kıza henüz dikkat etmemiştim; güzel olduğunu kabul etmem gerekiyordu. Tam o anda, doğruldu, siyah papyon kravatlı garsonu çağırdı: Hesabı ödemek istiyordu.</p>

  <p>" Sen de öde hesabı!" diye buyurdu Martin.</p>

  <p>Daha şimdiden sokakta arkasından koşmamız gerekeceğini düşünüyorduk, ama bereket versin ki vestiyerde durdu. Orada bir çanta bırakmıştı; vestiyerci kız onu bir yerlerde aramaya koyuldu ve bulduktan sonra tezgâhın üzerine koydu. Derken genç kız vestiyerciye birkaç bozukluk uzattı; tam o sırada Martin de kalın Almanca kitabımı elimden kaptı.</p>

  <p>Doğal bir otoriteyle, "Buraya koyalım şunu," dedi ve kitabı dikkatlice kızın çantasının içine atıverdi; kız şaşırmış göründü; ama ne diyeceğini bilemedi.</p>

  <p>"İnsanın elinde taşıması kolay değil," diyerek sözünü sürdürdü Martin ve genç kız çantayı kendi taşımaya davrandığında, beni nasıl hareket etmem gerektiğini bilmemekle kınadı.</p>

  <p>Genç kız bir taşra hastanesinde hastabakıcıydı. Prag'a şöyle bir uğramıştı ve otobüse binmek için acele etmesi gerekiyordu. Genç kız hakkında gerekenleri öğrenmek ve Martin'in anlamlı anlamlı belirttiği gibi mutlaka aynı meslekten hoş bir arkadaşı bulunması gereken bu sevimli hanımı ziyaret etmek için gelecek cumartesi B...'ye gitmeyi kararlaştırmak üzere, tramvay durağına kadar ona eşlik etmek yeterliydi.</p>

  <p>Tramvay yavaş yavaş geliyordu. Çantayı genç kıza uzattım ve o, kitabı çantadan çıkartmak ister gibi yaptı, ama Martin, yücegönüllü davranarak bunu yapmasına engel oldu; onu bize cumartesi de verebilir ve bu arada karıştırabilirdi... Genç kız sıkıntılı bir ifadeyle gülümsüyor, tramvay onu götürüyor, biz de ona el kol sallıyorduk.</p>

  <p>Elimden hiçbir şey gelmemişti. Bunca zaman beklediğim kitap birdenbire uzaklara gidivermişti. Durumu soğukkanlılıkla düşünmek yeterince can sıkıcıydı; ne var ki bilmem hangi çılgınca duygu çarçabuk açılan kanatlan üzerine almıştı beni. Martin, bir saniye bile yitirmeksizin, cumartesi öğle sonrası ve cumartesiyi pazara bağlayan gece için karısına söyleyecek bahaneler aramaya koyuldu. (Çünkü durum şu: Martin evli, genç bir karısı var ve daha kötüsü, onu seviyor ve daha da kötüsü, ondan korkuyor ve daha daha kötüsü, onun için korkuyor)</p>

  <p><i>Başarılı bir ad saptamas</i>ı</p>

  <p>Böylelikle gezinti için güzel bir Fiat ödünç aldım ve cumartesi saat ikide Martin'i evinin önünden almaya geldim; beni bekliyordu ve hemen yola koyulduk. Temmuz ayıydı, hava da korkunç sıcaktı.</p>

  <p>B...'ye mümkün olduğu kadar çabuk varmak istiyorduk, ancak geçtiğimiz bir köyde mayolu ve saçlan ıslak genci görünce, arabayı durdurdum. Göl pek uzakta değildi, evlerin ardmdaydı. Serinlemeye ihtiyacım vardı; Martin de aynı fikirdeydi.</p>

  <p>Mayolarımızı giyip suya daldık. Ben çabucak karşı kıyıya ulaştım, ama Martin şöyle bir daldı, suda birtakım sesler çıkardı ve dışarı çıktı. Gölü ters yönde geçtikten sonra, yeniden kıyıya ayak bastığım an, onu derin düşüncelere dalmış olarak buldum. Kıyıda bir çocuk kalabalığı bağırıp çağırıyor, biraz uzakta köyün gençleri top oynuyor, ama Martin bizden on beş metre kadar ötede ayakta duran, sırtı bize dönük genç kızın gürbüz vücudundan gözlerini ayırmıyordu. Kız, hiç kımıldamadan, gölün suyuna bakıyordu.</p>

  <p>"Bak," dedi Martin.</p>

  <p>"Bakıyorum."</p>

  <p>"Peki ne diyorsun?"</p>

  <p>"Ne dememi istiyorsun?"</p>

  <p>"Ne demen gerektiğini bilmiyor musun?"</p>

  <p>"Arkasını dönmesini beklemek gerek."</p>

  <p>"Dönmesini beklememe gerek yok. Buradan görünen bana yeter."</p>

  <p>"Kabul! Ama zamanımız yok."</p>

  <p>"Adını saptayalım," diye karşılık verdi Martin, "adını saptayalım!" Ve mayosunu giymekte olan ufak bir çocuğa doğru yöneldi. "Söyle bakalım ufaklık, şuradaki kızın adını biliyor musun?" Tuhaf bir duyumsamazlığa kapılmış olarak hâlâ aynı şekilde duran kızı işaret etti.</p>

  <p>"Şurada duran mı?"</p>

  <p>"Evet, orada duran."</p>

  <p>"O buradan değil," dedi küçük çocuk.</p>

  <p>Bunun üzerine Martin, yakınımızda güneşlenmekte olan on iki yaşlarında bir kız çocuğuna doğru döndü. "Küçüğüm, söyler misin, şurada, kıyıda ayakta duran o kızı tanıyor musun?"</p>

  <p>Küçük kız usul usul yerinden doğruldu: "Şurada duran mı?"</p>

  <p>"Evet, orada duran."</p>

  <p>"Marie o."</p>

  <p>"Marie ne?"</p>

  <p>"Marie Panek... Pouzdrany'den..."</p>

  <p>Genç kız hâlâ sırtı bize dönük olarak gölün kıyısında duruyordu. Derken bonesini almak üzere eğildi. Doğrulup da onu kafasına koyduğunda, Martin yanıma gelmişti bile: "Marie Panek diye biri, Po-uzdranyliymiş. Gidebiliriz."</p>

  <p>Tümüyle sakinleşmiş, huzura kavuşmuştu ve besbelli şimdi yolculuğumuzu sürdürmekten başka bir şey düşünmüyordu.</p>

  <p><i>Biraz kuram</i></p>

  <p>Martin'in saptama adını verdiği şey budur. Engin deneyimlerinden şu sonucu çıkarmıştır ki bu alanda sayısal yönden büyük iddiaları olan herhangi bir kimse için en güç olan şey, bir genç kızı baştan çıkarmak değil, henüz baştan çıkarılmamış yeterince genç kız tanımaktır.</p>

  <p>Bu nedenle, bizim sürekli olarak, her yerde ve her koşulda, kadınlan sistematik olarak saptamaya girişmemizi ya da bir başka deyişle, hoşumuza giden ve bir gün yanaşabileceğimiz kadınların adını bir deftere ya da belleğimize yazmamız gerektiğini ileri sürer.</p>

  <p>Kadınlara yanaşma, etkinliğin yüksek bir derecesidir ve şu ya da şu kadınla temasa geçildiği, onunla tanışıldığı, ona erişmenin kolaylaştırıldığı anlamına gelir.</p>

  <p>Övünerek geçmişe bakmaktan hoşlananlar elde ettikleri kadınların sayısı üzerinde dururlar ısrarla; ama ileriye, geleceğe bakanlar her şeyden önce yeterli sayıda saptanmış ve yanaşılmış kadına sahip olmayı düşünmelidirler.</p>

  <p>Kadınlara yanaşmanın ötesinde yalnızca tek ve son bir etkinlik derecesi vardır ve ben Martin'i sevindirmek için bu noktanın altını çizmekten zevk duyuyorum: Yalnızca bu son derecenin ardında koşanlar zavallı, ilkel insanlardır ve bunlar kafalarını öne eğerek delicesine rakip kaleye doğru atılan, ama gol atmak için (ya da birden fazla gol atmak için) topa çılgıncasına vurmanın yetmediğini, tersine sahada akıllıca ve sistematik bir oyun çıkarmak gerektiğini unutan şu taşralı futbolculara benzerler.</p>

  <p>"Onu Pouzdrany'de görme fırsatını bulacağını sanıyor musun?" diye sordum Martin'e yeniden yola koyulurken.</p>

  <p>"İnsan hiç bilemez ki," diye yanıtladı.</p>

  <p>"Her halükârda, gün bizim için iyi başlıyor," dedim ben de.</p>

  <p><i>Oyun ve zorunluluk</i></p>

  <p>Keyfimiz epeyce yerinde olarak B...'deki hastaneye vardık. Saat aşağı yukarı üç buçuktu. Danışma bürosundan telefonla hastabakıcımızı çağırttık.</p>

  <p>Çok geçmeden hastabakıcı kepi ve üstünde beyaz üniformasıyla aşağıya indi; yüzünün kızardığını fark ettim, bu da bana iyi bir işaret gibi göründü.</p>

  <p>Martin hemen söze girdi, genç kız da bize işinin saat yedide sona erdiğini bildirdi. Bizden kendisini o saatte hastanenin önünde beklememizi rica etti.</p>

  <p>"Hanım arkadaşınızla konuştunuz mu bari?" diye sordu Martin, kız da başıyla evetledi.</p>

  <p>"İkimiz de geleceğiz."</p>

  <p>"Mükemmel," dedi Martin, "ama meslektaşımı bir oldubittiye getiremeyiz."</p>

  <p>"Pekâlâ," dedi genç kız, "onu görmeye gidebiliriz. Kendisi cerrahide."</p>

  <p>Hastanenin avlusundan ağır ağır geçerken ben çekinerek sordum: "Kitabım hâlâ sizde mi?"</p>

  <p>Kafasıyla evet işareti yaptı: Kitap hâlâ kendi-sindeydi, hatta burada, hastanede. Üzerimden bir yük kalktığını duyumsadım ve önce gidip kitabı alması için ısrar ettim.</p>

  <p>Elbette Martin, benim bir kitabı bana tanıştırılacak olan bir kadına bu kadar açıkça yeğlememi yakışıksız buldu, ama elimde değildi işte. Şunu itiraf etmeliyim ki Etrüsk kültürünü konu alan bu kitabın gözümün önünde olmadığı bu birkaç gün içinde çok ıstırap çektim. Bu duruma gık bile demeden katlanmak için büyük bir irade gücü göstermem gerekti, çünkü 'oyun'u, gençlik yıllarımdan beri saygı duymayı öğrendiğim, kendisine bütün kişisel çıkarlarımı ve arzularımı tabi kılmayı bildiğim bu değeri hiçbir biçimde mahvetmek istemiyordum.</p>

  <p>Ben kitabıma yeniden kavuşmanın heyecanını yaşarken Martin hastabakıcıyla konuşmasını sürdürüyordu ve o kadar ileriye gitmişti ki genç kızdan akşam için bir meslektaşının Hoter Gölü yakınlarındaki dağ evini ödünç alma vaadini koparmıştı. Üçümüz de halimizden son derece hoşnuttuk; hep birlikte cerrahi servisinin bulunduğu küçük yeşil binaya doğru ilerledik.</p>

  <p>Tam o sırada, bir hastabakıcı ile bir doktor avluda karşıdan geliyorlardı. Doktor kepçe kulaklı, fasulye sınğı gibi uzun, gülünç görünümlü bir adamdı ve bu da beni hayrette bıraktı. Hastabakıcımızın bana bir dirsek atmasıyla kıs kıs gülmeye başladım. Gördüğüm çift uzaklaştığında, Martin bana doğru döndü: "Talihin var, azizim. Bu kadar gösterişli bir kıza layık değilsin sen!"</p>

  <p>Yanıt vermeye cesaret edemiyordum, çünkü yalnızca fasulye sınğı boylu adama bakmıştım, bu nedenle onaylayıcı bir söz uydurdum. Zaten, bu tutumumda hiç de ikiyüzlülük yoktu. Ben kendi beğenimden çok Martin'in beğenisine güvenirim, çünkü onun beğenisinin benimkinden daha büyük bir ilgi ile desteklendiğini bilirim. Gönül işleri de içinde olmak üzere her şeyde düzeni ve nesnelliği sever, bir amatörün görüşünden çok bir uzmanın görüşüne saygı duyarım.</p>

  <p>Benim gibi, boşanmış olan ve şimdi de tutmuş aşk serüvenlerinden birini (besbelli hiç de istisnai yanı olmayan bir serüveni) anlatan bir kimsenin kendini bir amatör olarak görmesini kimileri belki de ikiyüzlüce bulacak. Ama ben yine de bir amatörüm. Denebilir ki ben, Martin'in yaşadığı şeyi oynuyorum. Bazen çok eşli hayatım baştan sona öteki insanların bir taklidinden başka bir şey gibi gelmiyor bana; bu taklitten belli bir zevk aldığımı da yadsımıyorum. Ama bu zevkte yine de, bir sanat galerisini gezmeye ya da egzotik görünümleri keşfetmeye benzeyen, Martin'in erotik yaşantısı ardında sezdiğim bu koşulsuz buyruğa hiçbir biçimde bağlı olmayan, tümüyle özgür, nedensiz, cayılabilirbir yan olduğunu düşünmekten alamıyorum kendimi. Mar-tin'i gözümde yükselten de tamı tamına bu koşulsuz buyruk. Martin bir kadın üzerinde hüküm vermeye-görsün, bana 'doğa'nın kendisi, 'zorunluluk'un kendisi onun ağzından konuşuyormuş gibi geliyor.</p>

  <p><i>Yuvanın sıcaklığı</i></p>

  <p>Hastaneden çıktığımızda, Martin bana coşkuyla her şeyin harika gittiğini belirtti, sonra da ekledi: "Bu akşam elimizi çabuk tutmamız gerekecek. Dokuza kadar eve dönmüş olmak istiyorum."</p>

  <p>Şaştım kaldım: "Dokuza kadar mı? Ama buradan saat sekizde yola çıkmamız gerekeceği anlamına geliyor bu! Bu durumda boşuna geldik buraya! Önümüzde tüm bir gece olduğunu düşünüyordum ben!"</p>

  <p>"Vakityitirmemizi niçin istiyorsun ki?"</p>

  <p>"Buraya bir saatliğine gelmenin hiçbir anlamı yok da. Yediden sekize kadar ne yapmak istiyorsun sen?"</p>

  <p>"Her şeyi. Duydun, bir dağ evi buldum. Bu durumda, işimiz tıkır tıkır gidecek. Her şey sana bağlı, yeterince kararlı görünmen gerekecek."</p>

  <p>"Peki bana saat dokuza kadar niçin dönmen gerektiğini söyleyebilir misin?"</p>

  <p>"Jirzhinka'ya döneceğime söz verdim. Her cumartesi yatmadan önce iskambil oynanz."</p>

  <p>"Aman Allahım!" diyerek içimi çektim.</p>

  <p>" Jirzhinka dün de işinde birtakım sıkıntılarla karşılaştı, onu bu küçük cumartesi zevkinden yoksun bırakmamı mı istiyorsun yoksa? Biliyorsun, şimdiye dek tanıdığım en iyi kadındır."</p>

  <p>Ve sözlerine şunlan ekledi: "Zaten, Prag'da, önünde bütün bir gecenin olmasından hoşnut kalacaksın."</p>

  <p>Tartışmanın yararsız olduğunu anladım. Mar-tin'in, eşinin ruh huzuru için duyduğu korkulan hiçbir şey yatıştıramaz ve her bir saatin, her dakikanın sunduğu sonsuz erotik olanaklara beslediği güveni hiçbir şey sarsamaz.</p>

  <p>"Gel," dedi Martin bana. "Saat yediye kadar daha üç saatimiz var! Aylaklık etmeyelim!"</p>

  <p><i>Aldatmaca</i></p>

  <p>Kentin sakinleri için bir gezinti yeri olan belediye parkındaki, iki yanı ağaçlı geniş yolda yürümeye koyulduk. Yanımızdan yürüyüp geçen ya da banklarda oturmakta olan birkaç çift genç kızı inceledik, ama görünüşlerinden pek hoşlanmadık.</p>

  <p>Martin yine de onlardan ikisine yanaştı, konuşmaya girişti, hatta randevu aldı, ama ben işi ciddiye almadığını biliyordum. Onun kadınlara yanaşma alıştırması adını verdiği şeydir bu, formda kalmak için zaman zaman bu alıştırmaya başvurur.</p>

  <p>Aradığımızı bulamamış olarak belediye parkından çıkıp küçük taşra kentinin boşluk ve sıkıntıya gömülü sokaklarına saptık.</p>

  <p>"Gel bir şeyler içelim," dedim Martin'e, "boğazım kurudu."</p>

  <p>Üstünde 'CAFE' yazılı bir bina bulduk. İçeri girdik, ama burası yalnızca self-servis idi; soğuk ve pek de iç açıcı olmayan, duvarlan mozaik döşeli bir salondu. Tezgâha doğru gidip asık yüzlü bir kadından limonata sipariş ettik, sonra bardaklarımızı bir masaya taşıdık, ama masa örtüsündeki sos lekesi bizi hemen Cafe'den ayrılmaya kışkırttı.</p>

  <p>"Kafana takma," dedi Martin, "dünyamızda çirkinliğin olumlu bir işlevi var. Hiç kimse hiçbir yerde oyalanmak istemiyor, insan bir yerde olur olmaz alelacele oradan çıkmak için çabalamaya başlıyor, bu da hayata arzulanan bir ritim veriyor. Ama biz kendimizi buna kaptırmayacağız. Bu çirkin yerin sakin güvenliği içinde birbirimize her şeyden söz edebiliriz." Limonatasını içti ve bana, "Tıp öğrencisiyle daha temasa geçmedin mi?" diye sordu. "Elbette ki geçtim," dedim.</p>

  <p>"Peki nasıl bir şey kız? Şöyle bir tasvir etsene bana nasıl olduğunu."</p>

  <p>Ona tıp öğrencisini tasvir ettim. Tıp öğrencisi var olmadığı halde, bu bana pek güç gelmedi. Evet. Bu durum kişiliğime biraz gölge düşürüyor ama, böyle işte: Onu uydurdum.</p>

  <p>Sözüme güvenebilirsiniz: Bunu kötü bir niyetle yapmadım, Martin'in karşısında gösteriş yapmak ya da onu işletmek için de yapmadım. Bu tip öğrencisini sırf Martin'in ısrarına artık direnemediğim için uydurdum.</p>

  <p>Martin yapıp ettiklerim konusunda son derece titizdir. Her gün benim yeni bir kadınla tanıştığım inancındadır. Beni olduğumdan başka biri olarak görür ve ona bütün bir hafta boyunca, yeni bir kadına sahip olmadığımı, hatta kimsenin yanına bile yaklaşmadığımı açık açık söyleyecek olsam, bana ikiyüzlünün biriymişim gibi bakar.</p>

  <p>Bu nedenle, birkaç gün önce, tıptan bir öğrenciyi gözüme kestirdiğimi ona anlatmak zorunda kalmıştım. Memnun görünmüş ve beni ona yanaşmaya yüreklendirmişti. Ve bugün de ilerleme kaydedip kaydetmediğimi anlamaya çalışıyordu.</p>

  <p>"Peki hangi sınıfta? Şeyin... sınıfinda mı?" Alacakaranlıkta bir karşılaştırma yapma vesilesi arayarak gözlerini kapadı; sonra ortak bir kız arkadaşımızı anımsadı: ".. .Marketa'nın sınıfinda mı?" "Daha üst bir sınıfta," dedim.</p>

  <p>Martin şaştı: "Deme yahu..."</p>

  <p>"Jirzhinka'nın sınıfinda."</p>

  <p>Kendi karısı, Martin için en yüksek ölçüttür. Kurduğum ilişkiden çok memnun kalarak kendini düşlere bıraktı.</p>

  <p><i>Başarılı bir temas</i></p>

  <p>Derken salona kadife pantolonlu genç bir kız girdi. Tezgâha doğru ilerledi ve ısmarladığı limonatayı bekledi. Sonra, bizimkine yakın bir masanın yanında durup ayaküstü limonatasını içti.</p>

  <p>Martin ona doğru döndü, "Küçükhanım," dedi, "biz buraların yabancısıyız, size bir şey sormak istiyorduk."</p>

  <p>Genç kız gülümsedi. Çok hoştu.</p>

  <p>"Sıcaktan boğuluyoruz ve ne yapacağımızı da bilemiyoruz..."</p>

  <p>"Gidin yüzün!"</p>

  <p>"Biz de onu düşünüyorduk, ama buralarda nerede yüzüleceğim bilmiyoruz."</p>

  <p>"Buralarda yüzme havuzu yok."</p>

  <p>"Nasıl yok?"</p>

  <p>"Bir yüzme havuzu vardı ama, bir aydır boş."</p>

  <p>"Peki ya nehir?"</p>

  <p>"Nehri şu sıralar temizliyorlar."</p>

  <p>"Peki o zaman nerede yüzebiliriz?"</p>

  <p>"Geriye bir tek Hoter Gölü kalıyor, ama o da en azından yedi kilometre ötede."</p>

  <p>"Önemi yok, arabamız var, bize eşlik etmeniz yeterli."</p>

  <p>"Bizim kılavuzumuz olursunuz," dedim.</p>

  <p>"Daha doğrusu bizim gemi kılavuzumuz," dedi Martin</p>

  <p>"Bizim yol gösteren yıldızımız," dedim.</p>

  <p>Kafası iyice karışmış olan genç kız sonunda bize eşlik etmeyi kabul etti; ancak yapması gereken bir alışveriş vardı, ayrıca gidip mayosunu alması gerekiyordu; tam bir saat sonra onunla aynı yerde buluşacaktık.</p>

  <p>Memnunduk. Kalçalarını güzel güzel iki yana oynatarak ve siyah saç lülelerini sallayarak uzaklaşmasını seyrediyorduk.</p>

  <p>"Görüyorsun," dedi Martin, "hayat kısa, her ânından yararlanmak gerek."</p>

  <p><i>Dostluğa övgü</i></p>

  <p>Banklarda oturan genç kız çiftlerini incelemek üzere belediye parkına geri döndük; kimi zaman öyle oluyordu ki kızlardan biri hoşken ötekisi hiç de öyle olmuyordu.</p>

  <p>"Doğanın tuhaf bir yasası bu," dedim Martin'e, "çirkin kadın daha hoş olan arkadaşının parıltısından yararlanmayı umuyor ve hoş olan da arkadaşının çirkinliğinin yarattığı fonda daha büyük bir parıltıyla panldamayı umuyor; bundan bizim için çıkan sonuç, dostluğun bitip tükenmez sınamalardan geçtiği. Ve ben yerimize karar verme sorumluluğunu ne rastlantıya ne de rekabete hiçbir zaman bı-rakmayışımızla çok gururlanıyorum. Bizim aramızda seçim, her zaman bir nezaket meselesi. Her birimiz ötekine en güzel km öneriyor ve bu bakımdan biz, ilk giren olmamak için bir odaya hiçbir zaman giremeyen iki yaşlı beyefendiye benziyoruz."</p>

  <p>"Evet," dedi Martin, heyecanla. "Sen gerçek bir dostsun. Gel, biraz oturalım. Bacaklarım ağrıyor."</p>

  <p>Ve böylelikle vücutlarımızı tatlı tatlı geriye yaslayıp yüzlerimizi güneşe dönerek gidip oturduk ve hiç tasa etmeden dünyayı birkaç dakikalığına çevremizdeki dönüşünü sürdürmeye bıraktık.</p>

  <p><i>Beyazlı küçük genç kız</i></p>

  <p>Birdenbire Martin kalkıverdi (besbelli ki esrarengiz bir duygunun etkisiyle) ve bakışlarım beyaz giysili genç bir kızın yürüdüğü parkın ıssız ağaçlı yoluna yöneltti. Vücudunun orantılan ve yüzünün çizgileri açıkça seçilmediği halde, uzaktan bile, kızda anlaşılması güç özel bir çekicilik, bir çeşit saflık ya da sevecenlik olduğu tahmin ediliyordu.</p>

  <p>Kız önümüzden geçtiğinde, çok genç olduğunu fark ettik. Ne bir çocuk ne de bir genç kızdı, bu ise bizi hemen aşın bir heyecana sürükledi. Martin bir sıçrayışta yerinden kalktı: "Küçükhanım, ben yönetmen Forman'ım. Bilirsiniz, sinema yönetmem Forman."</p>

  <p>Elini küçük genç kıza uzattı ve kız, gözlerinde son derece şaşkın bir ifadeyle elini sıktı.</p>

  <p>Martin başını bana doğru çevirdi ve, "Sizi kameramanımla tanıştırayım," dedi.</p>

  <p>"Adım Ondricek," dedim, ben de ona elimi uzatarak.</p>

  <p>Başıyla selam verdi.</p>

  <p>"Çok zor durumdayız, küçükhanım. Bundan sonraki filmim için dış çekim mekânları arıyorum. Yöreyi iyi bilen asistanımın bizi burada beklemesi gerekiyordu, ama gelmedi. Kenti ve çevreyi gezmeye nereden başlayacağımızı merak ediyoruz. Kameramanım meseleyi bu koca Almanca kitabında inceliyor, ama ne yazık ki orada hiçbir şey bulamayacak," diye şaka etti Martin.</p>

  <p>Bir haftadır yoksun kaldığım kitapla ilgili bu ima canımı sıktı. Yönetmenime karşı saldırıya geçtim: "Bu kitapla daha fazla ilgilenememeniz çok yazık. Hazırlık çalışmalanyla ciddi olarak uğraşsanız ve bütün belgeleme işini kameramanlarınıza bırak-masanız, filmleriniz belki de daha az yüzeysel olur, daha az hata içerirdi." Sonra da genç kıza dönerek af diledim: "Affedersiniz, küçükhanım, mesleki tartışmalarımızla sizi rahatsız etmek istemiyorduk; gerçekte, Bohemya'daki Etrüks kültürü üzerine tarihi bir film hazırlıyoruz."</p>

  <p>"Evet..." dedi kız, başını sallayarak.</p>

  <p>"Çok ilginç bir kitap, bakın!"</p>

  <p>Kitabı genç kıza uzattım; neredeyse dinsel bir korkuyla kitabı alarak, benim onu yüreklendirmem üzerine sayfalarını dalgın dalgın çevirmeye başladı.</p>

  <p>"Sanırım Pchacek Şatosu buradan uzak değil," dedim, "BohemyaEtrüsklerinin merkeziydi orası... Ama nasıl gidebiliriz oraya?"</p>

  <p>"Hiç uzak değil," dedi küçük genç kız ve birden canlanıverdi, çünkü Pchacek Şatosu'na giden yolu iyi tanıması, sürdürdüğümüz bu dağınık konuşmada ona daha sağlam bir diyalog zemini sunuyordu.</p>

  <p>"Nasıl? Bu şatoyu biliyor musunuz?" diye sordu Martin, mahsuscuktan gönlü rahatlamış gibi.</p>

  <p>"Elbette biliyorum," dedi kız. "Buradan bir saat mesafede."</p>

  <p>"Yayan mı?" diye sordu Martin.</p>

  <p>"Evet, yayan," dedi kız.</p>

  <p>"Ama arabamız var," dedim.</p>

  <p>"Bizim kılavuzumuz olun," dedi Martin. Ama ben bu alışkanlığa dönüşen sözcük oyunu ritüelini sürdürmemeyi yeğledim, çünkü ben Martin'inkinden daha güvenilir bir psikolojik teşhis yeteneğine sahibimdir; bu kolay şakaların bize zarar getirebileceğini, bizim için de en iyi kozun tam bir ciddiyet olduğunu sezdim.</p>

  <p>"Zamanınızı almak istemiyoruz küçükhanım," dedim. "Ama bize bir-iki saatinizi ayırıp bölgedeki görmek istediğimiz yerleri göstermek lütfunda bulunursanız, size çok minnettar kalacağız."</p>

  <p>"Elbette gösteririm," dedi küçük genç kız, başıyla yeniden evetleyerek, "göstermeyi çok isterdim, ama..." Kızın elinde bir pazar filesi olduğunu, filenin içinde de iki baş salata bulunduğunu, ancak o sırada fark edebildik... "Salatayı anneme götürmem gerek, ama buraya çok yakın, hemen dönerim."</p>

  <p>"Tabii, salatayı annenize götürmeniz gerek," dedim. "Sizi burada bekleriz."</p>

  <p>"Tamam. Gidip gelmem on dakikadan fazla almaz," dedi kız.</p>

  <p>Yeniden başıyla selam verdi ve aceleyle uzaklaştı.</p>

  <p>"Tanrım!" dedi Martin.</p>

  <p>"Müthiş kız, değil mi?"</p>

  <p>"Evet, müthiş. Bu kıza iki hastabakıcıyı feda etmeye hazırım."</p>

  <p>Aşırı bir inancın tuzağı</p>

  <p>On dakika geçti, sonra bir çeyrek saat geçti ve küçük genç kız gelmedi.</p>

  <p>Martin içimi rahatlatmaya çalışıyordu: "Korkma, emin olduğum bir şey varsa, o da geleceğidir. Numaramız gerçeğe çok uygundu, kız da çok sevinçliydi."</p>

  <p>Ben de bu fikirdeydim, öyle ki daha çocuk olan bu yeniyetme kızla karşılaşma arzumuzu her an canlı tutarak onu bekleyip duruyorduk. Bu yüzden, kadife pantolonlu kızla randevu saatimizi geçirmiştik. Kafamızı beyazlı küçük kıza öylesine takmıştık ki kalkmayı bile aklımızdan geçirmiyorduk.</p>

  <p>Ve vakit geçiyordu.</p>

  <p>"Dinle Martin, galiba artık gelmeyecek," dedim sonunda.</p>

  <p>"Nasıl açıklıyorsun bu durumu? Kız bize Tanrı'ya inanır gibi inanmıştı."</p>

  <p>"Evet," dedim, "işin en kötü yanı da bu ya. Bize fazla inandı."</p>

  <p>"Ne olmuş inandıysa? Belki de sen inanmamasını isterdin, öyle mi?"</p>

  <p>"Bu kuşkusuz daha iyi olurdu. Çok aşın bir inanç en kötü müttefiktir." Bu fikre kendimi kaptırarak, bir söyleve giriştim: "İnsan bir şeye harfi harfine inandığında, inanç o şeyi saçmalığa iter. Bir politikanın gerçek savunucusu, politikanın safsatalarını hiçbir zaman ciddiye almaz, yalnızca bu safsatalar ardında gizlenen pratik amaçlan ciddiye alır. Çünkü politik klişeler ile safsatalar biz onlara inanalım diye yaratılmamışlardır; onlar daha çok örtük olarak benimsenmiş mazeretlerdir. Onlan ciddiye alan safdil kişiler bu klişelerde ve safsatalarda er geç çelişkiler keşfedecekler, isyan etmeye başlayacaklar ve sonunda rezilce birer sapkın ya da dönek olup çıkacaklardır. Hayır, aşın bir inanç hiçbir zaman iyi bir şey getirmez; yalnızca dinsel ve politik sistemlere değil, bu küçük genç kızı çekmek için başvurduğumuz kendi sistemimize bile."</p>

  <p>"Seni artık anlayamıyorum," dedi Martin.</p>

  <p>"Oysa oldukça anlaşılır bir şey dediğim: Biz bu küçük kız için iki ciddi beyefendiden başka bir şey değildik ve kız da tramvayda yerini yaşlı kişilere veren iyi terbiye almış bir çocuk gibi bizi memnun etmek istedi."</p>

  <p>"Peki o zaman niçin sonuna kadar iyi davran-madı?"</p>

  <p>"Sırf bize bu kadar inandığı için. Salataları annesine götürdü ve her şeyi ona coşkuyla anlattı: tarihi film, Bohemya'daki Etrüskler... Ve annesi.."</p>

  <p>Martin sözümü kesti: "Evet... Gerisini anlıyorum." Sonra yerinden kalktı.</p>

  <p><i>İhanet</i></p>

  <p>Güneş yavaş yavaş kentin damlan üzerine inmeye başlıyordu; rüzgâr insana hafif bir serinlik duygusu veriyor, bizse kendimizi hüzünlü hissediyorduk. Kadife pantolonlu kız bizi belki hâlâ bekli-yordur diye self-servis kafeye gittik. Elbette, orada değildi. Saat altı buçuktu. Arabaya binmek üzere yeniden aşağı doğru yürüdük. Kendimizi birden yabancı bir kentten kovulmuş, zevklerinden yoksun bırakılmış iki insan gibi görmeye başladık ve şimdi bizim için bu kentin topraklan dışında kalmış gibi gözüken arabamıza sığınmaktan başka bir şey kalmamıştı geriye.</p>

  <p>"Hadi hadi!" diyerek karşı çıktı Martin arabaya binince. "Bırak surat asmayı! Asıl önemli olan şey önümüzde."</p>

  <p>Jirzhinka ile onun iskambil partisi yüzünden, bu önemli şey için bir saatten fazla vaktimiz olmadığını söylemek istedim, ama susmayı yeğledim.</p>

  <p>"Zaten," diye ekledi Martin, "iyi bir gün oldu. Pouzdranyli o küçük kızı tespit etmemiz, kadife pantolonlu kızla temas kurmamız; her şey hazır bu kentte bizim için, bir kez daha buraya gelmekten başka bir şey kalmıyor geriye."</p>

  <p>Hiçbir yanıt vermedim. Evet. Kızlan tespit etme ve onlara yanaşma işi mükemmel biçimde yerine getirilmişti. Bütün bunlar yerli yerindeydi. Ama bir an aklıma, Martin'in bir yıldan beri, bu tespit ve temaslar dışında, başka hiçbir şeyi elde edememiş olduğu geldi.</p>

  <p>Ona bakıyordum. Gözleri her zamanki gibi doymak bilmez ışıltılarla parıldıyordu; o an Martin'i ne kadar çok sevdiğimi ve bütün yaşamı boyunca ardında yürüdüğü bayrağa ne kadar candan bağlı olduğumu hissettim; bu, sonsuza değin kadınlan takip etmenin bayrağıydı.</p>

  <p>Vakit geçiyordu; Martin, "Saat yedi," dedi. Hastaneye giriş çıkışlan dikiz aynasından görebilmek için arabayı hastane kapısından on-on beş metre kadar öteye park ettim.</p>

  <p>Hâlâ bu bayrağı düşünüp duruyordum. Kendi kendime diyordum ki bu kadın takibinde, yıllar geçtikçe, kadınlar giderek daha az, takibin kendisi giderek daha çok söz konusu oluyor. Yararsız bir takip olduğunun önceden bilinmesi koşuluyla her gün sonsuz sayıda kadın takip edilebilir ve böylelikle de takip, mutlak takip yapılabilir. Evet: Martin mutlak takip durumuna erişti.</p>

  <p>Beş dakikadır bekliyorduk. Genç kadınlar gelmiyordu.</p>

  <p>Bu beni hiçbir şekilde kaygılandırmıyordu. Gelmelerinin ya da gelmemelerinin hiçbir önemi yoktu. Çünkü, gelmiş olsalar bile, acaba bir saat içinde onları uzaktaki bir dağ evine götürebilir, güvenlerini kazanabilir, onlarla yatabilir ve sonra da gitmek için saat sekizde nazikçe izin alabilir miydik? Hayır, Martin her şeyin saat sekizde sona ermesi gerektiğine karar verdiği andan itibaren, bu serüveni (birçok kez olduğu gibi!) bir kendini aldatmalar oyununa dönüştürmüştü.</p>

  <p>On dakikadır bekliyorduk. Hastanenin girişinde hiç kimse görünmüyordu.</p>

  <p>Martin kızdı ve âdeta bağırdı: "Onlara beş dakika daha veriyorum, daha fazla beklemeyeceğim."</p>

  <p>Martin artık genç değil, diye düşünüyordum yine. Karısını sadakatle seviyor. Doğrusunu söylemek gerekirse, olabilecek en düzenli evlilik yaşantısını sürüyor. Bu bir gerçek. Ve bu gerçeğin üstünde, masum ve dokunaklı bir yanılsama düzeyinde, Martin'in gençliği devam ediyor, sınırlan aşıp da hayata ulaşamayan, gerçek olamayan basit bir oyuna indirgenmiş kaygılı, taşkın ve savruk bir gençlik. Ve Martin 'zorunluluk'un kör şövalyesi olduğu için de, aşk serüvenlerini, bilmeden, bir 'oyun'un masumluğuna dönüştürüyor; bu serüvenlere bütün ateşli ruhunu koymaya devam ediyor.</p>

  <p>Pekâlâ, diyordum kendi kendime, Martin yanılsamasının tutsağı, ama ya ben? Ben neyim? Bu gülünç oyunda ona niçin katılıyorum? Bütün bunların bir aldatmacadan başka bir şey olmadığını bilirken üstelik? Daha da gülünç değil miyim Martin'den ben? Bir saat yitirmekten başka bir şey yapmayacağımı pekâlâ bildiğim halde, tanımadığımız iki kayıtsız kadınla, başansızlığa uğrayacağı baştan belli bir aşk serüvenine girmeyi umar gibi yapmak niye?</p>

  <p>Tam o sırada dikiz aynasında iki genç kadının hastane kapısından çıktıklarını gördüm. Bu kadar mesafeden bile, yüzlerindeki pudra ve rujun pırıltısı seçiliyordu; göz alıcı bir şıklıklan vardı ve gecikmeleri besbelli ki uzun makyaj faslından ileri gelmişti. Çevrelerine bakınıp bizim arabaya doğru yürümeye başladılar.</p>

  <p>"Yapacak bir şey yok, Martin," dedim, iki kadını görmemiş gibi yaparak. "On beş dakika geçti.</p>

  <p>Gidelim." Ve ayağımı arabanın marşına bastım.</p>

  <p><i>Pişmanlık</i></p>

  <p>B... kentinden ayrılmış, ağaçların üzerinde batan güneşle birlikte, son evlerin önünden, tarlaların ve koruların içinden kent dışına doğru gidiyorduk.</p>

  <p>Susuyorduk.</p>

  <p>Esprili bir yazarın, sırf sapma kadar ona inandığı için İsa'ya ihanet ettiğini söylediği Yahuda İş-kariot'u düşünüyordum; İsa'nın tüm Yahudilere Tanrısal gücünü sergileyeceği mucizeyi bekleme sabrını gösterememişti o; bu nedenle onu eyleme geçmeye zorlamak için işkencecilerine teslim etmişti. Zafer saatini çabuklaştırmak istediği için ona ihanet etmişti.</p>

  <p>Yazık, diyordum kendi kendime, ben Martin'e, tersine, ona inanmaktan (ve kız takip etmenin Tanrısal gücüne inanmaktan) vazgeçtiğim için ihanet ettim; ben Yahuda İşkariot ile Kuşkucu Thomas adını verdikleri kişinin aşağılık bir meleziyim. Suç-, luluk duygumun Martin'e duyduğum sempatiyi da-, ha da artırdığını hissediyor, sonsuz kadın takibi bayrağının (başlarımızın üstünde durmadan dalgalandığı işitilen bu bayrak) gözlerimi yaşlarla doldurduğunu fark ediyordum. Aceleci davranışımdan ötürü kendimi kınamaya başladım.</p>

  <p>Gerçekten de bir gün, gençliği simgeleyen bu davranışlardan kendim de vazgeçebilecek miyim? Bu davranışlara öykünmekten, akıllı uslu hayatımda bu akıldışı etkinlik için küçük bir yer bulmaktan başka bir şey yapabilecek miyim? Bütün bunların yararsız bir oyun olmasının ne önemi var? Ve bunu bilmemin ne önemi var? Oyundan, sırf yararsız olduğu için mi vazgeçeceğim?</p>

  <p>Sonsuz arzunun altın elması</p>

  <p>Martin yanımda oturuyordu; kızgınlığı yavaş yavaş geçiyordu.</p>

  <p>"Dinle," dedi bana, "tıpta okuyan öğrencin gerçekten de bu kadar yukarı sınıfta mı?"</p>

  <p>"Söyledim ya sana. Jirzhinka'nın sınıfinda."</p>

  <p>Martin başka sorular sordu bana. Ona bir kez daha tıp öğrencisini tasvir etmem gerekti.</p>

  <p>Sonra, "Belki de onu sonra bana devredersin, tamam mı?" dedi.</p>

  <p>Gerçekçi görünmek istedim: "Korkarım güç olur bu. Senin benim arkadaşım olman canını sıkabilir. Prensip sahibidir."</p>

  <p>"Prensip sahibi ha..." diye yineledi Martin hüzünlü hüzünlü. Durumun onu üzdüğünü görebiliyordum.</p>

  <p>Onu daha fazla üzmek istemiyordum.</p>

  <p>"Seni tanımıyormuş gibi yaparsam," dedim, "belki de seni başka biri sanmasını sağlayabilirsin."</p>

  <p>"İyi fikir! Sözgelimi, bugünkü gibi, kendimi Forman diye tanıtabilirim."</p>

  <p>"Sinemacılar onu ilgilendirmiyor. Sportif tipleri yeğler o."</p>

  <p>"Niye olmasın?" dedi Martin. "Her şey mümkün." Ve böylece yeniden tartışmaya giriştik. Planımız anbean açıklık kazanıyordu ve birazdan önümüzde, gitgide çöken akşam karanlığıyla birlikte, güzel, olgun, pırıltılı bir elma gibi sallanıverecekti.</p>

  <p>Lütfen izin verin de bu elmaya, tumturaklı bir deyişle, 'sonsuz arzunun altın elması' adını vereyim.</p>
</body>
</html>
