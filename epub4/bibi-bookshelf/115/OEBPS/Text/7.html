<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>7.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x7.html" xml:lang="tr-TR">
    <div class="Basic-Text-Frame">
      <p class="arabaslik-orta">GİRİŞ</p>

      <p class="resim"><img alt="4.png" class="image" height="8" src="../Images/4_fmt.jpeg" width="335" /></p>

      <p class="anabaslik" id="toc_marker-1">20.YÜZYIL SOSYALİZMİ</p>

      <p class="resim1"><img alt="3.png" class="image" height="20" src="../Images/3_fmt.jpeg" width="52" /></p>

      <p class="paragraf-1">Yirminci yüzyıl tarihin yoğun ve hızlı yaşandığı bir yüzyıl oldu. Bu tarih döneminin, tarihçi Hobsbawm’a katılarak, 1917’de başlayıp 1991’de sona eren “kısa” bir yüzyıl olduğunu söylemek yanlış olmaz.</p>

      <p class="paragraf-1">Kapitalizm insanlığın “dünya tarihsel”liğe açılışının başlangıcıydı. 20. yüzyılın başlarında kapitalizm emperyalistleşti. Gerçek anlamda tek dünya pazarı oluştu ve yeryüzündeki bütün toplumsal ilişkiler uluslararasılaştı. Ekim Devrimi’nin, emperyalist-kapitalist sistemden ilk büyük kopuşun gerçekleşmesi ise dünya süreçlerine tarihte eşine ender rastlanır kendine özgü bir içerik kazandırdı.</p>

      <p class="paragraf-1">Teori ile pratiğin birliğini ve etkileşimini en algılanabilir biçimde tarihte görüyoruz. İçinden geçilen, yaşanmakta olan bir tarih kesitini anlayıp çözümleme çabaları ise zamanının koşullarından çok fazla etkileniyor. Sosyalizm tartışmaları son 20 yıldır dünya çapındaki “yeni” güç ilişkilerinin saptırıcı basıncı altında yürütülüyor. Kısaca söylemek gerekirse, Sovyetler Birliği ve öteki ülkelerdeki proleter devrim ve yeni düzen kurma denemelerinin başarısızlıkla sonuçlanmış olması teorik üretim ve tartışmaları doğrudan etkiliyor.</p>

      <p class="paragraf-1">Marksizm, kapitalizmin bilimsel eleştirisi temelinde sosyalizm teorisini geliştiren bütünsel bir dünya görüşüdür. Marksizmi tarihe gömebilmek için, onun kapitalizme, ekonomi politiğe yönelttiği temel eleştirileri boşa çıkarmak, sınıf mücadelesi teorisini ve sınıf mücadelesinin zorunlu olarak yol açacağı devrimci dönüşümlere ilişkin tezlerini çürütebilmek gerekir. Bunu, bugüne dek yapan olmadı.</p>

      <p class="paragraf-1">Dünya sosyalizminin ve uluslararası işçi hareketinin geçirdiği evrimi hiç olmazsa genel çizgileriyle incelemeden Türkiye Solu’nun bu kitabın konu edindiği dönemini hak ettiği biçimde değerlendirmek olanaklı değil. Dünya çapında etkili uluslararası ideolojik-siyasal merkezlerdeki başkalaşım ve yön değiştirmeler, dünya ve Türkiye solunun parametrelerini, iç dengelerini etkilemekle kalmadı; hazır reçete ve klişeleri yerle bir eden sarsıcı sonuçlar üretti. Bu nedenle, 70 yıllık sosyalizm denemesinin kısa-eleştirel öyküsüne göz atmamız gerekiyor.</p>

      <p class="AARA">Ekim Devrimi/Sovyet Deneyimi</p>

      <p class="paragraf-1">1917 Ekim Devrimi’yle başlayan, SSCB’nin çözülüşüyle sonuçlanan dönem, 20. yüzyılda dünya ve Türkiye solunun içinde biçimlendiği tarihsel sahnedir. Sovyet Marksizmi, “iktidarda sosyalizm” denemesi olarak dünya solunu, daha özel nedenlerle de Türkiye solunu birinci derecede etkiledi.</p>

      <p class="paragraf-1">Büyük Ekim Devrimi’yle başlayan ve Sovyetler Birliği’nin çözülmesiyle bir evresi tamamlanan sürecin tamamını sosyalizmin ön tarihi saymak gerekiyor. 74 yıllık dönem, tarih içinde kısa bir zamandır ve insanlık henüz kapitalizmden komünizme geçiş çağının başlarındadır. Sovyet sosyalizm denemesi bir son değil başlangıçtır.</p>

      <p class="paragraf-1">Sovyet deneyimi başarı ve başarısızlıklarıyla, kazanım ve deformasyonlarıyla, teoriye getirdiği katkılar ve yabancılıklarla tarihsel önemde, olağanüstü zenginlikte bir denemedir. Çetin iç ve dış koşullara rağmen Sovyet iktidarının tutunabilmesi ve yeni bir toplumsal düzen yolunda adımlar atabilmesi tarihsel önemde büyük bir başarıdır. Tutunduğu topraklarla sınırlı kalması ve o topraklarda sosyalist <span class="char-style-override-2">toplum</span> ve <span class="char-style-override-2">insanı</span> yaratma çizgisinde ilerleyememesi bu büyük başarıyı silmez.</p>

      <p class="paragraf-1"><span>Ekim Devrimi ülkesi dünya devrim sürecinin öncü, sonra da devrimci bir bileşeni olmaktan uzaklaştı. Sovyetler Birliği, ülkesinin ve nüfusunun büyüklüğüne, ikinci paylaşım savaşından sonra Doğu Avrupa ülkelerinin bir bölümüyle bir blok oluşturarak etkisini daha da artırmasına rağmen, egemen ve kendisinden güçlü bir sistemin kuşatmasını kıramadı. Çözülüşü de, esas olarak egemen dünya sistemi olmayı sürdüren emperyalizmin basıncıyla gerçekleşti.</span></p>

      <p class="paragraf-1">Sovyet deneyiminin özgünlüğü ve problemi, dünyanın görece geri bir ülkesinde ortaya çıkması ve tek ülkede kalmasıdır. Bir yönüyle teorik modelden sapmadır. Öteki yönüyle, somutun zenginliğinin, tarihin cilveli ilerleyişinin anlatımıdır. Lenin’in, Rus devriminin ülkenin azgelişmişliğinden ve işçi sınıfının gücünün sınırlılığından gelen iki önemli zayıflığına karşı geliştirdiği iki temel dayanak, Rusya’da iktidarı almayı ve korumayı olanaklı kılacak <span class="char-style-override-2">işçi-köylü bağlaşıklığı</span> ile Ekim Devrimi’ni tamamlayıp ileri çekecek olan Avrupa ve giderek <span class="char-style-override-2">dünya devrimiydi</span>. İki dayanaktan birincisi, işçi-köylü bağlaşıklığı, hegemonya kavramının Leninci yorumuyla birlikte siyaset bilimine, proleter devrim teori ve pratiğine yaratıcı bir katkı olarak yaşam buldu. İşçi-köylü bağlaşıklığı, Sovyet iktidarının tutunabilmesinin toplumsal denklemi oldu. Avrupa devrimi ise gerçekleşmedi. Avrupa devrimi ile ileriye sıçrayamayan Sovyet sosyalizmi, köylülüğe daha çok dayanmak zorunda kaldı ve köylü ağırlığı devrimi geri çekici bir rol oynadı.</p>

      <p class="paragraf-1"><span class="char-style-override-2">“</span>Tek ülkede sosyalizm” pratik bir zorunluluk olarak ortaya çıktı ve sosyalizm teori ve pratiklerine damgasını vurdu. Tarihsel olarak haklı nedenlere dayanan tek ülkedeki sosyalist iktidarı yaşatma program ve pratikleri ise dünya devrim hareketinde işlev kaymalarına, teori ve siyaset alanında bozulmalara yol açtı.</p>

      <p class="paragraf-1">Ekim Devrimi ve Sovyet sosyalizmi, bütün eksiklik ve kusurlarına rağmen insanlığın büyük kazanımlarından biridir. Ekonomik açıdan geri ve yoksul bir dizi ülkede, tarihin tanıdığı en büyük ve hızlı ekonomik gelişmeyi sağlamak, işsizlik, açlık, yoksulluk ve eğitimsizliğin üstesinden gelmek, toplumun en alt kesimlerinin bile temel gereksinimlerini karşılayan görece eşitlikçi toplumsal ilişkiler yaratmak, eğitim ve sağlık hizmetlerini tüm toplumun hizmetine sunmak, bütün bunlar küçümsenecek, dudak bükülecek başarılar değildir.</p>

      <p class="paragraf-1">Bu önemli sosyalizm denemesinin başarısızlıkla sonuçlanması 70 yıllık tarihin herhangi bir uğrağındaki tek bir kırılmayla, tek bir “büyük” nedenle değil, çok yönlü bir süreç çözümlemesiyle açıklanabilir. Bugün SSCB’nin neden ve nasıl çözüldüğü, 1991’de çözülenin <span class="char-style-override-2">ne</span> olduğu soruları ile nasıl bu kadar yaşayabildiği sorusunu birleştiren, bunlara birbirleriyle ilişkisi kurulmuş yanıtlar veren çözümlemeler gerekiyor. Çünkü Ekim Devrimi ile başlayıp 1991’de SSCB’nin dağılmasıyla sonuçlanan sürecin dünya tarihi açısından ne anlam ifade ettiği ancak ilk iki soru ile sonuncu soru arasındaki nedensellik ilişkisinden çıkartılabilir. Sorulacak soru şudur: 74 yıllık yaşam, Ekim Devrimi kaynağına bağlılık ekseninde bir başarı mıdır, yoksa bu görece uzun ömrün sırrı “reel sosyalizm”in emperyalist-kapitalizm tarafından adım adım asimile edilmesinde midir?</p>

      <p class="paragraf-1">Konunun, burada, bu giriş notları çerçevesinde bir vurgulanıp geçilmesi, bir de üzerinde daha ayrıntılı durulması gereken yönleri var.</p>

      <p class="paragraf-1"><span>Başka çalışmalarda açabilmek umuduyla burada vurgulayıp geçmek istediğim yön şu: SSCB üretim araçları üzerinde özel mülkiyetin kaldırılıp yerine devlet mülkiyetinin geçerli kılındığı, üretilenin paylaşımında kapitalizme göre daha adil kuralların geçerli olduğu, ama üretimin örgütlenmesinden, emeğin kafa-kol emeği arasında bölünmüşlüğüne kadar birçok temel alanda kapitalizmin aşılamadığı, proletaryanın da yönetici-kurucu özne olamadığı bir toplumdu. Bu durum, “reel sosyalizm”in, örnek olma gücünü olumsuz etkilemekle kalmadı; Sovyet iktidarının tutunduğu topraklarda derinleşip ilerleyememesinin de en önemli nedenini oluşturdu. Devrimin sürekli kılınamamasının bedeli en ağır biçimde ödendi.</span></p>

      <p class="paragraf-1">İkinci yön ise, temsil ettiği ve kurmaya çalıştığı sosyalizm anlayışından bir ölçüde bağımsız olarak Ekim Devrimi ve Sovyet İktidarının dünya çapında yarattığı yeni siyasal güç ilişkileri nedeniyle yalnız gerçekleştiği toprakları değil, tüm dünyayı ve özel olarak da solu etkilemesidir. Türkiye solunun 1960-80 dönemine giriş için konunun daha çok bu yönüyle ilgilenmemiz gerekiyor.</p>

      <p class="paragraf-1">Sovyet sosyalizmi dünya sol, sosyalist ve antiemperyalist hareketlerini hem ideolojik, hem pratik olarak derinden etkiledi.</p>

      <p class="paragraf-1">Sovyetler Birliği, dünyanın altıda birini oluşturan büyük bir coğrafyada gerçekleşen ve tutunabilen ilk proletarya iktidarıydı. Lenin’in Sovyet iktidarının, Paris Komünü’nün ömrü olan 70 günü aştığı gün, karlarda dans ettiği söylenir. Ekim Devrimi, dünya işçi ve sosyalist hareketine örneğin gücüyle emsal oluşturdu. SBKP dünya komünist hareketinin saygın, sözü dinlenir gücü konumu kazandı.</p>

      <p class="paragraf-1">III. Enternasyonal, resmi adıyla Komünist Enternasyonal, en çok kullanılan kısaltılmış adıyla Komintern II. Enternasyonal’den kopan devrimcilerin kurduğu bir birlikti. II..Enternasyonal’le mücadelenin hesaplaşma ve kopuşla sonuçlanmasında emperyalist savaş turnusol işlevi gördü. II. Enternasyonal önderliklerinin büyük bir bölümü, savaşta kendi burjuvalarıyla ulusalcı bir çizgide birleşip, enternasyonalizme ve devrime ihanet ettiler. Komintern’in kuruluşu II. Enternasyonal’den yalnız bu noktadan değil, birçok noktadan uzaklaşan, oportünizmin ve reformizmin yalnız ulusçuluk biçiminde kendini dışa vuran pratik sonuçlarından değil bizatihi kendisinden kopuş çizgisindeydi. Komintern, ilk dört kongresinde bu kopuşun içini dolduran kararlar aldı. Ancak, değişen uluslararası koşullar ve uluslararası komünist hareketteki önderlik zaafları nedeniyle bu kararlar <span class="char-style-override-2">pratikleştirilemedi.</span> Lenin sonrasında ise, Komintern tek ülkede sosyalizm pratiklerinin teorik bilinç haline getirilmesiyle birlikte Sovyetler Birliği devletinin kendi iç sorun ve gereksinmelerinin dış siyasetini, Sovyetlerin dış siyasetinin ise dünya komünist hareketinin program ve pratiklerini belirlediği bir döngüye düştü. O noktada, II. Enternasyonal’in sosyalizm anlayışının yeniden üretimi kaçınılmazdı. Bu sürecin kendi iç mantığı, SBKP önderliği açısından Komintern’i gereksiz bir “yük” haline getirdi. II. Enternasyonal anlayışına dönüş ise, çok önceden Komintern’in dördüncü kongresinden sonraki dönemde mayalanmıştı.</p>

      <p class="paragraf-1"><span>SBKP ve Lenin sonrası Komintern’in, Komintern’den sonra da Sovyet merkezli geleneksel komünist hareketin tarihi, her aşamanın özelliklerine uyan teorik gerekçeler bularak devrimci teori ve programlardan uzak durmak olarak özetlenebilir. 1930’larda tek sosyalist ülkeyi yaşatmak, 1930’larda ve sonrasında faşizme karşı burjuva demokrasisini savunmak, daha sonraları nükleer savaş tehlikesini önlemek ve en sonunda insanlığın “global” sorunlarını</span> <span>çözmek devrim ve sosyalizm mücadelesini ertelemenin teorik gerekçeleri olarak öne sürüldü. Devrimin sözünün edildiği durumlarda da, çift programlı, çok aşamalı, aşırı tasnifli ve kendini “anti”lerle tanımlayan programlarla büyük bir karışıklık yaratıldı.</span></p>

      <p class="paragraf-1">Ekim Devrimi, ulusal kurtuluş mücadelelerine muazzam bir enerji kazandırdı. Sovyetler Birliği ve sosyalist blok ülkeleri bu mücadelelerin başarıya ulaşmasına, bağımsızlığa kavuşan ülkelerin ayakta kalmasına nesnel varlıklarıyla, kimi zaman da fiilen destek sağladılar. Sovyet blokunun, ulusal kurtuluş hareketlerine, karşıtı emperyalist blokla mücadelesinin taktik gerekleri nedeniyle de olsa destek vermesi bu ülkeler için ciddi bir dayanak oldu. Bu dayanağın önemi, SSCB’nin çözülmesinden ve dünya dengelerinin emperyalizm lehine değişmesinden sonra daha açık ve anlaşılır hale geldi. Öte yandan, antifaşist programların azgelişmiş ülkelerdeki türü olarak formüle edilen ulusal demokratik devrim ve kapitalist olmayan kalkınma yolu teorileri de söz konusu ülkelerdeki devrimci mücadelenin uzun yıllar kurtulamadığı tartışılmaz “doğrular” haline getirildi.</p>

      <p class="paragraf-1">Bütün bu teorik kargaşanın altında teorinin siyasete, ilkelerin pragmatik amaçlara yedirilmesi yatıyor.</p>

      <p class="paragraf-1">Sovyetler Birliği’nde sosyalizmin nihai zaferinin sağlandığı, proletarya diktatörlüğünün tüm halkın devletine “büyüdüğü”, Sovyetler Birliği’nin “gelişmiş”, “olgun” sosyalizm evresine, komünizmin maddi teknik temellerinin atıldığı bir aşamaya geldiği türünden yanlış görüşler resmi ideoloji olarak sunuldu. Sosyalizmin başarılarının demir çelik üretimindeki artışa indirgenmesi, 1980’lerde Sovyetler Birliği’nin her alanda ABD’yi geçeceğinin ve komünizme ulaşılacağının ciddi ciddi savunulması sosyalizm imajını vulgarlaştırdı; teoriyi yozlaştırdı.</p>

      <p class="paragraf-1">Proletarya diktatörlüğü, kendi başına bağımsız, ayrı bir toplumsal ekonomik formasyon oluşturmayan kapitalizmden komünizme geçiş döneminin devlet ve toplumsal örgütlenme biçimidir. Sosyalizmden komünizme doğru ilerleyebilmenin iki olmazsa olmaz koşulu emek üretkenliğinde kapitalizmi geride bırakan bir artış ve devletin ortadan kalkmasının koşullarını hazırlayacak olan katılımcı, özgürlükçü ve özyönetimci bir toplumsal ilişkiler sisteminin adım adım geliştirilmesidir. Komünizm, ancak dünya ölçeğinde gerçekleştirilebilir. Sosyalizm yolunda ilerleyebilmenin yöntemi devrimi sürekli kılmaktır. İlerleyemeyen devrim geriler. Sovyetler Birliği’nde proletarya iktidarı aldı ama komünizme geçişin aktif öznesi olarak tarihsel inisiyatifi alamadı. Teorik tanımıyla sosyalizmin, sınıfsız toplumun kuruluşuna öncülük edemedi.</p>

      <p class="AARA">Avrupa Marksizmi</p>

      <p class="paragraf-1">Dünya sol ve sosyalist hareketi, yalnız Sovyet sosyalizminden ibaret olmayan, içinde çeşitli ekol ve eğilimler barındıran bir tarihsel oluşumdur.</p>

      <p class="paragraf-1">Leninizm, Avrupa Marksizminin teorik ve tarihsel mirasını, Rus devrimci halk hareketi geleneğiyle sentezleştiren, Marksizmi yeni katkılarla geliştiren teorik ve pratik bir atılımdı. Ekim Devrimi, bu devrimci atılım ve katkıya büyük bir siyasal otorite kazandırdı.</p>

      <p class="paragraf-1">Avrupa komünist hareketi, gelişkin bir ekonomik kültürel temel, uzun tarihi olan sınıf mücadeleleri birikimi üzerinde yükseldi; ancak evrimci ve barışçı yanı ağır basan bir çizgide olgunlaştı. Teorik olarak zengin ve derin olmakla birlikte hiçbir zaman yeterince devrimci olamadı. Lenin bunu 1918’de şu sözlerle anlattı: “Avrupa’nın büyük talihsizliği ve içinde bulunduğu tehlike burada hiçbir devrimci partinin olmayışıdır.”<span class="dipp"><a class="footnote-link" href="#footnote-225-1" id="footnote-225-1-backlink">1</a></span></p>

      <p class="paragraf-1">Leninizm, kapitalist gelişmişlik bakımından görece geri bir ekonomik-kültürel temel, daha az derin ama daha keskin çelişkiler üzerinde biçimlendi. Özellikle önder güçleri açısından teoride de ileri bir düzeyi temsil etmesine rağmen toplumsal, kültürel açıdan daha geri bir temele ve Avrupa’ya göre daha az birikimli, sayıca daha küçük bir işçi sınıfına dayanıyordu. Belli bir gelişmişlikle kapitalist anlamda azgelişmişlik, çelişkilerin çeşitliliği ve iç içe geçmesi, Çarlık Otokrasisinin atılması gereken bir kabuk haline gelmesi türünden koşul ve çelişkiler Rusya’yı emperyalist zincirin zayıf halkalarından biri yapmıştı. Leninizm bu halkayı devrimle koparan teori ve pratiğin adı oldu.</p>

      <p class="paragraf-1">Leninizm, bütün özellikleriyle Avrupa Marksizmiyle kıyaslanmayacak kadar devrimciydi; ama kendine özgü pratiği ölçü alındığında Avrupa işçi-komünist hareketinin sorunlarına çözüm getirecek bir “model” değildi.</p>

      <p class="paragraf-1">Ekim Devrimi tüm dünyayı ve elbette ki Avrupa işçi ve komünist hareketini etkiledi. Ama, kendisini Avrupa’ya doğru yayamadığı, doğası gereği Avrupa devrimciliğine model olamadığı noktada, ilişki belli yönlerde tersine döndü: SSCB Avrupa Marksizminden etkilendi.</p>

      <p class="paragraf-1">Avrupa’da faşizmin yükseldiği ve egemen olduğu yıllarda, tek ülkede sosyalizmi koruma ve Avrupa’da burjuva demokrasisini savunma tercihleri dünya komünist hareketinin aynı yöndeki başkalaşımına yeni ve ortak bir boyut kazandırdı.</p>

      <p class="paragraf-1">Geç emperyalistleşen ve yeni bir paylaşımı gündeme getiren ülkelerin başlattığı İkinci Dünya Savaşı’nda Sovyetler Birliği ve Avrupa komünist hareketi faşizmin yenilgiye uğratılmasında ikisine de büyük saygınlık kazandıran roller oynadılar.</p>

      <p class="paragraf-1">Bu başarının ideolojik bedeli ise ilk bakışta görünenden daha büyük oldu.</p>

      <p class="paragraf-1">Savaştan sonra Marshall yardımının sağladığı olanaklar Batı Avrupa’da hızlı bir ekonomik büyüme ve bunun sonucu olan göreli bir refah yarattı. Sovyetler’de ise savaş öncesinde başarıya ulaştırılan sanayileşme atılımının sonuçları savaştan sonra Sovyet halkının günlük yaşamında daha somut duyulmaya başladı.</p>

      <p class="paragraf-1">Sovyet iktidarı, işçi sınıfına giderek daha iyi yaşam koşulları sağladı; emekçi kitleler bu kazanım ile tek ülkede sosyalizmi yaşatmak arasında birbirini olumlayan bir ilişki kurdular. Avrupa işçi sınıfı da başka bir yoldan, sendikal mücadele ve sosyal demokrat partilerin iktidardaki ve muhalefetteki etkinlikleri yolundan, önemli toplumsal haklar kazanmış, dünya ölçü alındığında “yüksek” bir yaşam standardına ulaşmıştı. Bu iki uçlu gelişme, Sovyet ve Avrupa sosyalizmlerini, 20. yüzyıl ortasında statükoyu korumada ortaklaştıran bir temel oluşturdu. <span class="char-style-override-2">Bu ortaklaşmanın en açık ve olumsuz sonucu, dünya devrimi perspektifinin ve proletarya enternasyonalizminin Sovyet ve Avrupa sosyalist hareketlerinin kesimsel çıkarları karşısında</span> <span class="char-style-override-2">ikinci plana atılmasıdır.</span> Başka biçimde özetlemek gerekirse, ekonomist bir sosyalizm anlayışı yalnız Avrupa işçi sınıfı içinde değil, Sovyet işçi sınıfı içinde de güç kazandı. Bu sosyalizm anlayışının önemli sonuçlarından biri, daha fazla üretim ve tüketimle, “refah toplumu” ile tanımlanan ve bu hedefleri kapitalizmin kendi sosyal refah devleti”nden daha ileri düzeyde gerçekleştiremeyen “reel sosyalizmin” kapitalist metropollerdeki işçiler için amaçlanacak ileri bir örnek olmaktan çıkmasıdır. Aynı süreçte SBKP ve Sovyetler Birliği sosyalizmin dünya çapındaki nihai zaferini esas olarak “reel sosyalizm”in ekonomik, askeri, siyasal doğrusal başarılarına, üretimde “en gelişmiş kapitalist ülkeyi geçmesine” bağlayan bir teorik-pratik çizgiye oturdu.</p>

      <p class="paragraf-1">“Barış içinde yan yana yaşama” siyasetleri bu gelişmelerle birlikte çok farklı ve yeni bir içerik kazandı. Sovyetler Birliği ve Batı Avrupa insanının kazanılmış yaşam düzeyini koruma güdüleri ile beslenen bu gidiş, hem Sovyet, hem Avrupa coğrafyasında proletarya enternasyonalizminin terk edilmesine doğru ilerledi. Sovyetler Birliği Komünist Partisi’nin (SBKP) iç ve dış politikalarını, hatta teorik çizgisini, “barışın kazanılması” ilkesi belirlemeye başladı. Avrupa komünist partileri de bu dönemde neredeyse tüm stratejilerini “barış siyasetleri” üzerine kurdular, büyük bir kitle desteği elde ettiler.</p>

      <p class="paragraf-1">Bu söylenenleri kanıtlayan en açık ve resmi formülasyon, Brejnev tarafından, SBKP<span class="char-style-override-10">’</span>nin 26. Kongre raporunda, bu raporun “SBKP ve Dünya Komünist Hareketi” başlıklı bölümünde yapıldı. Şöyle:</p>

      <p class="Alinti"><span>“Büyük birleştirici ilke, dünya komünist hareketinin birliğini arttırmada ve saygınlığını yükseltmede güçlü bir etken, komünistlerin emperyalizmin saldırgan siyasetine, bir nükleer felaket tehlikesini içinde barındıran silahlanma yarışına karşı, barış için ardıcıl savaşımdır.”</span><span class="dipp" style="font-size:0.9em;"><a class="footnote-link" href="#footnote-225-2" id="footnote-225-2-backlink">2</a></span></p>

      <p class="paragraf-1">Komünist partilerinin enternasyonal örgütlenmeleri ve iç ilişkileri de, bu gelişmelere uygun bir evrimden geçti.</p>

      <p class="paragraf-1">Dünya hareketine getirdikleri ve götürdükleri başka, ama Komintern 1943’te neden dağıtıldı? Komintern’in, hareketin büyüyen ihtiyaçlarına yanıt verememesi vb. gerekçeler inandırıcı olmaktan çok uzaktır. Komintern, faşizme ve Hitler’e karşı Batılı emperyalist ülkelerle bağlaşıklığı kolaylaştırmak için kapatıldı. Stalin’in 28 Mayıs 1943’te yaptığı açıklamadaki şu sözler bu konuda kuşkuya yer bırakmıyor: “Komintern’in kapatılması özgürlüğü seven bütün ulusların ortak düşmana karşı ortak saldırısının örgütlenmesini kolaylaştırdığı için tam zamanında ve uygundur.”</p>

      <p class="paragraf-1"><span>Komintern’in dağıtılmasından sonra, komünist partileri arasında Hindistan’ın kast sistemine benzeyen bir hiyerarşi oluştu. En tepede SBKP, sonra “sosyalist ülke” partileri, Avrupa’nın büyük partileri ve tüm varlığını SBKP desteğinden alan küçük “kardeş” partiler. Komünist eşitlik ve yoldaşlık ilişkileri yerini amir-memur ilişkilerine terk etti. Büyük ve kendi ülkelerinde belli bir gücü, toplumsal desteği olan partilerin, özellikle Avrupa partilerinin, SBKP ile ilişkileri</span> <span>etkileşim ve başkalaşım içinde sürerken, küçük partiler Sovyetler Birliği Dışişleri Bakanlığı’ndaki “masa”lara bağlandılar.</span></p>

      <p class="paragraf-1">Sovyetçi partilerden hiçbirinin II. Dünya Savaşı’ndan bu yana hiçbir devrim gerçekleştirememeleri (bu dönemde dünyanın birden çok ülkesinde devrimler oldu), kendi ülkelerindeki devrimlere önderlik etmekten uzaklıkları, bunların içinden Marksist Leninist teoriye devrimci yönde anlamlı bir katkının çıkmaması, partiler arasında ve partilerin içinde üst-alt, amir-memur ilişkilerinin egemen duruma gelmesi, bütün bunlar yaşanan yozlaşma ve çürüme sürecinin somut göstergeleriydi.</p>

      <p class="paragraf-1">Ekim Devrimi’nin dünya halkları ve devrimci sol, sosyalist hareket üzerindeki büyük otoritesine, SSCB’nin emperyalizm üzerindeki caydırıcı gücüne rağmen SBKP’nin devrimciliği bu temelde sorgulanmaya başladı.</p>

      <p class="AARA">1960’lı Yıllar</p>

      <p class="paragraf-1">Şimdi bu tabloya 1960’lar dünyasının Türkiye’yi ve Türkiye solunu yakından ilgilendiren renklerini eklemeye çalışalım.</p>

      <p class="paragraf-1">1960’lı yıllar, yalnız Türkiye açısından değil dünya için de hareketli bir dönemdi. 1960’ların ilk yarısı, ikinci yarısına göre istikrarlı ve durgundu. 60’ların ikinci yarısında tüm dünyada devrimci hareketlilik ve mücadeleler yoğunlaştı.</p>

      <p class="paragraf-1">ABD ekonomisi 1961’de ekonomik krizi yatıştırmış ve durgunluk döneminden çıkmıştı. Uluslararası emperyalist-kapitalist sistemin tartışılmaz hegemon gücü konumundaydı. Karşısındaki Sovyetler Birliği ile birlikte dünya iki kutuplu bir görünümdeydi. Avrupa, Marshall yardımının da katkısıyla toparlanmış, Almanya hızlı bir ekonomik gelişme dönemine girmişti.</p>

      <p class="paragraf-1">Japon “mucizesi” bu tarihlerde zuhur etti. Sovyetler Birliği’nde büyüme oranındaki küçük düşmelere rağmen ekonomik gelişme sürüyordu. O kadar ki, 1960’lı yıllarda, Sovyetler Birliği’nin 1980’e kadar ABD’yi her alanda geçeceği iddia ediliyordu. Doğu Avrupa ülkeleri, geriden başlamanın da verdiği hızla yüksek büyüme oranlarına ulaşıyorlardı. Çin bu yıllarda “büyük sıçrayışı” gerçekleştiriyordu.</p>

      <p class="paragraf-1"><span>1960’ların ikinci yarısında Sovyet-Çin gerginliği, De Gaulle Fransa’sının ABD kar</span><span>şısında Avrupa merkezci kafa tutuşları, Japonya’nın emperyalist sistem içinde dengeleri zorlamaya başlayan bir kutup durumuna gelmesi vb. gelişmeler iki kutuplu bir dünyadan çok kutuplu bir dünyaya gidişin ilk işaretlerini veriyordu.</span></p>

      <p class="paragraf-1">1960’ların başı birinci soğuk savaş döneminin sonudur. 1962’deki Küba krizi ile en yüksek noktasına çıkan soğuk savaş, bu krizin çözülmesiyle birlikte yerini yumuşama siyasetlerine, <span class="char-style-override-2">detanta</span> bıraktı.</p>

      <p class="paragraf-1">SBKP’ye sol ve sosyalist hareketten tepki ve sorgulamalar bu dönemde yoğunlaştı.</p>

      <p class="paragraf-1">Dönemin önemli bir gelişmesi, dünya komünist hareketinde bölünme yaratan Sovyet-Çin çatışmasıdır. Görüş ve siyaset ayrılıklarının Sovyetler Birliği’nin ve Stalin’in Çin devrimine yaklaşımından kaynaklanan bir tarihi olmakla birlikte, bir iki yıl içinde farklılıkların çatışma ve düşmanlığa büyümesi, son derece talihsiz gelişmelere yol açtı.</p>

      <p class="paragraf-1">ÇKP ile SBKP arasında, 1963 yılının başından sonuna kadar süren mektuplaşmalar, iki parti ve ülke arasındaki ideolojik-siyasal tutum farklılıkları hakkında epeyce fikir veriyor.</p>

      <p class="paragraf-1">Ancak bunlara geçmeden önce, kısaca Çin-Sovyet farklılaşmasının iki ülke partisi arasındaki ideolojik-siyasal olmaktan çok “jeopolitik” sayılabilecek nedenlerine bakmak gerekiyor. Özetle şudur: İkinci Dünya Savaşı sonrası Yalta Konferansı’yla oluşan statüko nesnel olarak Çin Halk Cumhuriyeti için güvenli değildi. Makao ve Hong Kong gibi Çin ana kıtasının önemli parçaları sömürgecilerin elindeydi. Tayvan’daki Milliyetçi Çin, yanı başında sürekli bir tehdit öğesiydi. Birleşmiş Milletler Güvenlik Konseyi’nde ’de Çin’i ABD kuklası bu ada devleti temsil ediyordu. Hindiçin ve Kore yarımadasında emperyalist askeri birlikler konuşlanmıştı. Çin’in kıyısı olan denizler ABD donanmasının denetimindeydi; Çin’in askeri gücü kesinlikle bunlara denk değildi.</p>

      <p class="paragraf-1">Sovyetler Birliği ise uluslararası dengeleri bozmaya değil, bunlardan yararlanarak yeni mevziler kazanmaya yönelik bir siyasal strateji izliyor, mevcut dengeleri zorlayan hamlelerden, erken bir konfrontasyondan sakınıyordu. Nedenleri ne olursa olsun, Sovyetler Birliği’nin Çin’in güvenlik arayışına gerekli desteği vermediği açıktır.</p>

      <p class="paragraf-1">1963’te başlayan yazışmalar kesin bir ayrılığın habercisi gibi görünmüyordu. İki taraf da ayrılıkların “giderilebilir” olduğunu yineliyor, sorunların görüşme ve “yoldaşça” tartışmalar yoluyla çözülmesi için toplantılar planlanıyordu.</p>

      <p class="paragraf-1">Sovyetler Birliği ile Çin Halk Cumhuriyeti arasındaki ilişkiler 1950’lerin sonunda bozulmaya başlamış, Sovyet hükümeti, 1959 Haziranında, Çin’le Sovyetler Birliği arasında imzalanmış olan <span class="char-style-override-2">Ulusal Savunma İçin Yeni Teknik İşbirliği Anlaşması</span>’nı iptal etmişti.</p>

      <p class="paragraf-1">1960 yılında Çin basınında Sovyetler Birliği’ni eleştiren yazılar çıkması üzerine, Kruşçev 1960 Temmuz’unda Çin’deki bütün Sovyet uzmanlarını ve teknik elemanlarını geri çağırdı. Bu tutum iki ülke arasındaki ilişkilere büyük bir uzaklık ve yabancılaşma getirdi.</p>

      <p class="paragraf-1">Ancak, Çin’in tutumunda kesin bir değişikliğe yol açan gelişme, Sovyetler Birliği’nin Temmuz 1963’te ABD ve İngiltere ile nükleer silahların yayılmasını yasaklayan anlaşmayı imzalamasıdır. Haziran ayında ayrılıkları “giderilebilir” bulan ve ikili görüşmeler yoluyla bunlara çözüm aramaktan yana olduğunu söyleyen ÇKP bu olaylardan ve bu tarihten sonra köprüleri attı.</p>

      <p class="paragraf-1">Sovyetler Birliği’nin Çin’e atom bombası tekniklerini vermemesinden sonra, bir de Çin’in kendi olanaklarıyla nükleer denemeler yapmasını önleyen bir anlaşmayı imzalaması bardağı taşıran son damla oldu.</p>

      <p class="paragraf-1">Bu ayrılık dünya solunu çok derinden etkiledi. Sovyetçi blokun, proletarya diktatörlüğü, barışçıl geçiş gibi temel sorunlardaki gerçekten de ancak “revizyonizm” sözcüğü ile anlatılabilecek tezlere yapışması, enternasyonalizmi SBKP Dışişleri Bakanlığı masalarına bağlanmaya eşitlemesi ve SBKP çizgisine bağlı komünist partilerinin kendi ülkelerindeki devrimlerin, ya da devrim denemelerinin uzağında kalmaları, bu partilerin İkinci Dünya Savaşı’ndan sonra bir tek devrim bile gerçekleştirememeleri<span class="dipp"><a class="footnote-link" href="#footnote-225-3" id="footnote-225-3-backlink">3</a></span> SBKP çizgisi ile doğrudan ilgiliydi.</p>

      <p class="paragraf-1">Öte yandan, “Maoculuk”, Kruşçev sağcılığına karşı bazı noktalarda dünya komünist hareketi içinde direnme ve tutunma noktaları yaratmış olmasına rağmen, hem ideolojik özü hem de siyasal çizgisi itibariyle popülist ve anti-sovyet bir çizgiye oturdu; 70’lerden sonra ortaya attığı “Üç Dünya Teorisi” ile Sovyetler Birliği’ne karşı emperyalizmle işbirliği yapan bir konuma düştü.</p>

      <p class="paragraf-1">Çin’in yolculuğu ayrı bir konudur. 60’lı ve 70’li yıllarda Mao önderliğindeki Çin, “Kültür Devrimi” ile kendi koşullarını aşmak, Sovyetler’de yaşanan bozulma ve bürokratlaşmanın Çin’de yinelenmesini önlemek için büyük bir atılıma girişti, ancak başarılı olamadı. Sovyet örneği üzerinden bürokratlaşmaya, tüketimciliğe, ücret farklılaşmasına, emir komuta yöntemlerine, kitlelerin edilgenleştirilmesine tepki eyleme, kitle hareketine dönüştürüldüğü halde, hem bu büyük atılıma hazır olmayan toplumsal nesnellik, hem de bir türlü aşılamayan ekonomist sosyalizm anlayışı nedeniyle deneme hedefine ulaşamadı. Kültür Devrimi ile ileriye sıçrayamayan Çin sosyalizmi, Sovyetler Birliği ile ilişkilerinin düşmanlık boyutuna ulaşmasıyla birlikte kaygan bir zeminde öteki uca gitti. Bu sürecin konumuzu ilgilendiren yönü şudur: Sovyet ve Avrupa sosyalizm okullarının statükoculuğuna, reformculuğuna, bürokratlaşmalarına karşı devrimci yol ve çıkış arayan ve Maoculuğa yönelen dünyanın her yerindeki sol hareketler de kısa zaman sonra büyük bir bunalımın içine düştüler.</p>

      <p class="paragraf-1">1960’lı yıllarda, daha çok da 70’li yıllarda Sovyet, Çin (daha sonra Arnavutluk) ve Latin Amerika solculuğu neredeyse bütün renk ve çeşitleriyle Türkiye’de temsil edildiler ve Türkiye solunun o günkü ve sonraki biçimlenmesinde önemli izler bıraktılar.</p>

      <p class="paragraf-1">1960’lı yıllar, dünyanın her yerinde devrimci, ulusal kurtuluşçu, antisömürgeci mücadelelerin kabardığı, devrimci önderlerin birer sembol, birer idol olduğu, devrimci coşku ve romantizmin her yere yayıldığı bir dönemdi.</p>

      <p class="paragraf-1">Latin Amerika o yıllarda baştan sona bir devrim kıtasıydı. Gerçekleştiği ülkenin boyutlarıyla ölçülemez anlamı ve olağanüstü etkisiyle Küba devrimi, Fidel. “İki, üç, daha fazla Vietnam, Ho amcaya bin selam” diyerek devrimi kıtaya yaymak için yollara düşen komutan Che. Uruguay’da “kelimeler böler, eylem birleştirir” diyerek şehir gerillasının ilk örneklerini veren Tupamarolar, Brezilya’da 50 yaşından sonra komünist partisinden ayrılarak fokoculuğa alternatif şehir ve kır gerillacılığının teorisini ve pratiğini geliştiren, Türkiye’de kurşun delikli kitabıyla ünlü ve ancak 1969’da öldürülerek durdurulan Marighela…</p>

      <p class="paragraf-1">Asya’da görkemli Vietnam direnişi, Afrika Boynuzu’nda, Angola, Gine-Bissau, Mozambik, Zimbabve’de antisömürgeci kurtuluş hareketleri, Arap Afrika’sında 1962’de “sosyalist” olduğunu ilan eden Mısır ve Sudan’da “kapitalist olmayan yol” denemeleri, Libya’da “Hür Subaylar” hareketi, Tunus’ta “Düstur sosyalizmi”, Yemen, Irak ve Suriye’de Baas partilerinin yükselişi. Nasır, Bin Bella, Frantz Fanon, Amilkar Kabral, Lumumba’nın isimleriyle ve cisimleriyle dünyanın her yerinde sembolleşmeleri.</p>

      <p class="paragraf-1"><span>Dünyanın bu devrimci çoğalış döneminin Türkiye solu üzerinde de özendirici, coşturucu bir etki yapması kaçınılmazdı. Çokça “1968 kuşağı” diye bilinen ve yanlış olarak Avrupa’daki gençlik hareketlerinin uzantısı olarak değerlendirilen kuşağın kişiliği ve düzen karşıtı başkaldırıları bu devrimci yükseliş döneminde oluştu.</span></p>

      <p class="paragraf-1">1960’lı yılların bu tür değerlendirmelerde pek dikkate alınmayan kanımca önemli bir başka özelliği daha vardı: Kapitalist dünya sisteminin kendi birikim modeliyle, bu modelin sonucu olan yönelişleri ve siyasetleriyle solun söylem ve yaklaşımları arasında da kimi koşutluk ve ortak noktalar oluşmuştu. “Sosyal devlet”, “kalkınmacılık” ve “modernleşme” bu ortak zemini anlatan kavramlardı.</p>

      <div class="footnotes">
        <div class="footnote">
          <p class="dipnot"><a class="footnote-anchor" href="#footnote-225-1-backlink" id="footnote-225-1">1</a> Lenin, <span class="char-style-override-2">Collected Works</span>, İngilizce, Progress Publishers, Moskova, 1981, C 28, s. 113</p>
        </div>

        <div class="footnote">
          <p class="dipnot"><a class="footnote-anchor" href="#footnote-225-2-backlink" id="footnote-225-2">2</a> <span xml:lang="en-AU">L. Brejnev, SBKP 26. Kongre Raporu, Aktaran R. Yürükoğlu,</span> <span class="char-style-override-2" xml:lang="en-AU">Yaşayan Sosyalizm SBKP 26. Kongre Değerlendirmesi</span><span xml:lang="en-AU">, İşçinin Sesi Yayınları, Londra, Ocak 1982, s.24.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-3-backlink" id="footnote-225-3">3</a> Çin, Küba, Kore, Vietnam, Nikaragua devrimleri örnektir. Çin devrimi Komintern ve SBKP çizgisini reddederek başarılmış olması; Küba’da Sovyetçi bir parti varken, devrimin başını 26 Temmuz gerilla hareketinin çekmesi, 1956’dan sonra Kore’nin Sovyetler’den ve Çin’den bağımsız bir tutum geliştirerek, “ideolojide ve siyasette bağımsızlık, ekonomide kendine yeterlilik ve ulusal savunmada kendi gücüne dayanma” ilkesini benimsemesi, Vietnam’ın iki güce karşı da eşit bir dostluk ve uzaklığı koruyarak “Ho şi Minh” tavrı diye bilinen bir çizgi geliştirmesi, Nikaragua devriminin Sandinist gerilla hareketi eliyle gerçekleştirilmesi. Ölümüne kadar El Salvador Farabunda Marti Halk Cephesi’nin başkomutanlığını yapan Cayetan Carpio’nun 1970’te silahlı mücadeleyi kabul etmediği gerekçesiyle El Salvador Komünist Partisi’nden ayrılması vb.</p>
        </div>
      </div>
    </div>
  </div>
</body>
</html>
