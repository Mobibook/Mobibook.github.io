<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>7-6.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x7-6.html" xml:lang="tr-TR">
    <div class="Basic-Text-Frame">
      <p class="split"></p>

      <p class="anabaslik para-style-override-33" id="toc_marker-7"><span>SONUÇ YERİNE</span></p>

      <p class="paragraf-1">Türkiye solu 1960 ile 1980 arasındaki 20 yılda dinç ve yenileştirici bir toplumsal/siyasal güç olarak var oldu. Toplumsal yaşama, Türkiye’nin yakın tarihinin oluşumuna, deyim uygunsa “kendinden öte” katkılar yaptı. Türkiye solunun Türkiye’ye katkısını başka bir çalışmada ayrıntılarıyla inceledim.<span class="dipp"><a class="footnote-link" href="#footnote-225-413" id="footnote-225-413-backlink">413</a></span></p>

      <p class="paragraf-1">Türkiye solu, çeşitli ekol ve damarlarıyla dünya solunun ve birçok karakteristik özelliği ve rengiyle de Türkiye toplumunun ve tarihinin ürünüdür.</p>

      <p class="paragraf-1">1960 sonrası sol yükseliş de, tarihsel dönemin ve uluslararası koşulların sunduğu elverişli bir zemin üzerinde, eksiğiyle fazlasıyla yarım yüzyıllık bir mücadele ve deneyim birikiminin kuvveden fiile çıkmasıyla gerçekleşti.</p>

      <p class="paragraf-1">Yükselirken ve düşerken kendisini var eden zeminin karakteristik özelliklerini, bunlardaki değişiklik ve kırılmaları yansıttı. Dünya kapitalist sisteminin döneme özgü, “refah devleti”, “kalkınmacılık” türünden paradigmaları ile dünya sosyalist güçlerinin 1917 Ekim Devrimi sonrası “kapitalist olmayan yoldan kalkınma”, “ulusal kurtuluş” yönelimleri Türkiye solunun biçimlenmesini derinden etkiledi. Ama Türkiye solu da bu oldukça hızlı ve yoğun yaşanmış tarih dönemine, yine eksiğiyle ve fazlasıyla kendi renklerini, kendi özgün deneyimini kattı. Bu zengin deneyimden öğrenilecek çok şey var.</p>

      <p class="yildiz para-style-override-11">*</p>

      <p class="yildiz para-style-override-12">**</p>

      <p class="paragraf-1">Türkiye sol hareketi 12 Eylül 1980’den önce yenildi.</p>

      <p class="paragraf-1">1977 1 Mayısının yığın hareketi açısından bir dönüm noktası olduğu söylenebilir. Bu tarihten sonra yığın hareketinde çekilme ve düşüş başladı. 1978-1980 arasının gözden kaçırılmaması gereken en önemli özelliklerinden biri, işçi-emekçi halk hareketinde büzülme, mücadele alanlarında daralma ile aynı zamanda faşistlerle silahlı çatışmanın şiddetlenmesidir. Kavganın dar ve aslında kısır bir alanda bu denli yoğunluk ve şiddet kazanması sol hareketteki inisiyatif tutukluğunu ve ufuksuzluğu derinleştirdi.</p>

      <p class="paragraf-1">Saldırgan faşistlere karşı devrimcilerin silahlı savunma ve direniş örgütlenmelerine girişimlerinde provokasyon teorilerini haklı çıkaran bir yanlışlık yoktu. Eksiklik, bu mücadelenin hem kitle desteği, hem de perspektifler bakımından giderek daralmasındaydı.</p>

      <p class="paragraf-1">1978 ile 1980 arasındaki iki yıllık dönemde, bütün sol örgütlerde tıkanıklık ve bunalım yaşandı. Siyaseti bırakma, bölünme, tasfiye ve iç çatışmalar biçiminde dışa vuran bir tıkanıklık ve bunalım sol hareketi 12 Eylül’den çok önce yorgun ve ne yapacağını bilmez bir duruma düşürdü.</p>

      <p class="paragraf-1">On yıl arayla girilen 1968-70 ve 1978-80 dönemeçleri bütün süreçlerin hızlandığı ve sıkıştığı, olağandışı yöntem ve sonuçların gündeme geldiği zaman aralıkları olarak hem kendilerinden önceki, hem de kendilerinden sonraki süreçlerin kavranmasına yardım edecek önemli işaretler veriyorlar.</p>

      <p class="paragraf-1">1978-80 arasında Türkiye sol hareketindeki krizi en iyi anlatan göstergelerden biri, bu dönemde hemen bütün örgütlerin bölünmesidir. Bu bölünmelerin –büyük olasılıkla eksik– tablosunu anımsayalım.</p>

      <p class="paragraf-1">TKP, resmi TKP ve TKP/ İşçinin Sesi olarak bölündü.</p>

      <p class="paragraf-1">Dev-Yol, Dev-Sol ayrılığı bu dönemde çıktı.</p>

      <p class="paragraf-1">TİP’in resmi TKP çizgisine yaklaşmasıyla eşzamanlı olarak, TİP’te Sosyalist İktidar kopuşu gerçekleşti.</p>

      <p class="paragraf-1">TSİP bölündü. TKP-B ayrı bir parti olarak ortaya çıktı.</p>

      <p class="paragraf-1">Halkın Devrimci Öncüleri’nden ayrılanlar THKP-C Acilciler’i oluşturdular.</p>

      <p class="paragraf-1">Halkın Yolu olarak da bilinen THKP-C/ML yöneticilerinin bir bölümü bu dönemde örgütlerinden ayrılarak TİKP’e geçtiler.</p>

      <p class="paragraf-1">MLSPB’den “THKP Savaşçılar” ayrıldı. Bir grup da “Çayan Sempatizanları” nı oluşturdu.</p>

      <p class="paragraf-1">Halkın Kurtuluş’undan ayrılanlar Türkiye İhtilalci Komünistler Birliği’ni kurdular.</p>

      <p class="paragraf-1">Çok fazla birlik sözü edilmesine rağmen, bu dönemde kısa süren Birlik Yolu deneyinden başka herhangi bir birlik gerçekleşmedi. TKP’nin çok sayıda demokratik kitle örgütünü alt alta yazmaktan öteye gitmeyen ve pratik olarak toplumsal muhalefeti CHP’nin kuyruğuna takan UDC’si de, Dev-Yol’un Direniş Komiteleri de, sol hareketin eylemde birliğini sağlayacak platformlar olamadılar.</p>

      <p class="paragraf-1">Bütün bu bunalım, tıkanıklık ve zayıflıklar, devrimin öznel öğesinin nesnel ortamın çok gerisinde kalışının dışa vuran sonuçlarıydı. Devrimci hareket, örgütlü gücüne, azımsanmayacak kitle desteğine rağmen olayların gidiş yönünü değiştirecek müdahalelerde bulunamadı. Güç dengesinin elverişli olduğu zamanlarda taarruza, bu dengenin aleyhte değiştiği zamanlarda düzenli geri çekilmeye geçecek taktik esnekliği gösteremedi. Bütün denge ve güç ilişkilerinin hızla değiştiği bir anda örgüt statülerini koruma kısırlığındaki çırpınışlar içinde 12 Eylül’den çok önce güçten düştü.</p>

      <p class="paragraf-1">Sol ve sosyalist hareket 12 Eylül’e karşı, ülke çapında etkili bir direniş gösteremedi.12 Eylül’den önce ya da sonra <span class="char-style-override-2">düzenli</span> ve <span class="char-style-override-2">örgütlü</span> bir geri çekiliş gerçekleştiremedi.</p>

      <p class="paragraf-1">12 Eylül’ün solu bu denli olumsuz etkilemesinin, likidasyon dalgalarının birbirini izlemesinin kanımca en önemli nedenlerinden biri budur.</p>

      <p class="paragraf-1 para-style-override-22"><span class="char-style-override-2">Ağustos 2008</span></p>

      <div class="footnotes">
        <div class="footnote">
          <p class="dipnot"><a class="footnote-anchor" href="#footnote-225-413-backlink" id="footnote-225-413">413</a> Haluk Yurtsever, <span class="char-style-override-2">Yeni Bir Sol Atılım İçin</span>, Kalkedon Yayıncılık, İstanbul, Ocak 2008, s. 141-150</p>
        </div>
      </div>
    </div>
  </div>
</body>
</html>
