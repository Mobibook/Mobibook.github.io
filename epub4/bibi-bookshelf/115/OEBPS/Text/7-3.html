<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>7-3.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x7-3.html" xml:lang="tr-TR">
    <div class="Basic-Text-Frame">
      <p class="split"></p>

      <p class="arabaslik-orta">ÜÇ</p>

      <p class="resim"><img alt="4.png" class="image" height="8" src="../Images/4_fmt3.jpeg" width="335" /></p>

      <p class="anabaslik" id="toc_marker-4"><span>1968-71 DÖNEMECİ</span></p>

      <p class="resim1"><img alt="3.png" class="image" height="20" src="../Images/3_fmt3.jpeg" width="52" /></p>

      <p class="paragraf-1">1968-70 arası, olayların hızlandığı, birçok sarsıcı gelişmenin bir iki yıllık zaman kesitine sıkıştığı bir uğraktır.</p>

      <p class="paragraf-1">1967 ortalarında gerçekleşen iki önemli olaydan başlamak gerekiyor. Biri, Nasırcılığın sonunu getiren 1967 Altı Gün Savaşı’ydı. Bu olayın hemen arkasından 25 Haziran 1967’de Başkan Johnson ve SSCB Başbakanı Kosigin, yaptıkları ikili görüşmeler sonunda her türlü nükleer savaş olasılığını önlemek üzere Beyaz Saray ve Kremlin arasında kırmızı hat döşenmesinde anlaştılar.</p>

      <p class="paragraf-1">Bu tarihten sonra Ortadoğu’da iki ucunda ABD ile SSCB’nin bulunduğu bir denge oluşmaya başladı. Mısır Moskova ile olan ekonomik ve askeri bağlarını güçlendirdi. Libya’da Kaddafi’nin iktidara gelişi, Yemen ve Etiyopya’daki değişim süreçleri, Suriye ve Irak’ta Baas çıkışları, bunların hepsi Ortadoğu’da Sovyet nüfuzunu artıran gelişmelerdi. Bu gelişmeler karşısında Suudi Arabistan, Basra Emirlikleri, Ürdün gibi İslam monarşileri de ABD ile ilişkilerini geliştirdiler. İngiltere ve Fransa gibi eski sömürgeci ülkeler başta olmak üzere Batı Avrupa, stratejik enerji kaynağı olan petrol alanlarındaki nüfuz ve etkilerini ABD lehine yitirdiler. Aynı dönemde Filistin’de silahlı mücadele başladı.</p>

      <p class="paragraf-1">De Gaulle Fransa’sı bu yıllarda ABD hegemonyasına karşı Sovyetler Birliği ile yakınlaşmaya da dayanan bir denge politikası izlemeye başladı. 1968’lerde Sovyetler Birliği’nde Liberman reformları gündeme geldi. 1968 ilkbaharında Çekoslovakya olayları patlak verdi. Ağustos’ta Varşova Paktı birlikleri Çekoslovakya’ya girdiler. Dubçek devrildi.</p>

      <p class="paragraf-1">1968 ilkbaharında Batı Avrupa’nın hemen bütün büyük merkezlerinde militan, “yeni sol” eğilimli gençlik eylemleri ortaya çıkmaya başladı. 1968 Mayıs’ında Paris grevlere, iç savaş manzaralarına sahne oldu.</p>

      <p class="paragraf-1">Veriler, 1965 ile 1970 arasında Türkiye ekonomisinin büyüdüğünü gösteriyor. Bu yıllar arasında Ulusal gelirde ortalama yüzde 6,6’lık bir büyüme, sanayi gelirlerinde yüzde 72,4 oranında bir artış, kişi başına ulusal gelirde yüzde 4,3’lük bir yükselme gerçekleşti. Mevduat hacmi 2,7 kat büyüdü. 1960’da yüzde 25,2 olan kent nüfusu 1979’da yüzde 32,2’ye ulaştı. <span class="dipp"><a class="footnote-link" href="#footnote-225-102" id="footnote-225-102-backlink">102</a></span></p>

      <p class="paragraf-1">Bu yıllarda ABD’den sermaye akımı azalmıştı. Büyüyen ve daha da büyümesi hedeflenen ekonominin başka bir dış kaynağı yoktu. İç kaynaklar sınırlıydı. AP hükümeti, dış kaynak ve bir ölçüde de dış pazar sorununu, Avrupa Ekonomik Topluluğu ile bütünleşme siyasetleriyle çözmeye çalıştı. Bu Türkiye burjuvazisini Doğu-Batı ve Arap-İslam dünyaları arasında bir denge arayışına yöneltti. İç kaynak bunalımını aşmak için düşünülen çare vergi reformuydu. Vergi reformu ile, hem ek sermaye sağlanacak, hem de pre-kapitalist öğeler tasfiye edilerek, tarım burjuvazisi tekelci sermayeye bağlanmış olacaktı.</p>

      <p class="paragraf-1">Ancak, kısa süre içinde bu iki önemli önlemin de gündemdeki sorunları çözme gücü olmadığı anlaşıldı. Sorun daha yapısaldı.</p>

      <p class="paragraf-1">1970’e doğru sanayide atıl kapasite artışı, satılamayan mamul madde stoklarının büyümesi türünden ekonomik bunalım işaretleri şiddetle duyulmaya başladı. İç pazar daralmıştı ve yeni ihraç alanları bularak dışa açılmak tek çare olarak görünüyordu. Bu da o kadar kolay değildi.</p>

      <p class="paragraf-1">Öte yandan tarım gelirlerini vergilendirme, tarım kredilerini düşürme kararları egemen sınıflar arasındaki çatışmaları körükleyen gelişmelere yol açıyordu. Demirel hükümeti, bunalımdan çıkmak için, 19 Mayıs 1970’te yeni Personel Yasası’nı getirerek memur maaşlarını artırdı ve devalüasyona gitti. Birinci önlem, iç pazarı genişleterek tüketim mallarının satılmasını sağlamayı, ikincisi ise ihracatı kolaylaştırarak dışa açılmayı amaçlıyordu.</p>

      <p class="paragraf-1"><span>Ne var ki, devalüasyonun başarısı, ihracat piyasasına yeni mal arzına bağlıydı ve bu olmadığı zaman, devalüasyon enflasyonu körüklemekten başka bir işe yaramayacaktı. Nitekim öyle</span> <span>oldu. Yürürlüğe konulan yüksek oranlı devalüasyon, krizi daha da ağırlaştırdı. Tıpkı 1946 ve 1958 devalüasyonlarının arkalarından hükümet değişikliklerini getirmesi gibi, bu son devalüasyon da Demirel hükümetinin düşmesinin koşullarını hazırladı.</span></p>

      <p class="paragraf-1">Türkiye’de 1968-70 arasında, yönetenlerin kendi iç uyumlarını bozan, yönetenlerle yönetilenler arasındaki çatışmayı kızıştıran ekonomik toplumsal bir bunalım, toplumun bütün sınıf ve katmanlarının hareketlendiği bir dönem yaşandı.</p>

      <p class="paragraf-1">1968 Haziran’ında İstanbul Üniversitesi işgal edildi ve işgal eylemleri buradan öteki üniversitelere sıçradı. “Sağ sol yok, boykot var” sloganı ile başlayan eylemler kısa zamanda hızla politikleşti ve 15 Temmuz 1968’de ABD 6. Filosunun İstanbul’a gelmesiyle birlikte antiemperyalist militan gençlik eylemleri yükselmeye başladı. 1969 Ocak ayında devrimci gençler ODTÜ’de, Vietnam’da pasifikasyon uzmanlığından ABD Türkiye Büyükelçiliği’ne atanan Kommer’in arabasını yaktılar.</p>

      <p class="paragraf-1"><span>1969 Şubat’ında, İslamcı gazete</span> <span class="char-style-override-2">Bugün</span><span>’ün</span> <span>kışkırttığı, iki ilerici insanın ölümüyle sonuçlanan “kanlı pazar” yaşandı. Yargıtay Başkanı İmran Öktem’in cenaze törenindeki olayları protesto etmek üzere yüksek yargı organları mensupları Mayıs 1969’da yürüdüler. Ağustos’ta Türk Demir Döküm’ün 2.300 işçisi fabrikalarını işgal ettiler. Eylül’de Ereğli Demir Çelik işçileri grevlerinin ertelenmesine karşı eylem yaptılar. Tarsus’ta yedi köy halkı 600 traktörle Ankara-Adana-Mersin yolunu trafiğe kapattılar. Ekim’de ODTÜ’de öğrencilerle jandarmalar arasında silahlı çatışma çıktı. Kasım’da Polis Enstitüsü öğrencilerinin boykotu, İstanbul’da Gamak Elektrik Motorları fabrikasında çıkan büyük çatışma yedi işçinin kurşunlanması ve birinin ölümü...</span></p>

      <p class="paragraf-1">1969 Aralık ayında camiden çıkan grupların Mehmet Büyüksevinç ve Battal Mehetoğlu isimli gençleri öldürmeleriyle birlikte silahlı çatışmalar dönemi başladı.</p>

      <p class="paragraf-1">Bu yoğun yaşanmış iki yıla daha burada sayılamayacak birçok olay, eylem, çatışma sığdı.</p>

      <p class="paragraf-1">12 Ekim 1969’da yapılan genel seçimlerde AP tek başına iktidar oldu. Seçime katılma oranı yüzde 64,3’te kaldı. Bu, Cumhuriyet tarihinin en düşük seçime katılma oranıydı ve toplumun üçte birlik bir bölümünün seçim ve parlamentoya duyduğu ilgisizliği gösteriyordu. Toplumun, hak arayanların nabzı başka yerde, meydanlarda atıyordu.</p>

      <p class="paragraf-1">Türkiye, bütün toplum kesimlerinin, sağ ve sol eğilimlerinin büyük bir hareketlilik ve çatışma içine girdikleri bir yol ağzına gelmişti. “Her güç kendi bayrağını kaldırıyordu?”<span class="dipp"><a class="footnote-link" href="#footnote-225-103" id="footnote-225-103-backlink">103</a></span> Gerçekten her güç kendi sınıf bayrağını mı kaldırıyordu? Öyle olmadığını yaşamın kendisi gösterdi. Herkesin elinde bir bayrak olduğu ve bayrakların kaldırıldığı doğruydu; ama kimin kime ait bayrağı kaldırdığı pek belli değildi.</p>

      <p class="paragraf-1">Türkiye, var olan sınıf ve siyaset dengelerinin zorlandığı bir noktaya gelmişti.</p>

      <p class="paragraf-1">1968-71 arasında Türkiye’nin bütün sağ ve sol örgütlerinde iç çatışma ve bölünmeler yaşandı. Yeni ve hızlanmış gelişmelere yanıt veremeyen bütün yapılar sarsıldı.</p>

      <p class="paragraf-1">Egemen sınıflar arasındaki çelişkiler kendini, AP dışında, İslamcı ve faşist örgütlenmelerin sahneye çıkması biçiminde gösterirken, AP bu dönemde bölünmeye uğradı.</p>

      <p class="paragraf-1">Odalar Birliği başkanlığını Necmettin Erbakan’ın kazanmasıyla başlayan gelişmeler, AP’nin geleneksel destekçisi olan İslamcı kesimlerin bu hareketten kopması ve 1970’te Milli Nizam Partisi’nin kurulmasıyla ilk sonuçlarını verdi.</p>

      <p class="paragraf-1">Alparslan Türkeş ve kadrosu ele geçirdikleri Cumhuriyetçi Köylü Millet Partisi’ni kısa zamanda faşist bir partiye dönüştürdüler. 1969 Şubat’ında partinin adı Milliyetçi Hareket Partisi olarak değiştirildi.</p>

      <p class="paragraf-1">11 Şubat 1970’te, parti içindeki muhafazakâr-milliyetçi kanada mensup 41 milletvekili AP hükümetinin hazırladığı bütçeye ret oyu verdiler, Demirel hükümeti düştü. Demirel bir ay sonra yeniden güvenoyu aldı ama, parti içindeki muhalefet de AP’den ayrılarak Demokratik Parti’yi kurdu.</p>

      <p class="paragraf-1">CHP’de, 1965’te ilk kez İsmet İnönü’nün formüle ettiği “Ortanın Solu”na sahip çıkan Bülent Ecevit ve ekibi güçlendi. 1967 ilkbaharında Feyzioğlu önderliğindeki bir grup partiden ayrılarak Güven Partisi’ni kurdu.</p>

      <p class="yeniara">1. SOLDA BÖLÜNME</p>

      <p class="paragraf-1"><span>Sola gelince, YÖN, TİP ve MDD çizgileri de, bu dönemde önceki sayfalarda aktardığım bölünme ve iç çatışmalara sahne oldular.</span></p>

      <p class="paragraf-1">Sonraki gelişmeler bakımından daha önemli olduğu için MDD ve gençlik hareketindeki gelişmelere daha yakından bakalım.</p>

      <p class="paragraf-1">1968’de durum şuydu: Mihri Belli önderliğindeki MDD hareketi gençliğe tümüyle egemen olmuş, TİP içindeki dinamik güçleri de çevresinde toplamıştı. Ama çok geçmeden bu hareket içinde de ayrılıklar baş gösterdi.</p>

      <p class="paragraf-1">FKF ve Dev-Genç’in 1969, 1970 kongreleri bir yandan MDD’nin gençlik içindeki egemenliğini kanıtlarken bir yandan da MDD içi tartışmaların düzlemi oldu. Bu zamana kadar, TİP’e muhalefette birlikte olan kadrolar bu kongreden sonra ayrışmaya başladılar. Dev-Denç kongresinde, Mahir Çayan ve Yusuf Küpeli’nin sözcülüğünü yaptığı bir eğilimle, Doğu Perinçek ve Şahin Alpay grubu arasında bir çatışma görünümü kazanan tartışmalar, aslında hareketin bir yol ayrımına geldiğini haber veriyordu.</p>

      <p class="paragraf-1">MDD’ciler bu tartışmalar sonunda, devrimde öncülük, yakın dönem taktikleri, parti anlayışı konularında ayrıştılar.</p>

      <p class="paragraf-1">Mihri Belli’nin MDD içindeki önderliği sarsılmıştı. M. Belli MDD’nin bilinen tezlerini tekrarlamaktan öte bir siyaset geliştiremiyor, net taktikler öneremiyor, somut bir örgütlenme çabası da gösteremiyordu.</p>

      <p class="paragraf-1">Doktor Hikmet Kıvılcımlı ve <span class="char-style-override-2">Sosyalist</span> çevresi, demokratik devrimde işçi sınıfının öncülüğünü savunuyor, bunun için legal ve birleşik bir proletarya partisi oluşturulmasını ileri sürüyor, zaman zaman Dev-Genç’lileri etkilemekle birlikte bu görüşler etrafında bir yeni toparlanma yaratamıyordu.</p>

      <p class="paragraf-1">Gençlik hareketi içinde etkili ve örgütlü Mahir Çayan ve arkadaşları, “ilerici” bir ordu darbesine ihtimal vermiyor; sıcak bakmıyor, illegal bir parti oluşturarak silahlı mücadeleye hazırlanmayı hedefliyorlardı.</p>

      <p class="paragraf-1">Doğu Perinçek ve çevresi, MDD’yi bir toprak devrimi olarak anlıyor, partinin Milli Kurtuluş Cephesi, komutanının da Mustafa Kemal olduğunu söylüyor, bir yandan da bir “Sosyalist Kurultay” çağrısı yaparak bütün sosyalist eğilimlerin bir yasal partide birleşmesini öneriyordu.</p>

      <p class="paragraf-1">Deniz Gezmiş, Sinan Cemgil, Hüseyin İnan ve Yusuf Arslan’ın oluşturduğu grup ise kır gerillasını başlatmak üzere hazırlıklarını ilerletmiş durumdaydı ve gençlik içindeki tartışmalara fazla bir ilgi göstermiyordu.</p>

      <p class="paragraf-1">Esas olarak TİP’e muhalefet temelinde 5-6 yılda oluşan, gençlik ve sosyalist aydınlar üzerinde etkinlik kazanan MDD hareketi, 1970 Dev-Genç kongresini izleyen çok kısa bir süre içinde, pratik siyasal tutumlardan başlayan ve farklı ideoloji görüş, yol ve örgüt biçimlerine doğru büyüyen bir tartışmanın sonunda beş ayrı eğilime bölündü.</p>

      <p class="paragraf-1"><span>1968-70 yılları arasında bütün sınıf ve siyaset güçlerini alabora eden temel etken, ülkenin içinden geçmekte olduğu olağanüstü koşullardı. Olağanüstü ya da devrimci durum koşulları siyaset güçlerinin her alanda kendilerini yenilemelerini, yeni taktiklere geçmelerini gerektiriyordu. Olağan dönemlerde önemi anlaşılmayan düşünce ve bakış farklılıkları, olayların akışıyla pratiğin denek taşına vuruldukça önem ve ciddiyet kazanıyordu.</span></p>

      <p class="paragraf-1">1971’in üç devrimci örgütü bu ortamda, sonu 12 Mart darbesine açılan sıkışmış bir zaman aralığında biçimlendiler.</p>

      <p class="paragraf-1"><span>THKP-C, THKO ve TKP/ML oluşumları kuşkusuz öncesi ve sonrası olmakla birlikte 15-16 Haziran 1970 büyük işçi kalkışması ve 12 Mart 1971 askeri darbesinin gerçekleştiği döneme doğdular.</span></p>

      <p class="paragraf-1">Bunlar iç içe süreçlerdir ve 12 Mart, 1960 sonrası devrimci yükselişinin çok önemli bir noktasıdır. Bu nedenle, anlatım ve anlayış kolaylığı sağlamak için, “araya” bu iki önemli olayı almak gerekiyor.</p>

      <p class="yeniara">2. 15-16 HAZİRAN</p>

      <p class="paragraf-1">15-16 Haziran’ın Türkiye işçi sınıfının en ileri, en görkemli kalkışması olduğu noktasında bir tartışma yoktur.</p>

      <p class="paragraf-1">15-16 Haziran çıkışını tetikleyen görünürdeki neden, Süleyman Demirel hükümetinin, “DİSK’in çanına ot tıkamayı” amaçladığı bir hükümet üyesi tarafından açıkça dile getirilen yasa tasarılarını meclise getirmesiydi.</p>

      <p class="paragraf-1"><span>Türkiye solunda büyük bir çoğunluk 15-16 Haziran’ın “kendiliğindenci” yönüne vurgu yapar. Yalnız Türkiye değil, dünya pratiği işçi sınıfının kalkışma, ayaklanma türünden çıkışlarının bir güç ve öfke biriktirme döneminin ardından, Marx’ın Fransız üçlemesinde sık sık başvurduğu anlatımla kimi zaman “durgun gökte çakan bir şimşek gibi” patladığını gösteriyor. Türkiye işçi sınıfının biriktirdiği büyük enerji 15-16 Haziran 1970’te dışa vurmuştur ve bu büyük eylem bu yönüyle elbette kendiliğindenci bir karakter taşımaktadır. Öte yandan, bu büyük kalkışmanın önderliksiz ve örgütleyensiz olduğu yolundaki görüşler doğru değil. Bu eylem, militan bir mücadele çizgisi üzerinden doğup gelişen DİSK’in, DİSK başkanının ve hepsinden önemlisi DİSK’in örgütlü olduğu işyerlerindeki yüzlerce işyeri temsilcisi sınıf önderinin çalışmasıyla, yol ve yön göstermesiyle gerçekleşmiştir.</span></p>

      <p class="paragraf-1">DİSK tasarının yasalaşmasını önlemek için, Süleyman Demirel’e mektup yazmaktan, DİSK üyelerini “anayasal direniş hakkını” kullanmaya çağırmaya kadar çeşitli girişimlerde bulundu ve 17 Haziran’da miting yapmak üzere İstanbul Valiliği’ne başvurdu; ancak valilik mitinge izin vermedi. 14 Haziran günü, Lastik-İş sendikasında binin üzerinde sendika temsilcisinin katıldığı bir toplantı yapıldı. Toplantının amacı somut eylem kararının belirlenmesiydi.</p>

      <p class="paragraf-1">15-16 Haziran aslında bu toplantıda örgütlendi:</p>

      <p class="paragraf-1">DİSK’in o günkü yöneticilerini açıktan ayaklanma çağrısı yapmadıkları için eleştirmek çocukluktur.</p>

      <p class="paragraf-1">Kemal Türkler, o inşaat halindeki binanın her katını dolduran binin üzerindeki işçi temsilcisine şöyle seslendi.</p>

      <p class="Alinti"><span>Türk işçi sınıfının ilerici ve öncü olan bir kesiminde zincirleri patlatanlar, gelsinler, geliyorlar diyerek bugün bu özgür işçi sınıfının öncü kesimini yarattılar. Bugün buna mani olmak isteyen kanunları meclisten aldırmak, onlara karşı çıkmak için öne düşmüşler. İşçi sınıfını ayağa kaldırıyorlar ve karşı çıkıyorlar.</span></p>

      <p class="Alinti para-style-override-11"><span>Sevgili kardeşlerim,</span></p>

      <p class="Alinti para-style-override-26"><span>Sabahtan beri 29 kardeşim konuştu ve 29 kardeşimin konuşmasında yapılmış olan teklifler şunlardır: Bizler özgür işçiler olarak özgürlüğümüzü asla vermeyeceğiz ve çıkarılmakta olan yasa meclisten geri alınıncaya kadar şartelleri yarın sabahtan itibaren çekmeliyiz, direnmeye girmeliyiz teklif edildi. Bu genel grev midir? Direniş midir? Fiili grev midir? İşgal midir? Tasarılar geri alınıncaya kadar çalışmamak, onu ilgili olanlar düşünsünler; onlar için karar versinler, arkadaşlarımın dedikleri şu; bu tasarılar Meclis’ten geri alınıncaya kadar çalışmayacağız. İstek referandum, yani sendika seçme konusunda işçilerin oyuna başvurma sisteminin getirilmesini istiyoruz ve Türk-İş cuntası kurulmasını istemiyoruz.</span></p>

      <p class="Alinti para-style-override-19"><span>Kardeşler bu direnme hareketine başlandığı takdirde, çünkü yazılı teklifler de var, olanların hepsini toparlayarak söylüyorum.</span></p>

      <p class="Alinti para-style-override-21"><span>Fabrikalarda oturarak vakit geçirmekte, gerek fabrikalarda gerekli kadar nöbetçi bıraktıktan sonra kendi muhitlerindeki yollarda, sokaklarda, halk arasında pankartlar ve dövizlerle yürüyüş yapmak. Buna kim karar verecek? Gene işçiler kendileri karar verecekler. Bir yandan bir fabrika işçileri yürüyüşe başladıkları zaman önünden geçtikleri fabrika işçileri onlara katılacak.</span><span class="dipp" style="font-size:0.9em;"><a class="footnote-link" href="#footnote-225-104" id="footnote-225-104-backlink">104</a></span></p>

      <p class="paragraf-1">15-16 Haziran günleri olaylar tam da böyle, Kemal Türkler’in neredeyse adım adım betimlediği biçimde gelişti.</p>

      <p class="paragraf-1">Kemal Türkler’in konuşmanın devamında söyledikleri işçi sınıfının gücüne güvenen ve sınıfın sözüne güvendiği bir sendika önderinin söyleyebileceği sözlerdir. Kemal Türkler, aynı konuşmada, çok açık ve yalın biçimde işçilere meşruluğunu düzen yasalarından değil, kendi fiili gücünden alan bir mücadele ve eylem tarzı önerdi:</p>

      <p class="Alinti"><span>Kardeşler, bu dava içerisinde, eğer topluca belediye otobüslerinden yararlanmak istenirse, vapura binmek gerekirse, banliyö trenine binmek gerekirse topluca bilet almayacağız. Biletlerimiz en güzel şerefimizi ifade eden alnımızdaki işçilik damgamızdır. Bu işler için hemen yarın mı diyelim, daha yakın mı diyelim, genel grev mi? Ben bunları teklif ediyorum, bu kararlar sizindir. Öyle temenni ederim ki, siz de aynı görüştesinizdir. Yani bu kanunlara karşı direnişe geçmemiz gerekiyor arkadaşlar.</span><span class="dipp" style="font-size:0.9em;"><a class="footnote-link" href="#footnote-225-105" id="footnote-225-105-backlink">105</a></span></p>

      <p class="paragraf-1">Bu toplantıdan itibaren, inisiyatif, çok büyük çoğunluğu işyeri temsilcisi olan öncü işçi aktivistlerine geçti. Bir gece içinde eylem komiteleri oluşturuldu; 15 Haziran’da Otasan fabrikası işçilerinin işbaşı yapmayıp yürüyüşe geçmeleriyle eylem başladı. Bunu, İstanbul’un her yerindeki fabrikalardan işçilerin yürüyüşe geçmesi izledi. Yürüyüşlere, İstanbul’un 200’ye yakın fabrikasında çalışan on binlerce işçi katıldı. 16 Haziran günü yürüyüşler daha kalabalık sayılarla, daha militan biçimler alarak devam etti. Bu kez, on binlerce işçi Avrupa ve Anadolu yakasındaki kollardan kent merkezlerine akmaya başladı. Galata köprüsü açılarak, vapur seferleri iptal edilerek iki yakadan gelen iki büyük kolun buluşması önlendi. Kadıköy Kurbağalıdere’deki çatışmalarda üç işçi öldürüldü. Olaylar sürerken DİSK Başkanı Kemal Türkler, radyodan anayasal haklar için yapılan direnişlerin silahsız ve saldırısız olması gerektiğini söyleyen bir konuşma yaptı.</p>

      <p class="paragraf-1">Hükümet 16 Haziran akşam saatlerinden sonra inisiyatifi ele almaya başladı. Fabrikalar askeri birliklerce kuşatıldı; sendikalar basıldı; yüzlerce işçi gözaltına alındı; İstanbul ve Kocaeli’nde sıkıyönetim ilan edildi. İzleyen günlerde 5 binden fazla işçi işten atıldı. Yasa meclisten geçti; ancak 9 Şubat 1971’de TİP’in açtığı dava üzerine Anayasa Mahkemesi’nce iptal edildi.</p>

      <p class="AARA">15-16 Haziran Büyük Kalkışmasının Temel Çizgileri</p>

      <p class="paragraf-1">Bir: Çıkış nedeninden belli ölçülerde bağımsız olarak 15-16 Haziran, ekonomik-sendikal hedefleri aşan, işçi sınıfının meclisi ve hükümeti, yöneten sınıfı açıkça karşısına aldığı <span class="char-style-override-2">siyasal</span> içerikli bir ayaklanmaydı.</p>

      <p class="paragraf-1">İki: Kalkışmanın gücü taban dinamiğinden gelmekteydi. 15-16 Haziran’ın enerji kaynağı fabrikalar, işyerleri, buralardaki ileri işçilerdi. DİSK’in işyerlerini temel alan örgütlenme biçimi taban dinamiğine kanal yaratmış, eylem, esas olarak <span class="char-style-override-2">işyeri temsilci ve aktivistleri</span> tarafından örgütlenmiş, ilk hareket bu anlamda örgütlü ve eşgüdümlü bir inisiyatifle sağlanmıştı. Eyleme katılan işçi sayısı, Türk-İş’ten, başka sendikalardan ve sendikasız işçilerden katılımların boyutu, yürüyüşe katılımların çığ gibi büyümesi ise, alttan gelen enerjinin söz konusu örgütlülük ve eşgüdümün ötesine geçtiğini göstermiştir.</p>

      <p class="paragraf-1">Üç: 15-16 Haziran, DİSK-Türk-İş ayrımını fiilen ortadan kaldıran, bu iki sendika konfederasyonuna bağlı işçileri eylemde birleştiren bir kalkışmadır. Sınıfın sınıfa karşı eylemi işçileri sendika aidiyetlerinin ötesinde birleştirmiştir.</p>

      <p class="paragraf-1">Dört: 15-16 Haziran, Türkiye işçi sınıfının proleter yöntemlerle yürüttüğü, sınıf zorunu ortaya koyduğu en ileri eylemdir. Burjuvazinin, kalkışmayı “ihtilal provası” olarak adlandırması rastlantı değildir.</p>

      <p class="paragraf-1">Beş: Yürüyüş ve çatışmalar boyunca haykırılan, öne çıkarılan belgiler, işçi kitlesinin Türkiye solunun o günkü ideolojik konumuna paralel bir bilinç ve psikoloji içinde olduğunu göstermektedir. “Bağımsız Türkiye”, “Amerikan üslerine hayır!”, “Referandum hakkımız söke söke alırız!”, “Emperyalizme ölüm!”, “İşçiyiz güçlüyüz!”, “Kahrolsun faşizm!”, “Ordu-işçi elele”, “Anayasa için elele” vb. belgileri, bir iki eksiği ve fazlasıyla 15-16 Haziran’ı önceleyen dönemde sosyalist ve devrimcilerin yürüyüş ve mitinglerde kullanageldikleri içeriktedir.</p>

      <p class="paragraf-1">Altı: Türkiye sol ve sosyalist hareketinin hiçbir siyasal öznesi 15-16 Haziran’ın örgütleyicisi, aktif örgütlü destekleyicisi, ya da 15-16 Haziran sonrasında işçi sınıfı içindeki örgütsel nüvelerin (örneğin işyeri temelli örgütlenmenin) geliştiricisi ve sürdürücüsü olamamıştır. TİP ve DİSK’in rollerine birazdan değineceğim.</p>

      <p class="paragraf-1">Yedi: Burjuvazi ve kapitalist devlet 15-16 Haziran’dan önemli dersler çıkarmış; bu tarihten sonraki sınıf mücadelesini bu deneyimden ciddi biçimde yararlanarak yürütmüştür. 12 Mart’ın 15-16 Haziran’ın yanıtı olması bir yana, kalkışmadan sonra binlerce önder nitelikli, sol eğilimli işçinin işten atılması, bu budama işleminin sürekli kılınması bunu gösteriyor. İlk ağızda işten atılan işçi sayısı 5 binin üzerindedir. Sermaye 15-16 Haziran’dan sonra da, işyerlerindeki ileri, sol eğilimli işçileri tasfiyeyi öncelik haline getirmiştir.</p>

      <p class="paragraf-1">Sekiz: 15-16 Haziran 1970 büyük emekçi kalkışması bir de “mücadele-kazanım” diyalektiğini işçi sınıfı yığınlarının bilincine çıkaran yönüyle önemlidir. Kalkışmayı tetikleyen yasanın Anayasa Mahkemesi’nce iptali salt hukuksal bir sürecin ürünü değildir. Bastırılmasına, eylemi örgütleyen işçiler kuşağının tasfiyesine, yasanın meclisten geçmesine rağmen, 15-16 Haziran’ı yalnız sosyalistler için değil esas olarak geniş işçi kitleleri için önemli kılan nedenlerden biri “hak verilmez, alınır!” mesajını güçlü biçimde vermesidir.</p>

      <p class="AARA">DİSK’in Rolü</p>

      <p class="paragraf-1">DİSK’e ve DİSK’in 15-16 Haziran’a etkisine daha geniş bir çerçeveden bakmak gerekiyor.</p>

      <p class="paragraf-1">1967-80 dönemi DİSK’i Türkiye işçi sınıfının mücadelesinde dönemlere göre değişen doğrultu ve içerikte olmakla birlikte önemli bir yer tutmaktadır. DİSK, işçi sınıfının daha nitelikli, endüstriyel yoğun işkollarına dayanan bir kesimini örgütleyerek yola çıkmış, TİP’le yöneticileri düzeyinde ilişki kurmuş, daha da önemlisi sendikal gelişmesini, işçi sınıfının ekonomik koşullarını iyileştirme eksenli “sınıf sendikacılığı” anlayışı üzerinden sağlamıştır. İncelediğimiz konu açısından çok daha önemlisi, DİSK’li sendikalar işyerlerini militan işçi eylemlilikleriyle kazanmış ve korumuşlardır. DİSK, “referandum hakkımız, söke söke alırız!” bayrağı altında girişilen fabrika işgalleri ve direnişleri yolundan büyümüştür. Derby, Kavel, Roche, Singer, Krom Magnezit, Türk Demir Döküm işgalleriyle ortaya konulan militan işçi sahiplenmesini dikkate almadan 15-16 Haziran’ı yerli yerine oturtmak da, DİSK’i tanımak da, sonraki gelişme ve çelişkilerini anlamak ve açıklamak da olanaklı değildir. Bu eylemlerin 15-16 Haziran’a birikim sağlayan prova işlevi gördüğü kesindir. Uzatmadan söylemek gerekirse, 15-16 Haziran’a kuluçkalık yapan, eyleme ilk itilimini veren özne DİSK’tir.</p>

      <p class="paragraf-1">TİP ise, DİSK yöneticilerinin önemli bir bölümü TİP üyesi ve yöneticisi olduğu halde 15-16 Haziran’da yoktur. Parti yöneticileri, sonradan partili sendikacıları eleştirirken eylemlerden haberleri olmadığını söyleyerek bunu açıkça itiraf etmişlerdir.</p>

      <p class="paragraf-1">1960-70 dönemi sınıf mücadelesi ve sol yükseliş bakımından başlı başına ele alınması gereken bir dönemdir. Dönemin, konumuz bakımından önemi bu yıllarda toplumun bütün sınıf ve katmanlarının büyük bir hareketlilik ve siyasallaşma içine girmesi, Türkiye emekçilerinin tüm cumhuriyet tarihi boyunca ilk kez bu ölçüde geniş demokratik hak ve özgürlükleri kullanmaya başlamasıydı. 15-16 Haziran eylemini başlatan öncü işçi kuşağı ve eylemlere katılan yüz binlerce işçinin bu eylemli ortamdan doğrudan ve dolaylı biçimde etkilendiği kesindir.</p>

      <p class="paragraf-1"><span>Özetlersek, 1968-70 dönemi, 1960 sonrası sol yükselişin, sağladığı toplumsal etkiye rağmen, iç mücadele ve bölünmelerle güçten düştüğü bir zaman kesitiydi. 1965’te kayda değer bir seçim başarısı gösteren TİP, sonraki yıllarda hem toplumsal etki ve örgütlülük bakımından zayıflamış, hem de programatik-ideolojik birliğini, netliğini yitirmişti. MDD hareketi TİP’e muhalefet ve TİP’ten kopma sürecini siyasal-örgütsel bir senteze ulaştıramıyordu. TİP’e muhalefet temelinde 5-6 yılda oluşan, gençlik ve sosyalist aydınlar üzerinde etkinlik kazanan MDD hareketi, 1970 Dev-Genç kongresini izleyen çok kısa bir süre içinde, pratik siyasal tutumlardan başlayan ve farklı ideoloji, görüş, yol ve örgütlere doğru büyüyen tartışmaların sonunda beş ayrı eğilime bölünmüştü. Program ve strateji tartışmaları yer yer doktriner ve akademiker bir tarzda sürdürülüyor ancak toparlanma yerine daha çok bölünmeye yol açıyordu. Kısacası, sol sosyalist hareket dağınıklık ve tıkanıklık işaretleri veriyordu. Türkiye işçi sınıfının Haziran çıkışının en önemli sorunu, olayları amaçlı bir siyasal yörüngeye çekecek, sonra da düzenli bir geri çekilmeyle, eylem öncesi ve sonrasındaki kazanımları ilerleterek değerlendirecek bir öncü partinin yokluğuydu.</span></p>

      <p class="yeniara"><span>3. 12 MART DARBESİ: ARA DÖNEM</span></p>

      <p class="paragraf-1">Ekonomik sorun tarih planında her zaman siyasal bir sorundur. 12 Mart, kendini açık biçimlerde ortaya koyan bir siyasal bunalımı, bir yönetme krizini çözmek için geldi.</p>

      <p class="paragraf-1">Sermaye birikimi ve finansman sorunu türünden genel ve yapısal ekonomik problemlerin yanı sıra, 1970’lerde kendini sanayide atıl kapasite kullanımında artış ve mal stoklarında yığılma biçiminde gösteren bir bunalıma girildi. O zamanki hükümetin başvurduğu, memur maaşlarına zam ve devalüasyon önlemleri sonuç vermedi; tersine enflasyonu körükleyen, bunalımı daha da ağırlaştıran bir etki yaptı. Önlemlerin başarılı olmaması bir yana, bu kadarı bile sermaye güçleri arasında bölünmelere yol açtı. Yönetenlerin birliği ve siyasal iradesi zayıfladı. Bu bölünme ve zayıflıkların gerekirse baskı yöntemlerine başvurularak giderilmesi gerekiyordu. Ordu eliyle bu gereklilik yerine getirildi.</p>

      <p class="paragraf-1">Daha önemlisi, geniş emekçi yığınları içine alan ve giderek büyüyen toplumsal uyanış ve militan hak arama dalgasının düzen için tehlikeli boyutlara varmış olmasıydı. Özellikle 15-16 Haziran görkemli işçi çıkışı burjuvaziyi ciddi biçimde tedirgin etti. İşçi emekçi halk hareketi karşısında “birlik”lerini pekiştirme ihtiyacı duydular. Düzen güçleri, 1961 Anayasası ve bu anayasanın düzenlediği hak ve özgürlüklerin Türkiye için “lüks” olduğu noktasında birleştiler ve darbeden önce bu anayasanın değiştirilmesi gerektiğini açıkça propaganda etmeye başladılar.</p>

      <p class="paragraf-1">Öte yandan, devleti “korumak” ve “kollamak”la görevli kurum olan silahlı kuvvetler içinde de huzursuzluk baş göstermişti. Doğan Avcıoğlu ve arkadaşları silahlı kuvvetler içinde taraftar kazanıyor, bir “sol” cunta oluşuyordu. 27 Mayıs, burjuvaziye, emekçi yığınların, aydın ve gençlik hareketlerinin desteğine sahip bir “sol” darbenin düzen açısından ciddi sorunlar yaratabileceğini öğretmişti. 12 Mart’ın acil geliş nedenlerinden biri, ordu içindeki bu cuntayı tasfiye etmekti.</p>

      <p class="paragraf-1">12 Mart ve 12 Eylül türünden askeri darbelerdeki dış “dinamik’’in, emperyalizmin katkısını unutmamak gerekiyor. ABD’nin 60’lı yılların sonlarında uygulamaya koyduğu “esnek mukabele” ve “ulusal güvenlik” doktrinleri, nükleer silahlanmayı geliştirme, müttefiklerini de ortak düşman komünizme karşı silahlandırma ve muhtemel bir savaşa hazırlanma esaslarına dayanıyordu. ABD bir yandan reel sosyalizmin zayıf halkalarını koparmaya yönelik büyük bir propaganda ve bu ülkelerdeki rejim muhaliflerini örgütleme kampanyası yürütürken, bir yandan da bütün kapitalist ülkelerde “içerdeki düşmanı” daha güçlenmeden yok etmek, antiemperyalist ve sosyalist eğilimli muhalefet hareketlerini ne pahasına olursa olsun ortadan kaldırmak, bunun için önderlerin öldürülmesinden, işkence ve başka baskıların “bilimsel” uygulamasına, paramiliter örgütler yaratmaya, orduyu iç düşmana karşı hazırlamaya kadar bir dizi eylem ve operasyon örgütlüyordu. Aynı dönemlerde birçok Latin Amerika, Asya ve Afrika ülkesinde peş peşe gelen darbelerin böyle uluslararası bir desteği de vardı. NATO’ya bağlı Türk Silahlı Kuvvetlerinin 27 Mayıs dâhil giriştiği bütün’ darbelerde ABD katkısı, en azından onayı olduğu kesindir.</p>

      <p class="paragraf-1">Darbeden sonra, bir “beyin hükümeti” oluşturuldu ve devletin sermaye partileri arasındaki çekişmelerin üstünde yeniden örgütlenmesine girişildi. “Balyoz” ve “Fırtına” gibi adıyla bile terörist şiddet uygulamalarıyla kitle hareketi bastırıldı. “Sol” cunta tasfiye edildi. Birçok ilerici aydın tutuklandı. TİP, Dev-Genç ve öğretmen örgütleri, sol yayınlar kapatıldı. THKP ve THKO önderleri katledildi. 1961 Anayasası birkaç kez değiştirilerek, getirdiği hak ve özgürlükler esaslı biçimde budandı. 12 Mart acil geliş nedeni olan siyasal programını süratle uyguladı.</p>

      <p class="paragraf-1">12 Mart’ın ekonomik programı iki temel hedef gözetiyordu: İşçi ücretlerinin düşürülmesi ve tarımdan sanayiye kaynak aktarılması! İki yıl boyunca bu hedeflere uygun bir politika izlediler. Reel işçi ücretleri düşürüldü ve fiyat mekanizması yoluyla da tarım gelirlerinin ulusal gelir içindeki payı küçültüldü.</p>

      <p class="paragraf-1">Ancak, 12 Mart rejimi ya da dönemi kalıcılaşamadı. 14 Ekim 1973 seçimleriyle birlikte dar anlamda 12 Mart dönemi bitti. Askerlerin gölgesindeki rejim, ekonomik programlarını uygulayıp sonuçlarını alamadan gitti. Neden?</p>

      <p class="paragraf-1">Kısaca, iki temel neden olduğu söylenebilir. Birincisi, sanayi ve bankacılığa dayanan tekelci büyük sermaye, finans kapital henüz iktidarı tek başına elinde tutacak kadar güçlü değildi. Ciddi bir finansman sorunu olduğu halde, siyasal nedenlerle tarıma yüklenemiyor, öte yandan dış pazarlarda rekabet edecek sermaye birikimine de sahip bulunmuyordu. Birinciye bağlı olarak ikincisi, Türkiye kapitalizminin verili koşullarında iç pazar henüz doymamıştı. Ücret, maaş ve tarım gelirlerini görece yüksek tutarak yığınların alım gücünü, böylelikle de, sanayi üretimini iç pazarda realize etme olanaklarını yükseltmek mümkündü. Dış ticarette, işçi dövizlerinin ihracattan daha önemli bir döviz kaynağı durumuna gelmesi de rahatlama sağlayan önemli bir faktördü.</p>

      <p class="paragraf-1"><span>Türkiye kapitalizmi, henüz 12 Mart ekonomik programlarının uygulanmasını mümkün ve zorunlu kılan bir noktaya ulaşmamıştı. Tekelci sermayenin görece güçsüzlüğü kadar, ithal ikameci yöntemlerle büyüme olanaklarının sürüyor olması da, görevini yerine getirmiş 12 Mart’ın gitmesini gerektiriyordu. 12 Mart komutanlarıyla, sivil destekçilerinin 12 Mart’a kalıcılık ve meşruluk sağlama çabalarının boşlukta kalmasının nedeni budur. 1973-1980 arasında hızlanan sermayenin yoğunlaşması, tekelci sermayenin güçlenmesi süreçleri ise, dış pazarlara açılmayı başa alan ekonomik stratejilerin, 24 Ocak ve 12 Eylül’ün koşullarını hazırlıyordu. Sermaye yoğunlaşmasının en üst durağını simgeleyen ve 1972’ye kadar sayıları 34 olan holdinglerin 1977’de 150’yi bulması bu dönemdeki gelişmenin hızını ve çapını göstermesi bakımından önemlidir.</span></p>

      <p class="paragraf-1">12 Mart, uyguladığı kitlesel şiddet ve teröre, 1971 devrimci çıkışının öncü örgüt ve önderlerini hunharca katletmesine rağmen solu tasfiye programını da sonuçlandıramadı.</p>

      <p class="paragraf-1">Daha önemlisi, 1971 devrimci direnişi tüm eksiklik ve zaaflarına rağmen, toplumsal algıda solun saygınlığını büyüttü. 1971 devrimcileri, insanlığın eşitlik ve özgürlük davasına adanmışlıklarını insanın gösterebileceği en büyük özveri, içtenlik ve temizlikle ortaya koydular.</p>

      <div class="footnotes">
        <div class="footnote">
          <p class="dipnot"><a class="footnote-anchor" href="#footnote-225-102-backlink" id="footnote-225-102">102</a> <span>Ali Gevgilili,</span> <span class="char-style-override-2">Yükseliş ve Düşüş,</span> <span>Bağlam Y., İstanbul, Ekim</span> <span>1987, s. 496-500</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-103-backlink" id="footnote-225-103">103</a> <span>Agy, s. 401</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-104-backlink" id="footnote-225-104">104</a> Rasim Öz (Yayına hazırlayan), <span class="char-style-override-2">Kemal Türkler Kürsüde</span> 1, Kemal Türkler Eğitim ve Kültür Vakfı Yayınları, İstanbul, Temmuz 2003, s. 51-52</p>
        </div>

        <div class="footnote">
          <p class="dipnot"><a class="footnote-anchor" href="#footnote-225-105-backlink" id="footnote-225-105">105</a> Agy.</p>
        </div>
      </div>
    </div>
  </div>
</body>
</html>
