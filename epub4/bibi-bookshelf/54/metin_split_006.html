<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>metin</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<div class="calibre1">
				<h1 class="baslik1" id="calibre_toc_4">III</h1>
				<p class="normal">Saba Melikesi görünmez olunca Antonius kulübesinin eşiğinde bir çocuk görür.</p>
				<p class="normal">Melike’nin uşaklarından biri olacak, der içinden.</p>
				<p class="normal">Bir cüce gibi ufacıktır bu çocuk; ama bir ateş ecinnisi gibi de tıknaz, tombalak ve yoksul görünüşlüdür. Görülmedik bir irilikteki kafası ak saçlarla örtülü; perişan bir elbise içinde titreyerek bir tomar papirüs tutuyor elinde. </p>
				<p class="normal">Önünden bir bulut geçen ayın ışığı vuruyor üstüne.</p>
				<p class="idebold">ANTONİUS</p>
				<p class="normal">Uzaktan bakar ona ve korkar.</p>
				<p class="normal">Kimsin sen?</p>
				<p class="idebold">ÇOCUK</p>
				<p class="normal">Eski çömezin Hilarion.</p>
				<p class="idebold">ANTONİUS</p>
				<p class="normal">Yalan söylüyorsun; Hilarion Filistin’de yaşıyor uzun yıllardan beri.</p>
				<p class="idebold">HİLARION</p>
				<p class="normal">Döndüm ordan! Oyum ben!</p>
				<p class="idebold">ANTONİUS</p>
				<p class="normal">Yaklaşıp yüzüne bakar.</p>
				<p class="normal">Ama onun yüzü gün ışığı gibi pırıl pırıl, tertemiz, sevinçliydi; bu yüzse kapkaranlık ve yaşlı.</p>
				<p class="idebold">HİLARİON</p>
				<p class="normal">Uzun çileler yıprattı beni!</p>
				<p class="idebold">ANTONİUS</p>
				<p class="normal">Ses de bir başka türlü; insanın içini donduran bir boğukluğu var.</p>
				<p class="idebold">HİLARİON</p>
				<p class="normal">Acı şeylerle besliyorum kendimi de ondan.</p>
				<p class="idebold">ANTONİUS</p>
				<p class="normal">Ya bu ak saçlar?</p>
				<p class="idebold">HİLARİON</p>
				<p class="normal">Öyle dertli günler yaşadım ki!</p>
				<p class="idebold">ANTONİUS</p>
				<p class="normal">Kendi kendine</p>
				<p class="normal">Olacak şey mi bu?</p>
				<p class="idebold">HİLARİON</p>
				<p class="normal">Sandığın kadar uzaklarda değildim. Ermiş Paulus<a href="metin_split_011.html#footnote-600-41" id="footnote-600-41-backlink" name="footnote-600-41-backlink">[41]</a> bu yılın şubat ayında görmeye geldi beni. Tam yirmi gün önce de göçebeler ekmek getirdiler sana. Dünden önceki gün de bir tayfadan sana üç biz yollamasını istemişsin.</p>
				<p class="idebold">ANTONİUS</p>
				<p class="normal">Her şeyi biliyor!</p>
				<p class="idebold">HİLARİON</p>
				<p class="normal">Hem ben senden hiç ayrılmadım, bilesin. Ama beni görmeden geçirdiğin uzun dönemlerin oluyor senin.</p>
				<p class="idebold">ANTONİUS</p>
				<p class="normal">Nasıl olur? Kafamın bir hayli bulandığı oluyor gerçi. Bu gece hele…</p>
				<p class="idebold">HİLARİON</p>
				<p class="normal">Yedi Büyük Günah geldi, tümü birden. Ama aşağılık tuzakları tuz buz oluyor senin gibi bir ermişin önünde!</p>
				<p class="idebold">ANTONİUS</p>
				<p class="normal">Ah! Değil öyle!.. Değil! Her dakika yitiriyorum kendimi! Neden yürekleri yılmak bilmez, kafaları sapasağlam kalanlardan değilim, yüce Athanasius gibi, örneğin…</p>
				<p class="idebold">HİLARİON</p>
				<p class="normal">Yedi piskoposun onu yüceltmeleri yasalara uygun değildi.</p>
				<p class="idebold">ANTONİUS</p>
				<p class="normal">Olmasın! O eğer yüceliğe kendi içinde ermiş...</p>
				<p class="idebold">HİLARİON</p>
				<p class="normal">Hadi canım sen de! Mağrur bir adam, katı yürekli, hep entrikalar peşinde… Para kaçırdı diye sürdüler onu sonunda.</p>
				<p class="idebold">ANTONİUS</p>
				<p class="normal">İftira!</p>
				<p class="idebold">HİLARİON</p>
				<p class="normal">Eustathes’i<a href="metin_split_011.html#footnote-600-42" id="footnote-600-42-backlink" name="footnote-600-42-backlink">[42]</a> baştan çıkarmak istediğini de inkâr edemezsin ya?</p>
				<p class="idebold">ANTONİUS</p>
				<p class="normal">Öyle diyorlar, doğru.</p>
				<p class="idebold">HİLARİON</p>
				<p class="normal">Öç almak için Arsena’nın<a href="metin_split_011.html#footnote-600-43" id="footnote-600-43-backlink" name="footnote-600-43-backlink">[43]</a> evini yaktı!</p>
				<p class="idebold">ANTONİUS</p>
				<p class="normal">Yazıklar olsun ki öyle!</p>
				<p class="idebold">HİLARİON</p>
				<p class="normal">İznik kurultayında, İsa’dan söz ederken, “Tanrı’nın adamı” dedi.</p>
				<p class="idebold">ANTONİUS</p>
				<p class="normal">Yoo! Tanrı’ya küfretmek olur bu!</p>
				<p class="idebold">HİLARİON</p>
				<p class="normal">Öylesine dar kafalı ki, hem de Tanrı’nın Söz’le ilişkisini anlamadığını söylüyor açıkça.</p>
				<p class="idebold">ANTONİUS</p>
				<p class="normal">Hoşlanıp gülümseyerek:</p>
				<p class="normal">Doğrusu, pek o kadar… parlak değildir zekâsı.</p>
				<p class="idebold">HİLARİON</p>
				<p class="normal">Onun yerine seni getirselerdi din kardeşlerin için de, senin için de büyük bir mutluluk olurdu bu. Senin böyle herkesten uzakta yaşaman kötü bir şey. </p>
				<p class="idebold">ANTONİUS</p>
				<p class="normal">Tam tersine! İnsan aslında ruh olduğu için ölümlü şeylerden elini eteğini çekmeli! Her eylem alçaltır insanı. Yeryüzüyle ilintim olmasın isterdim, ayaklarımın ucuyla bile!</p>
				<p class="idebold">HİLARİON</p>
				<p class="normal">İkiyüzlünün birisin sen; yalnızlığa gömülüşün özlediklerini daha taşkınlıkla tadabilmek için! Kendini etlerden, şaraptan, hamamlardan, kölelerden, şanlar şereflerden yoksun bırakıyorsun; ama hayal gücünle öyle şölenler, öyle güzel kokular, çıplak kadınlar, seni alkışlayan kalabalıklar sunuyorsun ki kendine! Kadınsız yaşıyorsun, ama herkesten daha ince, daha sinsice bir düşkünlüğün var kadınlara, dünyayı hor görmen de ona karşı beslediğin kinin güçsüzlüğünden! Senin gibilerin asık yüzlü olmaları bundan geliyor, ya da inançsızlıklarından belki. Gerçeği benimsemek sevinç verir insana. İsa dertli miydi? Dostlar alırdı çevresini gittiği yerde; zeytin ağacının gölgesinde dinlenir, madrabazın da evine girer, şarap üstüne şarap içer, günah işlemiş kadınları bağışlar, bütün dertlere deva getirirdi. Oysa senin, kendi yoksulluğundan başka hiçbir şeye acıdığın yok. Bir vicdan azabı, hırçın bir azgınlık içinde kıvranır gibisin; o kadar ki bir köpeğin okşayışına, bir çocuğun gülümsemesine tekmeyle karşılık verecek duruma gelmişsin.</p>
				<p class="idebold">ANTONİUS</p>
				<p class="normal">Hıçkırarak ağlamaya başlar:</p>
				<p class="normal">Yeter! Yeter! Fazla sarsıyorsun yüreğimi!</p>
				<p class="idebold">HİLARİON</p>
				<p class="normal">Silkele, at paçavralarının bitlerini! Kalk çamurun içinden! Senin Tanrın kurbanlık isteyen bir Molok değil!</p>
				<p class="idebold">ANTONİUS</p>
				<p class="normal">Evet ama, acı çekenler üstüne yağar Tanrı’nın rahmeti! Gökten melekler iner din şehitlerinin kanıyla bezenmek için.</p>
				<p class="idebold">HİLARİON</p>
				<p class="normal">Montanistleri<a href="metin_split_011.html#footnote-600-44" id="footnote-600-44-backlink" name="footnote-600-44-backlink">[44]</a> beğen öyleyse! Hepsinden çok çeken onlar.</p>
				<p class="idebold">ANTONİUS</p>
				<p class="normal">Ama mezhebin doğruluğudur şehidi şehit yapan.</p>
				<p class="idebold">HİLARİON</p>
				<p class="normal">Doğruluğunu nasıl kanıtlayabilir, yanlışlığını da kendisi ortaya koyduğuna göre?</p>
				<p class="idebold">ANTONİUS</p>
				<p class="normal">Sen susar mısın zehirli yılan!</p>
				<p class="idebold">HİLARİON</p>
				<p class="normal">Pek zor bir şey de değildir belki. Dostların coşturmaları, halkı hiçe saymanın verdiği keyif, yemine bağlılık, bir çeşit baş dönmesi, bin bir türlü nedenler yardım eder şehitlere.</p>
				<p class="normal">Antonius Hilarion’dan uzaklaşır; Hilarion ardından gider.</p>
				<p class="normal">Hem böylesi ölümler büyük kargaşalıklar doğurur. <br class="calibre1"/>Dionysius, Kyprianus ve Gregorius<a href="metin_split_011.html#footnote-600-45" id="footnote-600-45-backlink" name="footnote-600-45-backlink">[45]</a> girmediler bu yola. İskenderiyeli Petrus<a href="metin_split_011.html#footnote-600-46" id="footnote-600-46-backlink" name="footnote-600-46-backlink">[46]</a> kötüledi bu yolu Elvira<a href="metin_split_011.html#footnote-600-47" id="footnote-600-47-backlink" name="footnote-600-47-backlink">[47]</a> kurultayında…</p>
				<p class="idebold">ANTONİUS</p>
				<p class="normal">Kulaklarını kapayarak:</p>
				<p class="normal">Dinlemiyorum artık!</p>
				<p class="idebold">HİLARİON</p>
				<p class="normal">Sesini yükselterek:</p>
				<p class="normal">İşte, düşüyorsun yine senin her zamanki günahının kuyusuna, tembelliğe. Bilgisizlik kendini büyük görmenin köpüğüdür. “Ben inanacağıma inanmışım, ne diye tartışayım?” der birçokları ve küçümser bilginleri, filozofları, geleneği, giderek bilmedikleri Yasa’nın dediklerini bile. Sen bilgeliği avcunda tuttuğunu mu sanıyorsun?</p>
				<p class="idebold">ANTONİUS</p>
				<p class="normal">Sesini duyuyorum yine de! Sözleri gürül gürül dolduruyor kafamı.</p>
				<p class="idebold">HİLARİON</p>
				<p class="normal">Tanrı’yı anlama çabaları, senin O’nu yumuşatmak için başvurduğun nefis körletmelerinden üstündür. Yalnız Doğru’ya susamışlığımızdır bize değer kazandıran. Din tek başına her şeyi açıklamaz; ve senin hor gördüğün sorunların çözümü dine daha sarsılmaz, daha yüce bir nitelik kazandırabilir. İşte bundan ötürü, Tanrı’nın seni sevmesi için, din kardeşlerinle ilişki kuracaksın;yoksa boş bir laf olur dindaşların toplantısı demek olan kilise– ve bütün akıl verenleri dinleyeceksin, hiçbir şeyi, hiç kimseyi küçük görmeden. Büyücü Balaam,<a href="metin_split_011.html#footnote-600-48" id="footnote-600-48-backlink" name="footnote-600-48-backlink">[48]</a> ozan Aiskhylos ve Kymeli bilici kadın Mesih’i müjdelemişlerdi. İskenderiyeli Dionysius bütün kitapları okuma buyruğunu aldı Gök’ten. Ermiş Clementius<a href="metin_split_011.html#footnote-600-49" id="footnote-600-49-backlink" name="footnote-600-49-backlink">[49]</a> Yunan kültürüyle beslenmemizi ister. Hermas<a href="metin_split_011.html#footnote-600-50" id="footnote-600-50-backlink" name="footnote-600-50-backlink">[50]</a> sevdiği bir kadını bulma sanrısıyla Hıristiyan oldu.</p>
				<p class="idebold">ANTONİUS</p>
				<p class="normal">Ne de yüksekten konuşuyor! Gittikçe boyu da büyüyor gibi…</p>
				<p class="normal">Gerçekten Hilarion’un boyu yavaş yavaş büyümektedir. Antonius gözlerini kapar görmemek için onu artık. </p>
				<p class="idebold">HİLARİON</p>
				<p class="normal">Üzme kendini, ermiş baba!</p>
				<p class="normal">Gel oturalım şöyle, şu koca taşın üstüne, eskisi gibi; gün ışımaya başlar başlamaz nasıl selamlardım seni, “Pırıl pırıl sabah yıldızım” diye seslenirdim sana; ve sen hemen başlardın bana ders vermeye. O dersler bitmedi henüz. Ay ışığı da yeterince aydınlatıyor bizi. Haydi, seni dinliyorum.</p>
				<p class="normal">Kuşağından bir kalem çıkarır, ve bağdaş kurup yere, elinde papirüs, Antonius’a kaldırır başını. Antonius yanı başına oturmuş, alnı yere çevriktir.</p>
				<p class="normal">Uzunca bir sessizlikten sonra Hilarion alır yine sözü:</p>
				<p class="normal">Tanrı’nın sözü, mucizelerle perçinlenir içimize, değil mi? İyi, ama Firavun’un büyücüleri de yapıyordu bunları; daha başka yutturmacılar da yapabilir; aldanır insan. Nedir bir mucize? Bize Doğa ötesi gibi gelen bir olay. Ama bilir miyiz nerden geliyor bütün gücü bu mucizenin? Bir de şu var: Her gün bir şeyi görüp de şaşmıyorsak, onu anlıyoruz demek midir bu?</p>
				<p class="idebold">ANTONİUS</p>
				<p class="normal">Bunların önemi yok! İnanacak olduğun Kitap’tır.</p>
				<p class="idebold">HİLARİON</p>
				<p class="normal">Ermiş Paulus, Origenes,<a href="metin_split_011.html#footnote-600-51" id="footnote-600-51-backlink" name="footnote-600-51-backlink">[51]</a> daha birçokları Kitap dediğini harfi harfine almıyorlar; ama, Kitap birtakım gizli dersler dolu masalımsı benzetler haline getirilince de küçük bir azınlığın malı oluyor ve açıklığı yok oluyor ortadan doğruluğun. Ne yapmalı?</p>
				<p class="idebold">ANTONİUS</p>
				<p class="normal">Kilise ne diyorsa onu yapmalı.</p>
				<p class="idebold">HİLARİON</p>
				<p class="normal">Demek boşuna yazılmış Kutsal Kitap?</p>
				<p class="idebold">ANTONİUS</p>
				<p class="normal">Hiç de değil! Gerçi, Eski Kutsal Kitap’ta, evet, var doğrusu… anlaşılmaz yerler… Ama Yeni Kitap, İncil, pırıl pırıldır.</p>
				<p class="idebold">HİLARİON</p>
				<p class="normal">Evet, ama Matta’nın İncili’nde müjdeci Melek Yusuf’a görünür, Luka’nın İncili’ndeyse Meryem’e. İsa’ya bir kadının kutsal yağlar sürmesi birinci İncil’de peygamberliğinin ilk günlerinde, öteki üç İncil’de ise ölümünden birkaç gün sonra olur. Haça gerildiği zaman İsa’ya verilen içki, Matta’nın İncili’nde safrayla karışık sirkedir; Markos’un İncili’ndeyse mersin özüyle karışık şaraptır. Luka’ya, Matta’ya göre havariler, değil para ve çanta almak yanlarına, ayaklarına çarık, ellerine değnek bile almayacaklar. Markos’ta ise, tam tersine, İsa, ayaklarındaki çarıklardan, ellerindeki değnekten başka hiçbir şey götürmemelerini ister havarilerin.</p>
				<p class="idebold">ANTONİUS</p>
				<p class="normal">Afallayarak:</p>
				<p class="normal">Öyle gerçekten… gerçekten…</p>
				<p class="idebold">HİLARİON</p>
				<p class="normal">Göğsünden kan fışkırınca İsa başını döndürüp, “Kim vurdu bana?” diye sormuş. Kimin vurduğunu bilmiyordu demek? İsa’nın her şeyi bilme gücü yoktu demektir bu. </p>
				<p class="normal">Mezarı bekçiler gözetliyorsa kadınlar mezar taşını kaldırmak için yardımcı aramaya kalkmazlardı. Öyleyse ya bekçiler yoktu orda ya da o mübarek kadınlar. Emmaüs’te çömezleriyle yemek yiyor ve yaralarını elletiyor onlara. Bir insan bedenidir bu, maddesel, elle tutulur bir nesne, yine sur duvarları içinden geçiyor. Olacak şey mi bu?</p>
				<p class="idebold">ANTONİUS</p>
				<p class="normal">Çok zaman ister sana karşılık vermek için.</p>
				<p class="idebold">HİLARİON</p>
				<p class="normal">Tanrı oğlu olduğu halde Kutsal Ruh’u ne diye aldı? Vaftiz edilmeye ne ihtiyacı vardı, Tanrı Sözü’nün ta kendisi ise? Şeytan nasıl ayartmaya kalkabilirdi onu, Tanrı’yı?</p>
				<p class="normal">Bütün bunları düşündüğün olmadı mı hiç?</p>
				<p class="idebold">ANTONİUS</p>
				<p class="normal">Oldu!.. çok oldu! Bu düşünceler, uyuşmuş ya da azgın, içimdeler hep. Ezerim onları, yeniden büyürler, boğacak olurlar beni; lanetlenmiş sanırım kendimi zaman zaman.</p>
				<p class="idebold">HİLARİON</p>
				<p class="normal">Öyleyse, ne diye kölelik edersin Tanrı’ya?</p>
				<p class="idebold">ANTONİUS</p>
				<p class="normal">O’na tapma isteğim azalmıyor ki hiç!</p>
				<p class="normal">Uzun bir sessizlikten sonra:</p>
				<p class="idebold">HİLARİON</p>
				<p class="normal">Peki ama, dogma dışında, her türlü araştırma özgürlüğü verilmiş bize. Meleklerin önem sırasını, sayıların gücünü, tohumların, biçimden biçime girmelerinin nedenini bilme isteğin var mı?</p>
				<p class="idebold">ANTONİUS</p>
				<p class="normal">Evet! Evet! Düşüncem çırpınıyor zindanından çıkmak için. Bütün gücümü toplasam bunu başarabilirim gibi de geliyor bana. Hatta bazen bir şimşek süresi içinde havada buluyorum kendini, sonra düşüyorum yine!</p>
				<p class="idebold">HİLARİON</p>
				<p class="normal">Ermek istediğin sır bilgelerin kafasında saklı. Uzak bir ülkede yaşar o bilgeler; ulu ağaçların gölgesinde otururlar; beyazlar giyerler ve hiç kımıldamazlar, tanrılar gibi. Sıcak bir hava besler onları. Çevrelerinde parslar yürür çimenler üstünde. Kaynakların şırıltısı, tek boynuzlu atların kişnemeleri karışır seslerine. Dinlersin onları; ve Bilinmez’in peçesi kalkar yüzünden!</p>
				<p class="idebold">ANTONİUS</p>
				<p class="normal">İçini çekerek:</p>
				<p class="normal">Uzun yol, yaşlıyım da!</p>
				<p class="idebold">HİLARİON</p>
				<p class="normal">Üzülme! Üzülme! Bilgin kişiler az değil o kadar. Yanı başında bile var! Şuracıkta! Girelim.</p>
		  </div>
<div class="calibre2" id="calibre_pb_10"/></body>
</html>