<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Microsoft Word 12 (filtered)" name="Generator" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="WordSection">
    <h1 class="calibre1" id="calibre_toc_40">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Avrupa ve Atol</h1>

    <p class="MsoNormal">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Avrupa düşüncesinin ayırt edici, giderek belirleyici bir özelliği var: Karşıtını üretiyor! Batı’nın zihinsel üretim geleneğine bakınız; Bu gelenek, düşüncelerin kendi karşıtlarını üreterek devanı ediyor. Hiçbir düşünce, kendi karşıtı var olmadan, tek başına var olamıyor…</p>

    <p class="MsoNormal">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Gerçekten de öyle. O çok durgun ve sanki her şeyin kendi kendini tekrar ederek süregittiği sanılan Orta Çağ’da bile, Avrupa düşüncesi kendi karşıtını üretebilmiş, kendi karşıtıyla çatışsa bile onunla verimli ve dönüştürücü bir ilişkiye girebilmiştir. Eski Yunan kökenli kavramsal realizm (tümellerin gerçekliği), önce Roseelinus’uıı, daha sonra da Ockham’lı William’ın nominalizmini (tikellerin gerçekliği) üretmiştir; yani, tam karşıtını! Vc bu karşıtlıktan Bilim Devrimi’ne giden zihinsel yollar açılmamış mıdır? XVIII. yüzyıl Aydınlanması ile XIX. yüzyıl romantizmi, birbirlerine tastamam karşıt konumda değil midirler? Şunu söyleyeyim: Karşıtını üretmek, kritik düşüncenin bir sonucudur.</p>

    <p class="MsoNormal">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Edgar Morin’in, Avrupa’yı Düşünmek’te106 dialojik’ olarak adlandırdığı durum budur: Kendi karşıtını üretmek ve onunla çatışmasını sürdürerek verimli bir ilişkiye girebil</p>

    <p class="MsoNormal">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 106 Edgar Morin, Avrupa’yı Düşünmek, çev. Şirin Tekeli, Afa Yayınları, İstanbul,</p>

    <p class="MsoNormal">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; mek! Morin, Avrupa kültürünün ayırt edici özelliğini anlayabilmek için ‘dialojik’ kavramının zorunlu olduğunu belirtiyor ve Avrupa düşüncesinin bu özelliğini ne ‘dialog’, ne de ‘dialektik’ ile temellendirmenin mümkün olmadığını söylüyor. Niçin? Çünkü ‘dialog’, karşıtlığı yeterince vurgulamıyor; ‘dialektik’ ise, birlik içindeki çatışmanın süregitmekte olduğunu anlatmakta yetersiz kalıyor… Morin şöyle diyor: “Modern Avrupa siyasî bakımdan nasıl kopma ve kavgalarla oluşmuşsa, kültürel bakımdan da Yahudi, Hıristiyan, Yunan ve Lâtin kentleri arasında aykırılıkların başgöstermesiyle oluştu. İtalyan ve Felemenk kentlerinde ya da prensliklerinde ortaya çıkıp bütün Avrupa’ya yayılan Rönesans, kültürün Yunan, Roma, Yahudi ve Hıristiyan öğeleri arasında, karşıtlıkların ortadan kalkmamasına rağmen birbirlerinden karşılıklı olarak bazı şeyleri alıp bünyelerine yedirmeleriyle süren değiş tokuşa dayalı ve bundan böyle hiç bitmeyecek olan bir dialojik başlattı. O halde Avrupa’nın özgünlüğü yalnız Yunan, Roma, Yahudi ve Hıristiyan miraslarının etkin bir biçimde birbirlerini tamamlamalarında değil; bunun yanı sıra, aralarındaki sürekli çatışmada aranmalıdır. Rönesans’tan itibaren kültürel dialojik iman, akıl, kuşku ve olguculuk arasında ortaya çıkan, birbirlerinden farklı, ama yer yer örtüşen bir dizi dialojik şeklinde çeşitlenmiş ve yoğunlaşmıştır!”</p>

    <p class="MsoNormal">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Edgar Morin’in bu sözlerinden çıkarılacak önemli, çok önemli dersler olmalıdır. İlki ve kuşkusuz daha az önemlisi, şudur: Avrupa’nın kendi zihinsel geleneği içinde ürettiği karşıtlıkları kadar, bu geleneğin dışında ürettiği karşıtlıkların göz ardı edilemez olması… Bu, Batı medeniyetinin temsil ettiği ne varsa, ona karşıt olan her şeyi temsil eden Doğu’dur, ya da, Batinin dışında kalan bütün kültürler!</p>

    <p class="MsoNormal">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Ve ne ilginçtir ki Batı, kendi karşıtı olarak konumlandırdığı Doğu ile verimli ve bereketli bir dialojik ilişkiye girmek yerine, onu daima karşısına almayı tercih etmiş, kendi içinde dîalojigini kritik akılla kurarken, kendi dışındakilere (Doğu’ya ve genelde Batılı olmayan bütün kültürlere) dogmatik akılla yaklaşmıştır. Dogmatik akıl, yani peşin hüküm ve kapalı zihinlilik! Şunu açıkça ifade etmek gerekiyor: Avrupa’nın kendi medeniyet dairesinin dışında kalan bütün medeniyetleri bir hasım olarak karşısına alış tarzı, aslında, Engizisyon’un Galileo’yu karşısına alış tarzından asla farklı değildir. Ne var ki. Batı, kritik akılla kendi dialojiğini kurup Galileo’ya karşı bakış tarzını değiştirirken, Dogu’ya olan bakış tarzını hiç değiştirmemiştir. Avrupa düşüncesi kendi medeniyet dairesi içinde kritik aklı, kendi medeniyet dairesi dışında ise, dogmatik aklı kullanmıştır ve kullanmaya devam ediyor! Morin aksini iddia etse bile!</p>

    <p class="MsoNormal">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Morin’in söylediklerinden alınması gereken ikinci ve asıl önemli olan ders, bizler içindir. Düşünce tarihinin bir öznesi olarak ‘Batılı’ olmak, kendi karşıtıyla peşin hükümlü ve kapalı zihinli, yani dogmatik değil kritik, bir akılla ilişkiye girebilmekse eğer, bu Morin’in dediği gibi, düşüncelerin, aradaki karşıtlıklar ortadan kalkmadan birbirlerinden bazı şeyleri alıp bünyelerine yedirme ferasetini gösterebilmeleri demektir. Batılı olmak, dialojik bir zihne sahip olmak anlamına geliyor, Dialojik zihin ise, ‘karşıt’ olanı ‘düşman’ ya da ‘hasım’ yerine koyup dışlamaktan geçmiyor. Avrupa’nın dialojiği şudur: ‘Karşıtını üret; ama onu karşına alma! ‘Batılı’ olduklarını iddia edenlere önemle duyurulur…</p>
  </div>
</body>
</html>
