<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Microsoft Word 12 (filtered)" name="Generator" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="WordSection">
    <h1 class="calibre1" id="calibre_toc_45">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Ahmet Mithat Efendi’nin rÜss-i İnkılab’ı, Avrupa Birliği ve Modernleşme</h1>

    <p class="MsoNormal">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Osmanlı’nın bu büyük entelektüelinin, Ahmed Midhat Efendi’nin Osmanlı Tarihi araştırmalarının bugünün Türk insanına söyleyeceği çok şey var…</p>

    <p class="MsoNormal">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Ahmet Mithat Efendi için önce Cemil Meriç’i dinleyelim Kültürden İrfana’da119. Doğulu Kalan Tek Müstagrip başlıklı yazısında, Efendi’yi şöyle anlatır Cemil Meriç: “Mithat Efendi, bir asrı dolduran düşüncedir. Osmanlıların Diderot’su, daha doğrusu Pierre Larousse’u. Lafızlara âşık şapşal bir entetijansiya içinde fikirlerin özüne inmeye çalışan dürüst ve şatafatsız bir yazar. Hepimizin o büyük yol göstericiden öğreneceğimiz çok şey var. (…) ‘Hace-i Evvcel’e sataşanlar onun sathiliğini dile dolarlar. Oysa Mithat Efendi ele aldığı bir düzine ilimde üniversite hocalarımıza diz çöktürecek kadar vukuf sahibidir. Tarih, coğrafya, felsefe, dinler tarihi ve bütün şubeleriyle şarkiyat hâlâ onun kâbına varacak bir kalem sahibi yetiştirememiştir.”</p>

    <p class="MsoNormal">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Cemil Meriç, ‘Midhat Efendi’yi okumalıyız,’ diye sürdürüyor sözlerini, ama Felatun Bey ile Rakım Efendi veya Hasan Mellalt gibi hikâyelerini değil, Avrupa’da Bir Cevelan, Üss-i İnkılab, Niza-ı İlm ü Din gibi kitaplarını…</p>

    <p class="MsoNormal">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 119 Cemil Meriç, Kültürden İrfana, İnsan Yayınlan, İstanbul.</p>

    <p class="MsoNormal">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Cemil Meriç’in Felatun Bey ile Rakım Efendi gibi hikâyeleri ciddi bulmayışına katılmasam da (çünkü bu roman. Prof, Dr. Şerif Mardin’in deyişiyle, Felatun Bey tipi ile ‘aşırı Batılılaşmanın ürettiği ‘alafranga züppeler’in, Rakım Efendi tipi ile de hem geleneksel hem de modern olma’nın tarihöncesini verir bize), onun özellikle, Avrupa’da Bir Cevelan, Niza-ı İlm ve Din ve Üss-i İnkılab’ın okunması konusundaki önerisine kulak vermek gerektiğini düşünüyorum.</p>

    <p class="MsoNormal">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; üss-i İnkılab (İnkılâbın Temeli), Ahmet Mithat Efendi’nin, II. Abdülhamid’in buyruğuyla yazdığı Osmanlı Tarihi’nin adı. Cemil Meriç’in ‘okumalıyız!’ dediği kitaplardan biri bu: Üss-i İnkılâp (l.cilt,), Kırım Savaşı’ndan (1853), II, Abdülhamid’in cülusuna kadar olan dönemin tarihidir. Bununla birlikte Ahmet Mithat Efendi, kitaba yazdığı ‘Birinci Önsöz’de Osmanlı Devleti’nin kuruluşuna hâkim olan temelkoyucu felsefeyi özetliyor ki, Efendi’nin bu konuda söyledikleri fevkalade önemlidir. Ona göre, Osmanlı ne bir İslam ne de bir Türk Devleti olarak kurulmuştur; ‘Osmanlılılık’, Ahmet Mithat Efendi’ye göre, ‘insan medeniyetinin herkesi gerçekten mutlu kılacak olan son ve yeni mülkî kardeşliğinden ibarettir.’ Efendi, bu ‘mülkî kardeşlik’i, ‘bütün dünyayı bir siyasi kardeşlik altına almayı hedeflemek’ biçiminde açıklıyor.</p>

    <p class="MsoNormal">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Prof. Dr. Orhan Okay, Batı Medeniyeti Karşısında Ahmed Midhat Efendi başlıklı çalışmasında Ahmed Midhat Efendi’nin Üss-i İnkdab’ı ‘Abdülhamid’in tavsiyesi üzerine biraz da Abdülaziz devrini tenkid maksadıyla kaleme aldığı(nı)’ belirtir, ama bu dönemin niçin eleştiri konusu yapılmak gereği duyulduğundan söz etmez. Kuşkusuz, akla hemen II. Abdülhamid’in, amcası Abdülaziz’in saltanat dönemini ‘devr i sabık’ olarak kötülemek istiyor oldu değildir. Ahmed Midhat Efendi, Osmanlı’nın yıkımını hazırlayan dönüşümlerin, özellikle Abdülaziz döneminde göze batar ölçüde öne çıktığını vurgulamak; Avrupa ile Rusya’nın Osmanlı üzerindeki oyunlarını sergilemek niyeti taşıyor olabilir; ama asıl amacı, bana göre elbet, Tanzimat’la başlayan modernleşmenin ürettiği zihniyet yapısının arkaplanını göstermektir ve Üss-i İnkılab’ın, Türkiye ile Avrupa Birliği ilişkilerinin ve bu ilişkinin tarihöncesi üzerine söyleyeceği çok şey vardır.</p>

    <p class="MsoNormal">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Aslında, meselenin özü, XIX. yüzyılın ortalarında modernleşme veya Batılılaşma konusunda Osmanlı zihniyet yapısının bir dekonstrüksiyonun yapılmamış olmasıdır, Üss-i</p>

    <p class="MsoNormal">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; İnkilab’ın, bu dekonstrüksiyon için gerekli verileri, hem de fazlasıyla, sağladığını söylemek yanlış olmayacaktır. Zira Ahmed Mithat Efendinin, Üss-ı İnkılab’da naklettiği olayların arka planındaki o mahut medeniyet projesinin, Osmanlı yönetici sınıfı tarafından nasıl alımlandığının farkında olduğunu gösteren işaretler vardır.</p>

    <p class="MsoNormal">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Gerçekten de Ahmed Mithat Efendi, modernleşme projesinin, benim kavramsallaştırmamla söylersem, ‘metonimik’ bir biçimde alımlandığının farkında görünüyor; - ‘metonimi’, yani, parçanın, bütün yerine konulması! Ahmed Mithat Efendi, Abdülaziz döneminde, askerin kılık kıyafetini değiştirmekle başlayan askeri’ıslahat’ı, somut ve tikel bir proje olarak onaylasa da (Efendi, ‘bir adamın elbisesini değiştirmenin o adamın düşüncelerinin de değişmesi için pek büyük bir etkisi vardır’, diyordu), soyut ve tümel bir proje olarak modernleşme ya da Avrupalılaşmanın bu değişikliğe indirgenmesini onaylamadığı açıktır. Orhan Okay’ın da belirttiği gibi, Ahmet Mithat Efendi, bir başka yapıtında, Niza-ı İhm ü Din’de “Medeniyeti, mürüvveti giyinip kuşanmada aramamalıdır.” diyecektir. Kısaca, bir medeniyetin somut imgeleri ile soyut kavramları arasındaki farkın idrakindedir Ahmed Mithat Efendi…</p>

    <p class="MsoNormal">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Fransızca konuşmak da, Tanzimat entelijensiyası için, modernleşmenin bir parçası değil, kendisidir. Tanzimatçılar için Fransızca bir dil değil, bir üstün idrak, bir farklı akılyürütme, kısaca Osmanlı’ya tepeden bakan bir medeniyet-tir. Cemil Meriç’ten öğreniyoruz: Mithat Paşa, Ahmed Cevdet Paşa’ya, ‘senin aklın bu işlere ermez, çünkü Fransızca bilmezsin’ dermiş. Bu önemli: Fransız dili, Mithat Paşa’ya göre, üstün bir idraki işaretler; - ancak o dili bilen biri, Batı medeniyetine ilişkin meseleleri anlayabilir çünkü! Bırakınız Mithat Paşa gibi Batı hayranlarını, Tanzimat’ın o büyük muhafazakâr paşası Ahmcd Cevdet Paşa’nın bile (evet onun bile!), kızı Fatma Aliye Hanım Fransızca öğrenip, üstelik bir de roman tercüme ettiğinde, ona karşı ‘pederane bir şefkat yerine, bir nevi saygı’ duymaya başladığını da, yine Cemil Meriç aktarıyor.</p>

    <p class="MsoNormal">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Buna karşılık Ahmed Mithat Efendi’nin, Fransızca konusunda bazı çekinceleri vardır. Tanzimat bürokrasisinin kayıtsız şartsız Batı hayranlığına karşı (bu hayranlık, görüldüğü gibi, Fransızcaya ilişkin olarak Ahmed Cevdet Paşa gibi bir muhafazakârda bile vardır!) Ahmed Mithat Efendi, Fransızcayı bir üstün idrak, bir farklı akılyürütme ve toptan Osmanlı’ya tepeden bakan bir medeniyet olarak olumlayan Mithat Paşa’nın tam da karşıtında yer alır. Fransızcayı bir dil olarak onaylar, ama onun, bir üstün idrak, bir farklı akılyürütme, kısaca Osmanlı’ya tepeden bakan bir medeniyet düzeyine çıkartılmasını olumsuzlar Ahmcd Mithat Efendi… Mithat Paşa, Batı Medeniyetini Fransızca ile bir tutmada ne kadar ‘metonimik’ bir zihniyet yapısı sergiliyorsa, Ahmed Mithat Efendi, bu indirgemenin ne kertede vahim bir entelektüel yanılgıyı içerdiğimenin ne kertede vahim bir entelektüel yanılgıyı içerdiğinin ayırdındadır. Üss-i İnkılab’da, Abdülaziz döneminde açılan Galatasaray Sultanisi ile ilgili eleştirileri de tam da bu noktadadır: Galatasaray Sultanisi, ‘Osmanlı bir okul olmaktan ziyade bir Fransız okulu olmaya yakın(dır)’ ona göre. Ahmed Mithat Efendi, bu okulda ‘Osmanlı tarihine dair verilen derslerden birisinde öğretmenin Osmanlıları barbar olarak nitele[miş]’ olmasına da dikkatimizi çeker. Bu niteleme, hiç kuşku yok, Osmanlı’yı aşağılayan bir idraki gösterir. Bu idrak, Tanzimat’tan bu yana, Ahmed Mithat Efendi ile başlıyan birkaç istisna dışında, modernleşmenin niçin bir Oryantalizm olarak temellük edildiğini de açıklar.</p>

    <p class="MsoNormal">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Bugüne kadar sadece eski harflerle okunabilme imkânı bulunan Üss-İnkılab’ı, ‘lahir Galip Seratlı adında hamiyetli bir zat, sadeleştirerek Lâtin harfleri ne aktarıp yayımlamış.1” Scratlı şöyle diyor: “Kuruluşundan itibaren Haçlı Seferlerinin ve Avrupa’nın Osmanlı Devleti’ne karşı takip ettiği politikaların irdelenmesi sırasında yazarın (Ahmet Mithat Efendi’nin, H.Y.) yaptığı saptamalar, Avrupa Birliği’ne girmeye çalıştığımız bu dönemde ders çıkarılabilecek öğeler taşımaktadır.”</p>

    <p class="MsoNormal">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 120 Ahmet Mithat Efendi, Llss-ı İnkılab, haz. lahir Galip Seratlt, Selis Kitaplar, İstanbul, 2004.</p>
  </div>
</body>
</html>
