<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Microsoft Word 12 (filtered)" name="Generator" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="WordSection">
    <h1 class="calibre1" id="calibre_toc_38">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Zaman ve Oryantalizm</h1>

    <p class="MsoNormal">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Dikkat etmiş olmalısınız, ‘zaman’ kavramı daima bir geometrik biçimle simgelenerek dile getirilir, getirilmiştir. Martin Heidegger, Varlık ve Zaman’da örneklerini gösterir bunun: Aristoteles için zaman (khronos) bir ‘sphaira’dır (kitre); Hegel ise zamanın ‘çembersel’ (kreislauf) olduğunda ısrar eder. Biliyoruz: Eski Yunan düşüncesinde zamanı bir ‘doğru çizgi’ ile simgeleyenler de var (Flaton’un Parmenides’i).</p>

    <p class="MsoNormal">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Bu simgeler bize neyi gösteriyor? Şunu, belki: zaman, süregiden bir şeydir! Gerçekten, ister geri dönüşlü (çembersel), ister ‘ileri gidişil’ (çizgisel) olsun; bu simgelerle vurgulanmak istenen, zamanın kesintisiz bir süreklilik, bir devam ediş içinde olduğudur.</p>

    <p class="MsoNormal">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Ama durum gerçekten böyle mi? Felsefe, özellikle Einstein’in ‘Görelilik Kuramı’ (Relativite) ile zamanı, uzam-la birleştirdi. Üç değil dört boyutlu bir evrende, nesnelerin bize üç boyutlu evrende göründüklerinden çok daha farklı bir biçimde görünecekleri konusunda bazı tezler ortaya atıldı. Ama ben, burada bu sorunu tartışacak değilim. Benim, asıl tartışmak istediğim şu: Müslümanların kendilerine özgü, farklı bir zaman kavramları var mı?</p>

    <p class="MsoNormal">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Hıristiyanların belki Platon’dan yola çıkarak ‘çizgisel’ (iki boyutlu) bir zaman kavramına sahip olduklan söylenir.</p>

    <p class="MsoNormal">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Peki, ya Müslümanlar? Louis Massignon, Müslümanların kendilerine özgü bir zaman görüşüne sahip olduklarını öne sürer ve bu zamanın ‘geri dönüşlü’ (reversive) ve ‘kesintili’ (dtscontinuos) bir zaman kavrayışı olduğunu söyler-Massignon’a göre, ‘ilerleme’ düşüncesiyle belirlenen ‘zamansal şemalar’ islam için bir anlam ifade etmezleri.. ‘Popüler’ İslam kelamına hâkim olan anlayış, doğanın kendi yasaları olmadığıdır. Allah, doğaya veya kendi sünnetine her zaman müdahale edebilir. Mucizeler ancak böyle mümkün hale gelir. Massignon bu nedenle İslam’da zaman kavramının ‘kesintili’ ve tasavvufi bağlamda ‘geri dönüşlü’ (‘aslına rücu etme’ ve ‘Allah’da devam etme-/’Bekabillah’) olduğu, dolayısıyla da bir ‘ilerleme’ düşüncesini içermediği, böyle bir düşünceyi dışta bıraktığı kanaatindedir. Kısaca, Hıristiyanlıkta ‘zaman’ bir’çizgi’ ve ‘ilerleme’, Müslümanlıkta ise, bir ‘geri dönüş’tür.</p>

    <p class="MsoNormal">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Massignon’un bu düşünceleri, İslam’ın gelişme ve ilerlemeyi reddeden statik ve değişmez bir cemaati belirlediği önyargısını meşrulaştırma gayesini mi güdüyor? Evet öyle: Çünkü bu, Oryantalizmin ta kendisidir; yani, İslam’da ‘ilerleme’ düşüncesi yoktur!</p>

    <p class="MsoNormal">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; ‘Kavramsal zaman’ bakımından varolduğu öne sürülen bu fark, İslam’da ‘tarihsel zaman’ kavramıyla kapatılır. İslam, ‘kavramsal zaman’ın yerine ‘tarihsel zaman ı, deyiş yerindeyse, ikame eder, Bu ‘tarihsel zaman’ anlayışı, büyük bir İslam düşünürü olan Yakub El Kindî’nin Felsefi Risaleler’nde101 özlü ve incelikli bir ifadeyle şöyle dile getirilir: “(Geçmiş düşünürler) kendi düşünce ürünlerine bizi ortak ettiler ve sundukları mantıki önermelerle gizli ger</p>

    <p class="MsoNormal">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 101 Yakub El Kindi, Felsefî Risaleler, çev. Mahmut Kaya, iz Yayıncılık, İstanbul, 1994.</p>

    <p class="MsoNormal">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; çeklere ulaşmanın yollarını kolaylaşırdılar Onlar olmasaydı, bu kadar yoğun çalışmamıza rağmen doğru önermelerden hareketle sonucu çıkarıp bilinmeyene ulaşmamız mümkün olmazdı, işte bu birikim geçmiş yüzyıllardan beri zamanımıza kadar süregelen yoğun ve yorucu çalışmaların sonucudur.’</p>

    <p class="MsoNormal">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Görülüyor: ‘Tarihsel zaman’ kavramı bağlamında İslam, ilerlemeyi geçmişten bugüne bir ilerleme olarak temellendiriyor. Selahattin Hilav’ın belirttiği gibi, ‘eskinin ayıklanması(nın), yaratıcı bir biçimde aşılması(ntn); gele-neğin köklü bir değişikliğe uğratılarak yüksek düzeyde yeniden üretilmesi(nin) bir yükümlülük olarak’ karşımıza çıkması, tastamam bundan dolayıdır.</p>

    <p class="MsoNormal">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Gene de zamanın bir gündelik hayat fenomeni olarak niteliksel (kalitatif, keyfî) ve niceliksel (kantitatif, kemmi) kavranması konusunda Müslümanlarla Hıristiyanlar arasında fark olduğunu öne sürenler var. buna göre, Hıristiyanlık niceliksel (yani, ölçülebilir) bir zamanı saat, dakika, saniye ve salise olarak hesaplarken; İslam böylesine niceliksel bir dakiklikten uzak bir zaman kavramını (‘bir cigara içimi’) gündelik hayata hâkim kılmıştır.</p>

    <p class="MsoNormal">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Oysa, yine tarihsel olarak bakıldığında, Hıristiyanlığın da İslam’ın da ‘gündelik hayatta zaman’ kavramının, Prof-Dr. Sabri Ülgener’in deyişiyle, başlangıçta, ‘din ve diyanef ile ilişkili bir fenomen olarak gördükleri muhakkaktır. Max</p>

    <p class="MsoNormal">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Weber Orta Çağ boyu, ilk defa, dakikası dakikasına taksim edilmiş bir zaman bilinci içinde yaşayan insanın, ‘rahip’ olduğunu söyler. Avrupa Tarihinde Zaman ve Sayı102 adlı kitabında ise, Arno Borst, “Tek tek saatlerin Hıristiyanlar</p>

    <p class="MsoNormal">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 102 Arno Borst, Computus: Avrupa Tarihinde Zaman ve Sayı, çev. Zekra Aksu Yılmazer, Dost Kitabevi Yayınları, Ankara, 1997.</p>

    <p class="MsoNormal">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; için önem kazanması, yaklaşık 540 yılında, İtalyan başrahip Nursia’lı Benedictus’un kaleme aldığı Tarikat Kuralları ve bunun zaman çizelgesi sayesinde olmuştur” diyor. Bizde ise, yine Ülgener’in deyişiyle, ‘uzun zaman kuşak veya daha büyüğü yastık altında saklanan o iri, çoğu priol marka saat, insanımızın namaz vakti geldi mi diye ikide bir el ve göz attığı başlıca araç’tır.</p>

    <p class="MsoNormal">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Demek ki, gündelik hayat bakımından zaman, yani ‘saat’ düşüncesinin, (Hıristiyanlık veya islam için fark etmiyor!) dinsel bir fonksiyonu yerine getirmek üzere gündelik hayata geçirildiğine en küçük bir kuşku yoktur. Bugün de böyle bir farklılıktan söz edilemez. Olsa olsa, din ve diyanet dışında ‘saat’in gündelik hayatımıza girmesi, Batı’ya göre biraz geç olmuştur. Ama bu fark, bir mahiyet farkı değil, bir derece farkıdır o kadar!</p>

    <p class="MsoNormal">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Oryantalizmin zamanı aleyhimize kullanmasına geçit vermemeliyiz…</p>
  </div>
</body>
</html>
