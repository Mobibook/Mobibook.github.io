<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Microsoft Word 12 (filtered)" name="Generator" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="WordSection">
    <h1 class="calibre1" id="calibre_toc_37">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Filistin Soykırımı ve Neo-Oryantalizm</h1>

    <p class="MsoNormal">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Filistin topraklarında ve herkesin gözü önünde apaçık bir soykırım yaşandı ve yaşanmaya devam ediyor. Tıpkı Bosna’da olduğu gibi, bu soykırım da Müslümanlara yöneliktir. Filistin’de Müslümanlar, Bosna’da Müslümanlar… Bu ‘dinsel temizleme’nin (religious cleansing) derindeki anlamı nedir? Huntington’un ‘medeniyetler çatışması’ tezi mi doğrulanıyor ya da doğrulanmak isteniyor? Yoksa Oryantalizm, en kaba ve barbar biçimiyle hayata geçirilmek mi istenmektedir? Oryantalizm, evet, çünkü Avrupa, büyük bir ihtimalle, Hıristiyan medeniyetine ait bir mekân olarak temellük ettiği kıtasında (Avrupa kıtasında) olduğu kadar, kendi medeniyetinin bir devamı olarak gördüğü israil topraklarındaki Müslüman topluluklara, en hafif tabiriyle, ‘fuzulî işgalci’ gözüyle bakmaktadır Zira Avrupa ve elbette İsrail, bu’ilkel’ insanları, yani Bosna’daki ve Filistin’deki Müslümanları, ilkelliklerinden kurtarıp modernleştirmek için ellerinden geleni yaptıklarını, ama onların, elbette dinlerinden kaynaklanan bu ‘ilkelliklerinden’ bir türlü kurtulamadıkları kanaatindedirler. Öyleyse, bu ‘nankör’ ve geri’ insanların, modern ve medenî Avrupa’yı ve israil topraklarının fuzuli olarak işgal etmekte olduklarının anlaşılması gerekir. Öyle ya, bu modern ve medenî insanların arasında, Müslüman barbarların(l) ne işi vardır?</p>

    <p class="MsoNormal">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Bu sorunun cevabının, Filistin meselesine sadece bir siyasi mesele olarak bakıldığında verilmesinin mümkün olmadığını düşünüyorum. Filistin’in bugünü tarihsel, sosyolojik ve antropolojik bağlamı gözardı edilerek kavranamaz. Doğru teşhis konulabilmesi ve bundan geleceğe ilişkin çıkarımların yapılabilmesi, bunu gerektiriyor çünkü,.,</p>

    <p class="MsoNormal">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Huricihan İslamoglu, Osmanlı İmparatorluğunda Devlet vc Köylü98 kitabında, ‘ilkel’ ve Doğulu Filistinlilere karşı, ‘modern’ ve Batılı İsraillilerin konumunun nasıl meşrulaştırıldığına ilişkin ibretamiz örnekler verir. İsrail’in giriştiği modernleştirme (ve elbette, medenîleştirme!) eylemlerinin, Filistin’in Müslüman halkı için ne büyük yararlar (!) sağladığını gösterme işini, bir İsrailli Marksist akademisyen, Shlomo Avineri üstlenmiştir. İslamoglu, Shlomo Avineri’nin Arap toplumu üzerindeki çalışmalarının söz konusu meşrulaştırma olgusunun en güzel örneklerinden biri olduğunu bildirir ve şunları yazar: “Avineri, çağdaş Arap yöneticilerinin militaristniteliğini ve Arap toplumlarının azgelişmişliğini, Osmanlı despotizmi altında toplumu durağanlaşmış ve sınıflaşmamış olması iddiası ile açıklamaktadır. Avineri bu savdan kalkarak İsrail’in Filistin’i sömürgeleştirmesinin, bu bölgeyi geçmiş ATÜT kalıntılarını silmek suretiyle, modernleşme yoluna sokabileceğinden söz etmektedir.” “Böylece,” diyor İslamoglu, “ATÜT, Avineri tarafından, İsrail’in Arap topraklarındaki saldırganlığını meşrulaştıran bir kavramsal aygıt olarak kullanılmaktadır”</p>

    <p class="MsoNormal">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Bryan S, Turner da, Türkçede Marks ve Oryantalizmin Sonu99 başlığıyla yayımlanan kitabında, Avineri’nin,</p>

    <p class="MsoNormal">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 98 Huricihan İslamoglu, Osmanlı İmparatorluğunda Devlet ve Köylü, İletişim Yayınları, İstanbul, 1991. 99 Bryan S. Turner, Marks ve Oryantalizmin Sonu, çev. Çağatay Keskinok, Kaynak Yayınları, İstanbul, 2001.</p>

    <p class="MsoNormal">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; İsrail’in Filistin toprakların ‘dolaysız ve yoğun (biçimde)’ sömürgeleştirmesini, ‘en yüksek modernleşme olanakları ile’ eşitlediğini bildiriyor. Sömürgeleştirmenin, modernleşme olarak sunulması! Bu oryantalist söylem, bize hiç de yabancı gelmiyor! Bryan S. Tumer, Avineri’nin ‘en yüksek modernleşme olanağı’ diye adlandırdığı sömürgeleştirmenin ne olduğunu açıklıkla bildiriyor. Geri kalmış Arap köylülüğünün işçi sınıfına dönüştürülmesi, Avineri’ye göre, Filistin halkını modernleştirecektir! Bryan S. Turner, Avineri’ye bu sözümona modernleşmenin arkaplanını açıklıyor: “Arap işgücü, İsrail’in endüstri yedek ordusunun bir parçasıdır ve Arap işçisi esas olarak; tarım, inşaat endüstrileri ve küçük meta üretiminde mevsimlik ve geçici işlerde istihdam yoluyla artt-değer katkısında bulunmaya zorlanan kırsal bir mültecidir, İsrail ekonomisi, yeni bir pazarın ve ucuz emeğin nimetlerinden yararlanırken, işgal bölgeleri (Müslümanlar, H.Y.) bağımlı vc çarpık bir gelişme patikasına oturtulmuştur.” İşte, Avineri’nin ‘en yüksek modernleşme olanakları’!..</p>

    <p class="MsoNormal">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Sadece Avineri mi; - elbette değil! Bryan S. Turner, bu sömürüyü ‘modernlik’ gibi gösterme işinde Avineri’nin yalnız olmadığını da vurguluyor. Ona göre, B. Shaicovitch de, New Middle East’de yayımlanan bir yazısında, İsrail’in ‘modern bir ekonomik altyapıyı, demokratik bir siyasî aygıtı ve kentsel hizmeti sağlayarak, Arap Filistini’nde çok büyük bir ekonomik vc toplumsal devrimin ‘zoraki ebesi’ gibi hareket ettiğini iddia etmektedir. Shaicovitch’e göre, İsrail’in Arap topraklarını işgali, Filistinli Müslümanların modernleşmesini sağlamak içindir: “İsrail işgali, İsrail’deki Araplar ile çevredeki Arap devletlerinin eski yönetici sınıflan arasındaki bağı kopartmış ve dolayısıyla Arap modernleşmesi için gereken koşulları sağlamıştır,”</p>

    <p class="MsoNormal">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Mesele sadece Filistin’in sözde modernleştirilmesi iddia-sından ibaret değildir. Elbette sözde terörizm de Filistin halkına karşı girişilen zorbalığı meşrulaştırıcı bir iddia olarak öne sürülmektedir. Edward Said, 1989’da yazdığı ve Türkçeye Sömürgenin Temsili: Antropolojinin Muhatapları başlığı ile çevrilerek Kış Ruhu100 adlı kitabına alınan yazısında, son yıllarda ‘iyice kötücül bir kılığa büründürülen bir din ya da kültür olan İslam’la terörizm’in ‘neredeyse özdeşleştirilir’ olduğundan söz eder. Said, 1986’da İsrail’in</p>

    <p class="MsoNormal">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; o zamanki Birleşmiş Milletler Temsilcisi olan Benjamin Netanyahu’nun yayıma hazırladığı Terrorism: Hoıv West Can Win ? başlıklı derlemede yer alan yazılara atıfta bulunarak şöyle der: “[Bu| üç yazı, diplomalı şarkiyatçılar (oryantalistler, H.Y.) tarafından yazılmıştı ve üçünde de İslam’la terörizm arasında bir bağ olduğu beyan ediliyordu. Basında yazan ve televizyonlara çıkan uzmanların da halka İslam’ın terörist bir kültür olduğunu anlattığı göz önünde bulunduğunda, bu tip argümanların Libya’nın bombalanmasına vc sözde doğruluk adına, girişilecek benzer başka maceralara rıza gösterilmesini sağladığı anlaşılır.” Said’in müthiş ve gerçekten hayranlık verici bir öngörüyle dile getirdiği bu düşünceler, Filistin soykırımı dolayında bir kez daha gerçekleşmiş görünüyor, Said’in 1939’da yazdığı bu yazının son cümlesindeki ‘Libya’ kelimesini çıkarıp, yerine ‘Filistin’i koyunuz; durum, bugün, tastamam onun tasvir ettiği gibidir. Filistin soykırımı, ‘sözde doğruluk adına’ girişilecek benzer başka maceralardan ne ilki ne de sonuncusudur; - ve İslam’ı terörle özdeşleştiren mahut argüman, Filistin macerasına da ‘rıza gösterilmesi</p>

    <p class="MsoNormal">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 100 Edward Said, Kış Ruhu, çev. Tuncay Birkan, Metis Yayınları, İstanbul, 2000.</p>

    <p class="MsoNormal">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; ni’ (veya, meşru gösterilmesini), bu defa da, sağlayacak gibi görünmektedir.</p>

    <p class="MsoNormal">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Edward Said’e göre, ‘terör’ meselesi, Filistin olaylarının anlatılaştırımasına ilişkin retorik bir sorudur. Said, bunu,</p>

    <p class="MsoNormal">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 1984’te, Landon Review of Books’taki, Permission lo Narrate adlı makalesinde açıklıkla ortaya koymuştu. Kış Ruhu’nda da, konuya özetle temas eder ve anlatının, ‘biçimsel bir kalıp ya da tür almaktan ziyade, içinde siyaset, gelenek, tarih vc yorumun buluştuğu bir faaliyete’ dönüştüğünü bildirir. Herhangi bir siyasî eylemin ‘terörizm’ olarak görülmesi, Said’e göre, ona bir anlatı statüsü tanınmaması demektir. Mesele, olayın, basit bir eylem olarak mı, yoksa ‘siyaset, gelenek, tarih ve yorum’un birbiriyle buluştuğu bir anlatı olarak mı ele alınması gerektiği meselesidir. İsrail ve ABD, öyle anlaşılıyor ki, Filistinli Müslüman direnişçilerin eylemlerine, bir anlatı statüsü tanımayı reddetmekte ve onları, durup dururken kötülük yapan ‘teröristler’ olarak görmektedirler. Pek iyi, pek güzel de, 1980’li yıllarda, Afganistan’daki Kus işgaline karşı direnen Afganlıların eylemlerine, Said’in deyişiyle, ‘dört başı mamur bir anlatı meşruiyeti’ kazandırarak, onları ‘özgürlük savaşçısı’ ilan eden, bizzat ABD değil midir? Filistin direnişçilerinin mücadelesi niçin, ‘siyaset, gelenek, tarih ve yorumun’ buluştuğu bir ‘anlatı’ olarak ele alınmasın (- ya da, alınmıyor)?.. Said’in cevabı manidardır “Anlatılar, siyasî ve ideolojik açıdan ya caizdirler ya da değildirler. Ve bu yüzden de anlatıları, emperyalizmin tarihinin, yani temelinde beyazlar ve beyaz olmayanlar çatışmasının yeni ve daha kapsayıcı kurtuluş karşı-anlatısı içinde, lirik bir biçimde ortaya çıktığı bir tarihin sunduğu bağlamda, bir bütün olarak ele almak gerekir,”</p>

    <p class="MsoNormal">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; islam’ın terörle özdeşleştirilmesinin tarihi, hemen ve kestirme yoldan söyleyeyim, İslam’a atfedilen militarizmin dönüşmesinin tarihidir. Başka bir deyişle, islam’ın militarist bir din olduğu iddiası, İslam’ın bugün terörizmle özdeşleştirilmesinin tarih-öncesidir.</p>

    <p class="MsoNormal">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Başta Max Weber olmak üzere, onu izleyen Batılı oryantalistler, daha başından itibaren islam’ı, Prof. Dr. Sabri Ülgener’in deyişiyle, ‘feodal bir savaşçı ve aristokrat topluluğun başını çektiği tüketim ekonomisinin izinde’ bir din olarak kabul etmişlerdir. Bu ‘savaşçılar dini’nin temelkoyucu kavramları, cilıad ve gazadır. Prof. Ülgener’in belirttiğine göre Weber, İslam’ın, dünya nimetlerini (servet, kudret, itibar) ‘savaşçı mümin’e yapılan tipik vaadlerden; ahiret mükâfatını da aynı şekilde bir ‘savaşçı cenneti’ (firdevs-i âlâ) vaadinden ibaret imiş gibi gördüğünü öne sürmüştür. Hem ‘bu dünya’yı hem de ‘öte dünya’yı, doğrudan doğruya, İslam’ın ‘savaşçı’ bir din olmasıyla ilişkili bir bağlamda tasvir etmek! Weber’e göre, İslam budur!</p>

    <p class="MsoNormal">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Başlangıçta (Mekke dönemi), dünya hazlarına kapalı perhizkâr bir topluluğun her haliyle öbür dünyaya (ahirete) yönelik olan Müslümanlık, VVeber’e göre, Medine’ye ayak bastıktan sonra, yerini, ‘dünya malına ve nimetine açık ve o kadarla kalmayıp Arap milliyetçiliğinin süratle sivrildiği sınıf ve statü farklarına dayalı bir savaşçılar dinine (vurgu Prof. Ülgener’in, H.Y.) bırakmıştır’ Böylece İslam, ‘feodal-savaşçı bir dinin bütün özelliklerini de nefsinde toplamış’ olmaktadır. Özetle söylersem, İslam, Medine döneminden itibaren, savaşçı, dolayısıyla militarist bir din! Weber, bu kanıda…</p>

    <p class="MsoNormal">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Marx ise, islam’ın egemen olduğu toplumların üretim tarzının ATÜT olduğunu söyler. Bu toplumlar, despotik</p>

    <p class="MsoNormal">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; (ceberrut) toplumlarıdır. Marx ve Weber’in İslam toplumlarına ilişkin bu kavramsallaştırmalarının, yani, ATÜT’ün despotizmi ile İslam’ın militarizminin, oryantalist zihniyet yapısının inşasında belirleyici olduğunu öne sürmek, bana göre elbet, yanlış olmayacaktır. İslam’ın ‘terörist’ bir din olduğuna ilişkin o mahut ve maalesef hâla geçerli olan safsata, işte bu oryantalist ideolojik arkaplan üzerine inşa edilmiş ve Marx’ın ATÜT toplumlarına atfettiği despotizm ile Weber’in İslam toplumlarına atfettiği militarizm, bir ‘yoğunlaştırma’ (condedsation) işlemiyle dönüşerek ‘terörizm’i üretmiştir. Dolayısıyla, İslam’a atfedilen ‘terörizm’, Marx’ın ‘despotizm’ kavramı ile Weber’in ‘militarizm’ kavramının, deyiş yerindeyse, nesebi gayrısahih çocuğudur! Kavramsal bir veledizina!</p>

    <p class="MsoNormal">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Bugün Filistinliler bağlamında bir İslam teröründen söz ediliyorsa, bunu, İslam’ı militarizm ve despotizm dolayında okuyan ve menşe şahadetnamesi Avrupa’dan alınmış oryantalist zihniyetin geleneksel kurgusuyla açıklamak, bana daha doğru gibi görünüyor.</p>
  </div>
</body>
</html>
