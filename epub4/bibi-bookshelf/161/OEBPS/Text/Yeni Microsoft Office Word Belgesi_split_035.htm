<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Microsoft Word 12 (filtered)" name="Generator" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="WordSection">
    <h1 class="calibre1" id="calibre_toc_35">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Oryantalistleşme</h1>

    <p class="MsoNormal">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Oryantalizm, çoğumuz ayırdında değiliz ama Türkiye’nin zihin ufkunu baştanbaşa kuşatan vahim bir ideoloji. Ve bu ideolojinin söylemi bilinçdışımızda derinleşip yapılanıyor, gündelik hayatımızda giderek daha fazla yer kaplıyor. Birebir insanı ilişkilerimizde Oryantalizmi duyumsamamak olanaksız! Aynı tarihi taşıyan özneler olarak insanların, birbirlerine ‘öteki’ muamelesi yaptıkları bir tuhaf yabancılık!..</p>

    <p class="MsoNormal">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Tuhaf ve elbette manidar! Batılılaşma bizi, bir kimlik etiketleme iddiasıyla giriştiği o yaralayıcı işlemle ikiye boldü. Değişmeyen Doğulular, yani gelenekçiler ve değişen Batılılar, yani modernler! Şaşırmamak gerek: Bryan Turner’in de belirttiği gibi,w oryantalist söylemin temel özelliği Batı’nın emsalsizliğini vurgulamak için Doğu’yla farklılığının altını çizmektir. Eîu farklılık, oryantalist söylemde Dogu’nunstalikliginde, değişmezliğinde temellenir temellenmesine de, bu değişmezliğin asıl nedeni İslam’dır. Medeniyet ‘değişme’ demektir ve oryantalistlere göre İslam, bir ‘medeniyet kurmayı hiçbir zaman aslî ve temel bir görev olarak’ görmemiştir. İslam’ı sadece değişmeyen dogma olarak din tarafı ile kavrayıp, onu aynı zamanda</p>

    <p class="MsoNormal">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 90 Bryan S. Turner, Oryantalizm, Kapitalizm ve İslam, çev. Ahmet Demirhan, İnsan Yayınlan, İstanbul, 1989.</p>

    <p class="MsoNormal">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; değişen bir medeniyetin kurucusu olarak kabul etmeme, oryantalist söylemin alâmet i farikasıdır. Bir medeniyetten değil, olsa olsa bir dinden söz edilebilir İslam bağlamında ve Batılılaşma, İslam’a, onda sözüm ona eksik olanı, yani, medeniyeti getirecektir!</p>

    <p class="MsoNormal">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Oryantalizmin ‘çağdaş uygarlık düzeyi’ ile bütünleşmesi, işte bu ideolojik dolayımla gerçekleşti. Oryantalizm önce, ‘çağdaş uygarlık düzeyi’ söylemine eklemlendi; sonra, onun yedeğinde, yavaş yavaş vc ihtiyatla zihinlere sızdı. Sızma işlemi bütün bir zihniyeti kuşatır kuşatmaz da, Oryantalizm kendisini ‘çağdaş uygarlık düzeyi’nin ta kendisi ilan etti! Türkiye’nin Batılılaşması değil, oryantalistleşmesi süreci böylece tamamlandı.</p>

    <p class="MsoNormal">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Bunun önemli bir tespit olduğunu düşünüyorum. Toplumu Batılılaşmış (modern) ya da Batılılaşmaya ayak diretmiş (geleneksel) iki kesime bölme marifeti Oryantalizme aittir ve bunun da adı oryantalistleşmedir elbette; - Batılılaşma değil!</p>

    <p class="MsoNormal">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Şimdi Türk Oryantalizminin ayırt edici özelliğine geliyoruz, Oryantalizm, Türk ‘modern’lerine bir kimlik ve bir ‘aidiyet’ atfederken, Türk gelenekçilerine, deyiş yerindeyse ‘negatif bir kimlik’ atfetmeyi de ihmal etmedi; gelenekçileri modernlerin mefhum-u muhalifiyle tanımladı. Ve bence asıl önemlisi, bu iki kimliğin bir arada bulunmalarını imkânlı kılabilecek yapıların inşasına izin vermedi. Bu iki kesimin birbirine düşman konumda bulunmaları. Oryantalizmin kendini yeniden üretebilmesinin ‘olmazsa olmaz koşulu’ydu çünkü…</p>

    <p class="MsoNormal">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Gelenekçilerle modernlerin bir arada yaşamalarını olanaklı kılacak zihinsel yapılar, Anthony Giddens’in ‘modernliğin düşünümselliği’ (reflexivity) diye kavramlaştırdığı</p>

    <p class="MsoNormal">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; yapılardır. Yani modernlik, toplumun gündelik hayata akışının geçmişle olan ‘aslî bağlantısı’nı koparsa bile, ‘önceden yapılmış olanlar’la ‘yeni bilgilerin ışığında’ ilkeli bir biçimde savunulabilecekleri örtüştürür. Bunun anlamı, Giddens’in ifadesiyle şudur: “Modern toplumların en modernleşmişinde bile gelenek, bir rol oynamayı sürdürür.”91 Oryantalizm, gerçek bir modernleşme anlamına gelmediği için, geleneğin ‘yeni bilgilerin ışığında’ yeniden üretilmesini, ya da icat edilmesini gerçekleştirmek şöyle dursun, geleneği tasfiye edilmesi gereken lüzumsuz bir zihinsel hamule addederek karşısına aldı; gerektiğinde hor gördü, gerektiğinde gözardı etti! Bu, Oryantalizmin düşünümsellik yoksunu oluşundandı…</p>

    <p class="MsoNormal">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Sorunun bir de öteki yüzü var. Türk modernlerine, Batılılaşmış öznelere atfedilen (modern) kimliğin, bir Fransız’a, bir ispanyol’a, ya da bir Danimarkalı’ya atfedilen ‘Avrupalı’ kimliğinden muhteva olarak farklı olmadığını düşünenler fena halde yanıldılar ve bu safdilliklerini çok pahalı ödediler. Çünkü bu kimlik. Batılılaşmaya değil, sadece ve sadece oryantalistleşmeye izin veriyordu: Oryantalistleşme, yani kendi toplumunu bir ‘Avrupalı gözüyle’ seyretme!</p>

    <p class="MsoNormal">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Türk gelenekçilerine atfedilen negatif kimlik ise, değişmeyen, tembel, durağan bir Doğu insanı kimliği idi. Avrupalı gözüyle kendi toplumunu seyretmeyi reddeden bir kimlik… Oryantalizm, Doğulu gelenekçilere bu negatif kimliği atfetmekle yetinmedi, onu kendi anlamlandırma alanına çekti, bir ‘öteki’ olarak anlamlandırmaya girişti. Velhasıl, Oryantalizmin misyonu, ‘çağdaş uygarlık düzeyi’ne ulaş</p>

    <p class="MsoNormal">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 91 Anthony Giddens, Modernliğin Sonuçlan, Ayrıntı Yayınları, İstanbul, 1995.</p>

    <p class="MsoNormal">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; mak değil, Bryan Turner’in de belirttiği gibi, ‘Doğu’nun sonsuz karmaşasını anlaşılabilir tipler, karakterler ve kurumlaşmalara indirgemek’ti. Gene onun deyişiyle, ‘Oryantalizm, Batı’nın tanımladığı ve kontrol ettiği kavramlar, tablolar ve kategorilerin içinde anlamlandınlabilecek garip, erotik, farklı, ama anlaşılabilir ve kavranabilir bir Doğu anlayışını ön plana çıkaran’ bir söylemdi.”</p>

    <p class="MsoNormal">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Şimdi sorunun özüne geliyoruz, Doğu’yu anlaşılabilir tipler, karakterler ve kurumlara indirgemek! Bunun için de bir semiyoloji, özel bir oryantalist semiyoloji gerekiyordu;</p>

    <p class="MsoNormal">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; - üretildi de! Doğulunun (değişmeyen gelenekçinin elbet!) sonsuz bir karmaşa (arabesk?) olarak görünen hayatının anlamlandırılmasın! imkânlı kılacak bir işaretler sistemine ihtiyaç vardı. Esrarın, sırrın kökeni tasavvuf olduğuna göre, tasavvuf sembolizminden yararlanılabilirdi! Oysa Oryantalizm bu özel semiyolojiyi inşa etmek için tasavvuf sembolizminden yararlanmadı. Oryantalist semiyoloji görünmeyeni (gizemli olanı) tasavvufi işaretlerle kavrasa ve gösterenle gösterilen arasındaki sembolik bağıntıyı Doğu’nun anlaşılabilirliği için bir kod olarak kullansaydı, bu bir ölçüde kabul edilebilir bir yaklaşım olurdu; - ama böyle olmadı. Oryantalist semiyoloji, her ‘gösteren’i herhangi bir uzlaşıma dayanmayan bir sübjektif keyfîliğe bağladı. Tıpkı Ömer Seyfettin’in Gizli Mabed öyküsündeki gibi… Avrupalılaşmamış, ihtiyar bir dulun evinde gece yatısına kalan ‘Şark meftunu’ genç Frenk, ‘hiçbir Avrupal’nın tanımadığı bir sırrı, ‘Gizli Mabed’i gördüğünü öne sürer! Ömer Seyfettin bu ‘Şark meftunu’ Frenk’le alay etse de, deyiş yerindeyse, tersinden okunan bir oryantalist semiyo</p>

    <p class="MsoNormal">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 92 Bryan S. Turner, a.g.y.</p>

    <p class="MsoNormal">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Iojiyi görmezden gelemez; Frenk delikanlısının ‘mukaddes su kaplan’, tavanı akan odada suların toplandığı kaplar-dır; ‘manası bilinmeyen bir nisbet dahilinde’ birtakım geometrik biçimlerle gerilmiş ipler, çamaşır ipleridir; bu iplere asılmış ‘atalardan kalma relikler ise’, yıkanıp asılmış Çamaşırlardır, vb. Durum kendisine açıklanıp da, girdiği odanın ‘gizli mabed’ değil, evin sandık odası olduğu söylendiğinde, ‘Şark meftunu f’renk’in “Sizin sandık odanızda bile öyle esrarlı, öyle anlaşılmaz, öyle müphem, öyle dinî bir hal var ki!” deyişi bile, bu oryantalist semiyolojinin temellerini gösterir bize. Doğu’da her işaret bir sırra, bir gizeme gönderir oryantalisti; her işaret belirsiz, esrarlı bir dünyaya gönderme yapar! Zihinsel hayatımızı bilinç dışından kuşatan bu oryantalist semiyolojinin, bize kendimizi sahih olmayan aynalardan göstermesi, bir semptomal cümlede dile gelir: “Ne tuhaf insanlar bunlar, ne garip memleket burası?”</p>

    <p class="MsoNormal">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Orhan Pamuk’un Kara Kitap’ındaki bu semptomal cümle bizi, birbirimize karşı esrarlı, gizemli birer ‘öteki’ gibi göstererek oryantalize ediyor. Oryantalize etmek, bir türlü yabancılaştırmak! İçinde, insanın ve her şeyin, gösterileni kasten keyfîleştirilmiş bir esrarlı işarete dönüştüğü bu oryantalist semiyoloji, Orhan Pamuk’un (Beyaz Kale ve sonrası) romanlarının kurgusal mantığını oluşturuyor. Pamuk’un Oryantalizmi, tasavvuf sembolizmine indirgenerek meşrulaştırılmaya çalışılsa da, boşuna! Pamuk’un tasavvuf sembolizmini kullanırken seçtiği işaretler, bu sembolizmin konvansiyonel işaretleri değil! Onlara, tıpkı Ömer Seyfettin’in ‘Şark meftunu Frenk’i gibi, kendi sübjektif gösterilenlerini atfediyor Pamuk; tasavvuf söylemini temellük ediyormuş gibi yapıyor. Tasavvufu yeniden üretmiyor, onu oryantalize ederek kullanıyor…</p>
  </div>
</body>
</html>
