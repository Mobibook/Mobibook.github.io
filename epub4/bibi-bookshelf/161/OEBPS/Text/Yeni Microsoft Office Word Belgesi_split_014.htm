<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Microsoft Word 12 (filtered)" name="Generator" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="WordSection">
    <h1 class="calibre1" id="calibre_toc_14">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Modernleşmenin Semiyolojisi</h1>

    <p class="MsoNormal">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Türkiye’de modernleşmenin belirli bir kavramsal temel üzerine inşa edilmemiş olması, bugün yaşanmakta olan modernleşme krizlerinin arka planını oluşturuyor. Avrupa medeniyetinin, XVIII. yüzyıl Aydınlanması sonrasında dolaşıma sokulmuş olan kavramlarının olduğu kadar, kökenleri eski Yunan ve Roma’ya çıkan logos’unun da temellük edilemeyişinden kaynaklanan bir temelsizlik Dolayısıyla, Türk modernleşmesi, Avrupa medeniyetini bilgiye, ya da Althusser’in deyişiyle, bir ‘zihin somutu’na (concret-de-pensse)dönüştürecek kavramsal donanımı hayata geçireniemiş olmakla malûldür. Ve bugün yaşanmakla olan modernleşme krizlerinin temelinde, kavramların yerini, maalesef, simgelerin doldurmuş olması yatmaktadır…</p>

    <p class="MsoNormal">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Tabiat nasıl boşluktan nefret ediyorsa, kültür de boşluktan nefret ederi Lâtinlerin horror vacui dedikleri şey! Doğada da, kültürde de boşluk, mutlaka doldurulur. Gelgelelim, Türk modernleşmesinin bir semiyolojisi yapılmamıştır, dolayısıyla da, simgelerin kavramların yokluğunda, onların yerini nasıl doldurduğunu görebilmemiz mümkün olamamaktadır. Simgelerin, Avrupa medeniyetinin temelkoyucu kavramlarının yerine ikame edilmeleri, bizi, simgelerle medeniyet arasında bire bir bağlantı kurmaya ve medeniyeti, kavramlarla değil de, simgelerle inşa ediliyormuş gibi düşünmeye götürüyor.</p>

    <p class="MsoNormal">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Şöyle: Meseleye sorularla başlayalım. Tanzimat ve Servet-i Fünun romanlarındaki biitün ‘Batılılaşmış’ ya da ‘asri1 kadın karakterlerin hepsi niçin piyano çalar? ürkek karakterler niçin Fransızca öğrenmeye meraklıdır? Bunları, başka sorular da izleyebilir şüphesiz. Ama bu iki simge (piyano ve Fransızca), Tanzimat’la birlikte başlayan ‘Batılılaşma’ veya ‘modernleşme’ sürecinin nasıl alımlandığını göstermeye yeter de artar bile! Piyano çalmak ve Fransızca konuşmak, Avrupalı olmanın simgesel işaretleridir. Kısaca piyano çalmak, Fransızca konuşmak, Avrupalı gibi giyinerek onların yaşama tarzına öykünmek! ‘Modern’ ya da ‘asri” olmak, budur!</p>

    <p class="MsoNormal">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Türk modernleşmesinin semiyolojisi, bize modernleşme ya da Batılılaşmanın ‘metonimik’ bir Batılılaşma olduğunu gösteriyor. Metonimi, parçanın bütünün yerini alması, onun yerine geçmesi, onun yerini tutması, demek! Piyano çalmak, Fransızca konuşmak, batılı olmanın bir ‘parça’sı olabilirler; - ama elbette, hiçbir zaman Avrupalılığı ‘bütün’üyle temsil etmezler. Avrupalılık, ancak kavramsal düzeyde temsil edilebilir. Bu, Avrupalılığın, bir medeniyet olmasıyla ilişkilidir ve bir medeniyet ancak kendine mahsus kavramlarla temsil edilebilir. Batı medeniyetinin, kültür alanında bilim, felsefe; siyaset alanında demokrasi, insan hakları, sivil toplum gibi kavramlarla temsil edilmesi gerekir; - yoksa piyano çalmak, Fransızca konuşmakla simgelenmesi değil!</p>

    <p class="MsoNormal">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Prof. Dr. Şerif Mardin, Türk Modernleşmesi’nde31 Namık Kemal’in İntibalı romanından söz ederken, romanın kahramanı Ali Bey’e, annesinin ‘vaktini geçirmesi için, Avrupa tarzında eğitilmiş, alafranga bir cariye’ bulduğunu söyler:</p>

    <p class="MsoNormal">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 31 Prof. Dr. Şerif Mardin, Tiirk Modernleşmesi, İletişim Yayınları, İstanbul, 1991.</p>

    <p class="MsoNormal">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; ‘Fakat Ali Bey’in karşılığı, nefret doludur. Bu, aslında onun (Ali Bey’in) başka birisine âşık olmasından ötürüdür.’ Mardin, gene de Ali Bey’in cariyelik kurumuna karşı olan hoşnutsuzluğunun da belli olduğunu bildirir.</p>

    <p class="MsoNormal">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Bu, simgelerin, kavramların yerine ikame edilişlerine ilişkin kışkırtıcı bir örnek. Bir yanda ‘cariyelik’ kurumu var;</p>

    <p class="MsoNormal">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; - cariyelik’, ya da kadının özgürlüğünü kısıtlayan kurumsal yapı; öte yanda da ‘alafrangalık’! Öyle anlaşılıyor ki, Namık Kemal her ne kadar İntibah’ın kahramanı Ali Bey’i ‘cariyelik’ kurumuna karşıymış gibi gösteriyor olsa da, onun ‘Avrupa tarzında eğitilmiş, alafranga’ cariyeye, sadece, ‘başka birine âşık olduğu için’ itirazı vardır. Burada, bir simge olarak ‘Avrupa tarzında eğitilmişlik’ ya da ‘alafrangalık’, ‘kadın özgürlüğü’ kavramının yerini alır. tçi boştur kavramların; -o boşluğu simgeler doldurur. Roland Barthes’ın sözünü biraz değiştirerek söylersek (o, işaretler imparatorluğu’ diyordu!), “Simgeler imparatorluğu’dur geçerli olan; - kavramların hâkimiyeti değil!” Modernleşmeyi, statü sembolîeriyle alımlamanın Cumhuriyet döneminde de devam ettiğini görüyoruz. Aradaki fark, Tanzimat ve Servet-i Fünun dönemlerine kıyasla. Cumhuriyet döneminde statü sembollerinin çoğullaşmakta oluşundan ibarettir. Tanzimat ve Servet i Fünun’da kadın ve erkek karakterler için bir tek statü sembolü (erkekler için Fransızca bilmek; kadınlar için de piyano çalmak) söz konusuyken, ‘modem’ Türkiye Cumhuriyeti’nde statü sembollerinin sayısı, sınırsızca artmıştır. Cumhuriyet yöneticileri için, Avrupa medeniyetini, bir kavram olarak, mesela ‘insan hakları’ değil; ama mesela bir simge olarak ‘şapka’ temsil etmiştir; - ediyor da! Şimdi artık piyano çalmak ya da Fransızca konuşmak değil (aynca, Fransızcanın yerini, bir statü sembolü olarak İngilizce almıştır), ‘modern’ yaşam tarzının kuşattığı alanın sınırlarının büyük ölçüde genişlemesi, statü sembollerinin de çoğalmasını sağlamıştır. Ama şunu unutmamak gerekiyor: Statü sembollerinin tekil olandan çoğul olana doğru bîr dönüşüm göstermesi, modernleşmenin ‘metonimik’ yapısını değiştirmiş değildir. Bu sembollerin tümü toplanarak bir öbek oluştursa bile (- ki, sürekli yeni statü objeleri üreten ya da statü objelerini değiştiren tüketim toplumunda, bu anlamda ‘tamamlanmış’ bir öbek-ten söz edebilmek zaten mümkün değildir!). Modernleşme ile statü objeleri arasındaki ilişkinin içkin (mündemiç, immanent) bir ilişki olmadığı da açıktır. Modernleşme, onu statü objelerinin edinilmesine indirgeyen içkin bir ilişki değil, onu aşan, aşkın (müteal, transcendent) bir yapıdır.</p>

    <p class="MsoNormal">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Nitekiın Şapka Iktisasına Dair Kanun 1925 yılında çıkarılmıştır; ama ‘insan haklan’ kavramının hayata geçirilmesi için, Avrupa Birliği umutlarının ve Kopenhag Kriterileri’nin dayatmasıyla; ancak 2000 yılını beklemek gerekmiştir. Şapka Iktisasına Dair Kanun un tarihi ile, Türk anayasal sisteminin Avrupa medeniyetinin kavramsal temellerine ‘uyum sağlayacak’ dönüşümlerle hayata geçirilmesinin düşünülmeye başlandığı tarih arasındaki 75 yıllık (evet, tam 75 yıllık!) zaman farkı, modernleşmeyi sadece bir ‘simgeler düzeni’ olarak kavramış olduğumuzun apaçık kanıtıdır, Avrupalı, bizi AB’ye almak için şapka mı, yoksa fes mi giydiğimize bakmıyor; yazımızı sağdan sola mı yoksa soldan sağa mı yazdığımıza bakmıyor; kısaca simgelere değil, ‘insan hakları’, ‘demokrasi’, ‘sivilleşme’ gibi kavramları hayata geçirip geçirmediğimize, onları birer’zihin somutu’na dönüştürüp dönüştürmediğimize bakıyor.</p>

    <p class="MsoNormal">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Türk modernleşmesi, Batılılaşmayı somut ve görünür simgelerle kavradığı içindir ki, ‘parça’yı ‘bütün’ün kendisi zannetmiş; bir medeniyeti temellendirmenin soyut kavramlarla mümkün olabileceğinin ayırdına varmamıştır; ya da, en azından, bana öyle görünüyor! Benim Türk modernleşmesine, ‘metonimik’ dememin nedeni de bu. Yaşam tarzı, hiç şüphesiz, bir medeniyetin ayırt edici özelliklerinden biri. Ama bir medeniyet hiçbir zaman, yaşam tarzına indirgenemez. Onun bir parçasıdır, evet, ama medeniyetle bir ve aynı şey değil!</p>

    <p class="MsoNormal">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Türk modernleşmesinin Batılılaşma değil de bir oryantalistleşme olduğu, buradan yola çıkılarak temellendirilebilir. Bunun için de, işe baştan başlamak gerekiyor. Ve şu soru ile; Türk modernleşmesinden söz edilirken hangi Batı’yı gözönüne alacağız? Geleneksel olan Batı’yı değil, ama modernleşmiş Batı’yı elbette. Pek iyi de, ‘modern’ Batı’nın tarihi konusunda bir konsensüs yok kî! Tonnies ve Durkheim geleneksel tarihin dönüştüğü XVI. ve XVII, yüzyıllardan itibaren Batı tarihinin türdeş olduğunu üne sürmüşler ve’modern’lıgi XIX-yüzyıl sonuna taşımışlardı. Foucault böyle düşünmüyor; - modernliği, XIX. yüzyılla başlatıyor, XVI. ve XVJI, yüzyıllardan başlayan ve Aydınlanma’yı da (XVIII, yüzyıl) kuşatan bir entelektüel tarih olarak Batı, Foucault için ‘klasik’; XIX. yüzyıldan başlayan bir entelektüel tarih olarak Batı ise, ‘modern’dir.</p>

    <p class="MsoNormal">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Öyle görünüyor ki, Türk modernleşmesi, Foucault’nun modern’ saymadığı ‘klasik dönem’i, Batılılaşma için model almıştır, Türk modernleşmesinin, Foucault’nun</p>

    <p class="MsoNormal">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; XIX. yüzyıldan başlattığı Batı ‘modern’liği ile bir ilgisi varsa, bu ilgi, romantizmin edebî etkileriyle sınırlı kalmış görünüyor. Tipik örnek, Namık Kemal.” Daha öncesine gidelim. 1774-1820 yılları arası Şerif Mardin’in ‘I. Batılılaşma Dönemi’ diye adlandırdığı</p>

    <p class="MsoNormal">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 32 Bu konuda daha ayrıntılı bilgi için bkz. Türkiye’nin Zihin Tarihi, Tımaş Yayınları, İstanbul, 2009</p>

    <p class="MsoNormal">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; dönem; - ya da, Batı’nın zihinsel bir model olarak değil, teknolojik olarak temellük edilmek istendiği dönem. Teknolojiden, askerî teknolojiyi kastediyorum. Savaşlarda ki başarısızlığın askerî teknoloji yetersizliği ile ilişkilendirilerek Osmanlı ordusunun donanımı bağlanımda bir modernleşme söz konusu. Ama asıl 1826’dan sonradır ki, Batı nın üstünlüğünün salt bir askerî üstünlüğe indirgenemeyeceği kavranmış, askerî üstünlüğün arkasındaki zihniyetin araştırılması işine girişilmiştir. Tanzimat, bu anlamda bir zihniyet tanzimi, bir zihniyet düzenlemesidir. Aydınlanma da işte tastamam bu bağlamda gündeme gelir.</p>

    <p class="MsoNormal">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Ancak şurasını unutmamak gerekiyor: Aydınlanma, romantizmin aksine, ‘milli duyuş ve düşüncenin dışında ve üstünde, kozmopolit bir gelenektir. Fransız romantizmi lirik tahayyülü ile; Alman romantizmi gelenekçilik ve milliyetçiliği ile; ingiliz romantizmi ise, konvansiyonlara başkaldırısı ile, birer’milli duyuş olarak, birbirinden temelli farklılıklar gösterir. Aydınlanma ise, ‘milli bir gelenek değildir; - herhangi bir ulusa değil, Avrupa’ya aittir.</p>

    <p class="MsoNormal">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Osmanlı entelijansiyası da, bir zihni yet olarak Aydınlanma düşüncesi ile karşı karşıya geldiğinde, işin bu yanını fark etmiş olmalıdır, Fransa’yı, ingiltere’yi ya da Almanya’yı değil de Avrupa’yı örnek almak, ancak bir kozmopolit gelenek olarak Aydınlanma zihniyetinin temellükü ile mümkündü. Dolayısıyla, Avrupalılaşmanın Aydınlanma ile özdeşleşmesi, bu anlamda kaçınılmazdı Osmanlı entelijansiyası için. Batılılaşma demek, Avrupalılaşmak demek, Aydınlanmacı olmak demekti.</p>

    <p class="MsoNormal">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Burada da meton imik bir kavrayış söz kon usu. Aydınlanma, her ne kadar Avrupa’yı temsil ediyorsa da, bu temsiliyet,modern Avrupa’nın XVIII, yüzyılı ile sınırlıdır. Oysa Avrupa modernliği, XVIII, yüzyılı değil, Foucault’nun da belirttiği gibi, XIX, yüzyılı kuşatır. Galiba, asıl sorun da buradadır, Avrupa ya da Balı medeniyetinin Aydınlanma ile eşanlamlı olduğu düşüncesi, ya da benim ‘parçanın bütünün yerine geçmesi’ (metonimi) diye nitelendirdiğim durum, hemen söyleyeyim. Batılılaşma serüvenimizin içine düştüğü açmazın, bana göre elbet, başlıca nedenidir Avrupa’nın zihin tarihi, sadece Aydınlanma’dan, Aydınlanma düşüncesinden ibaret değildir. Başka türlü söylersem, Avrupa, bir entelektüel tarih olarak sadece XVIII yüzyılla sınırlı bir Aydınlanma düşüncesine indirgenemez. Avrupa’nın entelektüel tarihinin, kendi karşıtını üreten süreçlerin tarihi olduğunu unutmamak gerekir. Cumhuriyet entelijansiyası da bu anlamda Osmanlı’dan farklı değildir. Tanzimat’ın romantik kalıntıları, radikal bir sekülerleşme ile tasfiye edilmiş ve modernleşme. Aydınlanma projesi olarak devam elmiştir. Entelijaıısiyamızın 1839’dan Cumhuriyete taşıdığı Batılılaşma projesi de, hiç kuşku yok, işte bu projedir. Bir başka deyişle. Cumhuriyetin kurucuları ve onlara organik olarak bağlı entelijansiya için Aydınlanma projesi, medeniyet projesiyle veya Avrupalılaşma, Batılılaşma ile bir ve aynı şeydir.</p>

    <p class="MsoNormal">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Türk modernleşmesi, ‘logos’u dönüştüren Aydınlanmacı aklı temellük edememiş olmakla da malûldür. Bu maluliyet, aklın kritik bir akıl olarak değil, dogmatik bir akıl olarak anlaşılmasıyla ilişkilidir. Bizim Aydınlanmacılarımızın kritik, şüpheci ve özeleştirel akıl yerine dogmatik ve Jakoben aklı temellük etmiş olmaları ilginçtir.</p>
  </div>
</body>
</html>
