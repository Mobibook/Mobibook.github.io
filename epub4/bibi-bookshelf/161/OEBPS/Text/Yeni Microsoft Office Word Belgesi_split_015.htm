<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Microsoft Word 12 (filtered)" name="Generator" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="WordSection">
    <h1 class="calibre1" id="calibre_toc_15">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Modernlik ve Gelenek</h1>

    <p class="MsoNormal">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Gelenekle modernlik arasında nasıl bir ilişki var? Modernlik, geleneğin tasfiyesi ile mi inşa ediliyor, yoksa geleneğin yeniden üretilmesiyle mi?</p>

    <p class="MsoNormal">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Meseleyi en basit dile getirişle böyle konumlandırsak bile, modernlikle gelenek arasındaki ilişkinin ‘problematik’ bir yanı olduğunu göz ardı etmek mümkün değil. İlişkinin ‘problematik’ oluşu, acaba, kavramlar arasındaki sınırların silik ya da iyice belirtilmemiş olmasından kaynaklanıyor olabilir mi? Üzerinde durulmaya değer…</p>

    <p class="MsoNormal">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Bir kere, ‘gelenek’ten yana olmanın ‘gelenekselcilik’ olmadığını belirtmek gerekiyor: Gerard Delanty, Modernity and Postmodernitty Knonvledge, Power and Selfte33 ‘gelenek’i, ‘geçmişten bugüne kalan kültürel değerler’; ‘gelenekselcilik’i ise, ‘bu değerlerin hiçbir biçimde değişmeyecekleri’ düşüncesine bağlılık olarak tanımlar. Aradaki fark, Delanty’ye göre, geçmişten gelen kültürel değerlerin ‘değişebilir’ mi, yoksa ‘değişmez ve kalıcı’ mı olduğuna ilişkindir.</p>

    <p class="MsoNormal">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Modernliğin gelenekselcilikle herhangi bir biçimde bağdaşması söz konusu olamaz. Tam tersine, modernliğin, geleneğin dönüştürücü bir biçimde yorumlanması üzerine inşa edildiğini öne sürenler vardır; - Gadamer ve Ricoeur</p>

    <p class="MsoNormal">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 33 Gerard Delanty, Modernity and Postmodernity: Knowledge, Poıver and Self, Sage Publications, London 2000,</p>

    <p class="MsoNormal">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; gibi! Başka türlü söylersek, modern toplumda gelenek, bir kalıntı değildir, yeniden inşa edilen (ya da, ‘yeniden üretilen’) bir şeydir.</p>

    <p class="MsoNormal">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Alasdair Maclntyre, 1981 yılında yayımlanan After Virlııe (Erdemden Sonra)34 adlı kitabında, geleneğin yeniden üretiminin kültürel yenilenme (cultural renewal) için bir kaynak olduğunu bildirir. Ona göre Aydınlanma, büyük ölçüde bir başarısızlıktır (failure), zira, Delanty’nin ifadesiyle, ‘Aydınlanma ahlaka, ahlakî bir temel bulma konusundaki vaadini’ gerçekleştirememiştir. Bu ahlakî temel, erdemdir; erdem de bireysel olan değil, insanlığa ait olan idealleri gerçekleştirmeyi gaye edinmek. Modernlik, bireysel idealleri öne çıkararak, ahlakı erdemle temellendirmek imkânından mahrum bırakmıştır.</p>

    <p class="MsoNormal">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Burada belki de Maclntyre’den ayrılarak, Hegel’in kavramsallaştırması ile etik (sittlichkeit) ile ahlak (moralilüt) arasındaki farka değinmekte yarar var. Etik, Hegcl’e göre, bir topluma ait olan ahlak normları ve değerlerdir, bir toplumdan ötekine değişirler. Oysa ahlak, bütün norm ve değerlere, salt ahlakî değerler olarak ve iradenin objesi olan gayeler olarak sahip çıkar. Mesela, ıssız adada tek başına Robinson Crusoe’nuıı etik açıdan herhangi bir bağımlılığı yoktur, ama onun bir ahlakı, ahlak problemleri vardır. Hegel’e göre, ahlak objektif zihnin bir kategorisidir; etik ise, sadece araçsal olan verili bir değer…</p>

    <p class="MsoNormal">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; ‘Sittlichkeit’ ve ‘moralitat’ ayrımından söz etmem boşuna değil. Maclntyre, modernliğin, etiğe değil, Hegel’ci anlamda ahlaka (moralitat) bir temelkoyucu argüman getirmediğini bildiriyordu. Maclntyre, her ne kadar, Aristoteles’çi ve</p>

    <p class="MsoNormal">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 34 Alasdair Maclntyre, After Virtue, University of Notre Dame Press, 1984.</p>

    <p class="MsoNormal">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; pagan anlamda ‘erdem’den söz ediyor olsa da, bir ahlak kavramı olarak ‘erdem’in, din ve geleneklerle olan bağıntısını da göz ardı etmiyor. Anlaşıldığı kadarıyla, Maclntyre’ın Marksizmden Hıristiyanlığa doğru yol alışında, onun modernliğe yönelttiği eleştirilerin fevkalade belirleyici bir rolü olmuş görünüyor</p>

    <p class="MsoNormal">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Gerçekten de modernlik, geleneksel toplumların, başta ‘erdem’ kavramı olmak üzere sahip oldukları ahlakı temellendirmekten mahrum olmakla malûldür. Modernlik, ahlakı (Hegel’ci anlamda ‘ınoralitat’ı), kısaca insanlığı kuşatacak değer ve normları değil, etiği (Hegel’ci anlamda ‘sittlichkeit’), yani, bir toplumun gündelik hayatını düzenleyen değer ve normları öne çıkarır. Modernliğin ahlakı yok, etiği vardır…</p>

    <p class="MsoNormal">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Peki de, ahlakı temellendirilmekten mahrum bırakan modernliğin bu maluliyeti nasıl telafi edilir? Geleneğe sahip çıkmak, ne kertede telafi edicidir? Modern toplumlarda dinin yükselişi ya da dine duyulan ihtiyaç, ahlaka temelkoyucu bir kanıt aramak ihtiyacından mı kaynaklanıyor?</p>

    <p class="MsoNormal">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Öte yandan, modernleşme, gerçekten, geleneksel olan ne varsa, tümünün tasfiyesi midir? Bu, modernleşmeyi, bir tür avangardizm olarak temellük etmek manasına gelmiyor mu?</p>

    <p class="MsoNormal">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Türk modernleşmesi projesinin, geçmişe ait olan her şeyin herhangi bir iz bile bırakılmadan silinmesi üzerine inşa edilmiş olduğu besbellidir. Ne kadar inkârdan gelinirse gelinsin, modernleşme, geçmişle bir hesaplaşmayı değil; onu toptan reddetmeyi ve her zaman söylediğim gibi, kendisini geçmişin mefhum u muhalifi (a contrario’su) olarak tanımlamayı amaçlar. Bunları, elbette, sadece Türk modernleşmesi için söylüyor değilim. Teorik düzlemde yapılan eleştirilerde, modernleşmenin bu tasfiyeci, inkâra, hatta saldırgan konumunun, ısrarla vurgulandığını biliyoruz.</p>

    <p class="MsoNormal">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Andrew Davison, bu bağlamda, Türkiye’de Sekülarizm ve Modernlik35 adlı çalışmasında, Tilo Schabert’in Modernity and History ve Jeffrey C. Isaac’ın Why Postmodernisim Stili Matters? adlı teorik metinlerini örnek gösteriyor. Burada üzerinde durulması gereken, özellikle Tilo Schabert’in, modernleşmenin bir tür ‘Eski ne varsa kötüdür; yeni ne varsa iyidir!’ mantığıyla alımlandığı durumlara ilişkin olarak dile getirdiği eleştirilerdir. Benim bir tür ‘avangardizm’ dediğim de bu! Davison’un belirttiğine göre, Schabert, sözünü ettiğim Modernity and History adlı eserinde, XVIII. yüzyıl Fransız Aydınlanma düşüncesinin önde gelen felsefecilerinden Condorcet’nin “Sen, modern biri olarak geçmişteki her şeyden daha üstün olacaksın!” buyruğunu naklettikten sonra şunları yazmıştır: “(Bu) buyruk, bugün ile geçmiş arasındaki ‘bariyeri’ geçmenin yasaklanmasına neden oldu. Bu buyruk, modern öncesi düşünceye başvurmaya yönelik her türlü girişimi, a priori dışlıyordu. Eski zamanlarda hüküm sürdüğü iddia edilen ve artık aşılması gereken cehaletin bir daha yayılmasına hiçbir şekilde izin verilmemeliydi.”</p>

    <p class="MsoNormal">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Schabert, modernizmin sadece, ‘eski olanın tasfiyesi’ ile yetinmediği kanaatindedir. Tasfiye, evet; - ama onun yerine ikame edilecek olan ‘yeni’nin ne olduğunun da belirlenmesi gerekir. ‘Yeni’ olansa, şüphesiz, ‘bilim’den başka bir şey değil! Gelgelelim, bu kadarı da yetmemektedir. Tılo</p>

    <p class="MsoNormal">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 35 Andrew Davîson, Türkiye’de Sekülarizm ve Modernlik, çev. Tuncay Birkan, İletişim Yayınlan, İstanbul, 2002.</p>

    <p class="MsoNormal">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Schabert’in deyişiyle, ‘bilimsel araştırmanın en son durumunun, aynı zamanda her zaman (bilimini en yüksek durumu da olduğu’ varsayılmakta, ‘bu da, sonuç olarak, bilimdeki daha eski bulguların salt şimdikilere hazırlık gözüyle görülüp bir kenara atılmasını’ meşrulaştırmaktadır. Kısaca ‘modernizm, bilimsel araştırmayı, bütün geleneksel dünya anlayışlarının üzerine’ çıkarmıştır! Modernleşmeci tasfiyeciliğin (veya inkârın!) meşruiyetinin, ‘eski’nin, ya da ‘geleneksel olan’ın, bugünün bilim düşüncesiyle bağdaşmadığı gerekçesine dayanıyor olması, tastamam bundan dolayıdır.</p>

    <p class="MsoNormal">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Görülüyor: Eskiye ait olan ne varsa tümünü, ‘cehalet’ kabul eden a priori bir kuşatma! Modernizm, bu a priori kuşatmanın iktidar olmasıdır. Davison, modernizmin,</p>

    <p class="MsoNormal">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; geleneksel olanın kamusal olarak her gündeme getirilişi ile’, ancak bu anakronistik a priorinin yaptığı bir müdahale olarak ilişki kurduğunu belirtiyor: Kısaca, geleneksel olan, kamusal alana her çıkışında modernizm, ‘Eski olan her şey kötüdür!’ diye müdahalede bulunur, demeye getiriyor. Davison şöyle sürdürüyor sözlerini: “Schabert’e göre bu (müdahale), bünyesi itibariyle başarılı olamayacak bir deneydir. Daha yeni olanın her zaman daha iyi olduğu ve en yeni neyse en iyinin de o olduğu gibi temelsiz bir görüşe dayanır. Geçmişe ait her şey orada kalmalı ve yerini bugüne ait bir şeye bırakmalıdır ki, gelecekte onun yerini de başka bir şey alacaktır.”</p>

    <p class="MsoNormal">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Geçerken söyleyeyim: Modernizmin zihinsel olarak bu biçimde temellük edilişi (buna ben, ‘ideolojik avangardizm’ diyorum), bazı toplumların (Türk toplumu gibi!) niçin kolayca bir ‘tüketim toplumu’na dönüşebildiklerini de açıklayabilir. 1980’lerde bir çorap reklamı, modernizmin ‘tüketim toplumu’na eklemlenişinin semptomu gibi durmaktadır: ‘Eskimiş çoraplarınızı, atın, atın!’ (Eski) çoraplarla (geleneksel) kurumların aynı ideolojik düzlemde muamele gördüğü bir zihniyet!</p>

    <p class="MsoNormal">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Andreww Davison’un Jeffrey C, Isaac’dan aktardıkları da, aslında Schabert’in dile getirdiklerini destekler mahiyette-dir. Davison, Schabert’in tezinin bir uzantısının da, modernizmin geçmişi aşmakla yetinmeyip ona saldırmak olduğuna dikkati çektikten sonra şunları yazıyor: “Jeffrey C. Isaac, XX. yüzyılın barbarca tarihini modernizmin amaç- sızlığına kanıt göstererek, modernliğin, anlamlı gelenekleri, salt yanılsamalar ya da engeller, ilerleme sunağı önünden temizlenecek anakronizmalar sayarak ezip geçtiğini öne sürer.” İşte modernlik! Anlam taşıyan bütün gelenekleri, ilerleme’nin yolundan temizlenmesi gereken, çağa aykırı düşen ‘yanılsamalar’ ve ‘engeller’(!) olarak görmek! Söyler misiniz, lütfen, ‘Aydınlanma’, ‘modernleşme’, ‘Batılılaşma’ bu mudur? Böyle mi olmalıdır?</p>

    <p class="MsoNormal">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Pekiyi de, ‘modernlik’ ile ‘geçmiş’ arasındaki bu kopma-nın anlamı nedir? Schabert, bence son derece önemli bir tespitte bulunuyor ve Davison’un aktardığına göre, ‘modernizmin bilimsel araştırmayı, bütün geleneksel dünya anlayışlarının üzerine’ çıkarmasının, bir ‘hakikat boşluğu’ inşa ettiğini belirtiyor. ‘Hakikat boşluğu’; - evet, bu boşluk, insanın entelektüel hayatındaki geleneksel hakikat referanslarının silinmesi manasına gelir. Bilim, bu manada, bırakınız özel vc kamusal alanı tümüyle kuşatan örüntüler ağına ilişkin bir entelektüel referans konumuna gelmeyi, böyle bir konuma talip bile olamaz. Bilimin gerçekten bir yol gösterici, bir kılavuz oluşundan söz edilmesi, onun bu ‘hakikat boşlugu’nu doldurma ehliyetine sahip olduğu manasına gelmez. Kaldı ki, eğer, kılavuzluk’tan ya da ‘yol göstericilik’ten, onun bir hakikat referansı olması değil de, başka bir şey kastediliyor idiyse, bu ‘başka şey’in ne olduğunun da açıklığa kavuşturulması gerekir. Bilim, hangi manada ‘yol gösterici’dir? Bunun en azından, felsefî bağlamda izaha muhtaç olduğunu düşünüyorum.</p>

    <p class="MsoNormal">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Modernleşmenin, bilimi, hakikatin keşfi için bir referans olarak kabulü. Aydınlanma düşüncesinin, Aydınlanmasonrası dönüşümler bağlamında, pozitivizmle malûl oluşuna tanıklık eder. Sekülerleşme, bana, bu maluliyetin, yani modernleşmenin bir pozitivizm olarak okunmasının, doğrudan içermelerinden biri, hatta en önemlisi gibi görünüyor. Davison, bu defa Hudson’dan aktarıyor: “Hudson’a göre, sekülarizm, aynı zamanda etik meseleleri, ‘davranış eğilimleri ve hatta yasaları bulma arayışı lehine ikinci plana atan pozitivist (…) geleneğin sözde ‘değerden bağımsız’ projesinin hizmetçisidir.” Açıkça görülüyor: Sekülerleşme, modernleşmenin bir pozitivizm olarak, ‘aşırı-okunma’sıdır ve ‘hakikat boşluğu’, bu aşırı-okumayla inşa edilerek haya-tımıza yerleştirilen entelektüel bir tuzaktır; başka bir şey değil; - örtülerek gizlenmiş, ama üzerine basılır basılmaz, içine yuvarlanılan bir derin çukur!</p>

    <p class="MsoNormal">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Seküler dünya görüşünün ‘hakikat boşluğu’na yol açma-sında, hakikat için referansın, sadece empirik verilerle sınırlandırılmasını öngören felsefî tavrın belirleyici bir işlevi var. Daya Krişna, (Davison’a göre elbet!) bunu, sektilerleşmenin, ‘duyular tarafından, duyular yoluyla ve duyular için açığa çıkarılan ve kavranan şeyleri gerçek ve anlamlı bulan’ bir ontolojide temellendirilmesine bağlamaktadır. Bu tespit, ‘hakikat boşluğu’nun, duyulara ‘aşkın olan’ın, söylem dışına atılmasından kaynaklandığını ortaya koyuyor; - ki, vahim olan da budur!</p>

    <p class="MsoNormal">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Demek ki, hiçbir şeyde süreklilikten söz etmek mümkün değil. Dolayısıyla, Türkiye’de hakiki manasıyla kurum</p>

    <p class="MsoNormal">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; (müessese) olmadığı söylenebilir. Türkiye’de köklü kurumların olmadığı, hiçbir yapının kök salıp kurumlaşmasına olanak tanımayan bir ideolojik düzenin egemen olduğu, öteden beri, elbette bir genelleme olarak söyleııegelmiştir. Ve doğrudur da! Tarihlerine bakıldığında, mesela yüz yıllık bir geçmişe sahip olan kaç kurum gösterebiliriz; bilemiyorum! İki yüz yıl öncesine gidildiğindeyse, galiba, bir tek Hacı Bekir Müesseses’inden söz edebiliriz, o kadar!</p>

    <p class="MsoNormal">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Sadece kurumlarda mı, değil elbette! Geçerken belirteyim: İstanbul’da, saraylar dışında, konut olarak inşa edilmiş vc geçmişi iki yüz yıl öncesine çıkan bir tek (evet, bir tek!) bina vardır: Anadoluhisarı’ndaki Köprülü Divanhanesi (Amcazade Hüseyin Paşa Yalısı)! Toplum hayatındaki kurumlaşmada, Yahya Kemal’in ‘imtidâd’ ile kavramsallaştırdığı süreklilik ve devamlılığın görülmüyor olması ile mesela, sivil konut mimarisi alanında müşahede ettiğimiz süreksizlik ve devamsızlığın, birbirlerinden ayrı fenomenler olarak mütalaa edilmemesi gerektiğini düşünüyorum. Bilmem yanılıyor muyum, sanki hiçbir şeyin (binalar, kurumlar) sürekli ve devamlı kılınmamasını zihinlerimize mütemadiyen telkin eden ideolojik bir dayatma var. Bu dayatmanın götürdüğü yer, belli: Sartre’in metaforuyla söylersem, ‘geçmişi olmayan bir gemi enkazı’ gibiyiz.</p>

    <p class="MsoNormal">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Bu neden böyledir? Sebebini söyleyeyim: Türkiye’de Tanzimat’tan bu tarafa modernleşmede yapıcı, üretici ve inşa edici, pozitif bir tavır-alıştan çok, geçmişe karşı bütünüyle olumsuzlayıcı, hatta yıkıcı bir negatif tavır-alış hâkim olmuştur. Modern olmak, geçmişi unutmak, geçmişten kalan ne varsa, neredeyse tümünü elinin tersiyle silkip atmakla işe başlamak anlamına gelmiştir. Türkiye’nin modernleşmesi, deyiş yerindeyse, bir tür avangardcılıktır;</p>

    <p class="MsoNormal">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; - başka bir şey değil! Modern olmakla avangard olmanın birbirinden çok farklı olduğunun ayırdına varamayan bir kavramsal malüliyet! Orhan Veli ve arkadaşlarının Garip hareketinin şiirde gerçekleştirdiği avangardın, sadece şiirle sınırlı kalmayan ve sözümona ‘modern’ zihin yapısına birebir tekabül eden bir model, bir paradigma olduğunu söylemek yanlış olmaz. Türk modernleşme projesi, aslında, Orhan Veli ve arkadaşlarının şiirde yaptıklarını, her alanda, toplumsal hayatın bütün kesimlerinde gerçekleştirmeyi hedefleyen bir projeydi. Bugün karşı karşıya bulunduğumuz krizlerde, işte bundan, bu müfrit ve negatif projenin, hâlâ (evet, hâlâ!) dayatılmak istenmesinden kaynaklanmaktadır. Hazin, ama doğru: Türkiye’de modernleşme ve yenilik, imtidâddan değil de, sistemli bir unutturmadan ve geçmişe ait olan ne varsa (Prof. Dr. Walter Andrews’ün deyişiyle) hepsini ‘görünmez kılma’dan geçiyor…</p>
  </div>
</body>
</html>
