<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Microsoft Word 12 (filtered)" name="Generator" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="WordSection">
    <h1 class="calibre1" id="calibre_toc_7">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Rasyonalite, Mantık ve Gündelik Hayat</h1>

    <p class="MsoNormal">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Jack Goody, The East in tlıe West (Batı’daki Doğu)14 adlı kitabında, ünlü Rus psikologu A.R. Luria’nın Rus köylüleri arasında yaptığı bir alan araştırmasından söz eder. Bu araştırmada A.R. Luria, o yıllarda Sovyet yönetimince örgütlenmiş kollektif çiftliklerin kapsamına henüz alınmamış olan topraklarda çalışan Orta Asyalı köylülerle, ‘kollektifleştirilmiş’ köylüler arasında, Aristoteles mantığına ilişkin farklı yaklaşımların altını çizmektedir. Luria, bu mantığın temelini oluşturan şu tasımı (syllogism) ele alır ve her iki gruba, bunu içeren bir soru sorar:</p>

    <p class="MsoNormal">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; “Bütün A’lar B’dir. Bu, bir A’dır. Öyleyse bu A da B’dir.”</p>

    <p class="MsoNormal">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Soru şudur: Sibirya’da bir şehirde yaşayan bütün ayılar beyaz ayılardır. Diyelim ki, bir komşunuz bu şehre gitti ve orada bir ayı gördü. Sizce bu ayının rengi nedir?</p>

    <p class="MsoNormal">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Kollektifleştirilmemiş topraklarda çalışan Rus köylüsünün, bu soruya “Hangi renkte olduğunu ben ne bileyim? Sözünü ettiğiniz o kente hiç gitmedim ki!..” yanıtını verdiğini bildiriyor A.R. Luria ve köylünün sözlerine şöyle devam ettiğini aktarıyor: “Profesör Luria, bu soruyu bana değil, o kente giden komşuma sormalıydınız!…”</p>

    <p class="MsoNormal">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 14 Jack Goody, Tlıe Fjıst in tlıe W«f, Cambridge University Press,</p>

    <p class="MsoNormal">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 19%.</p>

    <p class="MsoNormal">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Kollektif çiftliklerde çalışan köylüyse, bu soruya, tastamam Aristoteles mantığının tasıma (kıyas) uygun çıkarsama kurallarına göre yanıt vermiştir: “Elbette beyazdır. Çünkü o kentteki bütün ayıların beyaz olduğunu söylediniz de ondan!..”</p>

    <p class="MsoNormal">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Şimdi burada duralım ve Jack Goody ile birlikte düşünelim: “Ayının rengi nedir?” sorusuna Aristoteles mantığının çıkarsama kurallarına aykırı bir yanıtla karşılık veren köylü, akıl-dışı bir yanıt mı vermiş olmaktadır? Akla dayalı yanıt, her zaman ve zorunlu olarak, tasım kurallarına uygun olan yanıt mıdır?</p>

    <p class="MsoNormal">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Bu problem, bizi ‘rasyonalite’ konusu üzerinde çözümleyici ve temellendirici bir yaklaşımla durmaya götürmelidir. Geniş anlamda olduğu kadar, özel anlamda da rasyonalite, sadece Aristoteles’çi tasımı bir organon olarak kullanabilen toplumlara mı özgüdür, yoksa ‘yaban’ ya da ‘uygar’ bütün kültürlerde görülen bir zihinsel tavır mıdır?</p>

    <p class="MsoNormal">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Jack Goody de belirtiyor ya, hümanist argüman, rasyonalite ya da mantığın Yunanlılarla başladığını öne sürer. Bu elbette doğrudur, ama bir ince nüansla: Mantık eski Yunan’da, Aristoteles tarafından formalize edilmiştir elbet, ama rasyonalite, Aristoteles’in tasım kurallarına asla indirgenemez.</p>

    <p class="MsoNormal">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Dahası var: Bana göre, Aristoteles’in kendisi bile, tasıma ilişkin çıkarsama kurallarının rasyonalite ile bir ve aynı şey sayılamayacağını ima etmektedir; ima ne demek, düpedüz öyle olmadığını belirtmektedir. Bakınız şöyle:</p>

    <p class="MsoNormal">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Aristoteles, De Interpretatione IX.’da, bir tasımdan zorunlu olarak çıkarsanan sonucun, zorunlu olarak doğru olmayabileceğini gösterir. Bir örnekle somutlamak gerekirse, 12-4 =8 önermesinde ‘8’ zorunlu olarak doğrudur (necessary trulh). Oysa ‘eve 12 kilo şeker almıştım, 4 kilosunu tükettim, geriye 8 kilo kaldı’ diyen bir ev kadınının vardığı sonuç, zorunlu olarak çıkarsanan bir sonuçtur (necessary consequence), ama bu sonucun da zorunlu olarak doğru olması gerekmez,,,</p>

    <p class="MsoNormal">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; A.R. Luria’nun alan araştırmasına dönelim. Bu örnekte kolektif çiftlikte çalışan köylünün Aristoteles’in tasım kurallarına uygun bir sonuç çıkardığını rahatlıkla söyleyebiliriz. Ama işte tastamam burada, tasım kurallarına uymadığı için akıl dışı bir yanıt verdiğini düşündüğümüz köylünün (kollektifleştirilmemiş topraklarda çalışan köylünün), ötekine göre çok daha rasyonel olduğunu gözlemliyoruz. Köylünün, “Profesör Luria, bu soruyu bana değil, komşuma sormalıydınız!” yanıtı; onun, zorunlu olarak çıkarsanan sonucun (‘ayı beyaz ayıdır’ sonucunun), zorunlu olarak doğru olmayabileceğini, kollektif çiftlikte çalışan köylüye göre daha iyi kavradığını ortaya koyuyor. Şimdi sormalı: ‘Ayı beyazdır’ diyen mi rasyonel, yoksa ‘ne renk olduğunu kim gördüyse ona sorun’ diyen mi?</p>
  </div>
</body>
</html>
