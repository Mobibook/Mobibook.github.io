<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Microsoft Word 12 (filtered)" name="Generator" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="WordSection">
    <h1 class="calibre1" id="calibre_toc_28">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Köylü Modernleşmesi</h1>

    <p class="MsoNormal">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Batılılaşma ‘çağdaş uygarlık düzeyi’ne, hatta onun üstüne çıkmak manasında bir modernleşme olarak projelendirildiğinde, modernleşmenin kentleşme ile olan birebir mütekabiliyet ilişkisi gözardı edilmiş, görmezlikten gelinmiştir. Unutulmaması, daima hatırda tutulması gereken, modernleşmenin bir geist’i varsa, o da bu geist’in kentin ta kendisi olduğudur. Dolayısıyla, Cumhuriyetin modernleştirici pratiği kenti ve kentleşmeyi öne çıkaracak, sanayileşmenin kentleşmeyle olan lojik bağıntısını pekiştirecek yerde (çünkü, çağdaş uygarlık, sanayileşmenin sonucudur), köyü ve köylülüğü konsolide etmeye yönelmiş görünüyor. Kısaca, yapılması gerekenin tam tersi yapılmıştır: Kent yerine köy, kendilik bilinci yerine, köylülük bilinci öne çıkarılmıştır. Köylülüğün ‘çağdaş uygarlık düzeyi’ ile uzaktan yakından bir ilişkisi olmadığının farkına varılmadan!</p>

    <p class="MsoNormal">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; ‘Köylü efendimizdir!’ sloganı, bu projelendirme yanlışının açık seçik dile getirilişidir; Köy Enstitüleri de. Çiftçiyi Topraklandırma Kanunu dal Dikkat ediniz! Türk modernleşmesinin kente ve kent bilincine ilişkin bir sloganı, bir pratiği, bir kurumu ya da bir söylemi yoktur! Varsa yoksa her şey ‘efendimiz’ olan köylü içindir!</p>

    <p class="MsoNormal">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Sözü Köy Enstitüleri’ne getirmek istiyorum. Enstitüler, köylülüğün zihinsel düzlemde yeniden üretilmesi amacıyla kurulduğu apaçık belli olan kurumlardır, ‘Çağdaş uygarlık’, Batı’da köylülüğün hızla tasfiyesine doğru yol alırken, Türkiye köylülüğü sürekli ve devamlı kılacak yeniden üretim mekanizmaları üzerinde çalışmaktadır o yıllarda. 1940’lar, ‘çağdaş uygarlık düzeyi’nin köylülük üzerine inşa edilmeye çalışıldığı yıllardır. Çürük bir temel, yanlış bir proje!</p>

    <p class="MsoNormal">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Peki, neydi yapılması gereken? Size garip ve belki de ‘uçuk’ gelecek bir şey söyleyeyim: ‘Köy Enstitüleri’ yerine, ‘Kent Enstitüleri’ kurulmalıydı! Evet, ‘Kent Enstitüleri’.., Köylüyü sanayileşme ve kentleşme dönüşümü doğrultusunda modernleştirmek! Amaç, bu olmalıydı.</p>

    <p class="MsoNormal">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Bu olmadı, ama şu oldu; Köy Enstitülerinden yetişenlerin hiçbiri köyde kalmadı. Tarihin lojiği, onların zaten köyde kalmayacaklarını gösteriyordu daha başından. Ama ‘çağdaş uygarlık düzeyi’nin projelendiririleri, bunu görebilmekten uzaktılar; - çok uzak! Onlar Ali Çetinkaya (Kel Ali) gibi, karayolları yapılmazsa köylünün köyünde kalacağını zannedecek kadar safdildiler!</p>

    <p class="MsoNormal">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Üstelik bu manada ‘modern’ değil, tam tersine, ‘gelenekçi’ olduklarının da farkında değildiler, Sabri Ülgener’in</p>

    <p class="MsoNormal">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; İktisadî İnhitat Tarihimizin Ahlak ve Zihniyet Meseleleri’n79</p>

    <p class="MsoNormal">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; bakalım. Kınalızade’nin, ticarete kıyasla “Pes şimdi ziraat efdaldir,” dediğini aktardıktan sonra şöyle diyor Ülgener: “Bu sözler istihsal (üretim, H-Y.) şekillerinde geriye dönüşün, hareketli (mobil) kıymetlerden tekrar toprağa çevrilişin, kısacası yeniden Orta Çağlaşmanın ikrarından başka bir şey değildir.”</p>

    <p class="MsoNormal">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 79 Sabri Ülgener, İktisadi İnhitat Tarihimizin Ahlak ve Zihniyet Meseleleri, İstanbul Üniversitesi Yayınları, İstanbul, 1951,</p>

    <p class="MsoNormal">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Sözü şuraya getirmek istiyorum: Bir toplumun ‘çağdaş uygarlık düzeyi’ o toplumun ne kertede kentleştiği (ve insanmın ne kertede kentlileştiği) ile ölçülür. Unutmayalım: ‘medeniyet’ kelimesi ‘medine’den gelir; - ‘medine’, yani ‘kent’!.. Kent mekânı ile kırsal mekân arasındaki mahiyet farkı, hiç şüphe yok, zihniyet farkına bağlıdır. Mahiyet, zihniyettedir, bireyde değil! Dolayısıyla, Kurban Bayramlarında asfalt yoldaki ızgaralar üzerinde kurban kesen Mısırlı Bahçe Sokağı sakinlerine kızılmasın. Onlar ‘modernleşme’nin kurbanlarıdırlar; - ‘köylü modernleşmesi ‘nin…</p>
  </div>
</body>
</html>
