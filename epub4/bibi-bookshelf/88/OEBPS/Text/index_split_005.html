<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Karambol</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block13" id="calibre_pb_3">“Ne demek istiyorsun?”</p>

  <p class="block2">“Yani katil, ya da daha genel olarak fail her zaman suç işlemekte kendisini haklı bulmaz mı? En azından kendi kendisine karşı böyle bir muhakeme yürütmez mi?”</p>

  <p class="block2">“Çok eski bir sorun bu,” dedi Van Veeteren. “Fakat ilkesel olarak sen haklısın. Katil kendi suç nedenlerini kendisi yaratır, bunları itiraf da eder tabii, ama bir başkası suçu işlediğinde durum farklıdır. Doğal olarak yaptığımız her türlü eylemin nedenleri vardır, fakat kalıtımsal olarak suça meyilli olma tezleri, günümüzde hiçbir mahkeme başkanı ya da jüri üyesini ikna etmeye yetmiyor. Onlar bu konularda çok daha katı bir tavır içindeler.”</p>

  <p class="block2">“Ama sen öyle değilsin, ha?”</p>

  <p class="block2">“Değilim tabii,” dedi. “Kötü eylemleri savunuyor değilim, ama suçun doğasını, yani suç motifinin temelini kavramazsak eğer... Bir cinayet masası polisi olarak hiçbir ilerleme gösteremeyiz.</p>

  <p class="block2">Normal davranışlarımızın ardında yatanı bilmekten çok keşfedilebilen kaba bir mantık vardır. Hani derler ya, kaos Tanrının kom şusudur ama cehennemde daha çok düzen ve disiplin vardır.”</p>

  <p class="block2">Kadın zevkle güldü ve ağzındaki havuç tatlısını çiğnedi.</p>

  <p class="block2">“Devam et,” dedi.</p>

  <p class="block2">“Sen bu kadar tatlılıkla ricada bulunursan tabii,” dedi Van Veeteren. “Köşeye sıkıştığımız durumlarda bu kaba mantık her birimize egemen olabilir. Diskoteklerde dolaştı ve Batılılar gibi olmak istedi diye kız kardeşini öldüren bir Müslüman erkeği anlamak için, herhalde bilge olmak gerekmez. Sosyolojik temellerin neler olduğunu bilmek yeter. Olay bu bağlam dışında ele alındığında, öyle iğrenç görünür ki, insan düşündüğü zaman bile kusacağı gelir. Hatta doğal olarak, faili gebertmek ister, bu da işin başka bir yönü. Tümden ayrı bir konu.”</p>

  <p class="block2">Sustu, kadın onu ciddi bakışlarıyla süzdü ve masanın üstündeki elini tuttu.</p>

  <p class="block2">Van Veeteren, “Suç, toplumla bireyin ahlak anlayışları arasındaki çatlaktan doğuyor,” diye ekledi ve söylediği anda, bunun aslında ne denli evrensel olduğunu kavrayıp hayret etti.</p>

  <p class="block2">“ Ş imdi Erich’in katilini bulurlarsa onu da anlamaya çalışacak mısın?” diye sordu Ulrike.</p>

  <p class="block2">Van Veeteren yanıtlamakta acele etmedi. Tekrar deniz kenarına baktı. Güneş batmıştı; sıcaklık sekiz derece, rüzgâr sakin, gökyüzü berrak.</p>

  <p class="block2">“Bilmiyorum,” dedi. “Belki bu yüzden onunla yüz yüze gelmek istiyorum.”</p>

  <p class="block2">Kadın onun elini bıraktı ve alnını kırıştırdı.</p>

  <p class="block2">“Nasıl olup da böyle birisiyle karşılaşmak istediğini anlayamıyorum,” dedi. “Kendi oğlunun katiliyle karşı karşıya oturmayı istemek... Bazen seni anlamakta gerçekten zorluk çekiyorum.”</p>

  <p class="block2">“Ben hiçbir zaman bunu yapacağımı iddia etmedim ki,” diye yanıtladı Van Veeteren. Sonra da, ‘Ve hiçbir zaman o gözlerin arasına bir kurşun sıkmayacağımı da söylemedim,’ diye de düşündü ama bunu söylemedi. Eve dönüş yolunda Ulrike bir öneride bulundu: “Nişanlısını yemeğe davet etmek istiyorum.” “Kimi?” dedi Van Veeteren.</p>

  <p class="block2">“Marlene Frey’i. Yarın onu akşam yemeğine çağıralım. Senin evine. Ben telefon eder konuşurum onunla.”</p>

  <p class="block2">Böyle bir düşünce onun hiç aklına gelmemişti, nedenini düşündü, birkaç saniye bir utanç hissetti içinde ve sonra, “Olur,” dedi. “Senin bütün geceyi bende geçirmen koşuluyla,” diye ekledi.</p>

  <p class="block2">Ulrike güldü ve adamın omzuna hafif bir yumruk vurdu</p>

  <p class="block2">“Şimdiden söz,” dedi, “Jürg, perşembe, cuma, cumartesi okulla kampta.”</p>

  <p class="block2">“Harika,” diye yanıtladı Van Veeteren, “sensiz uykularım felaket.”</p>

  <p class="block2">“Ben sana uyumaya gelmiyorum ki,” dedi Ulrike.</p>

  <p class="block2">“Harika,” diye yineledi Van Veeteren, çok daha iyi diyeceği yerde.</p>

  <p class="block2">Polis Şefi Hiller ellerini masanın üzerinde kenetledi ve Reinhart ile göz teması kurmaya çalıştı. Reinhart ise adını daha önceden bildiği ama o anda bir türlü çıkaramadığı yeşil renkli, palmiyeye benzeyen bir bitkiye bakarak esnedi.</p>

  <p class="block2">“Evet ya,” dedi Hiller, “Öğleden önce Komisere rastladım.”</p>

  <p class="block2">Reinhart bakışlarını bu kez ‘benjamin fıkus ‘a çevirmişti.</p>

  <p class="block2">“Oğlunun ölümü onu epeyce sarsmış, bunu bilmeni isterim. Onca yıldan ve yaşanan her şeyden sonra, haksız da değil. Bu artık bizim için onur meselesi oldu, olayı mutlaka çözmemiz lazım, elimizden kayıp gitmemeli. Neler yaptınız, nerelere vardınız?”</p>

  <p class="block2">“Pek az şey,” dedi sıkıntıyla Reinhart, “ama elimizden geleni yapıyoruz.”</p>

  <p class="block2">“Öyle mi?” dedi Hiller. “Bundan kuşkum yok. Ben diyorum ki herkesin... Ama herkesin aynı kanıda olması gerek. Onur meselesi dedik, ama siz zorunlulukları öne sürerek katillerin serbestçe dolaşmasına razı olursanız bu doğru olmaz, hiçbir koşulda kabul edilemez. Daha başka olanaklara gereksiniminiz varsa söyleyin. Ben size her türlü yardıma hazırım, söyleyin yalnız.”</p>

  <p class="block2">Reinhart sessiz kaldı.</p>

  <p class="block2">“Bildiğin gibi ben bizzat operasyonlara katılmam ama planlama işini benimle tartışmak istersen hazırım. Sonra, başka olanaklar dedim... Namus sözü vererek söylüyorum, sınırsızdır. Anladın mı?”</p>

  <p class="block2">Reinhart, mantarımsı ziyaretçi koltuğundan kalktı.</p>

  <p class="block2">“Her şey apaçık,” dedi. “Fakat denklemler tank paletleriyle çözülmez.”</p>

  <p class="block2">“Ne?” dedi polis şefi. Afallamıştı. “Ne demek istiyorsun sen?”</p>

  <p class="block2">“Bir başka sefere anlatırım,” dedi Reinhart ve kapıyı açtı. “Eğer kusura bakmazsan, biraz acelem var.”</p>

  <p class="block2">Jung ve Moreno onu odasında bekliyordu.</p>

  <p class="block2">“Beşinci kattan selamlar,” dedi Reinhart. “Bahçıvan yeni kostümlerini giymişti.”</p>

  <p class="block2">“Televizyona mı çıkmış?” diye Jung merakla sordu.</p>

  <p class="block2">“Ben bilmiyorum,” dedi Moreno. “Belki daha sonra çıkacaktır.”</p>

  <p class="block2">Reinhart yazı masasının arkasına çöktü ve piposunu yaktı.</p>

  <p class="block2">“Neler oluyor, durum nasıl?” diye sordu.</p>

  <p class="block2">“Kızı bulamadım,” dedi Jung. “Erkek arkadaşıyla bir yerlere gitmiş. Yarın öğleden sonra ancak işe gelecekmiş. Üzgünüm.”</p>

  <p class="block2">“Lanet olsun!”</p>

  <p class="block2">“Kimden söz ediyorsunuz?” dedi Moreno.</p>

  <p class="block2">Yanıt Reinhart’tan geldi: “Edita Fischer’den tabii ki. Hani bir hemşire Vera Miller’in bir şeyler ima ettiğini başka bir hemşireye ima etmiş de... Canı cehenneme, amma da karışık bir çorba! Doktor listelerinin incelenmesi ne durumda?”</p>

  <p class="block2">“Şahane denilebilir,” dedi Moreno ve dizleri üzerinde duran dosyayı ona uzattı. “Gemenjte Hastanesi’nde çalışan yüz yirmi sekiz doktorun adları, soyadları ve fotoğrafları işte burada. Ayrıca, yıl içinde işten ayrılan sekiz on kişi de, adlarının altı çizili olarak belirtildi. Doğum ve işe başlama tarihleri, bilimsel kariyerleri, özel ihtisasları ve merak edilecek her şey... Sivil durumları ve ailelerinde kaç kişi olduğuna varıncaya kadar. Yani Gemenjte Hastanesi’nde her şey yolunda.”</p>

  <p class="block2">“Hiç de kötü değil,” dedi Reinhart. “Gerçekten iyi olmuş. Hangi klinik ve hangi bölümde çalıştıklarını da işaretlediniz mi?”</p>

  <p class="block2">“Pek tabii. Şimdiden, Vera Miller’in çalıştığı 46. bölümde çalışanları da ayrıca işaretledim. Tam gün çalışan altı kişi ve zaman zaman orada bulunan yedi-sekiz kişi var. Dışarıdan gelenler, yani anestezi uzmanları ve buna benzer özel uzmanlar daha fazla.”</p>

  <p class="block2">Reinhart başım sallarken dosyayı karıştırıyordu. Fotoğraflardan kendisine tebessüm eden beyaz önlüklü kadın ve erkekleri inceliyordu. Bu fotoğrafların, görevin bir parçası olduğu çok açıktı. Birçoğu neredeyse birbirinin aynıydı. Neredeyse hepsi başlarını aynı açıyla aynı yöne doğru eğmişti ve ağızlarının kenarında aynı cömert gülümseme kırışığı vardı. Hepsi birbirine benziyordu, şaşkınlığa kapılmamak elde değildi. Acaba, hangi saçma tarihsel gerekliliğe bağlı olarak tümünün ağızları bu biçimde açılmıştı, merak etti.</p>

  <p class="block2">“Kötü değil,” diye üçüncü kez tekrarladı. “İşte katilin, okul arşivi boyutlarındaki fotoğrafı ve kimlik bilgileri elimizde. Ne yazık ki bunlardan, yani yüz yirmi sekiz kişinin içinden hangisi olduğunu bilemiyoruz.”</p>

  <p class="block2">“Eğer çalışmalarımızı hâlâ Rooth’un kuramı doğrultusunda sürdürecek olursak,” dedi Moreno, “bunların kırk tanesini dışlayabilirsin.”</p>

  <p class="block2">“Yok yahu, sahi mi? Nasıl?” dedi Reinhart..</p>

  <p class="block2">“Çünkü onlar kadın. Ama işi daha sonra nasıl devam ettireceğimizi bilemiyorum. Geriye kalanları da daha farklı bir elemeye tabi tutmadan tümünü soruşturmaya almak akıl kârı bir iş değil. Fotoğraflarında yumuşak başlı görünüyor olsalar da iş uygulamaya geldiği anda çetin cevize dönüşebilirler. Özellikle, bizim aralarından birinin mesleki dayanışma ruhundan kuşkuya düştüğümüzü kavradıklarında fena halde şirretleşebilirler.”</p>

  <p class="block2">Reinhart başını salladı.</p>

  <p class="block2">“İlk önce ele almayı düşündüklerimizle başlayalım,” dedi. “Şimdilik sadece onlarla ilgilenelim. Sen ne demiştin? Klinikte tam gün çalışan altı kişi ve diğerleri? Jung’un tanığı ortaya çıkmadan önce onları dinlemeyi bitirmeliyiz. Hanginiz başlayacak?”</p>

  <p class="block2">“Rooth olmasın,” dedi Jung.</p>

  <p class="block2">“Tamam, Rooth olmasın,” dedi Reinhart. “Ama karşımda şu anda iki güvenilir meslektaşımı görüyorum. Haydi bakalım, koyulun işe, rasgele.”</p>

  <p class="block2">Dosyayı kapatıp onlara uzattı. Jung odayı ondan önce terk etmiş olduğu için Reinhart, müfettiş Moreno’ya bir soru sorma fırsatını buldu.</p>

  <p class="block2">“Son günlerde daha iyi uyuyabiliyor musun?”</p>

  <p class="block2">“Her gün biraz daha iyi,” dedi Moreno hafif bir gülümsemeyle. “Ya sen?” “Hak ettiğim kadar,” dedi Reinhart pek anlaşılmaz bir biçimde.</p>

  <p class="block3">&nbsp;</p>

  <h2 id="sigil_toc_id_29">DOKUZ</h2>

  <p class="block10">&nbsp;</p>

  <p class="block2">Perşembe günü postasından ekstreler ve faturalardan başka iki mektup çıktı.</p>

  <p class="block2">Birincisi, kredi isteğinin uygun görüldüğüne dair, Kredi Sandığı’ndan geliyordu. Toplam olarak 220.000 gulden şimdiden hesabına geçirilmişti.</p>

  <p class="block2">İkinci mektup rakibindendi.</p>

  <p class="block2">Bu kez zarf daha basit, daha ucuz bir cinstendi. Mektup kâğıdı, büyük olasılıkla bir spiral blok defterden yırtılmış, kenarları kıvrılmıştı. Okumaya başlamadan önce bunun bir şeyin işareti ve bu kalite düşüklüğünün bir anlamı olup olamayacağını düşündü. Kesin bir yanıt bulamadı.</p>

  <p class="block2">Talimatlar daha önce olduğu gibi basit ve açıktı:</p>

  <p class="block11">“Bu son şansın. Sabrım sona erdi Uygulama aynen geçen seferki gibi.</p>

  <p class="block11">Yer: Armastenstraat ile Bremers Geçidi‘nin birleştiği köşedeki ızgara köftecinin arkasındaki çöp bidonu.</p>

  <p class="block11">Zaman: Cuma gecesi saat 03:00.</p>

  <p class="block11">Saat 04:00 ‘te evde telefon başında hazır bekle. Telefonunu başka bir cep telefonuna falan bağlamaya çalışma, bunun önlemini aldım. Eğer cuma sabahı paramı almazsam, kaybettin demektir. “</p>

  <p class="block11">Bir Dost</p>

  <p class="block3">&nbsp;</p>

  <p class="block2">Bu cep telefonuna bağlanma işi gerçekten kafasını karıştırdı. Durumu araştırdı ve kısa bir süre içinde, telefon eden kişinin, telefon ettiği numaranın başka bir numaraya bağlanıp bağlanmadığını anlayabileceğini öğrendi. Yoksa, dar ve karanlık bir geçit olarak çok iyi bildiği Bremers Geçidi’nde köşeden yirmi metre ötede bir yere saklanıp, paltosunun altında gizlemeye çalıştığı demir boru ile durup rakibinin gelmesini beklemek harika bir fikir olurdu.</p>

  <p class="block2">Mektuptaki talimatı okuduğu zaman aklına gelen başka bir fikir de, şantajcının kendisine ne kadar çok güvendiği oldu. Örneğin, tıpkı kendisinin Dikken’de yaptığı gibi karşı tarafın da bir başka aracı kişi kullanmadığını nasıl bilebilirdi?</p>

  <p class="block2">Bundan nasıl emin olabilirdi? Sorunun ne olduğu konusunda ayrıntılı açıklamalara girmeden araya güvenilir bir dostu koymak pekâlâ düşünülebilirdi. Sadece telefonlara bir başkasının cevap vermesi bile yeterli olurdu. Yoksa rakibi onun sesini çok iyi tanıyordu da böyle bir hamleyi derhal boşa mı çıkarırdı? Onu o kadar mı iyi tanıyordu?</p>

  <p class="block2">Ya da bu kez başka bir taktik, daha inceltilmiş, daha enine boyuna hesaplanmış bir yöntem geliştirmiş olabilir mi? Öyle görünüyordu, sanki öyleydi. Izgara köftecinin arkasındaki çöp bidonundan parayı rahatça alabilmeyi garantilemek için evde olup verilecek ek talimatları telefonda dinlemesini istiyordu.</p>

  <p class="block2">Nasıl olacak o halde? Ne lanet olası talimatlarmış onlar ? Yoksa bu adam silahlı mı?</p>

  <p class="block2">Son soru daha önce hiç aklına gelmemişti, ama tüm diğer sorulardan daha dehşet verici görünüyordu. Yani rakibinin bir silahı vardı da en kötü koşullarda parasını alabilmek için onu kullanmaya hazır mıydı?</p>

  <p class="block2">Bremers Geçidi’nin karanlık kuytu bir köşesinde, ceketinin iç cebinde tabancasıyla birisi.</p>

  <p class="block2">Mektubu zarfın içine koydu ve saate baktı. 11:35. On altı saatten daha az bir zaman kalmış. Çok az bir zaman, feci derecede az bir zaman kalmıştı ve bunun son sefer olduğu kesindi. Bir kez daha ertelemek asla mümkün olamazdı.</p>

  <p class="block2">‘Kaçma zamanı geldi mi?’ diye düşündü.</p>

  <p class="block3">&nbsp;</p>

  <h2 id="sigil_toc_id_30">ON</h2>

  <p class="block10">&nbsp;</p>

  <p class="block2">Perşembe günü öğleden önce Moreno ile Jung, tam bir düzine doktorla konuştular. Bunlardan üçü kadındı. Kadınlar hiçbir şey için olmasa bile fazla kuşku uyandırmamak için düşünülmüştü.</p>

  <p class="block2">Başvurulan eylem, polisin, erkek doktorlardan ya da en azından içlerinden birinden kuşkulanıldığı izlenimini vermemeliydi. Soruşturmaların nedeni, öldürülen hemşire Vera Miller hakkında daha fazla bilgiye ihtiyaç duyulduğu şeklinde anlaşılmalıydı. Onun hakkındaki genel kam neydi? Hastalarla, iş arkadaşlarıyla ilişkileri nasıldı? Onun portresini, özellikle iş hayatındaki rolünü en geniş anlamıyla saptayabilmek için yararlı olacak tüm bilgiler yani...</p>

  <p class="block2">Moreno ile Jung’un değerlendirmesine göre, tüm doktorlar, Hemşire Miller hakkında bildikleri her şeyi açık yüreklilikle anlatmışlardı. Bazıları pek çok şey, bazıları da onunla pek az ilişkileri olduğundan doğal olarak az şey söylemişti. Vera Miller neredeyse kusursuz bir hemşireydi. Becerikli, olumlu, çalışkan ve en önemlisi, sağlık personeli olarak çalışan herkeste olması arzu edilen, hastalara şefkat dolu yüreğiyle yaklaşan bir insandı.</p>

  <p class="block2">‘De mortuis Ölülere dair...’ diye düşündü Moreno, fakat bu önündeki olaya pek de iyi uymayan, sadece o anda aklından geçen bir şeydi. Hemşire Miller, sevilen ve değer verilen biriydi, bu kadar basit. Onun şu ya da bu nedenle öldürülmesine dair bir fikri, ya da o fikre koşut bir duyguyu hiç kimse ileri süremiyordu.</p>

  <p class="block2">Soruşturmalar bitip de öğle yemeği için A bloktaki restorana gittiklerinde, Moreno ile Jung da ne bir fikir, ne de bir fikrin gölgesini ileri sürebilmişlerdi.</p>

  <p class="block2">Alışılmamış derecede koyu kıvamlı, okkalı makarnalarını yiyip bitirdiklerinde, saat biri birkaç dakika geçiyordu. Bölüm 46’ya gidip Edita Fischer’i orada beklemeye karar verdiler. İki buçuk günlük aradan sonra, saat ikide göreve başlayacaktı. İşten uzak olduğu bu iki buçuk günlük süreyi, erkek arkadaşıyla birlikte bilinmeyen bir yerde geçirmişti. Erkek arkadaşın adı Arnold’dı ve onun hakkında başka bir şey bilmiyorlardı. Jung bir hayli çabaladıktan sonra, öğleden önce Bayan Fischer’le buluşmayı başardığında, kadın nereye gittiklerini, nasıl vakit geçirdiklerini söylemek istememişti.</p>

  <p class="block2">Jung da bu konuda çok ısrarlı olmamıştı ama yine de...</p>

  <p class="block2">“Herhalde banka soydular,” diye Moreno’ya açıklamada bulundu ve “ama boş verelim, bu kadarı da yeterlidir, zaten Vera Miller’le ilgili bir durum değil galiba,” dedi. Moreno birkaç saniye düşündükten sonra onunla aynı kanaate vardı.</p>

  <p class="block2">Bu kadarı da yeterliydi.</p>

  <p class="block2">Edita Fischer, bir Amerikan televizyon dizisinde hemşire rolünü oynayacak birisi görünümünde, genç, sarışın bir kadındı. Biraz şehla oluşunu bir yana bırakacak olursak, en azından Jung ‘un gözünde çok çekiciydi.</p>

  <p class="block2">Sebep olduğu durumdan biraz rahatsız olmuş bir hali vardı. Bölüm başhemşiresinin çabası sayesinde onlar için ayrılmış olan, soluk yeşil renge boyanmış konuşma odasındaki yerlerine oturuncaya kadar, kadın defalarca özür diledi. Yeşil rengin sakinleştirici etkisi olduğu görüşüyle, başhemşire bu odanın normal olarak hastanede sadece ölmüş kişilerin yakınlarının buluşmasına ayrıldığını söyledi.</p>

  <p class="block2">“Aman Tanrım,” diye neredeyse çığlık attı Edita Fischer, “Ben hiçbir şey söylemedim, kesinlikle söylemedim. O laf bildiğim kadar Liljana’nın lafı.”</p>

  <p class="block2">Jung, Liljana Milovic ile yaptığı konuşmaların birinde bunun dile geldiğini itiraf etti.</p>

  <p class="block2">“Liljana çenesini tutmak istemedi,” dedi Edita Fischer. “Bizim oturup konuştuğumuzda yaptığımız sadece gevezelikti.”</p>

  <p class="block2">“Eğer herkes çenesini tutsa, biz hiçbir suçluyu bulamayız,” dedi Jung.</p>

  <p class="block2">“Biz de oturup şimdi burada gevezelik mi yapıyoruz?” dedi Moreno.</p>

  <p class="block2">Edita Fischer bir süre daha tereddüt içinde kaldı fakat yüzünden çözüleceği anlaşılıyordu. Jung, Moreno ile göz göze geldi ve her ikisi de sorulacak soruları içlerinde sakladılar. Beklemek yeterli olacaktı. Beklemek ve bu sakinleştirici yeşil renge bakmak.</p>

  <p class="block2">“Bir aydan fazla bir zaman... Yaklaşık bir buçuk ay önce.”</p>

  <p class="block2">“Kasım ayı başlarında,” dedi Moreno.</p>

  <p class="block2">“Yaklaşık olarak. Hayatım boyunca, Vera’nın öldürüldüğünü duyduğum zaman ağladığım kadar, ağlamamışımdır sanırım. Korkunç bir şey... Öyle neşeli, öyle hayat dolu bir insandı ki... Onun kadar iyi birisini daha tanıyacağımı sanmıyorum. Kim böyle bir şeyi yapabilir, bunu yapan deli olmalı.”</p>

  <p class="block2">“Henüz bilmiyoruz,” dedi Jung. “Ama bulacağız.” “Özel bir dostluğunuz var mıydı?” diye sordu Moreno. Edita Fischer kâküllerini havalandırdı.</p>

  <p class="block2">“Hayır, ama o harika bir insandı, bütün iş arkadaşlarına sorun bakın.” “Sorduk,” dedi Jung.</p>

  <p class="block2">“Kasımın başlarında ne oldu?” Moreno konuya dönülmesine çalışıyordu.</p>

  <p class="block2">Edita Fischer, “Ya evet,” diyerek soludu. “Aslında hiçbir şey olmadığını anlamalısınız... Liljana rahatlıkla olayları abartıyor... Onun hiçbir kusura yoktu... Ama o öyle biriydi.”</p>

  <p class="block2">“Anlat artık,” dedi Jung, “neyin önemli, neyin önemsiz olduğuna biz karar verebiliriz. Fakat böyle bir karara varmadan önce onun hakkında olabildiğince çok şey bilmek isteriz.”</p>

  <p class="block2">“Doğal olarak,” dedi Edita Fischer. “Özür dilerim, tabii, sadece Vera, Rumford’a bir ziyarette bulunmuştu.”</p>

  <p class="block2">“Rumford”daki yeni yapılan hastaneye mi?” diye merakla sordu Moreno.</p>

  <p class="block2">“Evet, oraya bir hasta nakledilecekti, bazen öyle olur. Rumford’taki hastanenin daha zengin donanımı olduğundan, akciğer iltihabı olan bir kadın hasta oraya gidecekti, bazen de oradan bize gelen hastalar olur... “</p>

  <p class="block2">“Mantıklı görünüyor,” dedi Jung.</p>

  <p class="block2">“Evet mantıklı. Vera o hastaya refakat etti ve hastanın orada rahat edip etmediğini izlemek için yarım gün Rumford’da kaldı. Vera işinde çok titiz ve dikkatli bir hemşireydi. Öğleden sonra döndüğünde biz kahve molasındaydık ve ben Vera’yla biraz şakalaştım. ‘Rumford’ta daha yakışıklı doktorlar olduğu için mi biraz geciktin?’ dedim... Orada daha genç doktorlar olduğu da gerçek.”</p>

  <p class="block2">Yeniden rahatsız olmuş gibiydi ve kendisini biraz daha koy verdi.</p>

  <p class="block2">“Kim ne derse desin, bizimkilerden daha gençler,” diye ekledi. “Vera, ‘Evet doğru,’ diye yanıtladı beni, ‘ama dikkat etmek gerek yoksa kafanı duvara toslarsın,’ dedi.”</p>

  <p class="block2">“Kafanı duvara toslamak mı?” dedi Moreno.</p>

  <p class="block2">“Evet,” dedi kadın gülerek. “Kafanı duvara toslarsın Edita, demişti, şaka mı etmişti bilmiyorum. Aman Tanrım, bunları dinlemek için mi bunca zaman burada oturup beklediniz?”</p>

  <p class="block2">“Hinim,” dedi Jung. “Tasalanma, biz beklemeye alışkınız.”</p>

  <p class="block2">Moreno defterine notlar alırken düşünceli görünüyordu. Genç kadına döndü:</p>

  <p class="block2">“Ne kanıya vardınız?” diye sordu. “Vera Miller’in söylediklerini siz nasıl değerlendirdiniz? Bizi yanıltmış olmaktan korkmayın, içtenlikle, izleniminizin ne olduğunu söylerseniz daha doğru olur.”</p>

  <p class="block2">Edita Fischer dudaklarını ısırdı, dizlerinin üzerindeki ellerine baktı ve döndü.</p>

  <p class="block2">“Bir şey olduğunu sanıyorum,” dedi sonunda. “Düşündükçe, gerçekten bir şeyler olduğunu sanıyorum.”</p>

  <p class="block2">“Evli olduğunu biliyorsunuz değil mi?” diye sordu Jung. “Pek tabii.”</p>

  <p class="block2">“Fakat siz onun Rumford’da bir doktora kapılmış olabilmesini inanılmaz bulmuyorsunuz, değil mi?”</p>

  <p class="block2">‘Doktora kapılmış olmak,’ diye düşündü Jung. ‘Sanki bir film artistiyle konuşuyorum. Hoş, durum benzemiyor da değil.’ Edita Fischer omuz silkti.</p>

  <p class="block2">“Bilmiyorum,” dedi. “Tanrı aşkına nasıl bilebilirim ki, hali tavrı ve söyledikleri bunlardı.”</p>

  <p class="block2">“Bu konu bir daha dile getirilmedi mi? Örneğin öyle bir şeyi ima etmek falan gibi?” diye sordu Moreno.</p>

  <p class="block2">“Hayır tek bir söz bile edilmedi,” dedi Edita Fischer. “Bu yüzden ben gevezelik diye niteliyorum ya.”</p>

  <p class="block2">Jung bir an düşündü.</p>

  <p class="block2">“Peki, tamam,” dedi. “İşbirliğiniz için teşekkür ediyoruz. Buyurun, gidebilirsiniz. İşinize bakın.”</p>

  <p class="block2">Edita Fischer teşekkür edip ayrıldı. Jung ayağa kalktı ve odanın içinde iki tur döndükten sonra yine oturdu.</p>

  <p class="block2">“İşte böyle,” dedi Moreno. “Hepsi bu kadar. Sen ne düşünüyorsun?” “Ne mi düşünüyorum?” dedi Jung. “Her şey bir yana bundan sonra ne yapacağımızı biliyorum. Yüz yeni doktoru sorgulayacağız. Bize yılbaşına kadar iş çıktı. Ama yine de teşekkür etmemiz gerek, boş oturmaktan herhalde iyidir.”</p>

  <p class="block2">“Gerçek bir polis işte böyle konuşur,” dedi Moreno.</p>

  <p class="block3">&nbsp;</p>

  <p class="block9">ON BİR</p>

  <p class="block10">&nbsp;</p>

  <p class="block2">Cebinde 220.000 guldenle Keymer Plejn Meydanı’ndaki Kredi Sandığı şubesinden ayrıldığında saat üçe yirmi vardı. Paranın hepsini nakit almak istediğini söylediğinde, memur yüzüne sorgular gibi bakmıştı. Bir yat alış verişi, diye açıklamada bulunmuştu, ilginç bir satıcının ödemeyi bu şekilde istediğini söylemişti, yoksa hiçbir alışveriş olmayacaktı.</p>

  <p class="block2">Memurun bunu yutup yutmadığını merak ediyordu. İster yutsun, ister yutmasın nasıl olsa bir şey yazmaz. Borcu geri ödeme zamanı geldiğinde, onu kimse buralarda, buraların kıyısında bile bulamayacaktı. Dünyanın neresinde olacağım şu anda kendisi de henüz bilmiyordu. Paranın el değişimine on iki saat kalmasına rağmen hâlâ bir strateji saptamış değildi.</p>

  <p class="block2">Arabasına binerken sakin olduğunu fark etti. Aldığı aşırı miktarda ilaç onu etkilemişi.</p>

  <p class="block2">Her zaman gittiği yoldan Boorkhejm’e doğru arabasını sürdü. Dünkü yumuşak hava bugün de devam ediyordu. İnanılmaz yavaş gidiyordu, çünkü bu yolculuğun son yolculuğu olabileceği gibi bir duyguya kapılmıştı. Belki bin kez... Yok hayır, binden de fazla bu yollardan geçmişti. Marianne ile birlikte bu sıra villalara taşmalı neredeyse on beş yıl oluyordu, şimdi oradan ayrılacaktı. ‘Gerçekten tarihi bir gün,’ diye düşündü.</p>

  <p class="block2">Gerçekten.</p>

  <p class="block2">Belki de aşırı düşük hızla gitmesinden ve bu yolculuğun son yolculuğu olabileceği duygusundan ötürüdür bilinmez, o geceki motosikleti fark etti.</p>

  <p class="block2">Onun villasının sırasındaki binalardan hemen önceki bir binanın bahçe kapısının dışında, sıradan bir kırmızı motosiklet park edilmiş duruyordu.</p>

  <p class="block2">Kırmızı bir motosiklet.</p>

  <p class="block2">Sezgisi onu şimşek gibi çarpmıştı. Bir motosiklet. Motosiklet!</p>

  <p class="block2">Her zamanki gibi garaj kapısının dışına park etti. Arabadan çıktı ve yavaş yavaş geriye doğru yürümeye başladı. Düşünceler kafasının içinde havai fişek gibi dolaşıyordu ve o bütün gücünü toplamalı, solgun gün ışığının altında parlayan arabasına bakmak için durup geriye dönmemeliydi.</p>

  <p class="block2">Motosikletin yanından geçerek yürümeye devam etti, gazete satan büfeye kadar gidip bir gazete aldı. Sihirli iki tekerleklinin yanından bir kez daha geçti ve evine döndü. Omzunun üzerinden bir göz attı ve o anda bulunduğu yerden garaj girişinde arabasının yanından motosikleti görebildiğini keşfetti. Hızla düşündü ve sonra aynı rahatlıkta arabanın içinden de görüp göremeyeceğini denedi.</p>

  <p class="block2">Hayır, oradan göremiyordu, ama çıkıp arabasının önünü caddeye doğru çevirirse şoför mahallinde oturup hiç sorunsuz dışarıyı gözleyebilirdi. Bir dürbünü olduğunu anımsadı ve içeriye gidip onu aldı.</p>

  <p class="block2">Arabada yerine oturdu ama ciddi olarak gözlemeye başlamadan önce tekrar dışarıya çıktı, büfeye kadar gidip iki kutu bira satın aldı. Onları içip bitirmeye zamanı olmayacağını biliyordu.</p>

  <p class="block2">Dönüş yolunda motosikletin bulunduğu binanın önünde bir an durup plaka numarasını belleğine kaydetmeye çalıştı.</p>

  <p class="block2">Sonra dürbün elinde arabanın içine oturdu. Kırk beş dakika boyunca kuşkular üreterek gözlemeye devam etti. Bu süre içinde birkaç saniyede bir aklına gelen ve eylem olarak doğruluğundan kesinlikle emin olduğu kararları bir bir gözden geçirdi</p>

  <p class="block2">Her şey uyuyordu. Olay gecesi oradan Boorkhejm’e doğru gidiş yönünde bir motosiklet geçmişti. O anda şantajcının kendisini eskiden beri tanıdığını, onun kimliğini bilen biri olduğunu hesaba katmıştı... Yani yanıt çok basit olarak, her gün selamlaşmadığı bir komşusu olmalıydı. Onlar da olsa olsa caddenin karşı sırasında oturan Bay Landberg ya da Kluume Ailesi’ydi.</p>

  <p class="block2">Kısacası, o konutlarda oturanlardan biri.</p>

  <p class="block2">Üç giriş kapısı olan üç katlı bu yapıda her halde on-on iki daire bulunuyordu ve tam onun evinin karşısındaki duvarın dibine kırmızı bir motosiklet konmuştu.</p>

  <p class="block2">Her şey gün gibi açıktı. Boorkhejm büyük bir yerleşim bölgesi değildi ve herkes birbirini, en azından sima olarak tanırdı. Yakın çevrede daha başka motosikletler olabilir mi, diye kuşkuya düştü. Bu motosikleti de daha önce hiç görmemişti ya da gözüne çarpmamıştı, belki de sahibi onu binanın arka tarafına koyuyordu. Rakibi, aracın kendisini ele vereceğinin bilincinde değilse eğer... Bugün aracı onun gözüne sokar gibi ortalık yere bırakıvermesini tedbirsizlik olarak görmemek gerekirdi.</p>

  <p class="block2">Bugün ve bütün günler; sadece saatler kaldığında ne fark eder...</p>

  <p class="block2">Saatine baktı, neredeyse dört olmuştu. On bir saati kalmıştı.</p>

  <p class="block2">Kollarındaki kıl köklerinin, derisini kaz derisi gibi kabarttığını hissetti.</p>

  <p class="block2">Bir stratejinin oluşmakta olduğunu fark etti.</p>

  <p class="block2">Arabasında oturup bunları düşünmek ve planlamak kırk beş dakika sürmüştü. Hemen bu sürenin sonunda kırmızı motosikletin sahibi çıkıp geldi. Dürbünüyle baktığında onu sadece birkaç metre önünde görüyordu. Yaklaşık kendisinin yaşlarında, kederli ve sık rastlanan bir yüzü vardı. Onu tanıdı. Hastanenin protez atölyesinde çalışanlarından biriydi. Sanki bir kez konuşmuşluğu vardı ama pek selamlaşmazlardı.</p>

  <p class="block2">Adını anımsayamadı, önemli de değildi. Strateji rekor bir hızla ortaya çıktı. Kollarının tüyleri hâlâ diken dikendi.</p>

  <p class="block2">Marlene Frey’i davet ettikleri akşam yemeğinin ilk saatleri oldukça gergin bir hava içinde geçti. Van Veeteren kapıyı açtığı anda onun kaygılı halini fark etmişti ve onu karşılarken sergilediği beceriksiz tavır durumu düzeltmekten çok uzaktı.</p>

  <p class="block2">Bu bağlamda belki Ulrike daha başarılıydı, ama bu başarı, aradaki buzlar erimeye başladığında, yani çorbalarım içmeye başladıkları anda, Marlene Frey birdenbire ağlamaya başlayıncaya kadar pek belli değildi.</p>

  <p class="block2">“Ah, Ulu Tanrım,” diyerek burnunu çekti kadın. “Bunun üstesinden geleceğimi sanmıştım ama olmuyor. Çok özür dilerim.”</p>

  <p class="block2">Bayan Frey tuvaletteyken, Van Veeteren iki bardak şarap içti ve Ulrike kaygılı bakışlarıyla onu gözledi.</p>

  <p class="block2">“Onu özlüyorum,” dedi Marlene geriye geldiğinde. “Biliyorum sizler de özlüyorsunuz ama kâr etmiyor. Onu öyle özlüyorum ki aklımı kaybetmekten korkuyorum.”</p>

  <p class="block2">Yeni yıkanmış gözlerinin baygın bakışı Van Veeteren’e takılı kalmıştı. O da çaresizlik içinde ona baktı, sonra masanın etrafından dolaştı, gidip onu kucakladı. Hiç kolay değildi kuşkusuz. Kız yerinden kalkmamıştı, ama yine de adam içinde bir şeylerin çözüldüğünü hissetti.</p>

  <p class="block2">Sıkılan bir yumruk gevşemiş, açılmıştı sanki. ‘Tuhaf.’ diye düşündü.</p>

  <p class="block2">“Hayret!” dedi Ulrike. “ İnsanlar bazen bu kadar birbirlerinden uzak kalabiliyorlar demek.”</p>

  <p class="block2">Marlene yeniden ağlayacak gibi oldu ama bu seferkini kâğıt peçeteyi kapıp burnunu silerek önleyebildi.</p>

  <p class="block2">“Kendimi çok yalnız kalmış hissediyordum,” diye açıklamaya çalıştı, “sizden korkuyordum neredeyse.”</p>

  <p class="block2">“O kadar korkunç değildir,” diye teminat verdi Ulrike. “Her geçen gün onu daha yakından keşfetmeye başladım.”</p>

  <p class="block2">“Evet,” dedi Van Veeteren, geriye dönüp sandalyesine oturduktan sonra. “Şerefinize.”</p>

  <p class="block2">“Biliyor musunuz ben onun çocuğunu doğuracağım,” dedi Marlene. “Bu inanılır gibi değil, ama bakalım sonrası nasıl olacak. Sadece birimizin hayatta kalıp ona bakacağını hiç düşünmemiştik ki.”</p>

  <p class="block2">Derin bir soluk alıp gülümsemeye çalıştı.</p>

  <p class="block2">“Çok affedersiniz. Kolay değil tabii... Beni kucakladın, çok teşekkür ederim.”</p>

  <p class="block2">“Tanrıya şükür,” dedi Van Veeteren. “Bin kere şükür. Şerefinize. Söz veriyorum, sana da bakarım, çocuğa da bakarım, yani ikinize de bakarım. Tamam mı?.. “</p>

  <p class="block2">“Geriye tek bir şey kaldı,” dedi Ulrike Fremdli. “Çorbalarınızı için, sonra etler gelecek.”</p>

  <p class="block2">Bir saat kadar sonra Van Veeteren dikkatle sordu:</p>

  <p class="block2">“Annen baban hayatta mı, onlardan bir destek görüyor musun?”</p>

  <p class="block2">Marlene başını salladı.</p>

  <p class="block2">“Ben uyuşturucu bağımlısı bir ailenin çocuğuyum. Annem yardım etmeye çalışıyor, ama pek destek olduğu söylenemez. Kendi payıma, ben kendimi kurtardım, dediğim zaman umarım bana inanırsınız. Gerçekten kurtardım, biz, Erich’le ben, birlikte kurtardık. Ancak bazen insan küçük bir geziye çıktığı zaman kendisini yeniden bir tokat yemiş gibi hissedebiliyor.”</p>

  <p class="block2">“Hayat çoğu zaman aşırı abartılmış bir öyküdür,” dedi Van Veeteren. “Ancak keşke insan bunu genç yaşlarında öğrenmese.”</p>

  <p class="block2">Marlene kaşlarını hafifçe kaldırarak ona baktı.</p>

  <p class="block2">“Evet, belki,” dedi, “Belki de öyledir. Erich senin hiçbir zaman aşırı iyimser olmadığını söylerdi, ama ben yine de seni sevdim. Umarım hep böyle sürer.”</p>

  <p class="block2">“Doğaldır,” dedi Ulrike. “Onun ters bir çekiciliği vardır, sen çok haklısın. Biraz daha kahve alır mısın?”</p>

  <p class="block2">Marlene başını salladı. “Hayır, teşekkür ederim. Ben artık gideceğim. Ben de sizi davet etmek isterdim ama halimi görüyorsunuz... Son günlerde gerçekten de her yanımı durup durup ateş basıyor.”</p>

  <p class="block2">“Noel’de ve yılbaşında sen buraya gelirsin,” dedi Van Veeteren. “Her birimiz elimizden geleni yaparız.”</p>

  <p class="block2">Ulrike kahkaha attı ve Marlene gülümsedi. Van Veeteren, en son ne zaman yanında iki kadınla böyle yüksek moral içinde olduğunu düşündü ve hiçbir zaman böyle bir şey olmadığı sonucuna vardı. Salondan tam çıkacakları sırada Marlene’nin aklına bir şey geldi.</p>

  <p class="block2">“Tabii ya, az kalsın bu küçük pusulayı unutuyordum,” dedi.</p>

  <p class="block2">“Ne pusulası?” dedi Ulrike ve hırkasını tutarak ona yardım etti.</p>

  <p class="block2">“Geçenlerde evde temizlik yaparken bir pusula buldum,” dedi Marlene. “Erich her zaman arkasından, üzerine zaman, isim ve telefon numarası gibi notlar yazılmış pusulalar bırakırdı. Bu da mutfakta bir nihalenin altındaydı. Bunu son günlerde yazdığından eminim, çünkü üzerinde o günlerde uğraştığı işle ilgili notlar var... “</p>

  <p class="block2">“Daha başka ne yazılı,” diye sordu Van Veeteren.</p>

  <p class="block2">“Sadece ‘Keller’ diye bir isim,” dedi Marlene Frey.</p>

  <p class="block2">“Keller mi?”</p>

  <p class="block2">“Evet, Keller. Hiç de az rastlanır bir isim değil ama ben o isimde birisini tanımıyorum... Adres defterlerinin hiçbirinde böyle bir isim de yok. Evet, işte böyle. Polise telefon edip anlatayım mı?”</p>

  <p class="block2">Van Veeteren bir an düşündü.</p>

  <p class="block2">“Öyle yap,” dedi. “Keller, Keller? Ben de böyle bir kimseyi tanımıyorum. Söylediğim gibi polise telefon et... Her türlü yardıma gereksinimleri var. Reinhart’ı iste, telefon numarasını biliyor musun?”</p>

  <p class="block2">Marlene, evet anlamında başını eğdi. Sonra her ikisini kucakladı ve gitti. Ve ikisi de, kızın arkasında bayağı bir boşluk bıraktığım hissettiler.</p>

  <p class="block2">Garipti gerçekten, ama büyük bir boşluk bırakıp gitmişti.</p>

  <p class="block2">Ulrike, “Dede oluyorsun,” diyerek onun yanına, kanepeye oturdu.</p>

  <p class="block2">“Aman,” dedi Van Veeteren. “Biliyorum. Sen üç gün mü demiştin?”</p>

  <p class="block2">“Üç gece,” dedi Ulrike. “Ben gündüzleri çalışıyorum. En azından yarın öyle.”</p>

  <p class="block2">Aron Keller, kırmızı renkli Audi arabanın caddeden geçtiğini ve sonra 17 numaralı garaj girişinin dışına park ettiğini gördü. Evin ön tarafındaki oturma odasının küçük penceresi caddeye baktığı için, oradan her şeyi görebiliyordu. Üçüncü kattaki odanın penceresi iki görkemli şeytan kenevirinin arkasına gizlendiğinden, dışarıyı gözlemek rahatlıkla mümkün oluyordu. Normalde çok sık yapmadığı bir şey olmasına karşın, yıllar içinde böyle bir adet geliştirmişti; arada sırada pencerenin önünde oturup dışarıyı gözlemek onda bir alışkanlık haline dönüşmüştü.</p>

  <p class="block2">Az sonra böyle davrandığı için şans yıldızına teşekkür etti. Orada oyalandığı birkaç dakika içinde katil doktorun parıldayan arabasının geçtiğini görmüştü.</p>

  <p class="block2">Doktor, arabasını bıraktıktan sonra yürüyerek geriye dönmüş ve yakındaki büfeye kadar gidip gazete almıştı. Oysa genellikle böyle davranmazdı.</p>

  <p class="block2">Aron Keller orada durup bekledi. Şeytan kenevirleri kadar kıpırtısız durdu. Kırmızı Audi’nin önce geri geri caddeye çıkıp tam dönüş yaptıktan sonra yine geri geri gidip eski yerine girdiğini gördü. Sonra doktor arabadan çıktı ve evine girdi; Keller’in ne olduğunu göremediği bir şey alıp geldi. Evinin önünde duran ara basının şoför koltuğuna oturdu. Keller ellerinin terlediğini hissetti. Sadece birkaç dakika sonra doktor yine arabadan çıktı ve büfeye doğru yürümeye başladı. Tam Keller’in kapısının önünde adımlarını yavaşlatarak motosikleti iyice inceledi, sonra kulübeye doğru yoluna devam etti. Büfeden, kahverengi bir kâğıt poşet içinde taşıdığı bir şey satın alıp geldi. Adam evinin önünden geçerken Keller pencereden iki adım geriye çekiliyordu. Doktor gidip arabasına oturduktan sonra o da pencere yanındaki yerini alıyordu.</p>

  <p class="block2">Orada durup saatlerce bekleyeceksin. Şoför koltuğuna oturup hiçbir şey yapmadan duracaksın.</p>

  <p class="block2">‘Lânet olsun,’ diye düşündü Keller. ‘Bu namussuz herif biliyor!’</p>

  <p class="block2">Uzunca bir süre sonra on yedi numaralı kapının önünden geçip giderken doktor hâlâ arabanın içindeydi. Bu da her şeyin sonuç bildirgesiydi. Keller villaların sonuna kadar gidip arka taraftan evine girdi. Buzdolabından bir bira aldı ve onu üç çekişte bitirdi. Yeniden pencerenin yanma geldiği zaman on yedi numaranın önündeki Audi’nin içinde kimseler yoktu. Güneş batmıştı.</p>

  <p class="block2">‘Yine de bir şeyi bilmiyor,’ diye düşündü Keller. Katil doktor, Keller’in kendisini bildiğini bilmiyordu. ‘Ben ondan bir adım öndeyim. Kontrol hâlâ bende.’</p>

  <p class="block3">&nbsp;</p>

  <h1 class="block12" id="sigil_toc_id_31">V</h1>

  <p class="block10">&nbsp;</p>

  <h2 id="sigil_toc_id_32">BİR</h2>

  <p class="block10">&nbsp;</p>

  <p class="block2">Kısa bir sigara molası sırasında, ‘Eğer niceliksel olarak bakacak olursak, işteki başarımızda utanmamız gereken bir durum olmadığını görürüz,’ diye düşündü Komiser Reinhart, bir cumartesi günü öğleden önce saat on bir civarında.</p>

  <p class="block2">Düşüncesinin yadsınamaz bir haklılığı vardı. Edita Fischer’in tanıklığından sonra soruşturmaya çağrılan doktorların sayısı öylesine artmıştı ki, Rooth ile birlikte deBries ve asistan Boolmert de hemen işe koyuldular. Bununla birlikte Reinhart eğer dürüst olacaksa tüm bu süreci son bir çıkış yolu olarak görüyordu. Fakat son çıkış yolu olarak sunulan diğer önerilere polis şefi Hiller’in bol keseden savurduğu sınırsız kaynakları düşünecek olursak kıyasla gerçekçiliği tartışılmazdı. Operasyonu artık kimse ‘Rooth’un varsayımı’ olarak adlandırmıyordu. Rooth’un kendisi bile özellikle cumartesi pazarları çalışmak zorunda kalacağı kesinleştikten sonra öyle konuşmuyordu.</p>

  <p class="block2">Yeni Rumford Hastanesi, Gemenjte Hastanesi’nden biraz küçüktü fakat yine de istihdam edilmiş yüz iki doktoru vardı altmışı erkek. İşe yeni başlamış olan doktor grubu söz konusu olduğunda, sadece öldürülen hemşire Vera Miller’in katilinin peşinde oldukları gibi bir izlenim bırakmamak için, doğaldır ki eski alışılmış yöntemlerle hareket edilmeyecekti. Sadece bu basit mantık nedeniyle kimseye böyle bir izlenim edinme şansı verilmemeliydi.</p>

  <p class="block2">DeBries’in çok haklı olarak işaret ettiği gibi katilin kendisi olasılıkla bu kuralın dışındaydı. Fakat, daha nazik sorulara muhatap olduğunda, muhtemelen o da gönlünü ferah tutmaya pek istekli olmayacaktı. Soruşturma yönetimindeki tüm kişiler bu konuda aynı görüşteydiler.</p>

  <p class="block2">Reinhart kartları açık oynamaya karar verdi. Vera Miller’in bu iki hastanedeki doktorlardan biriyle ilişkide olduğuna dair bilgiler mevcuttu. Bir şey bilen var mıydı? Bir şey işiten olmuş muydu? Bazı tahminlerde bulunacak kimseler olabilir miydi?</p>

  <p class="block2">Bu son soruda hastane personeli kastediliyordu, ama Reinhart ne demek istiyordu? Eğer yüzlerce personelden düşüncelerini isteyecek olursak, bunlardan en azından birkaç tanesi herhalde doğru tahminde bulunacaktı.</p>

  <p class="block2">Peki, birkaç kişinin tahminleri birbirlerinin aynı olursa, bu ne anlam ifade edecekti?</p>

  <p class="block2">Müfettiş Jung, kendi payına, bu türden kitle soruşturmalarını hiçbir zaman işinin en çok sevdiği yanı olarak kabul etmemişti. (Hemşire Milovic ile yaptığı kural dışı soruşturmalar ayrı bir kategoriydi tabii.) Öğleden sonra hak edilmiş bir kahve molasında Rooth’a rastlayınca, bu keyifli tatil günü çalışması dolayısıyla ona teşekkür etti.”</p>

  <p class="block2">“Yazık ki sen sadece doktorlara bulaştın,” dedi.</p>

  <p class="block2">“Ne saçmalıyorsun yine?” dedi Rooth ve koca bir kurabiyeyi yuttu. .</p>

  <p class="block2">“Yok ama öyle deme, örneğin sen bir bakkal çırağı ya da belki daha iyisi, bir üniversite öğrencisi kuramı önerisiyle gelmiş olsaydın çok daha neşeli bir soruşturma yapardık.”</p>

  <p class="block2">“Ama ben kuramın ne anlama geldiğini bilmediğimi söyledim,” dedi Rooth. Canı sıkılmış bir tavırla, “Bir kahveyi bile huzur içinde içemeyecek miyim?”</p>

  <p class="block2">Erich Van Veeteren’in eski dostları ve iş arkadaşlarıyla ilgili soruşturmalarda da aynı şekilde, tüm konuşmaları banda kaydederek çalıştılar. Pazar akşamı Reinhart, çalışma masasının üzerindeki bir araya gelince bir yığın oluşturan, her iki soruşturmaya ait kasetlere bakınca, toplanan materyalin neredeyse başbakan cinayetinin boyutlarına ulaştığını gördü.</p>

  <p class="block2">‘Borkmann kuralı,’ diye düşündü. Komiserin bir zamanlar diline doladığı kural... Aslında nicelik uzun zamandan beri niteliği aşmadı mı? Hem de o farkında olmadan. Bilmesi gerekenleri şimdiden bilmiyor muydu? Sorunun yanıtı ya da yanıtları bu büyük soruşturma materyalinin içinde bir yerlerde saklı değil miydi?</p>

  <p class="block2">‘Belki öyle, belki de değil,’ diye düşündü. Nasıl karar verebilirsin? Hisler ve içgüdülerle tabii. Lânet olsun!</p>

  <p class="block2">Pazar akşamı geç vakit, yapılanları bir kez daha gözden geçirdiler. Reinhart, Hiller’in sözünü memnuniyetle aklında tutmuştu ve o söze sadık kalarak uzayan gece mesaisi için, dört şişe şarapla iki büyük kek-pasta satın almıştı. Her şeye rağmen çalışmaya katılan altı kişi, olağanüstü bir çabayla polis şefinin istediği hedefleri fazlasıyla aşmışlardı.</p>

  <p class="block2">Son kalan yarım pastayı Rooth bile yiyemedi.</p>

  <p class="block2">Niceliğin sonuçları her zaman rakamlarla belirtilebilir. Onlar da öyle yaptı.</p>

  <p class="block2">Altı cinayet masası polisi iki buçuk gün içinde, yüz yirmisi erkek, altmış dokuzu kadın olmak üzere yüz seksen dokuz doktorun soruşturmasını yaptılar.</p>

  <p class="block2">Soruşturulanların hiçbiri, hemşire Vera Miller’i öldürdüğünü ya da onunla cinsel ilişkiye girdiğini itiraf etmedi.</p>

  <p class="block2">Grup dayanışması ya da hangi nedenle olursa olsun, soruşturulanlardan hiçbiri, tahminden öte bir şey olmasa bile, diğerini olası bir katil adayı olarak işaret etmemişti. O yüzden Reinhart, bu çatal sorundaki etik yönü hiç umursamadı. İçten içe memnun bile oldu.</p>

  <p class="block2">Böylece altı cinayet polisinden hiçbiri, sorguları sırasında kuşkuları üzerinde toplayacak herhangi bir şey yakalayamadılar. Bu durum, konuşmaların yönünü belli bir noktada yoğunlaştırmak istediklerinde daha belirgin olarak görüldü. Eğer Komiser Reinhart astlarının bu husustaki gözlemlerini değerlendirmek isterse, sadece kayıt bantlarını dinlemesi yeterli olacaktı, ancak bantların tümünün dinlenebilmesi için gereken sürenin yuvarlak olarak elli iki saati bulacağını bilmek koşuluyla.</p>

  <p class="block2">Üstelik bant değiştirirken kaybedilen zaman, tuvalet ziyaretleri ve uyku gereksinimleri de bu sürenin dışındaydı. Olsa olsa yemek sırasındaki kayıp sandviçle idare ederek telafi edilebilirdi.</p>

  <p class="block2">“‘Eğer sonuç alınabilecekse çok uzun bir süre değil, denebilir,” dedi Rooth.</p>

  <p class="block2">“Hiçbir zaman bu kadar az kişi, bu kadar çok işten şikâyet etmeden çalışmamıştır,” diye özetledi Reinhart. “Listede daha kaç kişi var?”</p>

  <p class="block2">“Yirmi sekiz,” diye bildirdi Jung, elindeki bir kâğıda bakarak. “Beş kişi kent dışında görevli, altısı yıllık izninde, dokuzu kısa süreli izne çıkmış... Yedi kişi hasta, raporlu ve birisi yarım saate kadar bir bebek doğuruyor.”</p>

  <p class="block2">“O bir kişiyi de hasta, raporlu yazamazlar mıydı?” diye sordu Rooth.</p>

  <p class="block2">“Hiç değilse tatil yapmadığı kesin olarak belirtilmiş ya,” dedi Moreno.</p>

  <p class="block2">Bu listeye dahil olmayan, çok yabancı olmadıkları bir kişi kalmıştı, yani Edita Fischer... Rumford Hastanesi’nden Moreno ile Jung sorumluydular. Vera Miller’in akciğer iltihaplı bir hastayla tam olarak hangi gün oraya gelmiş olduğunu saptayacaklardı. Hangi bölüme yatırıldığı ve o gün orada hangi erkek doktorun nöbetçi olduğu öğrenilecekti. Bu arada, maalesef Vera Miller o gün yemek salonunda yemek yemiş olduğundan, başka bir bölümden bir doktorla da tanışmış olabilirdi. Yine de dikkate alınması gereken doktor sayısı nispeten az olacaktı.</p>

  <p class="block2">Titizlikle sayıldığında otuz iki kişi. Jung, örneğin yaşı elli beşi geçmiş olanları hesaba katmama taraftarıydı. Fakat Moreno bu tip önyargıları doğru bulmuyordu. Şakaklarına kır düşmüş erkekler, özellikle doktorların kır şakaklıları hor görülmemeliydi. Her şeye karşın, Jung’un deyişiyle bu ‘cinsel gücü yüksek’ grup içinden yirmi beş kişiyi ayırdılar, ama içlerinden hiçbiri, kuşku duyulacak en küçük bir davranışta bulunmamış, ilgi alanlarının kuşku duymayı gerektirecek nitelikte olduğu izlenimi vermemişti.</p>

  <p class="block2">Geriye yedi kişi kalıyordu, biri yıllık izinde, dördü kısa süreli bir gezide, ikisi de hasta raporlu.</p>

  <p class="block2">“Bunlardan biri... Kesinlikle bu yedi kişiden biri...” dedi Jung. “Sanki bir film ismi gibi. Bunlardan biri diyorum, benimle bahse girecek var mı?”</p>

  <p class="block2">“Sen git kandıracak başka birini bul, zira ben de öyle düşünüyorum,” dedi Moreno.</p>

  <p class="block2">Diğerleri evlerine gidince, Reinhart son şarap şişesini Moreno ile paylaştı. Rooth odanın bir köşesine çekilmiş uyuyordu.</p>

  <p class="block2">“Lânet olsun,” dedi Reinhart. “Bu soruşturma... Bu soruşturmalar sırasında bir yere varamayacağımızı kaç defa söylediğimi ben de bilmiyorum. Kendimi boktan bir istatistik enstitüsünde çalışıyormuş gibi hissediyorum. Eğer aklımıza gelmiş olsaydı da onlara politik görüşlerini ve alkol alışkanlıklarını sormuş olsaydık, elde ettiğimiz materyali herhangi bir gazetenin pazar ekine ya da kamuoyu araştırmaları yapan bir şirket satabilirdik.”</p>

  <p class="block2">“Öyle miii?” dedi Moreno, “Komiser sık sık, insanın beklemeyi de bilmesi gerektiğini söylerdi. Sabreden mutlaka karşılığını alır. Böyle düşünmeye çalışmalıyız.”</p>

  <p class="block2">“Ama o başka bir şey daha söylerdi.”</p>

  <p class="block2">“Neymiş o?” dedi Moreno.</p>

  <p class="block2">“Her olayı olabildiğince çabuk çözeceksin, mümkünse hemen o gün bitireceksin ki, gece rahat uyuyabilesin. Van Veeteren’in oğlunu ölü olarak buluşumuzun üzerinden tam beş hafta geçti. Bunu itiraf etmek hoşuma gitmiyor, ama ona son rastladığımda utandım! Bana olayın ta dibinde bir şantaj öyküsünün yattığını söyledi... Haklı olduğundan hiç kuşkum olmadığı halde, yine de bir adım ilerleyemiyoruz. Ne boktan... Pardon, pardon, sabırlı olup geleceği düşünecektik.”</p>

  <p class="block2">“Onun, yani Vera Miller’in şantajcı olabileceğini sanıyor musun?” dedi Moreno.</p>

  <p class="block2">Reinhart başını iki yana salladı.</p>

  <p class="block2">“Hayır, öyle sanmıyorum. Olayın bir doktorla ilişkisi olduğunu düşünüyorum. Hiç kimsenin, hakkında tek bir kötü söz söylemediği bir kadın, niçin böyle bir yola başvursun?”</p>

  <p class="block2">“ Şantajcılık bir kişilik bozukluğudur,” dedi Moreno.</p>

  <p class="block2">“Doğru, hapishanelerde, balta ile adam doğrayanların ve karısına işkence edenlerin itibarlı bir yeri vardır. Şantajcılık ise... Mevcutların en ahlak dışı olanıdır. En kötüsü değil, en alçağıdır. En adisidir de denebilir.”</p>

  <p class="block2">“Evet evet, haklısın tabii,” dedi Moreno. “Kısaca Vera Miller’i dışlayabiliriz. Erich Van Veeteren’i de bu işin dışında tutarsak, geriye kim kalıyor o zaman?”</p>

  <p class="block2">Reinhart, şarabın son damlalarını bardağına boşalttı.</p>

  <p class="block2">“Ben de onu düşünüyorum. Geriye bir şantajcı ve onun kurbanı kalıyor. Kurbanı şantajcı ile özdeşleşiyor. Burada sorun, şantajcının henüz parasını alıp almadığıdır.”</p>

  <p class="block2">Moreno bir süre susup şarap bardağıyla oynadıktan sonra:</p>

  <p class="block2">“Vera Miller’in bu olaya nasıl karışmış olabileceğini anlamıyorum,” dedi. “Fakat eğer onun Erich ile bir ilişkisi olduğunu kesinleştirirsek, istenen parayı ödememek için iki cinayet işlemiş biriyle karşı karşıyayız demektir. Eğer artık kendisini hiçbir şe kilde gizleyemiyorsa, sanırım fiyatını da biraz daha artırmıştır. Bu durumda da tehlike içinde yaşıyor demektir.”</p>

  <p class="block2">“Sanırım öyle,” diye onayladı Reinhart. Şarabını içti bitirdi ve bir saat içinde onuncu kez piposunu yaktı. “İşin çetrefilli yanı da burası ya,” dedi. “Olayın gerisinde ne yatıyor bilemiyoruz. Yani şantajcının nedeni ne olabilir? Bir olaylar zinciri var ama ilk halkası elimizde değil... “</p>

  <p class="block2">Moreno, “Son halkası da yok,” diye ekledi. “Unutma, henüz şantajcıyla kurbanı arasındaki son hesaplaşmayı görmedik.”</p>

  <p class="block2">Reinhart başım ellerine dayamış ona bakıyordu. “Yorulmuşum,” dedi. “Biraz da sarhoş oldum. Yalnız senin mantıklı muhakeme edebilme yeteneğine biraz hayran olduğumu hep söyledim, 211 yine de söylerim, biraz tabii.”</p>

  <p class="block2">“In vino Veritas şarap gerçektir,” dedi Moreno. “Ancak her şey yanlış da olabilir. Belki de bir şantaj söz konusu değildir; olaya bir doktor karışmıştır ve Vera Miller ile Erich Van Veeteren aralarında hiçbir bağlantı olmayan iki kişidir.”</p>

  <p class="block2">“Böyle konuşma,” dedi Reinhart neredeyse inler gibi. “Tam bir yere vardığımıza inanıyordum.”</p>

  <p class="block2">Moreno güldü. “Saat iki,” dedi.</p>

  <p class="block2">Reinhart sandalyesinde doğruldu. “Sen telefonla bir taksi çağır,” dedi. “Ben de Rooth’u uyandırayım.”</p>

  <p class="block2">Eve geldiğinde Winnifred ile Joanna çift kişilik yatakta uyuyorlardı. Bir süre için kapı aralığında durarak onlara bakarken bunu hak edecek ne yaptığını düşündü.</p>

  <p class="block2">Ve ne pahasına.</p>

  <p class="block2">Komiserin oğlunu, Seika’yı, Vera Miller’i düşündü. On beş yirmi yıl sonra, genç erkekler... Her türden genç Joanna’ya ilgi duymaya başladıklarında onun hali ne olacaktı.</p>

  <p class="block2">Bu durumu gözlerinde canlandırdığı zaman tüylerinin diken diken olduğunu fark etti ve dikkatli bir şekilde kapıyı kapattı. Gidip buzdolabından bir siyah bira aldı ve düşünmek için kanepeye çöktü.</p>

  <p class="block2">Olayın vardığı noktayı ve son olarak Van Veeteren Miller vakasının neresinden kesinlikle emin olduğunu bulmaya çalıştı.</p>

  <p class="block2">Gerçekten emin olduğu nokta neresiydi?</p>

  <p class="block2">Ve neye inanıyordu?</p>

  <p class="block2">Çok fazla ilerleyemeden uyuya kaldı. Sabah saat altıda Joanna onu kanepede uyur buldu. Burnundan çekti. Kendi kızı ona kötü koktuğunu söylüyordu.</p>

  <p class="block3">&nbsp;</p>

  <h2 id="sigil_toc_id_33">İKİ</h2>

  <p class="block10">&nbsp;</p>

  <p class="block2">Winnifred’in öğleden önce sadece bir semineri vardı ve saat on iki civarında evde olacaktı. Kısa bir iç hesaplaşmadan sonra Reinhart, çocuk bakıcısı kıza telefon edip bugün gelmemesini söyledi ve tüm zamanını Joanna’ya hasretti. Kızının dişlerini ve saçım fırçaladı, birlikte resim boyadılar, kitaplara baktılar ve saat dokuz ile on arasında kısa bir şekerleme yaptılar. Saat on-on bir arasında muzlu yoğurt yediler, dans ettiler ve biraz daha kitaplara baktılar. Saat on bir buçukta, Reinhart onu arabanın çocuk koltuğuna sıkıca bağladı, yirmi dakika sonra annesini almak üzere üniversitenin önüne gittiler.</p>

  <p class="block2">“Biraz daha arabayla dolaşalım,” dedi karısına. “Hepimize iyi gelecek.”</p>

  <p class="block2">“Harika,” dedi Winnifred.</p>

  <p class="block2">Son günlerin yoğun iş temposundan sonra polis merkezini birkaç saatliğine kendi haline bırakmaya karar vermek hiç zor olmamıştı. Aralık ayının bu pazartesi günü, hava esintiliydi ve her an yağdı yağacak bir yağmur beklentisi içindeydi. Buna rağmen deniz kenarına gitmeyi yeğlediler. Kaarhuis’te, sahilde Reinhart, Joanna’yı omzunda hoplatarak şarkı söylerken kısa bir gezinti yaptılar, sonra, Guiver Restoran’da balık çorbası içtiler. Turist mevsimi bir asır kadar uzakta kaldığından koca kasabada açık olan tek yer o restorandı.</p>

  <p class="block2">“Noel’e on gün kaldı,” diye belirtti Winnifred. “Benim hayal kurmama izin veriyorsun, ama bir hafta tatil yapabilecek misin gerçekten?”</p>

  <p class="block2">“Duruma bağlı,” dedi Reinhart. “Şu elimizdeki sorunu çöze bilirsek, sana bir değil iki hafta tatil sözü veriyorum.”</p>

  <p class="block2">“Profesör Gentz Hillier, Limbuijs’taki kır evine gitmemizden AA memnuniyet duyacağını söylüyor. Ona teşekkür edip peki diyeyim mi?... Hem Noel’i hem de yeni yılı içine alan on-on iki gün için... Biraz vahşi doğayla baş başa kalmak güzel olurdu, komiserim ne der buna?”</p>

  <p class="block2">“Vahşi doğayla baş başa kalmak mı?” dedi Reihart. “Umarım sen bununla, koca kütüklerin yandığı bir şömine, sıcak şarap ve yarım metre yüksekliğindeki kitap yığınını kastediyorsun.”</p>

  <p class="block2">“Tam olarak öyle,” dedi Winnifred. “Hiçbir telefon söz konusu değil, en yakınımızdaki canlı insan bir kilometre uzakta... Kısacası... Dediğini doğru anladıysam hemen telefon edip gideceğimizi bildiririm.”</p>

  <p class="block2">“Hemen et,” dedi Reinhart.. Ben de bu gece oturup olayı çözeyim. Artık zamanı geldi.”</p>

  <p class="block2">Polis merkezindeki odasına girdiği zaman saat beş buçuk olmuştu. Masasının üzerindeki kaset yığını biraz daha yükselmişti, çünkü Jung, Rooth ve Boolmert günün içinde on ayrı doktorla daha konuşma yapmışlardı. Bu konuşmalarda özellikle dikkat çeken hiçbir nokta bulunmadığını açıklayan iki de rapor vardı. Ayrıca Krausse, Adli Tıp laboratuvarıyla yaptığı görüşmenin sonucunu bildiren bir rapor bırakmıştı. Raporda Vera Miller’in midesinden alman yemek artıklarının analizi sonucunda, ölümün den önceki saatlerde somon balığı, ıstakoz ve havyar yediği saptanmıştı.</p>

  <p class="block2">Ayrıca hatırı sayılır oranda beyaz şarap içmiş.</p>

  <p class="block2">‘Herhalde, katil son darbesini indirmeden önce onu bayağı sarsmış,’ diye düşündü Reinhart ve piposunu yaktı. İyi ki kadın şarabın etkisiyle biraz sarhoşmuş... Ama bunlar olayın ta başından beri bilinen şeyler.</p>

  <p class="block2">Koltuğuna çöktü ve Moreno ile bir gün önce yaptıkları konuşmayı düşünerek bazı bağlantılar kurmaya çalıştı. Masasının üzerindeki her şeyi temizledikten sonra, yeni bir kâğıt ve kalem alarak mantıklı, sistemli bir şekilde her bir noktayı kılı kırk yararak gözden geçirip notlar almaya başladı.</p>

  <p class="block2">Bu epeydir yapmayı amaçladığı şeydi ve yarım saat sonra telefon çaldığında hâlâ büyük bir dikkatle çalışıyordu.</p>

  <p class="block2">Arayan Moreno’ydu.</p>

  <p class="block2">“Aradığımızı bulduğumu sanıyorum,” dedi. “Odandaysan bekle birkaç saniye sonra oradayım.”</p>

  <p class="block2">“Birkaç saniye mi?” dedi Reinhart. Komiserin üç dakikası vardı, ama ondan sonra bir saniye bile beklemeye tahammülü yoktu.</p>

  <p class="block2">Büyük bir titizlikle aldığı notları masasının üzerinden kucakladığı gibi çöp sepetine attı.</p>

  <p class="block2">Van Veeteren, geçen gelişindekiyle kıyasladığında odanın ısısında önemli bir artış fark etmemişti, ama Marlene çok belirgin bir artış olduğunu iddia ediyordu. Genç kadın çay yaptı ve Veeteren’in aşağıdaki pastaneden aldığı elmalı tartı aralarında kardeşçe bölüştüler. Konuşma biraz ağır gideceğe benziyordu. Van Veeteren kendiliğinden bir açılım olmayacağını anladı, oysa o Marlene ile konuşmaya gelmişti.</p>

  <p class="block2">“Nasıl yürütüyorsun?” dedi sonunda. “Ekonomik bakımdan demek istiyorum.”</p>

  <p class="block2">Kaba bir soruydu bu ve genç kadın anında kilitlendi. Soruyu yanıtlamadan mutfağa gitti. Yarım dakika geçmeden döndü.</p>

  <p class="block2">“Niçin soruyorsun?”</p>

  <p class="block2">Van Veeteren ellerini iki yana açtı ve yüzüne yumuşak, saldırganlıktan uzak bir ifade vermeye çalıştı. Yine de hiç doğal görünmediğini düşünüyordu. Kendini, çaldığı sigara paketlerini ya da prezervatifleri cebinden düşürmüş küçük hırsızlar gibi hissediyordu.</p>

  <p class="block2">“Sana yardım etmek istediğim için tabii,” diye açıkladı. “Ne olur riyakârlık yapmayalım, ben riya yapmakta fevkalâde beceriksizim.”</p>

  <p class="block2">Yüzündeki ifade niyet ettiğinden de yumuşak ve saldırganlıktan uzaktı. Bu yüzden de, genç kadın hafif bir tereddütten sonra 260 ona gülümsedi.</p>

  <p class="block2">“İdare ediyorum,” dedi. “En azından bir süre daha... Ve kimseye yük olmak istemiyorum. Fakat senin varlığın beni memnun ediyor. Yanlış anlaşılmasın, parasal bakımdan falan değil, Erich ve olanları düşündüğüm zaman... “</p>

  <p class="block2">Gergin karnım okşadı ve Van Veeteren ilk defa oradaki yuvarlak şişkinliğin ayrımına vardı. Bu kabarık yumuşak çıkıntı bir kadının karnından başka bir şey değildi. Bay Veeteren içinin ezildiğini hissetti.</p>

  <p class="block2">“Güzel,” dedi. “Ben de senin varlığından memnunum. Öyleyse artık birbirimizi nerede bulacağımızı biliyoruz sanırım, değil mi?”</p>

  <p class="block2">“Evet öyle,” dedi Marlene Frey.</p>

  <p class="block2">Van Veeteren tam ayrılacağı sırada bir şeyi anımsadı.</p>

  <p class="block2">“O pusula... Üzerine isim yazılmış o kâğıt ne oldu? Polise telefon ettin mi?”</p>

  <p class="block2">Genç kadın elini alnına koydu. “Unuttum,” dedi. “Hiç aklıma gelmedi... Ama bende duruyor, görmek ister misin?”</p>

  <p class="block2">Mutfağa gitti. Bir not defterinden yırtıldığı açıkça belli olan çizgili, küçük bir kâğıt parçasıyla döndü.</p>

  <p class="block2">“Sonra bakarım,” dedi Van Veeteren ve kâğıdı alıp iç cebine soktu. “Hiç merak etme yarın sabah Reinhart’a da telefon ederim.”</p>

  <p class="block2">Evine döndüğünde telefon rehberine baktı. Maardam bölümünde Keller adında yarım sütundan fazla abone vardı. Dikkatli sayıldığında tam yirmi sekiz kişi. Bir an şimdi hemen, bu akşam Reinhart’a telefon etmeyi düşündü, fakat saat neredeyse dokuzu çeyrek geçiyordu; bu yüzden vazgeçti.</p>

  <p class="block2">‘Kesinlikle ellerinden geleni yapıyorlar,’ diye düşündü. ‘Sürekli olarak rahatsız etmemeliyim.’</p>

  <p class="block2">Moreno gelinceye kadar kırk beş dakika geçmişti. Bu süre içinde Reinhart üç bardak kahve ve bir o kadar da pipo doldurup içmişti, bu nedenle içi bulanıyordu.</p>

  <p class="block2">“Özür dilerim,” dedi. “Aslında yola çıkmadan önce bir sandviç yiyip duş yapmak zorunda kaldım.”</p>

  <p class="block2">“Genç bir Venüs gibi görünüyorsun,” dedi Reinhart. “Söyle bakalım, ne buldun?”</p>

  <p class="block2">Moreno ceketini astı, gidip pencereyi açtı ve onun tam karşısına oturdu.</p>

  <p class="block2">“Bir doktor,” dedi. “O olabilir... Ancak sana telefon ettikten sonra zihnimi başka bir düşünce kemirmeye başladı, kuşkuya kapıldım. Pekâlâ bir uyurgezer de olabilir.”</p>

  <p class="block2">“Saçmalama,” dedi Reinhart. “Kim o, adı ne, onun olduğunu nereden biliyorsun?”</p>

  <p class="block2">“Adı Clausen, Pieter Clausen. Yani onunla konuşmuş değilim. .. Ortalıktan kaybolmuş sanki.”</p>

  <p class="block3">&nbsp;</p>
</body>
</html>
