<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Karambol</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block13" id="calibre_pb_2">“Evet,” dedi Jung. “Bir yardımcı hemşire. Fakat onunla görüşemedim. Çünkü bugün ve yarın kız izin yapıyor.”</p>

  <p class="block2">“Lanet olsun!” dedi Reinhart. “Tabii onun peşini bırakmayalım. En iyisi sonuna kadar gitmek... İş buraya gelip dayanınca her şey biraz daha gerçeğe yaklaşıyormuş gibi görünüyor. Bu doktorlar ve hemşireler meselesi eski hikâye.”</p>

  <p class="block2">“Ama Gemenjte Hastanesi’nde birçok beyaz önlüklü doktor olmalı,” dedi deBries.</p>

  <p class="block2">Reinhart piposunu emerken can alacakmış gibi bakıyordu.</p>

  <p class="block2">“Şöyle yapıyoruz,” dedi uzun bir iç muhasebeden sonra. “Ben başhekime, ya da hastane müdürü mü, her kimse işte ona telefon ediyorum. Ondan tüm personelin listesini istiyorum, umarım fotoğrafları da vardır. Buralardan bir şeyler yakalayamazsak yazık olur yani. Bu isteğimiz, müfettiş Rooth’un, olayın Erich Van Veeteren ile bağlantısı olduğu varsayımına uygun düşsün diye değil tabii.”</p>

  <p class="block2">Rooth başını salladı.</p>

  <p class="block2">“Sanırım bir bağlantıdan söz etmiştim, ama onun ne olduğunu unuttum,” dedi.</p>

  <p class="block2">DeBries yüksek sesle soludu. Reinhart stop düğmesine bastı, inceleme bitmişti.</p>

  <p class="block2">Van Veeteren’in güzel hatırı için, o da bu kez buluşma yeri olarak Vox’u seçmişti ama bu gece kadife sesli kadın şarkıcı yoktu. Bu gece salı gecesiydi ve mevsim dışında pazartesi ve salı günleri hiç müzik çalınmazdı. Zaten içeride, Van Veeteren ve Reinhart’tan başka parlak metal masanın etrafında toplanmış bir avuç keyifsiz müşteri dışında kimse yoktu. Reinhart geldiği zaman komiser çoktan yerini almıştı. İlk defa anımsayabildiği tüm zamanlar içinde ilk defa Reinhart onu yaşlanmış buldu.</p>

  <p class="block2">Ya da belki yaşlı değildi de, birçok yaşlı insan gibi kendini koyvermişti. Sanki, bel ve ense civarındaki bazı temel kaslar son kez kasılıp kalmış ya da işlevlerini yitirmiş gibiydi. Emin olmamakla birlikte Van Veeteren’in altmışını aştığını tahmin ediyordu. Komiser ile ilgili birçok küçük belirsiz durum söz konusu olduğundan yaşını doğru tahmin etmek kolay değildi.</p>

  <p class="block2">“İyi akşamlar,” dedi Reinhart ve oturdu. “Yorgun görünüyorsun.”</p>

  <p class="block2">“İyi akşamlar,” dedi Van Veeteren. “Yorgun değil uykusuzum, artık geceleri pek uyuyamıyorum.”</p>

  <p class="block2">“Sahi mi?” dedi Reinhart. “Evet, yukardaki Efendimiz bizi uykudan koparmakla hiç de yardımcı olmuş olmuyor.”</p>

  <p class="block2">Van Veeteren sigara sarma aletinin kapağını açtı.</p>

  <p class="block2">“Bize yardım etmeyi yüz yıl önce bıraktı. Kahrolayım ki bunu bir kez bile yapmadı.”</p>

  <p class="block2">“Doğrudur,” diye onayladı Reinhart, “Bach’tan sonra Tanrı susmuştur, diye bir yerlerde okumuştum. Bize lütfen iki Dunckel.”</p>

  <p class="block2">Son cümlesini karanlığın içinde beliren garsona söylemişti. Van Veeteren bir sigara yaktı. Reinhart piposunu doldurmaya başladı.</p>

  <p class="block2">‘Bu akşam zorlu geçecek,’ diye düşündü.</p>

  <p class="block2">Ceket cebinden kayıtlı kaseti çıkardı.</p>

  <p class="block2">“Benim gelmemi gerektirecek kutsal bir buyruk yok,” diye belirtti. “Ancak bizim ne durumda olduğumuzu kavramak istersen, sık sık bu kaseti dinlemelisin. Bu kaset bugünkü incelemelerimizle ilgili, tabii çok üst düzey bir çalışma eseri değil ama bu işlerin nasıl olduğunu sen de bilirsin. Sesini tanıyamayacağın kişinin adı Bollmert.”</p>

  <p class="block2">“Her zaman bir şey olur,” dedi Van Veeteren. “Dışarıda kalmanın hiç de kolay olmadığım fark ediyorum.”</p>

  <p class="block2">Reinhart, “Anlaşılır bir şey,” diye onayladı, “dediğim gibi.”</p>

  <p class="block2">Vera Miller’in fotoğraflarını çıkardı.</p>

  <p class="block2">“Bu kadını tanıyor musun?”</p>

  <p class="block2">Van Veeteren birkaç saniye fotoğraflara baktı.</p>

  <p class="block2">Kendinden emin bir sesle “Evet,” dedi.</p>

  <p class="block2">“Ne?” dedi Reinhart, “Sahiden tanıyor musun?”</p>

  <p class="block2">“Eğer yanılmıyorsam yani,” dedi Van Veeteren ve fotoğrafları geri verdi. “Gemenjte Hastanesi’nde hemşire. Birkaç yıl önce bağırsaklarımdan ameliyat olduğum zaman bana bakmıştı. Sempatik bir kadındır, senin onunla işin ne?”</p>

  <p class="block2">“Bu Vera Miller’dir. Pazar günü sabahı Korrim’de ölü bulunan kadın.”</p>

  <p class="block2">“Hani şu Erich’ le bir çeşit bağlantısı olduğu düşünülen kadın mı?”</p>

  <p class="block2">Reinhart başım salladı.</p>

  <p class="block2">“Sadece bir varsayım. Şimdilik çok gevşek bir bağ gibi görünüyor ama belki sen sağlamlaştırırsın.”</p>

  <p class="block2">Garson biraları getirdi, ikisi de birer yudum aldılar. Van Veeteren tekrar fotoğraflara baktı, yavaşça başını salladı, sıkıntılı görünüyordu.</p>

  <p class="block2">“Hayır,” dedi. “Onu tanımam tamamen tesadüf. Doğru anladıysam bu bağa Meusse işaret etmiş.”</p>

  <p class="block2">“Meusse, evet. Enseye vurulan darbelerin arasındaki benzerliğe dayanarak kuruyor bu bağı. Her iki olayda da bu çok özel darbenin kullanılmış olduğunu söylüyor... Meusse’ü sen de bilirsin ya.”</p>

  <p class="block2">Van Veeteren sessizliğe gömüldü. Reinhart piposunu yaktı ve düşünceleriyle baş başa kalması için onu rahat bıraktı. İçinde kabaran öfkeyi hissetti; hem oğlunu hem de Vera Miller’i öldüren kişiye karşı duyduğu öfkeyi...</p>

  <p class="block2">Artık bu durumda katil aynı kişi ya da iki ayrı kişi olmuş hiçbir şey fark etmezdi. Aynı pislik. Katil ya da katillere, bu bağlamda kısacası tüm suçlulara karşı duyulan öfke onun anıları arasından en yoğun ve en donuk olanlarını harekete geçirdi. Seika cinayeti, örneğin. Veeteren’in kendi kız arkadaşının öldürülmesi. Onu dünyada kimsenin sevemeyeceği kadar çok sevmiş, evlenip aile kurmak istemişti. Çıkık elmacık kemikleri, yarı Asyalı çekik gözleri ve dünyanın en güzel gülüşüyle on dokuz yaşındaki Seika onun karısı olacaktı. Şimdi, yaklaşık otuz, yani üç kere on yıldan beri Linden’deki lanet olası mezarında yatmakta...</p>

  <p class="block2">Onu o gece Wollerim Park’ta şişleyen katil, bıçaklı bir serseri değilse gölgesinden başka bahanesi olmayan; uyuşturucuyla kafayı bulmuş bir çılgındı.</p>

  <p class="block2">Ya da belki, içinde on iki guldenden çok para bulunmayan çantasına tamah edip öldürmüştü.</p>

  <p class="block2">Şimdi de oğlu... ‘Lanet olsun,’ diye düşündü Reinhart, ‘adam haklı, yıllar öncesinden beri yukarıdaki Efendimiz bize yardım etmeyi bıraktı.’</p>

  <p class="block2">Düşüncelerini Van Veeteren böldü.</p>

  <p class="block2">“Ben Dikken’e bir ziyarette bulundum.”</p>

  <p class="block2">“Ne? Sen mi?”</p>

  <p class="block2">“Evet, ben,” dedi Van Veeteren. “Özür dilerim, başıma buyruk davrandım.”</p>

  <p class="block2">“Olur canım, doğaldır,” dedi Reinhart.</p>

  <p class="block2">“Restorandaki bir iki kişiyle konuştum. Daha çok bir terapi gibi aslında. Sizin bulamayacağınız bir şeyi bulacağımdan değil, ama eli kolu bağlı oturmak çok zor, anlayabiliyor musun?”</p>

  <p class="block2">Reinhart yanıtlamadan önce birkaç saniye bekledi.</p>

  <p class="block2">“Niçin polis olduğumu anımsıyor musun? Nişanlım Wollerim Park yakınında oturuyordu, hatırlıyorsun bunu, değil mi?”</p>

  <p class="block2">“Hatırlamaz mıyım...” dedi Van Veeteren ve arkadaşının ne demek istediğini kavradı. “Tabii yahu, beni en iyi sen anlarsın. Her neyse yalnız bir şeyi merak ediyorum.”</p>

  <p class="block2">“Neyi?” dedi Reinhart.</p>

  <p class="block2">“Naylon poşeti... Şu sahip değiştiren ya da sahip değiştirecek olan naylon poşete ne oldu?” “Ne biçim kahrolası poşetmiş o?” dedi Reinhart.</p>

  <p class="block2">Van Veeteren bir an düşündü, sonra “Ha! Sizin bundan haberiniz yok öyleyse?” dedi. ‘Yuh olsun bize,’ diye düşündü Reinhart. ‘Komiser bizi yine ofsayda düşürdü.’</p>

  <p class="block2">“Birisi bir poşetten söz etmişti, doğrudur,” derken rahatsız olduğunu göstermemeye çalıştı.”</p>

  <p class="block2">“Hani olayın faili ile özdeşleştirilen Bay X dediğimiz kişi...” diye Reinhart’ın kulağında, sıkıntısını neredeyse yüzüne vururcasına yankılanan konuşmasını sürdürdü komiser. “O kişi barda otururken ayaklarının dibinde bir naylon poşet bulunuyormuş. Söylendiğine göre bu poşet, restorandan çıkarken Erich’in elindeymiş.”</p>

  <p class="block2">Bir kaşım kaldırarak Reinhart’ın tepkisinin nasıl olacağını görmek istedi.</p>

  <p class="block2">“Vay canına,” dedi Reinhart. “Doğru söylemek gerekirse... Sanırım biz burasını, yani ikinci yarısını kaçırmışız. Bay X’in yanında bir naylon poşet bulunduğunu söyleyen birkaç kişi oldu, fakat o poşeti Erich’in dışarıya götürdüğünü kimseden duymadık. Siz nereden öğrendiniz?”</p>

  <p class="block2">“Doğru insanlara rastladım,” dedi Van Veeteren alçakgönüllü bir şekilde yeni sardığı sigarasına bakarken. “Garson kızlardan birisi, bardan çıkarken onun elinde bir poşet bulunduğunu görmüş. Kız bunu söyleyince barmen de öyle bir poşet gördüğünü anımsadı.”</p>

  <p class="block2">‘Herhalde soru sorma fırsatını da bulmuştur,’ diye düşündü Reinhart. Bilincine kazınmış eski bir hayranlık dalgasının beyninde hızla dolaştığını ve hemen ardından bunun yerini öfke ve kederin aldığını hissetti. Komiserin her zaman sahip olduğu psikolojik anlamda keskin görüşlülüğe karşı duyulan hayranlık... Bu adam, yüz adet çelik yelekli atlı polisin üstesinden gelemeyeceği kadar ağır sorunları tereyağından kıl çeker gibi çözme yeteneğine sahipti.</p>

  <p class="block2">Bu bir yetenek, bir içgüdüydü.</p>

  <p class="block2">“Sen ne sonuç çıkarıyorsun?” diye sordu.</p>

  <p class="block2">“Erich bir şey almak için oradaydı.”</p>

  <p class="block2">“Orası kesin.”</p>

  <p class="block2">“Trattoria Commedia’ya gitti ve kararlaştırılmış bir yerden... Belki de tuvaletten naylon poşeti aldı.”</p>

  <p class="block2">Reinhart başını salladı.</p>

  <p class="block2">“Erich, Bay X’in kim olduğunu bilmiyordu ve bilmesinin bir anlamı da yoktu.” “Bunu neye dayanarak söylüyorsun?”</p>

  <p class="block2">“Eğer buluşmayı açık kimlikleriyle yapma olanakları olsaydı bunu herhangi bir yerde gerçekleştirebilirlerdi. Örneğin dışarıdaki otoparkta. Yoksa niçin bu lanet olası maskeli oyunu oynama gereğini duysunlar.”</p>

  <p class="block2">Reinhart düşündü. “Bay X kılık değiştirmişti,” dedi.</p>

  <p class="block2">“O benim oğlumu öldürecekti,” diye belirtti Van Veeteren, “ve öldürdü. Kılık değiştirdiği gün gibi açık.”</p>

  <p class="block2">“Öldürmeye karar verdiği halde poşeti niçin bırakıp çıktı?” dedi Reihart.</p>

  <p class="block2">“Bu soruya kendin cevap ver,” dedi Van Veeteren. Reinhart, sönmekte olan piposundan iki kuvvetli nefes çekti. “Vay canına,” dedi. “Anlıyorum. Erich onu tanımıyordu, iki taraf da birbirlerini tanımıyorlardı. Otoparkta durmuş onu beklerken... Elinde naylon poşetle Erich’i görmeden önce onun kim olduğunu bilmiyordu...”</p>

  <p class="block2">“Herhalde bilmiyordu.”</p>

  <p class="block2">“İşte benim varmak istediğim nokta burası. Peki, bundan sonrası nasıl gelişir? Hangisi karar verir, hangisi itaat eder?”</p>

  <p class="block2">“Başlangıç olarak, Erich karar verir ve Bay X itaat eder diye kabul edelim. Sonra Bay X, rolleri değiştirdiğinde... Hah, tamam işte, bu yüzden, tam da bu nedenle öyle davrandı ve bu yüzden oğlumu öldürdü.”</p>

  <p class="block2">Van Veeteren geriye yaslandı ve sigarasını yaktı. Reinhart, ‘Onun oğlu yahu,’ diye düşündü. ‘Lanet olsun, burada oturmuş onun ölen oğlu hakkında konuşuyoruz.’</p>

  <p class="block2">“Aralarındaki ilişkinin ne olduğunu sanıyorsun?”</p>

  <p class="block2">Uyuşturucu sorunu havada asılı kaldı ve Reinhart’ın düşüncelerini beş saniye kadar gizledi, ondan sonra soruyu yanıtlayabildi.</p>

  <p class="block2">“Şantaj,” dedi, “gün gibi aşikâr.”</p>

  <p class="block2">Bir saat sonra Reinhart evde Winnifred’e durumu açıklıyordu: “Van Veeteren, Erich’in hiçbir zaman bu gibi işlerle uğraşmadığını söylüyor. Ben de ona inanıyorum. Sonra olayın neyle ilgili olduğunu bilseydi, yalnız başına restorana gidip parayı beklemesi inanılmaz büyük bir aptallık olurdu. Erich bir aracıydı. Bir başkası... Gerçek şantajcı... Onu oraya o göndermişti. Bunun ne kadar açık seçik olduğunu görürsek, her şey o kadar yerli yerine oturur.”</p>

  <p class="block2">“Peki, Vera Miller’in rolü ne öyleyse, o da olayın içinde mi?” diye sordu Winnifred.</p>

  <p class="block2">“Büyük olasılıkla,” dedi Reinhart. “Katil Erich’i şantajcı sanıyordu, gereksiz yere öldürdü onu. Vera Miller söz konusu olunca belki de doğru kişiye rastladı.”</p>

  <p class="block2">“Erich ve Vera Miller birbirlerinin dostu muydu?”</p>

  <p class="block2">Reinhart soludu.</p>

  <p class="block2">“Yazık ki hayır,” dedi. “Olay burada takılıp kalıyor. Onların birbirleriyle ilişkisi olduğuna dair en ufak bir ipucu bulamadık. Belki vardır. Onun... Katilin yani... Gemenjte Hastanesi’nde doktor olduğunu varsayarsak, onunla ilgili bir açığı Vera Miller’in bildiğini düşünebiliriz. Örneğin, yanlış yapılmış bir ameliyat ya da ona benzer bir halt. Doktorların kural dışı davranmayacağı söylenemez ki... Düpedüz bir ihmal yüzünden bir hastayı canından etmiş olabilir pekâlâ. Vera Miller de bunu, biraz para kazanmak için bir şans olarak görmüştür. Daha sonra olay farklı gelişmiş olabilir tabii. Vay canına! Tabii bunların hepsi teori.”</p>

  <p class="block2">Winnifred kuşkulu görünüyordu.</p>

  <p class="block2">“Peki, kadın neden onunla yatağa giriyordu? Öyle yaptıkları kesin değil mi?”</p>

  <p class="block2">“Hm,” dedi Reinhart. “Sen dün mü doğdun güzelim? Erkekler sırlarını yatakta açıklar. Kadınlar erkeklerin tüm hüner ve zaaflarım yatakta öğrenirler.”</p>

  <p class="block2">Winnifred hayranlıkla güldü ve yorganın altında ona biraz daha sokuldu.</p>

  <p class="block2">“Prensim benim,” dedi, “sen haklısın ama korkarım hünerlerini gösterebilmen için birkaç gün daha beklemen gerekecek.”</p>

  <p class="block2">“Sen benim hünerlerimi bilirsin,” dedi Reinhart ve ışığı söndürdü. “Zaaflarıma gelince, kıyamet kadar.”</p>

  <p class="block2">On beş dakika sonra kalktı.</p>

  <p class="block2">“Ne oluyor, nereye gidiyorsun?” dedi Winnifred.</p>

  <p class="block2">“Joanna... Sanki bir ses duydum.”</p>

  <p class="block2">“Ses mes duyduğun yok,” dedi Winnifred. “Ama git onu al da üçümüz birlikte yatalım. Senin istediğin de zaten buydu değil mi?”</p>

  <p class="block2">“Aşağı yukarı,” dedi Reinhart ve çocuk odasına doğru yollandı.</p>

  <p class="block2">Karım, ben bir işi daha yapmadan önce ne düşündüğümü biliyor, diye kendi kendine itiraf etti ve uyuyan kızını dikkatli bir şekilde yataktan kaldırarak kucağına aldı. ‘Amma kadın be... ‘</p>

  <p class="block3">&nbsp;</p>

  <h2 id="sigil_toc_id_28">SEKİZ</h2>

  <p class="block10">&nbsp;</p>

  <p class="block2">9 Aralık Çarşamba günü, hava sıcaklığının on-on bir derece, gökyüzünün yüksek ve açık olduğu bir gündü.</p>

  <p class="block2">Ayrıca, bütün solgun çıplaklığıyla kendisini ortaya koymuş olmaktan neredeyse tedirgin olmuş görünen şaşırtıcı bir güneş vardı. Van Veeteren, Ulrike Fremdli’nin işyerine telefon etti, işinin öğleyin bittiğini öğrenince arabayla deniz kenarında bir gezinti önerisinde bulundu. Çoktandır deniz kenarına gitmemişlerdi. Ulrike teklifi büyük bir hevesle kabul etti. Van Veeteren onun sesinden ne kadar mutlu ve şaşırmış olduğunu anlayınca, bu kadını sevdiğini bir kez daha derinden hissetti.</p>

  <p class="block2">Telefonu kapattıktan sonra Ulrike’yi, onun varlığının ifade ettiklerini anımsadı.</p>

  <p class="block2">‘Ölümlüler birbirlerinin elinden tutmalı,’ diye düşündü. En kötüsü yaşarken ölmek. Remington’un kurum karası binalarının önünde arabasının içinde oturmuş beklerken, Erich’in yaşamış olup olmadığı geçti aklından. Eğer hayatın temel kurallarından biraz deneyim kazanmaya şansı olmuşsa, nelerdi onlar? Bir yerlerde okuduğundan anımsadığına göre, insan yaşamı boyunca şu üç şeyi yapabilmeliydi: Bir çocuk yetiştirmek ve eğitmek, bir kitap yazmak ve bir fidan dikmek.</p>

  <p class="block2">Bu düşünceler de nereden aklına geliyordu. Erich’in bunların hiçbirisini yapmaya vakti olmamıştı. Ne zaman fırsatı olmuş da bir ağaç dikmişti, yıldızlara sormalı, ama bu bile pek olası görünmüyor. Tam, kendi payına neleri başardığının muhasebesine girişecekti ki, düşünceleri pat diye yanındaki koltuğa çöken Ulrike tarafından bölündü.</p>

  <p class="block2">“Ne kadar şahane bir hava değil mi?”</p>

  <p class="block2">Kadın onun yanağından öptü ve adam hayretler içinde uyarıldığını hissetti. ‘Her şeye rağmen hayat devam ediyor,’ diye düşündü şaşkınlıkla.</p>

  <p class="block2">“Nereye gitmek istersin?” diye sordu.</p>

  <p class="block2">“Emsbaden ya da Behrense’ye,” dedi Ulrike, hiç duraklamadan. Telefon konuşmasından sonra oturmuş ve nereye gitmek istediğini düşünmüş olduğu belli oluyordu.</p>

  <p class="block2">“Emsbaden,” diye karar verdi Van Veeteren. “Behrense bana biraz zor geliyor.”</p>

  <p class="block2">“Niçin?”</p>

  <p class="block2">“Seneler önce orada bir olay oldu, anımsamaktan bile hoşlanmıyorum.”</p>

  <p class="block2">Kadın anlatmayı sürdürmesini bekledi ama adam suskun kaldı. Bunun yerine arabayı çalıştırdı, sürdü ve park yerinden çıkıp yola koyuldu.</p>

  <p class="block2">“Gizemlerle dolu sevgilim benim,” dedi kadın.</p>

  <p class="block2">Kumsalda bir saate yakın dolaştılar ve Emsbadan’de fener kulesinin hemen yakınındaki Dirken Kır Lokantasında gecikmiş bir öğle yemeği yediler. Dereotu soslu soyulmuş jumbo karides, kahve ve havuç tatlısı. Ulrike’nin üç çocuğu, Jess ve onların gelecekleri hakkında konuştular.</p>

  <p class="block2">Sonunda Erich hakkında da tabii.</p>

  <p class="block2">“Söylediğin bir sözü anımsıyorum,” diye anlatmaya başladı Ulrike. “Hani Karel’i öldüren kadının kimliğini bulduğunuzda söylemiştin.”</p>

  <p class="block2">Karelinnings, Ulrike’nin bir önceki kocasıydı ama çocuklarının babası değildi. Çocuklar, bir emlak komisyoncusuyla olan ilk evliliğindendi. Adam, kalıtımsal olarak edindiği alkolizme saplanıp saygınlığını kaybedinceye kadar iyi ve güvenilir bir aile babasıydı.</p>

  <p class="block2">“Onu hiçbir zaman bulamadık,” dedi Van Veeteren.</p>

  <p class="block2">“Ama cinayeti işleme nedenini buldunuz,” dedi Ulrike. “Her şeye rağmen sen öyle iddia etmiştin... Yani kadının bakış açısına göre... Ne olursa olsun bunun bir anlamı var... Kocamı öldürmekte kadını haklı buluyordun. Anımsıyor musun?”</p>

  <p class="block2">“Tabii anımsıyorum,” dedi Van Veeteren. “Ancak bu, duruma göre geçerli olabilecek bir şey, çok bireysel dar bir bakış açısına göre yani. Bunu genel bir formül içerisine sokarsan çok büyük bir hata olur.”</p>

  <p class="block2">“Her zaman öyle değil midir?”</p>

  <p class="block3">&nbsp;</p>
</body>
</html>
