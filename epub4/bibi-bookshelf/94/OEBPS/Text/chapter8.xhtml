<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Handan</title>
  <link href="../Styles/main.css" rel="stylesheet" type="text/css"/>
</head>

<body class="chapter epub-type_chapter">
  <div class="letter html5_article" id="l-64">
    <h1>Handan’ın tahassüsleri<a class="si-noteref epub-type_noteref" href="#f655" id="backlink-655">655</a></h1>

    <div class="html5_section">
      <h1 class="subtitle">1</h1>

      <p>Bütün hislerimde siyah bir perdeye benzer bir ağırlıkla uğraşıyorum. Asıl hayret ettiğim şey şimdiye kadar bu perdeyi, bu ağırlığı hissetmemiş olmamdır. Yavaş yavaş bir şeyler, birçok şeyler birden hatırlıyorum. Bunda memleketler, denizler, insanlar var. Fakat bir sinematograf seyrediyorum gibi bunlar bomboş ve manasız! Büyücek bir odada yatıp kalkıyorum. Daha doğrusu yatırıp kaldırıyorlar. Sister Janette, Refik Cemal! Yalnız bu iki kişi yaşıyor gibi. Sister Janette pek bir şey söylemiyor. Fakat Refik Cemal! Refik Cemal!</p>

      <p>Ben onu seviyorum, körlerin ziyayı sevdiği gibi seviyorum. O yanımda olmasa bütün hayat vazifelerim duracak zannediyorum. Ne vakitten beri onu seviyorum? Nereden geliyorum? O nereden geliyor? Hayatımda ancak birbirini takip eden güneşli, mesut günler var, bir de bu günlerin saadetini, güneşini yapan Refik Cemal.</p>

      <p>Yatağımın karşısında Sister Janette kendi yatağına uzanıyor, masanın üstündeki kedi sabah ziyasına sırtarıyor<a class="si-noteref epub-type_noteref" href="#f656" id="backlink-656">656</a>. Uyumuyorum. Sister Janette kalın, kıllı kaşları altında küçük gözleri kapalı, dalgın, şişman çenesi nefes almak için açılıp kapanan dudaklarıyla oynuyor. Kır saçları üstünden başlığı bir tarafa sarkmış, yatağının önündeki küçük masanın örgü örtüsü üstünde işlediği dantel duruyor. Bu örtüler ne tuhaf. Mutlak bunları Koralya yapıyor. Koralya güzel bir kız. Alberto da pek güzel. Dün sabah kestanelerin altında öpüşürlerken beni balkonda gördüler, Alberto şapkasını çıkardı. Koralya gülerek içeri kaçtı. Arkamda Refik Cemal duruyordu.</p>

      <p>Saçlarımın hafifçe çekildiğini duydum, döndüm. Örgümün ucunu yanaklarına sürüyordu,</p>

      <p>— Ben de senin Alberton değil miyim, Handan, dedi. Handan, Handan. İşte beni en çok bu isim sarsıyor.</p>

      <p>Bu Handan benmişim. Fakat ne tuhaf, Handan içimde kaldıramadığım perdenin arkasında gizli gibi.</p>

      <p>Uzaktan çıngırak sesleri duyuyorum, karşısı ne güzel. Bütün bu ismini bilmediğim dünya ne güzel! İçimden karışıp gitmek istiyorum. Ziya çoğaldı, renklendi, içeriyi dolduruyor, ısıtıyor. Şimdi Sister Janette kalkacak, beni soğuk su ile yıkayacak, giydirecek. Ondan sonra onun yatağının yanındaki kapı açılacak, Refik Cemal’i göreceğim. <em>Bonjourno</em> Handan, diyecek. Ve o da gelip saçlarımı tarayacak! Ne yavaş, ne yumuşak, ne nüvazişkâr! Saçlarımın üstünde elleri dolaşıyor. Ben annesinin göğsünde yatan bir yavru kuş gibi memnun, ellerini başımın üstünde hissediyorum.</p>

      <p>Bazen eğilip sandallarımı giydiriyor. Giydirirken bir saniye ayaklarım ellerinde kalıyor. Bana geliyor ki ben her zaman böyle ayakkabı giymezdim. Dün Koralya büyük ninesine kapıdan geçen siyahlı bir kadın gösterdi. Etekleri altında bir çift iskarpin<a class="si-noteref epub-type_noteref" href="#f657" id="backlink-657">657</a> giyiyordu. Bu iskarpinlerin biçimi içimdeki perdeyi titretti. Ben de böyle iskarpinler giyerdim. Fakat nerede? İki tarafı ağaçlı büyük bir cadde, kalabalığıyla şimdi gözümün önünden geçiyor. Şimdi de yeşil, büyük, pek büyük bir bahçe, bebeler! Askerler! Burası neresiydi? Bir bebe daha, Refik Cemal’e benzer bir bebe, bu nerede benim dizimde otururdu acaba? Bu eski karışık hayaller nasıl kalbimi karıştırıyor.</p>

      <p>Bir bebe, bir bebe daha var. Siyah bukleli. Onu dövüyorum ben. Fakat ben de küçüğüm. Sonra mavi gözlü bir çocuk gelip onu kurtarıyor. O çocukla sabahleyin ders odasında da beraberdik, hesabını bilmiyordu, ben öğrettimdi. Nasıl hocadan korkup ağlıyordu. Onunla gece de aynı odada, hep beraber, hep o sarı saçlı, mavi gözlü çocuğun eli elimde. Şimdi beraber gardenya koparıyoruz. O gardenyaları pek sever, saçlarına sokardı.</p>

      <p>Bir tane daha şişman çocuk, abla abla diye hep arkamdan koşuyor. Ne oluyorum? İçim tırmalanıyor.</p>

      <p>Kapı açıldı, işte Refik Cemal; başını sokmuş, beni kalktı mı diye bakıyor. <em>Bonjour</em>, <em>bonjour</em>, gel.</p>
    </div>

    <div class="html5_section">
      <h1 class="subtitle">2</h1>

      <p>Kilisenin arka tarafındaki portakal ağaçları altında oturuyoruz. Sister Janette kilisede, onu bekliyoruz. Zengin, muhteris seslerin ilahileri camlarda inliyor, bize kadar geliyor. Bir de uzak günlük kokusu var, ben nerede böyle küçük bir kilise daha gördüm? İçimde, bir karanlık köşesinde Refik Cemal’i görüyorum. Ona doğru gidiyorum. Bilmek, içimdeki bu birçok kırık şeyleri birbirine bağlamak için yanıyorum.</p>

      <p>— Kilise neredeydi, Refik Cemal?</p>

      <p>— Hangi kilise, Handan?</p>

      <p>Yine zihnimdeki izi kaybettim.</p>

      <p>— Burası neresi, Refik Cemal?</p>

      <p>— İtalya.</p>

      <p>İtalya! Bu kelime de bana bir şey ifade etmiyor. Yalnız bir büyük, birçok muhteşem heykeller gözümün önünde ve ben Refik Cemal’e:</p>

      <p>— İtalyan mektebi heykeltıraşları, diyordum. Bu neresi? Artık soramayacağım.</p>

      <p>Hem azıcık bu hayallerden korkuyorum. Bunların arasından gördüğüm, varlığında hallolduğum<a class="si-noteref epub-type_noteref" href="#f658" id="backlink-658">658</a> Refik Cemal yok mu? Eğer bu hayaller birbirine raptedilirse Refik Cemal’i benden alacaklar.</p>

      <p>İşte papazın son duası ve Sister Janette, mütebessim, geliyor, artık gideceğiz.</p>
    </div>

    <div class="html5_section">
      <h1 class="subtitle">3</h1>

      <p>Şimdi yine zihnimde o kumral yüz var. Onun Refik Cemal’le çok münasebeti var. Evet, o Refik Cemal’in öteki çehresi. Onu çocukluğumdan beri biliyorum, seviyorum. El ele, kalp kalbe, anladım, o da Refik Cemal. Yalnız kendisini kumral saçlar, yeşil gözler arkasında saklıyordu. Sonra arada sırada bu güzel akşam simasıyla görünmeye başladı. Şimdi tamamen bu çehresi, bu daha çok sevdiğim çehresiyle yanımda kaldı. Öteki çehresi varken bazı kendi onun arkasına saklanıp beni bırakıyordu. Şimdi hep beraber, fakat o çehresini de ne kadar sevdim. Gel, dua edelim, Refik Cemal. Bugün pek fenalıklar yaptık. Eminim, eminim, yıldızlar şimdi solacak, gel şurada el açalım. Pencere açık, elini ver! Zarar yok, Allah bizim beraber olduğumuzu görsün. Eğer senin günahların benden çoksa ikimizinki bir olsun, olmaz mı? Fakat ne küçüksün! Elim belinde duruyor, başın omzumda, sen bir çocuksun. Halbuki sen, bu sabah büyüktün ve saçların, ziyası görünmez zulmetler gibiydi. Gözlerin, karşıki sevgili kestanelerin sevimli kabuklarına benziyordu. Şimdi yemyeşil gözlü bir çocuksun.</p>
    </div>

    <div class="html5_section">
      <h1 class="subtitle">4</h1>

      <p>Masanın üstünde bir resim, üstünde iki bebe, altında küçük Handan’la, küçük Nâzım’dan babalarına yazılı. Refik Cemal gözlerinde yaşlarla onlara bakıyor! Handan’la Nâzım, ben onları da tanırdım. Onlar böyle bebe değildiler. Nâzım uzun boylu mavi gözlü idi. Handan, Handan o başka idi, ben değildim. Bir kızıltılı halat var şurada, gidiyorum, Handan, gidiyorum. Bu cümleler ne demek? İşte tozlu ince bir yolda uzun bir tabut. Arabacı eve götür. Çabuk, çabuk!</p>

      <p>Refik Cemal elimden çekiyor, ne tuhaf, yüzü değişiyor; şimdi çarşaflı ve yeşil gözlü idi, çekil. Pek çok değişiyorsun! Ah korkuyorum, içimde yeni bir şeyler uyanıyor. Git, git!</p>
    </div>

    <div class="html5_section">
      <h1 class="subtitle">5</h1>

      <p>Gel, Refik Cemal, sevgilim. Bunlar hepsi sen. Bu çehreler, bu hayaller, bu denizler, dağlar, tozlu yollu memleketler, bu benimle oynayan kumral çocuk hepsi, hepsi, hatta bu tabut bile... Gel, sevgili, sevgili Refik Cemal.</p>
    </div>

    <div class="html5_section">
      <h1 class="subtitle">6</h1>

      <p>Sister Janette Refik Cemal’e diyor ki:</p>

      <p>— Müjde Refik Cemal, mektubu beklemeden gidelim, Handan uyanıyor. Fakat düşünceleri saçma. Belki bu muzurdur<a class="si-noteref epub-type_noteref" href="#f659" id="backlink-659">659</a>. Doktora götürelim.</p>

      <p>Ben hasta mıyım? Bende ne var? Uyumuyor muyum? Birdenbire kendimi nihayetsiz bir boşlukta kaybetmiş korkusuyla sarsıldım.</p>

      <p>Kendimi kaybettim, neredeyim? Korkuyorum, Refik Cemal’in dizine kapanıp ağlıyorum, ağlıyorum.</p>
    </div>

    <div class="html5_section">
      <h1 class="subtitle">7</h1>

      <p>Şimdi onun bir dakika yanımdan gitmesinden bile korkuyorum. Kendimi kaybettiğim bu yerde o olmazsa mahvolacağım, yapayalnız kalacağım hissi var ve onlar, o eski şeyler artık biliyorum ki Refik Cemal değil, onlar başka şeyler, başka insanlar!</p>
    </div>

    <div class="html5_section">
      <h1 class="subtitle">8</h1>

      <p>Bugün Refik Cemal, elinde bir kâğıt, geldi, birçok ağladı. Nesi vardı? Yanına gittim, diz çöktüm, yüzüne baktım. Saçlarıma gözyaşlarını dökerek:</p>

      <p>— Yarın buradan gideceğiz, Handan, dedi.</p>

      <p>— Nereye, Refik Cemal?</p>

      <p>— Seninle her gün beraber olamayacağımız bir yere!</p>

      <p>Anlayamıyorum. Ben neyim? Neden beni burada bırakmıyorlar? Ben onun kolunu bırakmayacağım, hayır, bırakmayacağım. O nereye giderse beraber gideceğim.</p>
    </div>
  </div>

  <div class="letter html5_article" id="l-65">
    <h1>Refik Cemal’den Cemal Bey’e</h1>

    <p class="right">Paris, 3 Ağustos 1322<a class="si-noteref epub-type_noteref" href="#f660" id="backlink-660">660</a></p>

    <p>Handan Hanım’ı Paris’e getirdik. Doktor Şe baştan muayene etti. Hastanesine yatırdık. On beş gün hastanede tamamen yalnız bırakıyorlar. Birtakım su tedavileri yapacaklar. Bu pek acı oldu; çünkü o bizden ayrılmak istemedi. Çok ağladı. Bir çocuk gibi aldattık, Sister Janette’le kaçtık. Otelden her gün hastane kapısına gidip haber alıyorum. Doktor Şe pek ümitvar. Bir ay sonra tamamen eski Handan Hanım olacak diyor. Ben yarın Paris’ ten Londra’ya gidiyorum. Server her gün bana ve size yazacak, bana gösterecekleri zaman döneceğim. Elimle kızınızı sağlam ve memnun size getirebileceğim zannederim. Çocukların, Neriman’ın gözlerinden öperim. Kendisine yazamadım affetsin. Çünkü bu şeyler asabımı pek sarstı. Ellerinizden öperim.</p>

    <p class="right">Refik Cemal</p>
  </div>

  <div class="letter html5_article" id="l-66">
    <h1>Doktor Şe’den Refik Cemal’e</h1>

    <p class="right">Paris, 3 Eylül 1322<a class="si-noteref epub-type_noteref" href="#f661" id="backlink-661">661</a></p>

    <p>Azizim Mösyö Refik Cemal,</p>

    <p>Handan Hanım tamamen kesb-i afiyet etmiştir<a class="si-noteref epub-type_noteref" href="#f662" id="backlink-662">662</a>. Arzu ederseniz tedavisi on beş gün daha temdit edilebilir<a class="si-noteref epub-type_noteref" href="#f663" id="backlink-663">663</a>. Bu müddet zarfında kendisini istediğiniz zaman ziyaret edebilirsiniz. İhtiramatımı<a class="si-noteref epub-type_noteref" href="#f664" id="backlink-664">664</a> kabul ediniz.</p>

    <p class="right">Doktor Şe</p>
  </div>

  <div class="letter html5_article" id="l-67">
    <h1>Server’den Refik Cemal’e</h1>

    <p class="right">Paris, 3 Eylül 1322<a class="si-noteref epub-type_noteref" href="#f665" id="backlink-665">665</a></p>

    <p>Doktor Şe, Handan Hanım’ı görmeye artık resmen müsaade etti. Tamamen kesb-i afiyet etmiş. Fakat temin ederim ki bu pek, pek müşkül geliyor bana, Refik. Dün Handan Hanım’dan bir küçük kart aldım. Doktor Şe’nin dışardan adam görmeye kendisine müsaade ettiğini söylüyor, hemen gidip kendisini görmemi rica ediyor, Refik Cemal Bey’e malumat veriniz, lütfen çabuk gelsinler, diyor. Elbet sana Doktor Şe yazmıştır. Fakat ben de yazıyorum. Korkunun, asabiyetin benimle münasebeti olmaması lazım gelirken yine var, var. Bugün öğleden sonra gidip göreceğim. İçimde bir sürü hisler birbiriyle çarpışıyorlar. Ne düşünüyor? Seni sevdiğini elbet biliyor ve nekahetini<a class="si-noteref epub-type_noteref" href="#f666" id="backlink-666">666</a> de hatırlıyor demek. Neriman’ın kocasını sevmek onun hassas olması lazım gelen dimağında ne yapmış, ne yapıyor, bu gerçi nezih bir şey ama yine bir hıyanet! Bugün sen Paris’te olsan ben gitmeyeceğim. Çünkü âdeta bütün bu tecessüse rağmen gitmekten korkuyorum. Şimdi yemek yemeye gidiyorum, ondan sonra hastane saati gelecek, avdette sana yazarım tekrar.</p>

    <div class="double html5_section">
      <p class="right">3 Eylül öğleden sonra</p>

      <p>Ne acayip, ne de değişmiş bir Handan! Hastanede temiz, beyaz bir odası var. Odaya girince şaşırdım. Odanın kar gibi bekâret<a class="si-noteref epub-type_noteref" href="#f667" id="backlink-667">667</a> ve sadegîsi<a class="si-noteref epub-type_noteref" href="#f668" id="backlink-668">668</a> içinde beyazlı, sade örgüleri başına sarılmış sakit ve sakin Handan’la eski zarif, şık, biraz da bütün mevcudiyetinde insanı şaşırtıcı, mühlik dalgalar akan Handan arasında o kadar fark var ki. İlk gördüğüm zaman, küstah ve müteazzım<a class="si-noteref epub-type_noteref" href="#f669" id="backlink-669">669</a>, arkasını çevirip giden kadınla şimdi yumuşamış, mahzunlanmış çehresinde, büyük gözlerinde mütevazı, minnettar tebessümle beni kabul eden kadın aynı olamaz diyordum. Sesinde esrar ve vakar yerine şimdi tatlı, yalvaran, titrek bir nağme var.</p>

      <p>— İnsanlardan o kadar uzun müddet ayrıldım ki sizi rahatsız edişimi affediniz.</p>

      <p>— Zaten her gün geliyordum. Bir de çıkıp sizi bizzat görmüş oldum.</p>

      <p>Yüksek bir sandalyede oturuyor. Ellerini üst üste koyuyor, kaldırıyordu. Azıcık kısılan bir sesle:</p>

      <p>— Refik Cemal Bey ne zaman dönecek, dedi.</p>

      <p>Temin ederim ki, Refik, ömrümde bu kadar büyük, harikulade büyük bir kudretle zebun<a class="si-noteref epub-type_noteref" href="#f670" id="backlink-670">670</a> bir ses, bir istirham duymadım. Handan bu dereceye gelmek için ne olmuş? Ne yapmışsın?</p>

      <p>Acıdım, acıdım, insanların en müteazzım ve mütekebbirlerinin<a class="si-noteref epub-type_noteref" href="#f671" id="backlink-671">671</a> mağlubiyetlerine acıdım fakat mağlup olabilmek de bir insanî meziyettir. Hususiyle kadınlığın nihayetsiz rikkat ve sevdasında en müşterek, en tabii şey mağlup olmaktır.</p>

      <p>Handan da her kadınla, mesela bana çamaşır yıkayan bir hizmetçi yahut basit orta bir kadınla bile müşterek oluveriyordu. Gözlerinin derinlikleri nihayetsiz, nemli, seyyal bir ateşle parlıyordu.</p>

      <p>Artık Handan’ın kalbi son sözünü şimdi söylemiştir. Seni! Senin bütün mektuplarındaki feryat ve enînine, ateşine, her şeyine rağmen bu kadının seni sevdiği kadar kabil değil sen onu sevemezsin. O bir şey söylemeden bana bunu hissettirdi ve seni kıskandım, Refik, böyle sevilmek, ömründe insanın sayacağı şeylerdendir ve böyle insanlar da sayılı insanlardır.</p>

      <p>Başka hemen hiçbir şeyden bahsetmedi. Uzak, dalgın tebessümüyle, mütevazı ve halim, ben sevgili bir vücuttan bir şey getiriyormuşum gibi beni seyretti durdu. Şimdi geldim, sana yazıyorum. Ve aynı zamanda bir telgraf da çektim. Çünkü Handan’a çok acıdım, Refik. Ne olacak, ya Rabbi, hayatınız ne olacak? Bu ne elim, acayip mevki! Ellerini sıkarım, kardeşim!</p>

      <p class="right">Server</p>
    </div>
  </div>

  <div class="letter html5_article" id="l-68">
    <h1>Refik Cemal’den Server’e</h1>

    <p class="right">Londra, 4 Eylül 1322<a class="si-noteref epub-type_noteref" href="#f672" id="backlink-672">672</a></p>

    <p>Mektubun kalbimi didik didik etti. Zaten o kadar altüst ve bedbahtım ki... Dün Neriman’dan uzun bir mektup aldım, yeğeninin sıhhati afiyeti ile o kadar bir melek gibi meşgul ki... Sonra benim mektup yazmamamdan müşteki<a class="si-noteref epub-type_noteref" href="#f673" id="backlink-673">673</a>, müteessir; şimdi hele bir aydır Londra’da yalnız olduğumu biliyor, merak ediyor. Aylarca hastane hizmetçiliğinden sonra yoruldun, şimdi eğleniyorsun diyor. Yeğeni ile benimle o kadar meşgul olan dümdüz kadın kalbi bile kıskanç, yırtıcı isyanlarla parçalanıyor. Bu kıskançlığın Handan’a ait olmamasına memnunum. Fakat benim de kalbim artık son sözünü söylemiştir: Handan, Handan, onun harici hep yalan, hep beyhude! Fakat yine yalan söylemeye mecburum; Neriman’a acı vermemek için bu elzem<a class="si-noteref epub-type_noteref" href="#f674" id="backlink-674">674</a>. Yorgunum Server, hastayım Server. Bu akşam Paris’teyim. Yarın Handan’la karşı karşıya geleceğiz, kendini bilerek benimle karşı karşıya gelecek. Anlayacağım, anlayacağım ki bana aşkı Neriman’dan ve kendisinin en kıymettar ve büyük şeylerinden büyük mü, hasta Handan gibi afiyette olan Handan da tamamen benim mi? Ve benim olacak Server, anladın mı? Öyle bir noktaya geldim ki ricat gayr-ı kabil.<a class="si-noteref epub-type_noteref" href="#f675" id="backlink-675">675</a> Gebermek kabil, ricat kabil değil. Handan ricat etmek kabiliyetini kendinde bulacak mı bilmem? İçimde derin ve nihayetsiz bir arzu ile beraber bir de tecessüs var; benim için Handan düşmez, düşemez kadınlardandı... Hayır bu kabil değil, benim hayatımı vermek isteyeceğim bu sükût olmamalı. Çünkü ondan sonra aşkımın kanatlarındaki alev şiddetinden kendi kendisini yakacaktır. <em>Bon nuit</em>, azizim Server.</p>

    <p class="right">Refik Cemal</p>
  </div>

  <div class="letter html5_article" id="l-69">
    <h1>Handan’ın tahassüslerinden</h1>

    <p>Ben artık zelil<a class="si-noteref epub-type_noteref" href="#f676" id="backlink-676">676</a> ve sefil bir günahkâr oldum. Ben artık tarihin en mel’un çehresi Yahuda’ya<a class="si-noteref epub-type_noteref" href="#f677" id="backlink-677">677</a> bir nazire<a class="si-noteref epub-type_noteref" href="#f678" id="backlink-678">678</a> oldum. Yahuda nasıl dünyanın pek muazzez<a class="si-noteref epub-type_noteref" href="#f679" id="backlink-679">679</a> bir simasını, efendisini birkaç dinar için sattı ise ben de dünyanın beni en çok sevmiş bir ruhunu, o ruhun hududu olmayan emniyetini, muhitini sattım, dünyada en çok sevdiği bir şeyin kalbini ondan çaldım. Gerçi çalmak için bir şey yapmadım, kalbimde o kadar zaman gizlenen rabıtayı<a class="si-noteref epub-type_noteref" href="#f680" id="backlink-680">680</a> hiç belli etmedim. Fakat sevdim. Ben Neriman’ın kocasını sevdim. Kardeşimin kocasını sevdim! Ve bunları düşünürken ruhumda ebedî bir kesel<a class="si-noteref epub-type_noteref" href="#f681" id="backlink-681">681</a> var. Kendi fenalığımın hudutsuzluğu, mülevvesliği karşısında aczinden hiç olan bir ruhun füturu<a class="si-noteref epub-type_noteref" href="#f682" id="backlink-682">682</a>, keseli var!</p>

    <p>Yahuda, İsa’yı sattığı paraları, feda ettiği ilahî şeyin bahası diye nasıl iğrenerek iade etti ve kendini astıysa, ben de bu büyük habis hıyanetin temin ettiği aşkı fırlatıp bir köşede gebermek istiyorum. Ben ve Yahuda, Handan ve hıyanet birbirlerine ne kadar uzak şeylerdi. En küçük tebessüm ve nazardan en ehemmiyetsiz düşüncelere kadar birbirinden ebediyen uzaktılar, şimdi artık hıyanetin Handan’dan başka bir çehresi yok. Onu o kadar ifade ediyor. İşte aynada görüyorum. Bir saat evvel Refik Cemal’in eli elinde, muzaffer ve neşedar bir alevle yanan şu çehre, bu hiç temasında aldatmamış el, sanki onların üstünden hiçbir hava-yi levs<a class="si-noteref epub-type_noteref" href="#f683" id="backlink-683">683</a> uçmamış, sanki onlar Neriman’ın, sevgili ve muazzez bir kardeşin kalbindeki hazinesini tırnaklarıyla söküp çıkarmamış!</p>

    <p>Neriman, sana artık sevgili demek, seni hâlâ seven kalbimde senin hayalini taşımak bir cinayet, biliyorum; safiyete, insaniyete karşı bir cinayet kardeşim. Ve beni affettiğini istemiyorum. Katiyen istemiyorum; bana acıdığını, beni affettiğini hissetsem, böyle bir şey kabil olursa, şimdikinden çok kahrolurum. İstiyorum ki beni yaldızlı bir cephe ile kapanmış bir çirkâp<a class="si-noteref epub-type_noteref" href="#f684" id="backlink-684">684</a>, senin saf kalbin için tasavvuru bile istikrah verecek<a class="si-noteref epub-type_noteref" href="#f685" id="backlink-685">685</a> bir çirkâp diye bil. Tükürmeye bile tenezzül etmeden eteklerini topla, ayaklarını, kirli pabuçlarını bile bulaştırmadan kalk git! Ben o kadar kokmuş, o kadar tefessüh etmiş<a class="si-noteref epub-type_noteref" href="#f686" id="backlink-686">686</a> bir leke, bir et parçasıyım, başka bir şey değil.</p>

    <p>Değil cennet, hatta cehennem, cehennemin en yakıcı, en işkence edici derinlikleri bile beni kusup atmalı. Ben ebediyen hiçbir yerde kendime yer bulamamalıyım. Hava, deniz ve esir beni reddetmeli, vücudumu tabiatın hiçbir unsuru kabul etmemeli, ruhumu hiçbir ahret, hiçbir mabut<a class="si-noteref epub-type_noteref" href="#f687" id="backlink-687">687</a>, ebediyen kovularak, ebediyen yüzümü, mülevves yüzümü, günahkâr ruhumu örtmek, saklamak için bucak bucak gitmeli, sürünmeli, kahrolmalıyım! Fakat olmayacağım değil mi? Üç gün sonra yine Allah’ın cennetinden ezvak-ı mukaddeseyi<a class="si-noteref epub-type_noteref" href="#f688" id="backlink-688">688</a> yere getiren, kirleten ruhumla, Refik Cemal ile yan yana, el ele İstanbul’a gideceğiz, en sevgili çehreleri yalancı tebessümler, en sevgili elleri hıyanetkâr temaslarla aldatmak için gideceğim, öyle mi? Çekil Handan, senden iğreniyorum; çekil Handan, seni mahvetmek, yok etmek istiyorum. Fakat eczanın<a class="si-noteref epub-type_noteref" href="#f689" id="backlink-689">689</a> dağılacağı sulardan, topraklardan utanıyorum! Onlar o kadar alçak bir şey daha almamışlardır, almayacaklardır.</p>

    <p>İçeride bir Arap kadın var. Cezayir’den getirdikleri bir mecnun<a class="si-noteref epub-type_noteref" href="#f690" id="backlink-690">690</a>; ne elim, ne derin bir sesle Arapça bir şeyler söylüyor; bu muttarit<a class="si-noteref epub-type_noteref" href="#f691" id="backlink-691">691</a>, daimi terane<a class="si-noteref epub-type_noteref" href="#f692" id="backlink-692">692</a> kalbime damla damla onun teselli ve sükûn bulmaz cinnetinin hummalarını akıtıyor. Onun nesi var? Sevgilisini mi terennüm ediyor, onun sevgilisini de mi çaldılar?</p>

    <p>İşte Neriman. Neredeyiz? Kuzguncuk’tan Göksu’ya gidiyoruz. Tenha değil mi? Derenin içindeyiz. Yeşil sazlar ve sular üstünden gidiyoruz, sahilde bir Arap dilenci bir şeyler okuyor, işte bu kadının feryadıyla onu şimdi anladım. Elimi tutuyorsun, değil mi Neriman’cığım, sevgili Neriman! Gözyaşlarımız beraber akıyor. İki genç kız kalbinde ne oluyor? Bugünkü, bugünün açılmaz felaket bulutlarını, susmaz dinmez hıyanetini, kara saatlerini mi hissediyoruz, kardeşim?</p>

    <p>Yine Neriman, bak karşımda yeşil gözlerinde nihayetsiz bir şefkat ve rikkatle! Handan niçin uyumuyorsun, diyor. Bunların hepsi hastalığımın kâbusu, Neriman. Ben seni o kadar, o kadar severim ki... Refik Cemal, evet, Refik Cemal’i de seviyorum. Bu mücrim ve günahkâr olamaz, o bilmiyor, bilmeyecek. Yalnız bir sıra fena rüyalar gördüm. Hararetim vardı, dimağım hasta idi. Orada seviştik, iki insanın bir daha sevişemeyeceği gibi seviştik. Ve şimdi rüyadan uyandım. O rüyayı bir daha görmeyeceğim. Neriman, bak yine hararetim var. Bak yine kalbimde o aşk. Fakat o rüyalar yok. Ne portakal, limon ağaçları ve kestane çiçekleriyle muattar, hararetli, pürdaraban<a class="si-noteref epub-type_noteref" href="#f693" id="backlink-693">693</a> bir arz, ne de hıyanetle satın alınan buseler ve nazarlar! Hiç hiç, bir daha o güzel rüyayı görmeyeceğim, sana vaat ediyorum, sevgili, sevgili Neriman! Bak o rüyalar için ölüyorum, parça parça oluyorum. Onları görmüş olmaktan kalmak için her şeyi yapıyorum. Fakat gördüm, Neriman. Elini çekme, kardeşim, bir saniye dur, dur. Senin şiirini ezberleteyim. Dur, hesabının her muadelesini<a class="si-noteref epub-type_noteref" href="#f694" id="backlink-694">694</a> yaparım; dur Neriman. O tehlikeli bir hayal, bir hıyanetti, geldi gitti.</p>

    <p>Refik Cemal, Hamide Hanım’ın yeğeni mektepli; şu sakit akşamlar gibi müşfik ve tatlı çehreli komşumuz. O bizim bir şeyimiz değil, Neriman, değil mi? Onu uzaktan beğendik geçtik, sen daha çok beğendin değil mi?</p>

    <p>Fakat bak kilisenin köşesinde nasıl gözlerinde uzak, tatlı düşüncelerle düşünüyor, seni Neriman’cığım. Bu gurbette seni seven, seni bana getiren gözleri birdenbire nasıl seviyorum. Boğazımda acayip bir yumru var, işte elimi uzatıyorum.</p>

    <p>Nasıl birdenbire zayıf bir kadın olduğumu hissettiren harareti, vefası ve kudretiyle kalbimi okşayan bir temas, onun elini çok seviyorum. İşte çocukken babamın elini nasıl seviyorsam yine öyle seviyorum sevgili, sevgili el! O benim kardeşim, beni nihayetsiz bir hürmet ve şefkatle himaye eden bir kardeşim, Neriman! Bak nasıl kalbimde kendi kendini idare eden mağrur kilit açıldı, içeriden korkak, gözleri yeni açılmış bir aşk yavrusu bakıyor. Aşk değil, Neriman, yahut aşk, fakat temiz ve güzel! Hâlâ bugün onun beyaz, billûr yüreğine çamur damlatmış olduğum halde bile yine o kadar nihayetsiz ve beşeri şefkatli bir çehresi var ki... Fakat bu da doğru değil mi? Nasıl insan kardeşini, oğlunu sevemiyorsa kardeşinin kocasını da sevmemeli, değil mi? Fakat ben onun fena bir şey olduğunu duymadan sevdim, Neriman. Eğer bunda bugün o kadar beşerî bir şey varsa inan ki o da ruhum, dudaklarım bütün maddiyetim bir olması.</p>

    <p>Ah yine korkak oldum! Çünkü, çünkü... Fakat sizi üç gün sonra görmeyeceğim. Zavallı babam bilmeyecek, bilemeyecek! Handan onu öpmeyecek, Handan ona bu gözleriyle bir daha bakmayacak. Şimdi gözlerinde eski vefa, eski şefkat, rahim<a class="si-noteref epub-type_noteref" href="#f695" id="backlink-695">695</a> ve rikkatle beni bekliyorsun. Refik Cemal’i bekliyorsun. Fakat ben ölüyorum. Ben o kadar bedbaht ve biçareyim ki... Çekil Handan, sana tahammül edemiyorum. Hatta sevgili Refik Cemal de, ikiniz de gidiniz, kahrolunuz, aşkınızı cehennemde, alevlerde, zebanilerin enzarı<a class="si-noteref epub-type_noteref" href="#f696" id="backlink-696">696</a> altında yaşayınız! Hâlâ gözleriniz mütebessim ve muzaffer, ya niçin hâlâ duruyorsunuz? Bilmiyor musunuz ki sizi böyle gören, Handan’ı böyle gören şey kendini öldürecek, mutlak öldürecektir.</p>

    <p>Bazen günahkârlar ıslâh-ı hâl<a class="si-noteref epub-type_noteref" href="#f697" id="backlink-697">697</a> ederlermiş. Senelerce günahtan, günahın cazip iğfalâtından<a class="si-noteref epub-type_noteref" href="#f698" id="backlink-698">698</a> kaçarlarmış. Fakat ben, artık tahammül edemeyeceğim, ne senelere, ne günlere! Bırakıp gideceğim. Fakat günahım gözümün önünde iken mert bir cidal<a class="si-noteref epub-type_noteref" href="#f699" id="backlink-699">699</a> ile ona galebe, işte bunu yapamayacağım. Çünkü yaşarsam, kalbimde cehennemler kaynarken, vicdanımda mahşerler çarpışırken yine ben bir küçük kuş gibi, sakin ve sakit onun arkasından gideceğim.</p>

    <p>İşte bunun için ölüyorum, sevgili Neriman... Ölmeliyim değil mi? Fakat sakın ha, arkamdan ne bir damla yaş, ne bir esef!</p>

    <p>Babacığım, babacığım, dur niçin ağlıyorsun? Dur, yine dizine oturayım, olmaz mı? Sana gündüzkü kabahatlerimi söyleyeyim, olmaz mı? Gece de Neriman’la el ele, onu Allah’a söylüyorum. Ye hemen her zaman beni affediyor.</p>

    <p>Bu sefer, bu sefer belki yıldızlar solacak, gün gelecek, fakat Allah’tan bir gufran<a class="si-noteref epub-type_noteref" href="#f700" id="backlink-700">700</a> gelmeyecek. Kızın çok fena oldu, babacığım: Ruhunun atıldığı siyah uçurum o kadar derin ki duaların oraya inemeyecek. Yalnız, yalnız bu siyah ve kirli ruhumda sizi seven noktalar var, münevver noktalar! Neriman’ın kalbindeki yerleri? Ben onları da kirlettim!</p>

    <p>Çok yorgunum; işte gebereceğim; günahkâr ve fena. Ne babamdan bir şefkat nazarı, ne Neriman’dan bir temas, ne de insanların ve âlemlerin isyan ve günahı ne kadar büyük olsa onları, nihayetsiz havayı affında derâguş eden, yıkayan gufrandan bir nebze.</p>

    <p>İşte nihayet ruhumun lekesini saklamak için sizden, herkesten, hatta Allahımdan uzak bir zulmete, toprağın delinmez siyah ve soğuk zulmetine giriyorum.</p>

    <p>Sabah oldu. Güneşle beraber yine arz bahar kokularıyla, Refik Cemal gözlerindeki şulelerle geliyor; gel sevgilim, bir an aşk daha, sonra ebediyen ayrılacağız. Fakat, dur, bu güneşte, başka şeyler de var; bu güneşte, Maltepe’nin altın sahiline şiir okuyan bir altın baş var, sonra, sonra, bunların hepsinden daha acı, her sabah yatağımıza güneş girerken eli elimde uyandığım bir çehre var. Ha, bu sabah da sen geldin Hüsnü, değil mi? Niçin sen beni bu hıyanetten menetmedin? Niçin kalbinin eşiğinde senelerce inledim? Niçin ben kalbinin kapısına geldiğim ilk gün bana: “O kalp değil bir cümle-i asabiyedir<a class="si-noteref epub-type_noteref" href="#f701" id="backlink-701">701</a>,” demedin?</p>

    <p>O nasıl bitmez tükenmez bir aşk menbaı, alevlerle, gözyaşlarıyla beslenen bir aşk menbaına benzerdi. Senelerden sonra bile nazarlarının şiirinde, ellerinin sıcaklığında ben vardım.</p>

    <p>Halbuki bunların kalbinle münasebeti hiç de yokmuş!</p>

    <p>Günahlarından intikam alacak bir Yahuda’nın ebediyen kendilerini takip ettiği korkusuyla yanan Beni İsrail’in<a class="si-noteref epub-type_noteref" href="#f702" id="backlink-702">702</a>, kan ve hezimetlerini ben ruhumda duyuyorum. Ben günahkâr oldum ve beni müntakim<a class="si-noteref epub-type_noteref" href="#f703" id="backlink-703">703</a> bir kudret takip ediyor. Ruhumda ne varsa intikam rüzgârının şimşekleri, ateşleri ve kasırgaları onları çorak, gayr-i meskûn<a class="si-noteref epub-type_noteref" href="#f704" id="backlink-704">704</a> bir beyaban<a class="si-noteref epub-type_noteref" href="#f705" id="backlink-705">705</a>, nihayetsiz, susuz bir çöl yapıyor. Din artık, ey rüzgâr. Estiğin yer, boş bir harabe; yıkılan güzel mabetlerinin küllerini bile savurdun; kuruyan feyizdar<a class="si-noteref epub-type_noteref" href="#f706" id="backlink-706">706</a> menbalarının yerlerini bile kaldırdın; soğuyan, parçalanan yıldızlarının eczasını bile dağıttın. Issız, nihayetsiz ve boş bir harabede uluma artık! Git, belki başka yıkacağın mamureler, beyaz ve muzeyyen<a class="si-noteref epub-type_noteref" href="#f707" id="backlink-707">707</a> cepheleri altında günah saklayan mamureler<a class="si-noteref epub-type_noteref" href="#f708" id="backlink-708">708</a> vardır; git onlara bu kudretinle es; bakir ve güzel mermerleri arkasındaki hummaları, cinnetleri, levsleri savur, uçur, dağıt, yok et. Sonra temelleri bile kazınmış boş beyabanları üstünde, mağrur ve samedanı gürle ve es!</p>

    <p>Bu soğuk ve ıssız harabede hâlâ bir hayal gibi dolaştığımı bile istemiyorsun, ey müntakim kudret. Fakat ben, başım ne kadar yerlere düşmüş, ayaklarım nasıl üryan<a class="si-noteref epub-type_noteref" href="#f709" id="backlink-709">709</a>, nasıl sıcak küllerle yanmış. Arkamda siyah bir matem örtüsünden başka bir şey yok. Arada, mabetlerimin en sevgili köşelerinden kalan bir avuç kül önünde diz çöküp inliyorum.</p>

    <p>Onları perişan saçlarımla toplayıp alnımla secde ediyorum. Evet bu yıktığın mabetleri hâlâ bugün soğuyan ruhumla seviyorum. Bak şu ıssız köşede bir kız babasının elinden tutmuş gidiyor. Küçük ayakları ne çâlâk, ne hafif, küçük yüzü nasıl ebedî şefkatlerin, alevlerin menbaı!</p>

    <p>Tekrar çıldırıyorum, değil mi? Artık şüphe yok ki çıldırıyorum. Şimdi karşımda hepsi, bütün bu hayaller, mütebessim ve müntakim, dimdik duruyorlar. Refik Cemal, Refik Cemal çıkar o fena, o barit<a class="si-noteref epub-type_noteref" href="#f710" id="backlink-710">710</a>, o mütebessim nikabını<a class="si-noteref epub-type_noteref" href="#f711" id="backlink-711">711</a>. Ruhundaki şulelerle, şefkatlerle bana bak, sevgilim. Hayır, ben nedamet etmedim<a class="si-noteref epub-type_noteref" href="#f712" id="backlink-712">712</a>, sevgilim. Senin aşkın için bunları, daha neleri çekeceğim. Fakat öyle bakma Refik Cemal. Sevgili gözlerindeki güneşler ne oldu? Sevgili ellerindeki hareketler ne oldu?</p>

    <p>Neriman’ın yanındasın, görüyorum. Onu seviyorsun. Aynı nazar, aynı temas. Çekil Refik Cemal, çekil Neriman; tahammül edemiyorum. Anlıyor musun? Sizin kalbinizi ve kendiminkini dişlerimle parça parça yiyeceğim. Anlıyor musunuz? Yiyeceğim ve kanlarınız dudaklarımdan akarken ruhum sükûnet bulacak. Çekil, çekil.</p>

    <p>Hayır, Neriman seni sevmiyorum, senin öldüğünü istiyorum. Sen onu benden alıyorsun, seni ve herkesi onu kaybetmemek için ezerim. Bu çocuk, bu yeşil gözlü çocuk artık yanımdan çekilsin, babacığım. Onu niçin getirdiniz? O niçin kalbimi bile küçük elleri, kalın parmakları ile açıp giriyor, her şeyimi alıyor, bebeklerimi kırıyor, şekerlerimi yiyor. Şimdi, şimdi de Refik Cemal’i alıyor. Almayacak, Refik Cemal’i kimse almayacak, babacığım. Çünkü onu benim kadar kimse sevmemiştir. Görmüyor musun, babacığım? Ne kadar pahalı aldım onu ben! Bana onu nasıl müthiş ve ebedî bir yük mukabilinde verdiler. Yüzüme, ruhuma ebedî bir Yahuda nikabı geçirdiler. Onu o yeşil gözlü çocuğa veremem. Çekil Neriman. Refik Cemal’i almak için sen ne yaptın? Çekil. Ölürüm diyorsun öyle mi? Öl Neriman, öl, çekil git!</p>

    <p>Bak, siyah bir tabut. Yeşil gözleri kapanmış kumral bir çehre götürüyorlar. Niçin o kadar sakit? Arkasından iki küçük feryat.</p>

    <p>Ha, Doktor Şe siz misiniz, elimi bırakınız. Ne yapmak istiyorsunuz? Refik Cemal nerede? Arkanızda, arkanızda siyah sakallı birisi var. O Hüsnü mü? Mod’un sevgilisi, ne tuhaf ne tuhaf ha, ha, ha!..</p>

    <p>Darılmayınız, Refik Cemal’i getiriniz. Dediğinizi yapacağım. Bir çocuk gibi uslu olacağım. Bir kere getiriniz, ne olur? Fakat yavaş bassın. Öteki hayaller uyanmasın, tabutta uyuyan çehre uyanmasın, sakin ve gözleri kapalı. Yeşillerini bana göstermiyor. Babam da onun arkasında gözleri kapalı gidiyor. Yavaş bastırınız, gözlerini açıp beni görmesinler. Onlar, gözlerini açmadan beni şu kapıdan çıkarınız, Doktor Şe onların gözleri beni görmeyecek bir yere götürünüz. Fakat bir kere daha Refik Cemal’i gösteriniz.</p>

    <p>Vaat ederim, Doktor Şe. Alnımdan soğuk terler akmayacak, titremeyeceğim! Fakat baban, gözlerini açmasın. Refik Cemal’i de görmek istemem, her şeyi bırakırım. Yalnız onlar gözlerini açmasınlar. Bakınız, nasıl ayaklarınızı öpüyorum, Doktor. Onlara beni görmeyecek bir uyku veriniz. Vermez misiniz? Veriniz, siz vermezseniz ben yalnız dua ederim, yıldızlar solmadan dua ederim.</p>

    <p>Allah’a söylerim ki onun en müthiş cehenneminden ebediyen çıkmam, bir damla gufran istemem. Fakat onların gözü bana bir daha bakmasın!</p>

    <p>Gözlerinizde yaş var, doktor, sizin de günahkâr bir çocuğunuz mu var? Sakın çocuğunuza bakmayınız, ruhuna bakınız. Doktor, ne fena. Önümde durunuz, Doktor. Arkanızdan tabutu getiriyorlar. Önünde de o ihtiyar adam, gözleri kapalı. Kulağınıza söyleyeyim, Doktor. O işte benim babam. Tabuttaki de küçük Neriman. Niçin o kadar sakit! İhtiyar ağlıyor mu diyorsunuz? Koşunuz, beni öldü deyiniz, beni aramasın. Fakat ağlamasın, ağlamasın.</p>

    <p>Artık gelme, Refik Cemal. Git sevgilim, senin için, aşkın için, verdiğim diyet ruhumun kanı, vicdanımın kanı. Git, sevgilim, bak aramızda ihtiyar babamın yaşları, Neriman’ın sakit, kapalı gözleri var. Ne dedin? O tabut Nâzım’ın mı? Ben biliyorum, sevgilim. Nasıl tabutla ihtiyar seni menediyor, değil mi? Çekil, gözlerini açacaklar. Beni görecekler. Babacığım! Babacığım!</p>

    <p>Beni teşhir edeceksiniz, öyle mi, Doktor? Niçin? Ben artık, vaat ediyorum, sevgilimi bir daha görmeyeceğim. Beni yabancı gözlere göstermeyiniz, bana gözler bakmasın. Siz, siz zarar yok, Doktor. Ellerimi bırakınız, fakat kapıyı kapatınız, bana kimse bakmasın. Bir daha mı söyleyeyim? Size günahımı mı anlatayım? Söyleyeyim, Doktor. O tabuta bakınız, o beli bükülmüş beyaz saçlı ihtiyarın yaşlarına bakınız, anlayacaksınız; ne dediniz, söylediklerinizi anlamıyorum. Ben biliyorum, günahkârlar yanacak. Yanacağım, cehennemin en derin, en siyah yerine gideceğim. Fakat Neriman’la babamın gözleri beni görmesin.</p>

    <p>Şehper yanıma sokulmasın, değil mi? Kızamık geçer. Babacığım ben mahsus söylüyorum ki odama senden başka kimse girmesin, al beni. Kollarının arasına, ha şöyle, odada gezdir, olmaz mı? Ben altı yaşındayım, babacığım, kim demiş yirmi altı. İnanınız, onlar birer masal, onları sen bir kitapta okumuştun. Hiç ben Handan olsam şimdi dizinde oturur muyum? Yüzümde kızamık olur mu? Ne diyorsun? Günahımın lekesi mi? Vicdanımın kanı yüzüme mi akmış? Çekiliniz. Beni bildiniz, buldunuz, yüzüme bakmayınız. Yüzüme bakmayınız. Hayır bu hıyanetten de fena. Hiç merhametiniz yok mu? Gidiniz, bakmadan gidiniz...</p>

    <p>Siz miydiniz, Doktor Şe? Terledim. Yine soğuk oldum, değil mi? Ne yaptınız? Üstüme soğuk su döküyorsunuz? Ne faydası var, içimde ateşler, içimde alevler varken.</p>

    <p>Yatağımın önüne çekiniz perdeyi, uslu olacağım. Refik Cemal gelmiş? Gelmesin, rica ederim, yalvarırım, Doktor, o gelirken onun başından bir baş yüksek babamı görüyorum. Yaşları, kırık nazarlarıyla geliyor. Gelmesin Refik Cemal. Tabuta gitsin, çabuk gitsin, o giderken babam da beraber gider, onun gözleri Refik Cemal’in başının üstünden ayrılmıyor. Arkasını çevirsin, çabuk çabuk...</p>

    <p>Mersi, Doktor. Beni bırakınız. Ben yıldızlar solmadan dua edeceğim. Neriman için, babam için, Refik Cemal için dua edeceğim. Sonra, onlara dönüp bana bakmadan, biliyorsunuz ya, gideceğim.</p>

    <p>Hüsnü mü geldi? Söyleyiniz, onu affettim, cennetten, cehennemden bir serseri ruhun affını belki isterse söyleyiniz, olur mu?</p>

    <p>Mod, geceliğimi ver. Yatakta ne var da bakıyorsun, kızım? Paşa uyuyor. Peki peki, banyoyu iyi yıka, şimdi geleceğim...</p>
  </div>

  <div class="letter html5_article" id="l-70">
    <h1>Doktor Şe’den Refik Cemal’e</h1>

    <p>Azizim Mösyö,</p>

    <p>Ricanıza mukavemet edememekle<a class="si-noteref epub-type_noteref" href="#f713" id="backlink-713">713</a> beraber hastanın yanına sizi sokmam gayr-i kabildir. Gerçi bu defa kendisini kurtaramayacağız ve ancak iki gün daha yaşayabilecek. Ona rağmen, zavallı çocuğa bu işkenceyi vermek doğru değil. Sanat hayatımda<a class="si-noteref epub-type_noteref" href="#f714" id="backlink-714">714</a> beni ilk ağlatan hasta bu zavallı genç kadın oldu. Kendisine ölmeden biraz sükûnet verebilmek için başka hastalarımı biraz ihmal bile ettim. Bu sizin için pek elim Refik Cemal Bey, siz de bu biçare kadar acınmaya layıksınız. Birbirini tevali eden<a class="si-noteref epub-type_noteref" href="#f715" id="backlink-715">715</a> hararetli mektuplarınız vazifemi yapmış olmak için hayır demek benim için pek acı oldu. Ben de rica ederim, hastane müstahdemini hastayı size göstermek için sıkıştırmayınız. Onlar aldıkları emri yerine getiriyorlar. Kaç gündür müracaat eden Hüsnü Paşa’ya da size verdiğim cevabın aynını veriyorum. İstihramat...</p>

    <p class="right">Doktor Şe</p>
  </div>

  <div class="letter html5_article" id="l-71">
    <h1>Cemal Bey’den Refik Cemal Bey’e</h1>

    <p class="center">Telgrafname</p>

    <p>Çocuğumun naaşını İstanbul’a getirmek neye mutevakkıfsa<a class="si-noteref epub-type_noteref" href="#f716" id="backlink-716">716</a> yapınız. Cenazesini bekliyorum.</p>

    <p class="right">Cemal</p>

    <p>Hacı Murat Efendi henüz akşam aptesini almış, kollarını indiriyordu. Merdivenleri sarsan bir genç ayak sesini dinlerken sağ eli mintanının sol kolu üzerinde dalgın kaldı ve dinledi. Bir sıra kavaid-i ahlakiye ve diniye<a class="si-noteref epub-type_noteref" href="#f717" id="backlink-717">717</a> listesi olan ruhunun çizgileri temiz ve sert yüzünde bütün bütün buruşurken bu genç ayak sesini takip eden bir kılıç şıkırtısıyla açıldı. Gözlerinde tebessüme benzer bir hülya ile bekledi.</p>

    <p>Odaya giren yirmi, yirmi üç yaşlarında Harbiye’nin son sınıfında çehresinin rikkat ve zaafını herhalde Hacı Murat Efendi’den almamış olan bir çocuktu. Kendisine öpülmek için uzatılan eli görmeden belinden kılıcını yorgun bir tavırla söktü. Köşeye dayadı. Sonra birdenbire:</p>

    <p>— Affedersiniz, baba yoruldum. Kılıcımı evvela çıkarıyorum, dedi.</p>

    <p>— Bugün Feyzi Bey’in düğününde değil miydin?</p>

    <p>— Hayır, Cemal Bey’in kızının cenazesinde!</p>

    <p>— Ya?</p>

    <p>— Siz niçin gitmediniz, baba?</p>

    <p>— ...</p>

    <p>— Kız Paris’te öldü diye mi, baba?</p>

    <p>— Allah taksiratını affetsin!</p>

    <p>— Bana kalırsa etmiştir bile. Zavallı kadın!</p>

    <p>— Anlat, sen nasıl haber aldın, gittin?</p>

    <p>— Sabahleyin evden çıkınca bekçiye rastgeldim. Bir kazan, bir teneşir götürüyorlardı. Sordum. Cemal Bey’in kızının Paris’te pek hasta olduğunu, babasının gidemediğini biliyordum. Cemal Bey her vakit gelmezken bayram namazında minberin arkasında elleri açık gözlerinden yaşlar boşanırken gördümdü. Hemen her tesadüf edişimde kendisini beli daha bükük, sakalı daha beyaz görüyordum.</p>

    <p>Hacı Murat Efendi:</p>

    <p>— Başları sıkışınca camiye koşarlar, diye mırıldandı.</p>

    <p>Fakat genç Haşim, işitmemiş gibi, gözleri kafeslerin arkasınden gelen ziyanın halıdaki kafesli nurlarına<a class="si-noteref epub-type_noteref" href="#f718" id="backlink-718">718</a> dalarak devam etti:</p>

    <p>— Bunu işitince yüreğim sızladı. Gittim. Bazen bayramlarda da gider Cemal Bey’in elini öperdim. Bilirsin ya, o ihtiyarı çok severim.</p>

    <p>Hacı Murat Efendi tekrar:</p>

    <p>— Onu sonraya bırak, cenazeyi söyle, dedi.</p>

    <p>— Köşkün bahçesinden girince dinledim, bekledim. Ses seda yok! Fena bir sükût. Başka cenaze çıkan evlerdeki çığlık yoktu. Selamlık kapısı açık. Mehmet Ağa birkaç komşuyu karşılıyordu. Ben de aralarına takıldım, girdim. Sofada küçük, iki yaşında kadar güzel bir çocuk İngilizce bir şarkı söyleyerek sıçrıyordu. Uşak kollarından tuttu. Harem kapısından içeri bıraktı. Fakat Cemal Bey’in bitap<a class="si-noteref epub-type_noteref" href="#f719" id="backlink-719">719</a> yaşlı başı odadan ağlayarak seslendi:</p>

    <p>— Mehmet, Nâzım’ı bırak, çocuğa dokunma, dedi.</p>

    <p>Kimse Cemal Bey’e bir şey söylemeye cesaret edemiyordu. Yüzü o kadar zayıflamış, harap olmuş, küçülmüş bir ihtiyar ki. Yalnız İmam Efendi Kuran’dan ayetler okuyarak teselliye çalıştı.</p>

    <p>Siyah sakallı bir adam da çarpınıp çırpınıyordu. Kocası Hüsnü Paşa imiş. Onu sarışın ince bir genç teselli ediyordu. Sordum. Öteki damadın dostlarından Server Bey isminde bir gençmiş, ta Paris’ten cenazeye gelmiş.</p>

    <p>Nihayet tabut hazırlandı, geldi. Üstüne koyu yeşil bir çuha üzerine işlenmiş bir örtü koymuşlardı, şal yoktu. Refik Cemal Bey’in hareminin işlediği bir yatak örtüsü imiş. Onu çok severmiş de üstüne koymuşlar. Örtünün üstüne de yemeni yerine kül renginde uzun bir tül, o da arkasına aldığı bir örtü imiş.</p>

    <p>— Bunlar yeni icat yavrum, estağfurullah! Sonra?</p>

    <p>— Sonra kapının önünde İmam Efendi cemaate sordu. Bu ne tuhaf şey babacığım. Sanki ahirete gitmek için insanların teveccühünden<a class="si-noteref epub-type_noteref" href="#f720" id="backlink-720">720</a> yapılmış bir hüsn-i şehadet<a class="si-noteref epub-type_noteref" href="#f721" id="backlink-721">721</a> tezkeresi lazımmış!</p>

    <p>— Günaha girme, Haşim.</p>

    <p>— Sonra yola düzüldük. Tabutun önünde bir kolunu Hüsnü Paşa tuttu, ötekini Refik Cemal Bey. Refik Cemal Bey daha uzun olduğundan Server Bey şık esvabını, eldivenlerini nazar-ı itibara almayarak<a class="si-noteref epub-type_noteref" href="#f722" id="backlink-722">722</a> Hüsnü Paşa tarafını biraz kaldırmak istedi. Hüsnü Paşa gözyaşları arasında bir haykırdı:</p>

    <p>— Bırakınız, ben tabutumu yalnız bile taşıyabilirim. Onu sağlığında benim kadar kim taşımıştı?</p>

    <p>Ne ise, sonra ben de yardım ettim. Zavallı babası örtünün bir ucunu tutmuş, ağlayarak, inleyerek, beyaz başı yerlerde, tabutun arkasında sürüklendi, durdu.</p>

    <p>— Nereye götürdüler?</p>

    <p>— Çamlıca’ya. Cenaze oraya gelince birçok ağlayan bir ihtiyar daha peyda oldu<a class="si-noteref epub-type_noteref" href="#f723" id="backlink-723">723</a>. Cemal Bey’in boynuna sarıldı, ikisi birden boşandılar. Zaten cenazede o kadar ağlayan vardı ki. En tuhaf şey tabutu mezara indirdikleri zaman oldu. Üstüne toprak atarlarken ayakta sakin ve dalgın duran Refik Cemal Bey’e Hüsnü Paşa hücum etti.</p>

    <p>— Karımın sebeb-i mevti<a class="si-noteref epub-type_noteref" href="#f724" id="backlink-724">724</a> sen oldun, diye yakasına sarıldı.</p>

    <p>Refik Cemal Bey yakasından onu yakaladı. Fırlattı. Hüsnü Paşa mezarın üstüne düştü, cemaat karıştı, İmam Efendi araya girdi.</p>

    <p>Hüsnü Paşa kayınpederini aldı götürdü. Cemal Bey tamamen bir çocuk gibi olmuş. Refik Cemal Bey, Server Bey cenazenin sonuna kadar kaldılar. İşittiğime göre, Refik Cemal, Hüsnü Paşa’nın haremini severmiş. Hülasa bu arasında birçok karışık şeyler olmuş. Zavallı Refik Cemal.</p>

    <p>— Eğer halkın helaline göz dikti ise gözü kör olsun. İnci gibi karısı var.</p>

    <p>Bunu, son sözleri işitebilen Haşim’in annesi Lütfiye Hanım kapıdan söylüyordu. Murat Efendi kaşlarını çattı:</p>

    <p>— Ölüleri hayırla yâd ediniz derler. Allah tazenin taksiratını<a class="si-noteref epub-type_noteref" href="#f725" id="backlink-725">725</a> affetsin. Şimdi çocukluğu gözümün önüne geldi. Hani bir bayram Cemal Bey onu nasılsa getirmişti. Yahu nasıl uzun saçlı bir kızdı.</p>

    <p>— Cemal Bey’in alafranga kızlarının büyüğü değil mi? İmansızlığın sonu budur, efendi. Acımana şaşıyorum. Allah ona ahrette yatacak yer verecek mi sanıyorsun? Bütün ömrü gâvur memleketlerinde geçti.</p>

    <p>Murat Efendi’nin gözleri on beş yirmi sene evvel kibar komşusunun nasılsa ona bir bayramda kızıyla geldiğini ve o kızın kendi elini öptüğünü tahayyüle dalmıştı. O sene Handan’ın annesini gömmüşlerdi. Murat Efendi de cenazesinde bulunmuştu. İhtiyarın yüzündeki buruşuklar bir daha düzeldi:</p>

    <p>— Allah taksiratını affetsin, dedi. Haşim’in de gözleri annesinden babasından uzak bir hayale dalmıştı. İki sene evvel Refik Cemal’in karısı doğururken, Handan İstanbul’a geldiği zaman bir perşembe günü kapıdan çıkarken görmüştü. Handan’ın o gün güzel günlerindendi. Arabadan inerken çocukluğunda komşunun oğlu genç zabite gözleriyle kardeşçe ve tatlı bir tebessüm göndermişti. Onun yanaklarından yaşlar aktı. O güzel çehreyi şimdi bir aşk günahının pençelerinde müteellim<a class="si-noteref epub-type_noteref" href="#f726" id="backlink-726">726</a>, bedbaht ve deli gördü. Yabancı bir memlekette, yabancı bir hastanede ölüp gitmişti. Yüreğinden kopar gibi:</p>

    <p>— Zavallı Handan, zavallı Refik Cemal, dedi.</p>
  </div>

  <div class="si-footnotes html5_section epub-type_footnotes">
    <div class="si-footnote html5_aside epub-type_footnote" id="f655">
      <a class="si-backref" href="#backlink-655">655</a><span class="si-footnote-text">. Duygulanmaları.</span>
    </div>

    <div class="si-footnote html5_aside epub-type_footnote" id="f656">
      <a class="si-backref" href="#backlink-656">656</a><span class="si-footnote-text">. Karşı koymak için hazırlanıyor.</span>
    </div>

    <div class="si-footnote html5_aside epub-type_footnote" id="f657">
      <a class="si-backref" href="#backlink-657">657</a><span class="si-footnote-text">. Ökçeli, konçsuz bir tür ayakkabı.</span>
    </div>

    <div class="si-footnote html5_aside epub-type_footnote" id="f658">
      <a class="si-backref" href="#backlink-658">658</a><span class="si-footnote-text">. Eridiğim.</span>
    </div>

    <div class="si-footnote html5_aside epub-type_footnote" id="f659">
      <a class="si-backref" href="#backlink-659">659</a><span class="si-footnote-text">. Zararlıdır.</span>
    </div>

    <div class="si-footnote html5_aside epub-type_footnote" id="f660">
      <a class="si-backref" href="#backlink-660">660</a><span class="si-footnote-text">. 16 Ağustos 1906.</span>
    </div>

    <div class="si-footnote html5_aside epub-type_footnote" id="f661">
      <a class="si-backref" href="#backlink-661">661</a><span class="si-footnote-text">. 16 Eylül 1906.</span>
    </div>

    <div class="si-footnote html5_aside epub-type_footnote" id="f662">
      <a class="si-backref" href="#backlink-662">662</a><span class="si-footnote-text">. Sağlık kazanmıştır.</span>
    </div>

    <div class="si-footnote html5_aside epub-type_footnote" id="f663">
      <a class="si-backref" href="#backlink-663">663</a><span class="si-footnote-text">. Uzatılabilir.</span>
    </div>

    <div class="si-footnote html5_aside epub-type_footnote" id="f664">
      <a class="si-backref" href="#backlink-664">664</a><span class="si-footnote-text">. Saygılarımı.</span>
    </div>

    <div class="si-footnote html5_aside epub-type_footnote" id="f665">
      <a class="si-backref" href="#backlink-665">665</a><span class="si-footnote-text">. 16 Eylül 1906.</span>
    </div>

    <div class="si-footnote html5_aside epub-type_footnote" id="f666">
      <a class="si-backref" href="#backlink-666">666</a><span class="si-footnote-text">. Hastalık sonrası toparlanışını.</span>
    </div>

    <div class="si-footnote html5_aside epub-type_footnote" id="f667">
      <a class="si-backref" href="#backlink-667">667</a><span class="si-footnote-text">. El değmemişliği.</span>
    </div>

    <div class="si-footnote html5_aside epub-type_footnote" id="f668">
      <a class="si-backref" href="#backlink-668">668</a><span class="si-footnote-text">. Sadeliği.</span>
    </div>

    <div class="si-footnote html5_aside epub-type_footnote" id="f669">
      <a class="si-backref" href="#backlink-669">669</a><span class="si-footnote-text">. Büyüklük taslayan.</span>
    </div>

    <div class="si-footnote html5_aside epub-type_footnote" id="f670">
      <a class="si-backref" href="#backlink-670">670</a><span class="si-footnote-text">. Zayıf.</span>
    </div>

    <div class="si-footnote html5_aside epub-type_footnote" id="f671">
      <a class="si-backref" href="#backlink-671">671</a><span class="si-footnote-text">. Kendini beğenmişlerinin.</span>
    </div>

    <div class="si-footnote html5_aside epub-type_footnote" id="f672">
      <a class="si-backref" href="#backlink-672">672</a><span class="si-footnote-text">. 17 Eylül 1906.</span>
    </div>

    <div class="si-footnote html5_aside epub-type_footnote" id="f673">
      <a class="si-backref" href="#backlink-673">673</a><span class="si-footnote-text">. Şikâyetçi.</span>
    </div>

    <div class="si-footnote html5_aside epub-type_footnote" id="f674">
      <a class="si-backref" href="#backlink-674">674</a><span class="si-footnote-text">. Zorunlu.</span>
    </div>

    <div class="si-footnote html5_aside epub-type_footnote" id="f675">
      <a class="si-backref" href="#backlink-675">675</a><span class="si-footnote-text">. Geri dönmek mümkün değil.</span>
    </div>

    <div class="si-footnote html5_aside epub-type_footnote" id="f676">
      <a class="si-backref" href="#backlink-676">676</a><span class="si-footnote-text">. Hor görülen.</span>
    </div>

    <div class="si-footnote html5_aside epub-type_footnote" id="f677">
      <a class="si-backref" href="#backlink-677">677</a><span class="si-footnote-text">. İsa’ya ihanet eden havari.</span>
    </div>

    <div class="si-footnote html5_aside epub-type_footnote" id="f678">
      <a class="si-backref" href="#backlink-678">678</a><span class="si-footnote-text">. (Birine, bir şeye) benzetilerek yapılan davranış.</span>
    </div>

    <div class="si-footnote html5_aside epub-type_footnote" id="f679">
      <a class="si-backref" href="#backlink-679">679</a><span class="si-footnote-text">. Sevgili.</span>
    </div>

    <div class="si-footnote html5_aside epub-type_footnote" id="f680">
      <a class="si-backref" href="#backlink-680">680</a><span class="si-footnote-text">. İlişkiyi.</span>
    </div>

    <div class="si-footnote html5_aside epub-type_footnote" id="f681">
      <a class="si-backref" href="#backlink-681">681</a><span class="si-footnote-text">. Uyuşukluk.</span>
    </div>

    <div class="si-footnote html5_aside epub-type_footnote" id="f682">
      <a class="si-backref" href="#backlink-682">682</a><span class="si-footnote-text">. Bezginliği.</span>
    </div>

    <div class="si-footnote html5_aside epub-type_footnote" id="f683">
      <a class="si-backref" href="#backlink-683">683</a><span class="si-footnote-text">. Kirli hava.</span>
    </div>

    <div class="si-footnote html5_aside epub-type_footnote" id="f684">
      <a class="si-backref" href="#backlink-684">684</a><span class="si-footnote-text">. Çirkef.</span>
    </div>

    <div class="si-footnote html5_aside epub-type_footnote" id="f685">
      <a class="si-backref" href="#backlink-685">685</a><span class="si-footnote-text">. Tiksindirecek.</span>
    </div>

    <div class="si-footnote html5_aside epub-type_footnote" id="f686">
      <a class="si-backref" href="#backlink-686">686</a><span class="si-footnote-text">. Çürümüş.</span>
    </div>

    <div class="si-footnote html5_aside epub-type_footnote" id="f687">
      <a class="si-backref" href="#backlink-687">687</a><span class="si-footnote-text">. Tapınılacak kişi.</span>
    </div>

    <div class="si-footnote html5_aside epub-type_footnote" id="f688">
      <a class="si-backref" href="#backlink-688">688</a><span class="si-footnote-text">. Kutsal hazları.</span>
    </div>

    <div class="si-footnote html5_aside epub-type_footnote" id="f689">
      <a class="si-backref" href="#backlink-689">689</a><span class="si-footnote-text">. Parçaların.</span>
    </div>

    <div class="si-footnote html5_aside epub-type_footnote" id="f690">
      <a class="si-backref" href="#backlink-690">690</a><span class="si-footnote-text">. Deli.</span>
    </div>

    <div class="si-footnote html5_aside epub-type_footnote" id="f691">
      <a class="si-backref" href="#backlink-691">691</a><span class="si-footnote-text">. Düzenli.</span>
    </div>

    <div class="si-footnote html5_aside epub-type_footnote" id="f692">
      <a class="si-backref" href="#backlink-692">692</a><span class="si-footnote-text">. Ezgi.</span>
    </div>

    <div class="si-footnote html5_aside epub-type_footnote" id="f693">
      <a class="si-backref" href="#backlink-693">693</a><span class="si-footnote-text">. Çarpıntı dolu.</span>
    </div>

    <div class="si-footnote html5_aside epub-type_footnote" id="f694">
      <a class="si-backref" href="#backlink-694">694</a><span class="si-footnote-text">. Denklemini.</span>
    </div>

    <div class="si-footnote html5_aside epub-type_footnote" id="f695">
      <a class="si-backref" href="#backlink-695">695</a><span class="si-footnote-text">. Acıma.</span>
    </div>

    <div class="si-footnote html5_aside epub-type_footnote" id="f696">
      <a class="si-backref" href="#backlink-696">696</a><span class="si-footnote-text">. Bakışları.</span>
    </div>

    <div class="si-footnote html5_aside epub-type_footnote" id="f697">
      <a class="si-backref" href="#backlink-697">697</a><span class="si-footnote-text">. Kendi halini iyileştirme.</span>
    </div>

    <div class="si-footnote html5_aside epub-type_footnote" id="f698">
      <a class="si-backref" href="#backlink-698">698</a><span class="si-footnote-text">. Baştan çıkarışlarından.</span>
    </div>

    <div class="si-footnote html5_aside epub-type_footnote" id="f699">
      <a class="si-backref" href="#backlink-699">699</a><span class="si-footnote-text">. Savaşına.</span>
    </div>

    <div class="si-footnote html5_aside epub-type_footnote" id="f700">
      <a class="si-backref" href="#backlink-700">700</a><span class="si-footnote-text">. Yargılama.</span>
    </div>

    <div class="si-footnote html5_aside epub-type_footnote" id="f701">
      <a class="si-backref" href="#backlink-701">701</a><span class="si-footnote-text">. Sinir sistemidir.</span>
    </div>

    <div class="si-footnote html5_aside epub-type_footnote" id="f702">
      <a class="si-backref" href="#backlink-702">702</a><span class="si-footnote-text">. İsrailoğulları’nın.</span>
    </div>

    <div class="si-footnote html5_aside epub-type_footnote" id="f703">
      <a class="si-backref" href="#backlink-703">703</a><span class="si-footnote-text">. İntikam alan.</span>
    </div>

    <div class="si-footnote html5_aside epub-type_footnote" id="f704">
      <a class="si-backref" href="#backlink-704">704</a><span class="si-footnote-text">. İnsan oturmayan.</span>
    </div>

    <div class="si-footnote html5_aside epub-type_footnote" id="f705">
      <a class="si-backref" href="#backlink-705">705</a><span class="si-footnote-text">. Çöl.</span>
    </div>

    <div class="si-footnote html5_aside epub-type_footnote" id="f706">
      <a class="si-backref" href="#backlink-706">706</a><span class="si-footnote-text">. Verimli.</span>
    </div>

    <div class="si-footnote html5_aside epub-type_footnote" id="f707">
      <a class="si-backref" href="#backlink-707">707</a><span class="si-footnote-text">. Süslenmiş.</span>
    </div>

    <div class="si-footnote html5_aside epub-type_footnote" id="f708">
      <a class="si-backref" href="#backlink-708">708</a><span class="si-footnote-text">. Bayındır yerler.</span>
    </div>

    <div class="si-footnote html5_aside epub-type_footnote" id="f709">
      <a class="si-backref" href="#backlink-709">709</a><span class="si-footnote-text">. Çıplak.</span>
    </div>

    <div class="si-footnote html5_aside epub-type_footnote" id="f710">
      <a class="si-backref" href="#backlink-710">710</a><span class="si-footnote-text">. Soğuk.</span>
    </div>

    <div class="si-footnote html5_aside epub-type_footnote" id="f711">
      <a class="si-backref" href="#backlink-711">711</a><span class="si-footnote-text">. Peçesini.</span>
    </div>

    <div class="si-footnote html5_aside epub-type_footnote" id="f712">
      <a class="si-backref" href="#backlink-712">712</a><span class="si-footnote-text">. Pişman olmadım.</span>
    </div>

    <div class="si-footnote html5_aside epub-type_footnote" id="f713">
      <a class="si-backref" href="#backlink-713">713</a><span class="si-footnote-text">. Karşı koyamamakla.</span>
    </div>

    <div class="si-footnote html5_aside epub-type_footnote" id="f714">
      <a class="si-backref" href="#backlink-714">714</a><span class="si-footnote-text">. Meslek hayatımda.</span>
    </div>

    <div class="si-footnote html5_aside epub-type_footnote" id="f715">
      <a class="si-backref" href="#backlink-715">715</a><span class="si-footnote-text">. İzleyen.</span>
    </div>

    <div class="si-footnote html5_aside epub-type_footnote" id="f716">
      <a class="si-backref" href="#backlink-716">716</a><span class="si-footnote-text">. Bağlıysa.</span>
    </div>

    <div class="si-footnote html5_aside epub-type_footnote" id="f717">
      <a class="si-backref" href="#backlink-717">717</a><span class="si-footnote-text">. Ahlak ve din kuralları.</span>
    </div>

    <div class="si-footnote html5_aside epub-type_footnote" id="f718">
      <a class="si-backref" href="#backlink-718">718</a><span class="si-footnote-text">. Parıltılarına.</span>
    </div>

    <div class="si-footnote html5_aside epub-type_footnote" id="f719">
      <a class="si-backref" href="#backlink-719">719</a><span class="si-footnote-text">. Bitkin.</span>
    </div>

    <div class="si-footnote html5_aside epub-type_footnote" id="f720">
      <a class="si-backref" href="#backlink-720">720</a><span class="si-footnote-text">. Güler yüzünden.</span>
    </div>

    <div class="si-footnote html5_aside epub-type_footnote" id="f721">
      <a class="si-backref" href="#backlink-721">721</a><span class="si-footnote-text">. İyi tanıklık.</span>
    </div>

    <div class="si-footnote html5_aside epub-type_footnote" id="f722">
      <a class="si-backref" href="#backlink-722">722</a><span class="si-footnote-text">. Hesaba katmayarak.</span>
    </div>

    <div class="si-footnote html5_aside epub-type_footnote" id="f723">
      <a class="si-backref" href="#backlink-723">723</a><span class="si-footnote-text">. Ortaya çıktı.</span>
    </div>

    <div class="si-footnote html5_aside epub-type_footnote" id="f724">
      <a class="si-backref" href="#backlink-724">724</a><span class="si-footnote-text">. Ölüm sebebi.</span>
    </div>

    <div class="si-footnote html5_aside epub-type_footnote" id="f725">
      <a class="si-backref" href="#backlink-725">725</a><span class="si-footnote-text">. Kusurlarını.</span>
    </div>

    <div class="si-footnote html5_aside epub-type_footnote" id="f726">
      <a class="si-backref" href="#backlink-726">726</a><span class="si-footnote-text">. İçi sızlayan.</span>
    </div>
  </div>
</body>
</html>
