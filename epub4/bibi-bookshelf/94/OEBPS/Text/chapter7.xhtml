<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Handan</title>
  <link href="../Styles/main.css" rel="stylesheet" type="text/css"/>
</head>

<body class="chapter epub-type_chapter">
  <div class="letter html5_article" id="l-43">
    <h1>Server’den Refik Cemal’e</h1>

    <p class="right">Paris, 7 Nisan 1322<a class="si-noteref epub-type_noteref" href="#f565" id="backlink-565">565</a></p>

    <p>Bu sabah senin mektubunu aldıktan sonra pek müteessir oldum<a class="si-noteref epub-type_noteref" href="#f566" id="backlink-566">566</a>, azizim Refik. Odamın karşısındaki ağaçlar çiçekleniyor, canlanıyor, bütün otlarda ve insanlarda yeni bir hayat doğarken Handan orada yavaş yavaş ölüyor, öyle mi? Sen de zavallı Refik, senin, bütün sükûnetine rağmen sende de bir şey oluyor. Zavallı Handan’ın ölmesi kendisi için de, senin için de, Neriman için de en doğru bir suret-i tesviyedir<a class="si-noteref epub-type_noteref" href="#f567" id="backlink-567">567</a>. Senin o tarifini okurken hissediyorum ki artık bu kadının bir yeri sakatlanıyor, bütün anasır-ı hatıratı<a class="si-noteref epub-type_noteref" href="#f568" id="backlink-568">568</a> ve ihtisasatı böyle mahşer şiddet ve kudretiyle birbirine çarpışır, parçalanırken mutlak onun büyük bir kısım, ruhunun en ince bir kısmı da alil olacak. Belki Handan’ın kalbinin son sözü cinnettir. Bilir misin onu gördüğüm zaman gösterdiği azamete rağmen kendisine ben de o kadar alışmıştım ki. Senin mektupların, senin hayatın, hatta onu tanımadığın zamanlar bile, o kadar onunla dolu idi ki... Şimdi bana, o ölürse bütün bir âlem, bütün bir hayat sönüp gidecek gibi geliyor. Bu sabah bulvarda kalbimde Handan’ın bu uzun ân-ı ihtizarını<a class="si-noteref epub-type_noteref" href="#f569" id="backlink-569">569</a>, ruhunun, kalbinin ve zavallı hayatının bu azaplı anı ihtizarını senin mektuplarındaki gölgeler, tablolarla yaşarken Hüsnü Paşa ile karşı karşıya gelmeyeyim mi? Yanında Mod vardı. Siyah bir tayyör, Handan’ınkine zihnen benzettiğim siyah bir tayyörle, epeyce zarif olmuş, Handan’ın zarafeti, bütün ruhunun muhtelif vaziyetlerinin vücudunda gönül çeken tecellilerinden hasıl oluyor. Fakat bununki bir terzinin makasından ibaret. Bununla beraber Hüsnü Paşa memnun ve mesut. Yaşasınlar ve Handan ölsün! Artık bunların olduğu dünyada zavallı Handan’ın yeri yok! Ellerini bütün kardeşliğimle sıkarım Refik. Beni mektupsuz bırakma!</p>

    <p class="right">Server</p>
  </div>

  <div class="letter html5_article" id="l-44">
    <h1>Refik Cemal’den Server’e</h1>

    <p class="right">Londra, 12 Nisan 1322<a class="si-noteref epub-type_noteref" href="#f570" id="backlink-570">570</a></p>

    <p>Bu sabah Cemal Bey’den acı bir mektup aldım. Parçalandım, Server, kabil değil, adamcağızı memleketten bırakmıyorlar, kaçmak ihtimali de şimdilik yok. Her gün Handan’ın ahval-i sıhhiyesi<a class="si-noteref epub-type_noteref" href="#f571" id="backlink-571">571</a> için telgraf istiyor. Menenjit olduğunu bilmiyor, hafif bir tifo zannediyor. Ya ölürse, aman ya Rabbi ölürse? Hâlâ aynı hararet, aynı sayıklama, aynı nihayetsiz, müthiş gece...</p>

    <p>Doktor Charles başını sallayıp duruyor. Fakat bu birkaç gün en buhranlı zamanlar olduğunu ve ancak bu günlerde Handan’ın gidip kalacağını anlayabileceğimizi söylüyor.</p>

    <p>Evet, dediğin gibi, Server, Handan ölürse onunla bütün bir âlem ölecek. Bütün ziyaları, hararetleri, kabiliyet, feyiz<a class="si-noteref epub-type_noteref" href="#f572" id="backlink-572">572</a> ve hayatıyla bir âlemin fezada altüst olarak parçalanıp gidişi hissiyle sersem oluyorum. Yarın onu belki bir tabutla götürürken bütün bir hayat kabiliyeti donmuş, sönmüş bir seyyare, mesela bir ölü ay karşısında gibi olacağız. Fakat o da ölü ay gibi, hareketsiz ve soluk ziyalarının hatıratı bizi zulmetlerde tenvir edip<a class="si-noteref epub-type_noteref" href="#f573" id="backlink-573">573</a> duracak. Ben, ben de bütün ateşleriyle sönen bir âlemin darbesiyle hurdahaş olup kalacağım, fakat hiç artık dünyaya hayrım kalmayacak. Meğer Neriman, meğer çocuklarım, meğer âlem ve bütün sevgili fikirlerim ve gaye-i hayallerini<a class="si-noteref epub-type_noteref" href="#f574" id="backlink-574">574</a> hepsi Handan’dan gelen bir nurla o kadar cazip ve sevgili imişler! O sönerse onlar da sönecek, her şey sönecek! Sönsün ve bütün kâinat isterse yok olsun! Asıl ben çıldırıyorum, Server!</p>

    <p class="right">Refik Cemal</p>
  </div>

  <div class="letter html5_article" id="l-45">
    <h1>Server’den Refik Cemal’e</h1>

    <p class="telg">Telgrafname</p>

    <p class="date">Paris, 18 Nisan 1322<a class="si-noteref epub-type_noteref" href="#f575" id="backlink-575">575</a></p>

    <p>Handan’ın sıhhatinden malumat isterim.</p>

    <p class="right">Server</p>
  </div>

  <div class="letter html5_article" id="l-46">
    <h1>Server’den Refik Cemal’e</h1>

    <p class="telg">Telgrafname</p>

    <p class="date">Paris, 20 Nisan 1322<a class="si-noteref epub-type_noteref" href="#f576" id="backlink-576">576</a></p>

    <p>Bugün de telgrafla cevap vermezsen akşama Londra’ya geçeceğim. Fena halde merak içindeyim. Cevap bekliyorum.</p>

    <p class="right">Server</p>
  </div>

  <div class="letter html5_article" id="l-47">
    <h1>Refik Cemal’den Server’e</h1>

    <p class="telg">Telgrafname</p>

    <p class="date">Londra, 20 Nisan 1322<a class="si-noteref epub-type_noteref" href="#f577" id="backlink-577">577</a></p>

    <p>Hastanın ahval-i sıhhiyesi<a class="si-noteref epub-type_noteref" href="#f578" id="backlink-578">578</a> iyice. Bir kızım oldu. Gelme.</p>

    <p class="right">Refik Cemal</p>
  </div>

  <div class="letter html5_article" id="l-48">
    <h1>Refik Cemal’den Server’e</h1>

    <p class="right">Londra, 22 Nisan 1322<a class="si-noteref epub-type_noteref" href="#f579" id="backlink-579">579</a></p>

    <p>Seni gelecek diye korktumdu, Server, hem beni iyi bilenlerle karşı karşıya gelmekten içimde tuhaf bir korku var. Acaba bilecek misiniz, ruhumdaki bu ateş damlasını, bu, o kadar muazzam fakat o kadar da beşerî ve günahkâr olan ateş damlasını? Şimdi o beni katra katra daima yakarak yiyor, yiyor. Ruhumda bir zaman sonra kül bile kalmayacak! İşte ikinci defa baba olduğum bu günde, bir matem evinde ikinci defa valide olan biçare sakit Neriman’ın karşısında ben, Refik Cemal, ruhumda yanan mukaddes ve günahkâr ateşin bir mahfazasından başka bir şey değilim.</p>

    <p>Sekiz gün var ki Handan’da bir tahavvül var. Harareti düşüyor ve sükûnet geliyor. Yalnız o kadar zayıf, o kadar zayıf ki hâlâ pek bizi tanıdığından emin değilim. Dur bakayım, bu son sekiz günü seninle tekrar yaşayayım.</p>

    <p>Sana son yazdıktan sonra hep yine öylece, o fena geceleri geçiriyorduk. Hep Handan yine her gece başka bir kadın, bazen sefil, bazen ulvî, bazen muhteris ve mütehakkim<a class="si-noteref epub-type_noteref" href="#f580" id="backlink-580">580</a>, bazen âciz ve niyazkâr<a class="si-noteref epub-type_noteref" href="#f581" id="backlink-581">581</a> bir kadın şahsiyetine bürünerek Hüsnü Paşa’yı çağırıyor, saatlerce süren bu azaplardan, enînlerden<a class="si-noteref epub-type_noteref" href="#f582" id="backlink-582">582</a> sonra kolları, zavallı kolları, bomboş, yanına düşüyor, dalıyordu.</p>

    <p>Bir gece, gaddar, uzun bir gecenin müstehzi, fena karanlığında o öyle ebediyen nafile açılan güzel kolların niyazıyla kendimden geçtim, çıldırdım. Onu o azaptan kurtarmak için yanıyordum, yatağının yanına gittim, ellerini elimin içine aldım, yanan başını bir kolumla kaldırdım. Ateşli yüzüne gözlerimden ateşli yaşlarımı akıttım ve söyledim, söyledim... Ne söyledim, bilmiyorum. Fakat karanlıkta korkmuş, yalnız kalmış bir küçük çocuğu teskin için ne söylenirse, ruhu ateşler, hüsranlar içinde dağılıp yanan bir kadına ne söylenirse söyledim.</p>

    <p>Birdenbire Handan’da bir tahavvül oldu. Sayıklaması durdu, beni dinledi, dinledi. Nihayet azgın dalgalar üstünden geçip uyutan bir akşam sükûtu ile vücudunda katılık zail olmaya başladı. Elimi tuttu, zayıf göğsü üzerine götürdü. Dudakları mütebessim, gözleri hâlâ kapalı; biraz durdu. Sonra hafif hafif söylemeye başladı:</p>

    <p>— Ben sana demedim mi ki ben Handan değilim, Hüsnü? Bak ellerim, ne kadar zayıf, bak saçlarım nasıl sarı. Ben senin şimdiki sevgilin Mod’um. Getir elini göğsümün üstüne. Ha işte, öylece öleceğiz değil mi? Ben başka, hiç başka bir el tutmadan seninle öleceğim, değil mi? Uyumak istiyorum, uyuyayım değil mi? Artık kaçmazsın değil mi?</p>

    <p>Hep bu nihayeti gelmez “değil mi”lerle başı kolumun üstünde siması daha sakit, ebedî bir mücadelenin yorgunluğu ile daldı. Ve bu, Handan’ın ilk uykusu oldu. Sonra her gece aynı rolü oynadım. Ben yatağının başında, sevgili başı kolumda, o içini çekerek hafif ve titrek bir sesle hicranının, azabının, senelerce imtidat eden<a class="si-noteref epub-type_noteref" href="#f583" id="backlink-583">583</a> azabının teferruatını anlatıyordu. Ben artık bu hareketimin evvela onu kurtarmak, ona yardım etmek için başlanılmış olduğunu unutuyordum. O kolumun üstünde nefis ve muzdarip sesiyle bana söylerken ben de gözlerimi kapıyor, bu kadının bu kadar sevmiş olduğu Hüsnü Paşa, bu kadına bu kadar ince ve uzun işkence eden Hüsnü Paşa ben olduğuma inanmak istiyorum. Perişan saçlarının yumuşak ve canlı dalgaları kolumun üstünde, ses şekliyle akan mütenevvi<a class="si-noteref epub-type_noteref" href="#f584" id="backlink-584">584</a> ve cazibedar<a class="si-noteref epub-type_noteref" href="#f585" id="backlink-585">585</a> ruhu kulaklarımda, hayır bütün varlığımda, onu dinliyorum. Bu raşelerin<a class="si-noteref epub-type_noteref" href="#f586" id="backlink-586">586</a> aczinde, şiddetinde ne fırtına, ne cehennem, ne azap var, Server!</p>

    <p>Bu her gece aynı saatte başlıyor, aynı saatte Handan’ ın derin bir uykuya dalmasına kadar sürüyor. Şimdi o, tanınmayacak kadar zayıf, çehresinde bir çift büyük gözden başka bir şey yok. Vücudu eski Handan’ın iskeleti! Elleri bir gölge gibi titrek ve cansız!</p>

    <p>Şimdi zannediyorum ki o bizi bazen tanıyor gibi. Cansız ve bîhareket<a class="si-noteref epub-type_noteref" href="#f587" id="backlink-587">587</a> yatarken gündüzleri bazen gözlerini açıp uzun uzun Sister Janette’e veya bana bakıyor. Henüz gözlerinde bir tanımak lem’ası görmedim. Fakat hissediyorum ki gözleri bir şey arıyor, mazisini, hayatını hastalığıyla giden bütün hüviyetini arıyor, arıyor...</p>

    <p>Doktor Charles ümitvar. Menenjitten kurtuldu sayılır, diyor, fakat o kadar müthiş bir zaafı var ki, bilmem zavallının dimağı yerine gelecek mi?</p>

    <p>Üç gün var ki bir kızım oldu. Şimdi Sister Janette Neriman’ın yanında, ben bütün bütün Handan’ın başındayım, her dakika, her an! O bazen gözlerini açıyor; yatağının yanında kendisini bekleyen bana bakıyor, müphem ve manasız fakat eski tatlılığını muhafaza eden tebessümü ile ruhumu karıştırıyor. Tekrar güzel gözlerini benden saklıyor.</p>

    <p>Ah o kadar yavaş yavaş, o kadar tatlı tatlı gülüyor ki. Elimden katra katra giden bu sevgili, pek sevgili kadınla beraber ben de benliğimden katra katra akıp gidiyorum.</p>

    <p>Neriman kızımın adını Handan koydu. Bu küçük, biçimsiz et parçasını Handan’a pek benzetiyor. Ben artık bir şey bilmiyorum. Şimdi tamamen bütün muhitimden çekilmiş, alakamı kesmiş gibiyim. Neriman’a bile eski tesellileri veremiyorum. Şimdi o daha ziyade beni teselli ediyor, ümitvar ve neşeli!</p>

    <p>— Bak ben bir kalkayım da Handan’ın başına geçeyim, sen iyileşirsin, diyor.</p>

    <p>Yarın Handan’a bir konsültasyon daha yapacaklar.</p>

    <p>Bakalım netice ne olacak. Harareti inmiş olduğu halde el’an<a class="si-noteref epub-type_noteref" href="#f588" id="backlink-588">588</a> lakırdı söylemeyen, hâlâ kırık ve ölü duran bu hayat makinesi, bunun acaba sakatlık neresinde?</p>

    <p class="right">Refik Cemal</p>
  </div>

  <div class="letter html5_article" id="l-49">
    <h1>Refik Cemal’den Server’e</h1>

    <p class="right">Londra, 15 Mayıs 1322<a class="si-noteref epub-type_noteref" href="#f589" id="backlink-589">589</a></p>

    <p>Handan’a bir konsültasyon daha yaptılar. Dimağının yerine gelmemesini anlamıyorlar. Hastalık başlayalı kırk güne yakın oluyor. Devresi atladı, hararet tamamen düştü; fakat onun gözlerine hatıra avdet etmedi. Birkaç gündür iştihası da iyi. Elimizden süt fincanını müphem tebessümüyle alıyor, içiyor. Sonra, bittikten sonra, doymamış bir küçük çocuk saffeti ile yüzümüze bakıyor. Sister Janette ve ben onun kâinatını dolduran iki sima! Handan’da şimdi ne mazi, ne ati<a class="si-noteref epub-type_noteref" href="#f590" id="backlink-590">590</a> var. Sanki bütün hayatını hatıratıyla beraber hastalık silmiş, götürmüş. Bir çocuğunki gibi bembeyaz, boş bir dimağ ile yaşıyor. Bir kuzu gibi halim ve itaatkâr. Sister Janette yataktan kaldırıyor, saçlarını tarıyor, iki uzun örgü yapıyor, sonra ben onu bir çocuk gibi kaldırıyorum, şezlonga götürüyorum. Yastıklarla düzeltiyoruz. Gözleri sakit ve memnun, bütün harekâtımızı seyrediyor. Yüzündeki yorgunluk tamamen geçti. Nazarları birer ayna gibi berrak; iki örgüsü, küçük başı sakit ve solgun başındaki bir çocuk saffeti ile ne kadar yeni ve cazip bir Handan! Hissediyorum ki Sister Janette’ten daha ziyade bana merbut. Tabii benim kim olduğumu hatırlamasından değil; bu, her akşam yemini veren kimseye bir küçük güvercinin merbutiyeti gibi bir şey! Elleri dizlerinde, başı şezlonga dayalı, sevimli gözleri duvarlardaki kâğıdı seyrederken ben kapıdan girer girmez nazarlarında itimatla, iddiasız bir sevinçle dolu bir tebessüm uyanıyor. Yanına gidiyor, oturuyorum. Ellerini elimin içine bir çocuk gibi sessizce bırakıyor... Ona her gün soruyorum:</p>

    <p>— Nasılsın, Handan? Bugün daha iyi, değil mi?</p>

    <p>Cevap olarak başını sallıyor ve gülüyor. Ne demek istiyor? Hemen hiç lakırdı söylemiyor. Bununla beraber söylenen lakırdıyı anlıyor gibi. Çünkü onu giydirirken Sister Janette’in kolunu kaldır, başını çevir gibi talimatına hemen itaat ediyor.</p>

    <p>Neriman şimdi kalkabiliyor. Geliyor, Handan’ın yanında birkaç dakika oturup gidiyor. Handan onu tanımıyor. Hep aynı müşfik, teslimiyetkâr tebessüm! Kanatsız bir küçük yavru kuş, henüz yürümeyen, söylemeyen bir çocuk nasıl muhtac-ı tekayyüt ve dikkat<a class="si-noteref epub-type_noteref" href="#f591" id="backlink-591">591</a> ise Handan da öyle! Yatırıyor, kaldırıyor, giydiriyor, gezdiriyor, yediriyoruz. Bunları yapmasak böyle sessiz ve şikâyetsiz ölüp gidecek. Bu hali ruhumun nasıl ince ve yumuşak tellerini sarsıyor, bilsen, Server! Büyük ve ateşin aşkımın yanında şimdi ona karşı en müşfik ve yumuşak bir ana merhameti ile titriyorum. Hissediyorum ki ruhumun en hakiki çocuğu şimdi bu sevgili sakat kadın! Kucağımda kızım küçük Handan’ı tuttuğum zaman nasıl onun aczi, zaafı ile ruhumda kuvvetli, büyük bir himaye, nihayetsiz ve müsamahakâr<a class="si-noteref epub-type_noteref" href="#f592" id="backlink-592">592</a> bir şefkat uyanıyor. Handan’a karşı da o uyanıyor. Yalnız Handan’a karşı hissettiğim acıma ve sevmek namütenahi<a class="si-noteref epub-type_noteref" href="#f593" id="backlink-593">593</a> surette daha tam, daha ince ve derin! Bu yeni alil Handan işte bu benim ruhumun sevgilisi. Bütün kâinatta onun gözlerine ziya, onun ellerine değnek, onun bütün ihtiyacatının hizmetkârı, onun yetim ve ebediyen yalnız sakat ruhunun eşi olmaktan başka bir arzum, bir emelim yok. Onun için yaşıyorum. Neriman bile bu beni tamamen ihata eden şeyi sezdi. Fakat sevgili hasta yeğenine böyle derin bir şefkat verdiğim için minnettar görünüyor. Bazen acaba kendisinin ihmal edildiğini duyuyor, sızlanıyor mu, diyorum. Herhalde duyuyorsa da bu hasta kardeşini yaşatmak için yaşayan bu şefkatten onu mahrum etmek istemez zannederim. Yalnız, geçen akşam Handan uyuduktan sonra ben harareti var zannıyla yatağının başını bırakmamıştım. Neriman yalnız uyuyamadı, geldi. Müşfik bir serzenişle:</p>

    <p>— Sister Janette henüz burada. Sen artık gel, Refik, dedi.</p>

    <p>İki gündür Handan sabahları boynuna sarılan Neriman’ı öpüyor da. Geçen sabah Neriman’ı öptükten sonra pek tabii imiş gibi gözlerinde aynı uzak tebessümle bana da uzandı. Neriman’ın yüzüne baktım. Gözlerinden yaşlar boşanarak:</p>

    <p>— Başını uzat, seni de öpsün, dedi.</p>

    <p>İki gündür onu Sister Janette’le giydiriyor, Hyde Park’a kadar götürüyoruz. İlk giyindiği vakit, üstünü yadırgar gibi idi. Sonra alıştı. Fakat dikkat ettim. Bütün çehresi ve ruhu gibi yürüyüşünde ve etvarında da bir çocuk sadeliği var. Bu halinde de ne kadar güzel!</p>

    <p>Hyde Park’ta güneşte oynayan çocuklara, sakit ve mütebessim, baktı durdu. Şimdi Doktor her gün çıkarmamızı da söyledi. Hâlâ pek sıkı bir takayyüde tabi<a class="si-noteref epub-type_noteref" href="#f594" id="backlink-594">594</a>. Doktor Charles avdet etmemekte ısrar eden zekâsının karşısında azıcık şaşırıyor. On gün daha hatıratının ve zekâsının avdet etmediğini görürsek Paris’te Mütehassıs Doktor Şe’ye götürmemizi söylüyor. Şimdilik Sister Janette hemen bize yerleşmiş gibi bir şey. Bende de artık bu alil kadından başka bir şey yok.</p>

    <p>İtiraf edeyim, azıcık vahşi ama, Handan’ın zekâsının avdet etmesinden azıcık korkuyorum. Şimdi gözlerinde o kadar tamamen bana dayanan, beni bekleyen, ben olmasam olmayacak gibi titreyen bir şey var ki hâlâ söylemiyor. Fakat ben odasına gitmekte gecikirsem Sister Janette sükûnetinin gittiğini, bir şey aradığını söylüyor. Hatta dün ben çocuklarla salonda iken kapı açıldı. Ropdöşambrı ile Handan içeri girdi. Arkasında Sister Janette geliyor ve ne yapacağını bekliyor gibi idi. Evvela odada bir şey arıyormuş gibi bakındı. Sonra beni görür görmez, o saf çocuk gülüşü ile bana doğru geldi, elimi yakaladı, bir çocuk gibi memnun, içini çekti, koltuğuma sokuldu oturdu. Bu hali beni nasıl ağlattı bilsen, Server. O vaziyeti ile ruhumun en çok acıyan ve seven yerine o kadar yerleşiyordu ki... Hayır, eğer bu kadın ebedî bir alil olsa bile ben ona bakacağım, ben onu seveceğim. Bir ana, bir kardeş, bir her şey gibi ona bakacağım.</p>

    <p class="right">Refik Cemal</p>
  </div>

  <div class="letter html5_article" id="l-50">
    <h1>Refik Cemal’den Server’e</h1>

    <p class="telg">Telgrafname</p>

    <p class="date">Londra, 25 Mayıs 1322<a class="si-noteref epub-type_noteref" href="#f595" id="backlink-595">595</a></p>

    <p>Sister Janette’le beraber Handan’ı çarşamba günü Paris’e getiriyoruz. Gel bizi kalede bekle, doktora götüreceğiz.</p>

    <p class="right">Refik Cemal</p>
  </div>

  <div class="letter html5_article" id="l-51">
    <h1>Refik Cemal’den Neriman’a</h1>

    <p class="right">Paris, 27 Mayıs 1322<a class="si-noteref epub-type_noteref" href="#f596" id="backlink-596">596</a></p>

    <p>Neriman’cığım,</p>

    <p>Yeğenini getirdik. Dün Doktor Şe’ye götürdük. Uzun uzun muayeneden ve tetkik ettikten sonra hayat-ı hususiyesi<a class="si-noteref epub-type_noteref" href="#f597" id="backlink-597">597</a>, hastalığının esbabı hakkında benden uzun uzun izahat aldı ve kararı şu oldu:</p>

    <p>Handan bir ay kadar eski muhitinden, hususiyle Londra’dan çıkarılacak, tamamen yabancı bir memlekette bir ay kılacak; muntazam ve asude bir hayat geçirecek. Neticesinde zekâsı avdet etmezse bir daha muayene edecek. Belki de başından bir ameliyata muhtaç olacak; güya o gece düşerken başını yere çarpmasından hâsıl olma bir ur filan bu hali getirebilirmiş. Fakat ameliyatın da onu şifayab edeceğine<a class="si-noteref epub-type_noteref" href="#f598" id="backlink-598">598</a> pek yüzde yüz söz vermiyor, büyük bir ihtimal var diyor.</p>

    <p>İstanbul’a Kuzguncuk’a götürmeyi teklif ettim. Mazisi ile rabıtası olan yer olmaz, diyor. Bir de hastalığı esnasında yanında benimle Sister Janette bulunduğunu söyledik. Doktor Şe’nin tetkikatı ve muayenesi esnasında Handan’ın bir çocuk gibi elimi bırakmak istememesi ve yeni acayip asabiyetini izhar etmesi, doktorun nazar-ı dikkatini celbetti. Bana bu merbutiyeti onun tedavisinde pek işe yarayacağını ve benim her ne olursa olsun kendisini bırakmamın hasta için pek fena olacağını söyledi.</p>

    <p>Şimdi Neriman, bu pek acayip ve müşkül bir mevki; evvela Londra’daki evimizin bir senelik kirası verilmiş, yerleşmişiz. İtalya’ya kadar hepimiz birden bir seyahat ve orada bir ay hayat benim bütçemin dahilinde değil. Sevgili yeğenimiz Handan için bir insanın yapabileceği bir şeyi yapmak isterim. Fakat para fedakârlığını hırsızlık etmeden yapamam. Bunu olduğu gibi mufassal<a class="si-noteref epub-type_noteref" href="#f599" id="backlink-599">599</a> bir mektupla dün Cemal Bey’e de yazdım. Her tarafını izah ettim. Doktorun pek kati ve pek şedit evamirinden<a class="si-noteref epub-type_noteref" href="#f600" id="backlink-600">600</a> biri de Hüsnü Paşa’yı görmekten Handan’ı menetmek, hatta iyileştikten sonra bile! Bu haline sebebiyet veren o olmasına nazaran Hüsnü Paşa’nın hasta üzerine vereceği tesir her fenalığı yapabilir, diyor. İşte bütün tafsilat. Bir de senin fikrini soruyorum. Mektubum üç günde Cemal Bey’e vasıl olacak. Cevabı da iki üç günde gelir. Cevabını burada beklemeyi muvafık<a class="si-noteref epub-type_noteref" href="#f601" id="backlink-601">601</a> gördüm. Verilecek karara göre Handan’ı oraya mı getirelim, yahut başka bir yere mi götürelim? Çünkü seyahat onun için pek müşkül oldu. Gerçi daima bir kuzu gibi itaatkâr. Fakat Manş sinirlerini bozuyor. Birçok gaseyan etti<a class="si-noteref epub-type_noteref" href="#f602" id="backlink-602">602</a>, hastalıktan beri ilk defa olarak pek çok ağladı. İki yanaklarından öperim, sevgili Neriman. Yavrucuklarımızı da öperim. Bana hemen yaz.</p>

    <p class="right">Refik Cemal</p>
  </div>

  <div class="letter html5_article" id="l-52">
    <h1>Neriman’dan Refik Cemal’e</h1>

    <p class="right">Londra, 30 Mayıs 1322<a class="si-noteref epub-type_noteref" href="#f603" id="backlink-603">603</a></p>

    <p>Refik’çiğim, mektubunu alınca birçok ağladım. Handan’ın dimağı ebediyen sakat kalmak ihtimali öyle müthiş bir şey ki. Bu, olamaz olamaz, Refik. Handan’ın daima böyle canlı bir ölü olması ne demek olur? Benim hissimde güneşin ebediyen tutulması gibi bir şey! Çocukluğumuzu, gençliğimizi, bu uzun seneleri ve bu uzun senelerde Handan’ın hayatıma koyduğu manayı, tecrübeleri düşünüyorum. Onları çekince bir ölü, bir aptal olacağım zannediyorum.</p>

    <p>Beni düşünme, Refik. Ben bir ay çocuklarımla Londra’da seni beklerim. Sen İtalya’ya mı, nereye ise onu götür.</p>

    <p>Yüreğimde Handan’ın dimağıyla beraber başka bir şey daha kaybettim hissi var. Sensiz bütün bütün budala, boş ve bedbaht oldum. Ne oluyorum, ne oluyorum, Refik? Sen Refik! Amcamdan mektup alır almaz bana yaz. Gözlerinden, yanaklarından öperim, sevgili kocam.</p>

    <p class="right">Neriman</p>
  </div>

  <div class="letter html5_article" id="l-53">
    <h1>Cemal Bey’den Refik Cemal’e</h1>

    <p class="right">İstanbul, 3 Haziran 1322<a class="si-noteref epub-type_noteref" href="#f604" id="backlink-604">604</a></p>

    <p>Oğlum, bilmem sana ne diyeyim, Allah razı olsun. Seni Allah bu felaket zamanı için bizim familyamıza bir melek diye gönderdi. Çocuğuma, en sevgili çocuğuma, hayatımın nuru, her şeyi olan Handan’ıma bakamamak, ondan uzak olmak felaketinde senin bir kardeş gibi onu himaye edip bakman bana her gün şimdi tamamen ağaran sakalımdan yaşlar akıtıyor. Ve bu yaşlarla dua ediyorum.</p>

    <p>Para için düşünme yavrum. Aylığımdan başka geçineceğim yok ama ecdadımdan kalma bir evim var, onu vefaen ferağ ettim<a class="si-noteref epub-type_noteref" href="#f605" id="backlink-605">605</a>, şimdi, telgrafla yüz lira gönderiyorum. Dört yüz lira da bankada senin emrine müheyya duracak, Handan’ı İtalya’ya götürünüz. Ameliyat lazım gelirse onu da yaptırınız. Bize Allah acısın. Hüsnü Paşa’ nın bu kadar aydır onu hastalığında sormamasına bilmem ne diyeyim! Yalnız eğer bu uğurda ölmüş olsam bile, çocuğumu bir daha o adama göstermeyeceğim. Handan’ım, mini mini öksüz çocuğum. Ah Refik, Handan’ı sekiz aylık bir bebekten bu hale getirip de sonra bu kara günleri görmek. Ne ise Allah bize acıyacak.</p>

    <p>Neriman isterse çocuklarla İstanbul’a gönder, masrafını bankadan al, teyzesi ağlıyor. O yavrucağın Avrupa’ daki bir senesi de fena geçti. Onu bir ay yalnız orada bırakmak doğru değil. Hem göreceğim de çok geldi. Neriman’ın eli elimde olursa biraz Handan’ımdan ayrılmadım zannederim. Zaten o iki çocuğu birbirinden fark ettirmek istemem ki. Gözlerinden öperim, yavrum ve tekrar Allah sana bu büyük kardeşliğinin, insaniyetinin mükâfatını versin derim. Çünkü yaptıklarına mukabele etmek biz âciz insanların kudretinden çok, çok fazla, oğlum.</p>

    <p class="right">Babanız<br/>
    Cemal</p>
  </div>

  <div class="letter html5_article" id="l-54">
    <h1>Neriman’dan Refik Cemal’e</h1>

    <p class="right">Londra, 8 Haziran 1322<a class="si-noteref epub-type_noteref" href="#f606" id="backlink-606">606</a></p>

    <p>Amcamın mektubuyla beraber ikinci mektubunu da aldım. Sen fikir beyan etmiyorsun. İstanbul’a gitmek isterim, Refik. Amcamın yanında bu felaket daha az ağır gelecek. Giderken de Paris’te seni ve Handan’ı bir iki gün doya doya görürüm. İçimden bir şey, Handan’cığımızı artık bu son görüşüm olacak diyor. Dayanamıyorum, Refik, keşke ben öleydim. Ne gün hareket edeyim?</p>

    <p class="right">Neriman</p>
  </div>

  <div class="letter html5_article" id="l-55">
    <h1>Refik Cemal’den Neriman’a</h1>

    <p class="right">Paris, 10 Haziran 1322<a class="si-noteref epub-type_noteref" href="#f607" id="backlink-607">607</a></p>

    <p>Bugün Server’i gönderdim. Seni getirecek ve İstanbul’a kadar da seninle gidecek. Seni yavrularımla yapayalnız yolda tasavvur etmek<a class="si-noteref epub-type_noteref" href="#f608" id="backlink-608">608</a> beni çıldırttı, Neriman. Bu hale yüreğim titriyor. Sevgili, sevgili Neriman. Bu zavallı Handan’la meşgul olurken acaba kendi vezaifimi, seni kâfi derecede sevmeyi unutuyor muyum? Unutursam bana ihtar et. Çünkü bugünkü küçük mektubunla pek sarsıldım. Ve Kuzguncuk’ta bana bir beyaz melek gibi gelişini hatırladım. Beni affet, Neriman, çünkü asabım pek bozuk. Bakalım ne olacağım?</p>

    <p class="right">Refik Cemal</p>
  </div>

  <div class="letter html5_article" id="l-56">
    <h1>Server’den Refik Cemal’e</h1>

    <p class="right">Paris, 20 Haziran 1322<a class="si-noteref epub-type_noteref" href="#f609" id="backlink-609">609</a></p>

    <p>Treninizin arkasından gözlerinden yağmur gibi yaşlar akan Neriman Hanım’la bir arabaya atladık ve tam bizim otelin önünde durur durmaz bir zat-ı muhterem de arabanın kapısı önünde durdu. Ben bu kadar temiz bir adamın benim arabanın kapısını neden açtığını düşünürken mütehakkim ve biraz hırçın bir ses:</p>

    <p>— Kaç gündür sizi arıyorum, Server Bey, dedi ve güya bir şey olmamış gibi gözlerinden akan yaşları bu manzara karşısında duran Neriman Hanım’ın elinden tutup indirdi.</p>

    <p>— Sen Paris’te ne arıyorsun, Neriman, yoksa –fena bir tebessümle– Server Bey’e misafir mi geldin?</p>

    <p>Neriman Hanım, müteneffir<a class="si-noteref epub-type_noteref" href="#f610" id="backlink-610">610</a> ve hadit<a class="si-noteref epub-type_noteref" href="#f611" id="backlink-611">611</a>, elini çekti.</p>

    <p>Ben hemen söze atıldım:</p>

    <p>— Yarın kendisini İstanbul’a götürüyorum.</p>

    <p>— Ya Handan? Ya Refik Cemal Bey? Onlar nerede?</p>

    <p>Hüsnü Paşa gözlerini öyle açıyordu ki korktum. Nereye gittiğinizi senden bir haber alıncaya kadar söylememeyi münasip gördüm. Bununla beraber biraz alay etmekten kendimi alamayarak:</p>

    <p>— Benim size Handan Hanım’ın ahval-i sıhhiyesi<a class="si-noteref epub-type_noteref" href="#f612" id="backlink-612">612</a> hakkında verdiğim son haberlere nazaran çoktan ahretin yolunu tutmuş olması lazım gelirdi, dedim.</p>

    <p>— Ben size şimdi Handan’ın nerede ve nasıl olduğunu soruyorum.</p>

    <p>— Handan Hanım’ı tebdil havaya<a class="si-noteref epub-type_noteref" href="#f613" id="backlink-613">613</a> götürdüler.</p>

    <p>— Pek tuhaf, benim karımı bana haber vermeden nereye götürüyorlar? Hem niçin?</p>

    <p>— Hasta!</p>

    <p>— Hâlâ mı?</p>

    <p>— Evet, bu defa iyi olamayacak bir şey.</p>

    <p>— Ben onu bir tifo geçirdi zannediyordum.</p>

    <p>— Ben size onun menenjit olduğunu söyledim.</p>

    <p>— Hatırlamıyorum, şimdiyi soruyorum.</p>

    <p>— Şimdi dimağı bozuk.</p>

    <p>— Ya!</p>

    <p>Epeyce bir sükûttan sonra kısık bir sesle:</p>

    <p>— Şimdi tebdil havaya onu kim götürdü?</p>

    <p>— Bir <em>garde malade</em>.</p>

    <p>— O kadar mı?</p>

    <p>— Bir de Refik Cemal Bey.</p>

    <p>— Adresini bana veriniz, gideceğim.</p>

    <p>— Teessüf ederim, Paşa Hazretleri. Adreslerini ben de bilmiyorum, yerleştikten sonra yazacaklar. Ben de on gün sonra tekrar Paris’teyim. Sizi gelir bulurum.</p>

    <p>— Mersi azizim. <em>Adieu</em> Neriman.</p>

    <p>Mütefekkir<a class="si-noteref epub-type_noteref" href="#f614" id="backlink-614">614</a> ve altüst bir çehre ile çıktı gitti. Nev’i şahsiyetine münhasır<a class="si-noteref epub-type_noteref" href="#f615" id="backlink-615">615</a> bir adamcağız. Hemen hemen hoşlanıyorum gibi bir şey!</p>

    <p class="right">Server</p>
  </div>

  <div class="letter html5_article" id="l-57">
    <h1>Server’den Refik Cemal’e</h1>

    <p class="right">İstanbul, 24 Haziran 1322<a class="si-noteref epub-type_noteref" href="#f616" id="backlink-616">616</a></p>

    <p>Bu sabah İstanbul’a vasıl olduk. Bir gece Viyana’da kaldık. Zevcen<a class="si-noteref epub-type_noteref" href="#f617" id="backlink-617">617</a> çok mükedder<a class="si-noteref epub-type_noteref" href="#f618" id="backlink-618">618</a>. Hele biz ekspresten inerken beyaz sakalıyla ağlayan Cemal Bey’le sarılıp orada, kalabalık içinde o kadar ağlaştık ki itiraf ederim, ağlamak benim hususiyetim olmamakla beraber boğazım, gözlerim gıcıklandı durdu. Sabire Hanım, iki genç kız, biz eve gelir gelmez bir ağlamak konseri daha yaptılar. Hepsi Handan’a meğer nasıl merbut. Handan’ı sevmek müstevli<a class="si-noteref epub-type_noteref" href="#f619" id="backlink-619">619</a> bir hastalık gibi geliyor bana, Refik. Âdeta benim bu herkesin tutulduğu hastalıktan hariç kalmama canım sıkılıyor. Bu akşam o kadar uzun müddet birbirinden ayrılmış aile efradını yalnız bırakmak için erken çekilmek istedim. Matemlerini benim yanımda tutabileceklerini hepsi beyan etti. Kaldım. Ve epeyce de teselliye muvaffak oldum. İçlerinde en az ağlayan Şehper, o da bana gözleri kırmızı görünmesin diye galiba?</p>

    <p>Fakat Neriman ve Cemal Bey tamamen yaşamak yayları kırılmış iki makine gibi. Ya sen, sen ne yapıyorsun?</p>

    <p>Kuzguncuk pek nefis bir yer. Ben de üç gün sonra İstanbul’dan hareket edeceğim. Yarın sabah erkenden babamı görmeye gideceğim, nasıl beni görünce şaşıracak, belki de biraz kızacak. <em>Bon nuit</em> azizim, <em>Bona notte</em><a class="si-noteref epub-type_noteref" href="#f620" id="backlink-620">620</a>, daha doğrusu, değil mi?</p>

    <p class="right">Server</p>
  </div>

  <div class="letter html5_article" id="l-58">
    <h1>Refik Cemal’den Server’e</h1>

    <p class="right">Sicilya, 4 Temmuz 1322<a class="si-noteref epub-type_noteref" href="#f621" id="backlink-621">621</a></p>

    <p>Bu mektubu Paris adresine yazıyorum. İstanbul’a her gün yazdığım mektuplardan sonra seninle, hayır birisiyle kendi kendime konuşmak artık bence kati bir ihtiyaç oldu. Buraya geleli on beş günü geçti. Fakat bütün yeni bir hayat! Sicilya’da Mesina Körfezi’ne hâkim bir tepecikte, bir köydeyiz. Bu yeri Doktor Şe zaten bir-iki hasta göndermiş olduğundan tavsiye etmişti. Sinyora<a class="si-noteref epub-type_noteref" href="#f622" id="backlink-622">622</a> Kora’nın evinde iki oda tutuyoruz. Yan yana, iç içe iki oda. Sister Janette’le Handan’ın yattığı oda epeyce vâsi. İki küçük yataklarından başka rahatça bir sediri, birkaç sandalyesi var. Ben de Handan’ın koltukta oturduğunu bildiğimden sinyorayı sıkıştırdım. Eski İngiliz kiracılarından kalma bir koltuğu balkonun önüne koyduk. Hanımelleri, yaseminler ve morsalkımla sarılan bir balkon, önünde Mesina Denizi’nin beyaz köpüklü dalgaları süzülüp gidiyor. Odanın arka tarafında Ada’nın morlu, sisli güzel dağcıkları ve bütün etrafta portakal ve limon çiçekleri bahçesi. Evin önünde açık meydanımsı bir yerde üç tane büyük kestane ağacı var. Gök mavi, yerler zengin ve muattar. Bütün havada okşayan bir hareketle insanı gaşyedici kokular. Sonra gözlerin önünde dağlar, deniz, ağaçlar, her şey.</p>

    <p>Ev sahibesi dişsiz bir kocakarı. On üç yaşında tahmin ettiğim bir torunu var. El kadar esmer yüzü, büyük ve ateşin siyah gözleri ve iki uzun siyah örgüleriyle göze pek hoş geliyor. Sonra ince ve küçük vücudu bir dağ keçisi gibi çalak ve pürhayat! Öğle vakti gökten, yerden ve bütün ağaçlardan, çiçeklerden fışkıran sıcak hayatla o da hemahenk,<a class="si-noteref epub-type_noteref" href="#f623" id="backlink-623">623</a> gidip karşıdaki kestanelerin altına boylu boyuna yatıyor. Başı elleri üstünde çıplak, esmer ayakları pürhareket, sevgilisi Alberto’yu bekliyor. Çünkü kocakarının tarassudundan<a class="si-noteref epub-type_noteref" href="#f624" id="backlink-624">624</a> ancak o zaman kurtulabiliyor.</p>

    <p>Handan iyileşiyor. Eminim ki ömründe hiçbir vakit malik olmadığı<a class="si-noteref epub-type_noteref" href="#f625" id="backlink-625">625</a> sıhhate burada malik oluyor. Yüzü toplandı, pembeleşti, gözleri iki koyu güneş gibi. Bütün vücudu en güzel ve yumuşak hatlarla inceliğini muhafaza ederek yuvarlanıyor. Doktor Şe saçlarını kesmemizi söylemişti. Bunu yapmamak için rica etmiştim. Nihayet, “Fakat kadını bu bir yığın saçla yormayacaksınız, başına toplamayacaksınız. Tararken sinirlendirmeyeceksiniz,” demişti. Ben bundan Neriman’a bahsetmemiştim. Handan’ın saçlarını kesmek onun hüviyetinden en cazip ve mühlik bir parçayı kesmek gibi geliyordu. Biz de şimdi onun saçlarını İtalyan köylü kızlarınınki gibi örüyoruz. Kuşaksız bol beyazlar giydiriyoruz. Ayaklarına sandallar giydiriyoruz. Dışarı çıkardığımız vakit başına sadece bir beyaz tül, arkasına da beyaz ince bir manto giydiriyoruz. İki gün kaldık, tuvaletini düzdük, sade keten, ince şeyler. Hatta dikmesini bile Sister Janette beceriyor. Bu sade kıyafeti, pembe güzel yüzü ile limon, portakal ağaçları arasından çıkan bir eski hikâye kahramanı gibi görünüyor. İtalyanlar, çıplak ayaklıları, hatta küçük kızın sevgilisi bile bu ecnebi sinyoraya pek ateşli gözlerle bakıyorlar. Fakat sinyoranın bir şeyden haberi yok! Yüzü şimdi ebedî bir sükûnet ve tebessüm içinde bütün mazisi, eski şahsiyeti giden bu kadının sade ruhunda bir ben varım, bir Sister Janette. Sabahları Sister Janette onu yıkadıktan ve bol açık fistanını geçirdikten sonra ben geliyorum. Saçlarının tuvaletini yapıyoruz. Şimdi saçlarına hemen hiç Sister Janette’i dokundurmuyor. Ben onu açıyor, tarıyor, örüyorum. O kadar nihayetsiz bir şefkat ve taabbütle<a class="si-noteref epub-type_noteref" href="#f626" id="backlink-626">626</a> bu ipek dalgalarını acıtmamaya gayret ediyorum ki... Hem de acıtmıyorum. Başına Sister Janette dokundukça kaşlarını çatıyor. Sonra orada yumurtasını yiyor, sütünü ve ilacını içiyor. Arkasına örtüsünü koyup elinden tutup çıkarıyoruz. Şimdi Sister Janette hemen her sabah gezmesine benimle gönderiyor. Kendisi onun öğle yemeği ve odasıyla meşgul oluyor. O bir küçük kuzu gibi ellerini ceketimin cebine sokuyor. Başı ekseriya kolumun üstünde mütebessim ve sakit geliyor. Kestanelere kadar gidiyoruz. Biraz bu güzel gölgeli ağaçları seyrediyor. Sonra yine bana tabi, yürüyor, on dakika ötede çıplak bir sırt üstünde eski bir kilise yolu var. Onu yavaş yavaş takip ediyoruz. O yolda bazen küçük kıza kiliseden dönerken tesadüf ediyoruz. Muhteris<a class="si-noteref epub-type_noteref" href="#f627" id="backlink-627">627</a> ve zeki gözleri ikimizi de seven ve anlayan bir lem’a ile derâguş ediyor. Ve yarı takdirkâr, yarı çapkın bir sesle:</p>

    <p>— <em>Bonjourno</em><a class="si-noteref epub-type_noteref" href="#f628" id="backlink-628">628</a> Sinyor, diyor.</p>

    <p>Handan’ın lakırdı söylemeye başladığını İstanbul’a yazdığım vakit bilmem orada mı idin? Şimdi ufak tefek konuşuyor. Doktor Şe’nin tavsiyesi üzerine onunla günde fasılalı<a class="si-noteref epub-type_noteref" href="#f629" id="backlink-629">629</a> zamanlarda onar dakika konuşuyorum. Söylüyorum. Âdeta yeniden lakırdı öğretir gibi öğretiyorum. En evvel benim ismimi çağırmasını öğrendiğini istedim. Fakat bilmem benim Sister Janette’ten çok geveze olduğumdan ve Sister Janette’e daha çok hitap ettiğimden mi nedir? Evvela:</p>

    <p>— Sister Janette, <em>good morning</em>, Sister Janette, dedi.</p>

    <p>Sonra da Refik desin isterdim. Pek tuhaf olarak:</p>

    <p>— Refik Cemal, dedi. Ve daima beni Refik Cemal diye çağırıyor. Fakat zannetmem ki hastalığından evvelki halimi hatırlasın; o hep hastalığından sonraki hayatını yaşıyor.</p>

    <p>Akşamları hep beraber çıkıyoruz. Sister Janette bazen onun elinden tutup kendine dayandırmak istiyor. Fakat o birdenbire sinirlenerek benim koluma sarılıyor, sonra yine aynı yolda gidiyoruz. Akşamın, dağları koyu ve keskin mor, turuncu gölgelerle boyadığı, bütün bu yaşayan ve seven vadiye, zengin ve eski bir vakar verdiği anlarda kilisenin kapısından dönüyoruz. Biz evimize yaklaşırken küçük kiliseden Angelos çalıyorlar. Bu hazin ve uzak çanları İtalya’nın kalbinin darabanını<a class="si-noteref epub-type_noteref" href="#f630" id="backlink-630">630</a> dinler gibi dinliyoruz. Birdenbire üçümüz de ciddileşiyoruz. Fakat nasıl muazzam, nihayetsiz bir hisle ikimiz de yıkanıyoruz. Bu etraftaki fevkalade hali Sister Janette’in kuru İngiliz ruhu bile seziyor, gözlerinden şefkat ve merhametle bize bakıyor. Handan’ın eli bermutad ceketimin cebinde, oradaki ellerime sıkı sıkı sarılıyor. Onun şimdi tamamen benim olan parmaklarının canlı ve mutlak bir aşkla parmaklarıma dolandığını duyarken bütün mevcudiyetimle onun oluyorum. O da benim, o da benim! Eski Handan’ın Hüsnü Paşa’nın olduğu gibi değil. Yalnız benim, tamamen benim!</p>

    <p>Bilir misin? Sana bir gün ben:</p>

    <p>— Adem’le Havva’nın aşkını en büyük bulurum, demiştim. Şimdi bugün biz onların cennetten çıkmadanki hayatlarını yaşıyoruz. O, yanındaki adam için vücut bulmuş, yaratılmış ve ondan başka, ona inkıyat<a class="si-noteref epub-type_noteref" href="#f631" id="backlink-631">631</a> ve muhabbetten başka, ona sığınmaktan başka mevcudiyetinde bir şey olmayan Havva! Ben de onun sevdiği Adem! Henüz cennetin bedayii<a class="si-noteref epub-type_noteref" href="#f632" id="backlink-632">632</a> arasında muhitin ulûhiyeti<a class="si-noteref epub-type_noteref" href="#f633" id="backlink-633">633</a> içinde beşeriyetlerinin aczi büyük aşklarında kaybolduğu zamandayız. Bu ne yüksek his, Server. Ben artık her şeyi inkâr ediyorum. Ben artık tamamen bir rüyadayım. Ben tamamen Handan’dayım ve onda yaşıyorum. Canlarımızı, ruhlarımızı bir el birbirine karıştırmış, bağlamış. Onun mazisi bir gün uyansa, benim mazim beni bir gün çağırsa birimizden birimizin mutlak o bağı, o mukaddes düğümü çekerken canı kopacak, öleceğiz.</p>

    <p>Geceleri mehtap var. Handan’ın elinden tutup balkona çıkıyorum. Mesina suları sarı yaldızlarla parıldayarak akarken, kestaneler dallarının ucundaki gümüşî ziya ile titrerken bütün vadi portakallarının, kekiklerinin aşkını koku şeklinde döküp insanlara yollarken Handan sandalyesini yanıma çekiyor, başını dizime koyuyor, uzaklara dalıyor. Bize balkon kapısından bakan Sister Janette’e:</p>

    <p>— Ne yapacağız Sister Janette, dedim.</p>

    <p>— Bırakınız, zavallı genç kadını, bakalım hastalığı ne olacak, dedi. Sonra gözleri dolarak:</p>

    <p>— Size de çok acıyorum, zavallı genç Mösyö, ölürse ne olacaksınız? Sonra Madam ve çocuklar, dedi.</p>

    <p>Bu gümüşlü nurlar içinde ruhundan güneşi ebediyen batan kadın yine böyle gümüşî nurlarla ruhunu bana verirken ben orada onun başı üstünde ağladım, Server. Server, ya Handan tamamen uyanırsa ne olacağım? Bu cennetten, bu sihir ikliminden birdenbire nefyedilecek miyim? Ben onu tedavi edecektim değil mi? Fakat ben onun böyle kalması için ve benim onun yanında böyle ebediyen kalmam için neler, neler feda etmezdim!</p>

    <p>Ah insana duyacağı, isteyeceği bir şekilde gelmeyen hıyanetkâr saadet! Benimki işkenceli bir saadet. Hemen gözlerimi açacağım diye korktuğum birer sabah rüyası Server, bir şey söyleme bana, darılma bana, felsefe yapma. Biliyorum, fakat artık ben, ben değilim!</p>

    <p class="right">Refik Cemal</p>
  </div>

  <div class="letter html5_article" id="l-59">
    <h1>Refik Cemal’den Cemal Bey’e</h1>

    <p class="right">Sicilya, 5 Temmuz 1322<a class="si-noteref epub-type_noteref" href="#f634" id="backlink-634">634</a></p>

    <p class="center">Onuncu rapor</p>

    <p>Bugün yataktan yine pek iyi kalktı. Konuşması çoğalıyor. Kestane ağaçlarına bakarken onlara bu sabah isim koydu. Gözlerine zekâ avdet ediyor. Sabahleyin ona Kora bir gardenya<a class="si-noteref epub-type_noteref" href="#f635" id="backlink-635">635</a> getirmişti. Kalktı, alnı buruştu. Bir şey hatırlamaya çalışıyor gibi idi. Nihayet hem acı hem tatlı bir şey hatırlamış gibi:</p>

    <p>— Kuzguncuk, dedi.</p>

    <p>Kuzguncuk’ta odasının altındaki gardenyayı hatırladı zannederim. Bu, mazi hakkında ilk hatırası. Hemen Doktor Şe’ye yazıyorum.</p>

    <p class="right">Refik Cemal</p>
  </div>

  <div class="letter html5_article" id="l-60">
    <h1>Refik Cemal’den Cemal Bey’e</h1>

    <p class="right">Sicilya, 7 Temmuz 1322<a class="si-noteref epub-type_noteref" href="#f636" id="backlink-636">636</a></p>

    <p class="center">On birinci rapor</p>

    <p>Bir defa hatırladıktan sonra zihninde bir çorap söküğü gibi mazi canlanıyor zannederim. Bir iki gündür dalgın gözleriyle muhitini muayene ediyor. Sister Janette’e, hususiyle bana uzun uzun bakıyor. Fakat şimdiki hatırladığı şeyler benden eski maziye ait. Bana ağır ve mütereddit bir surette gelen ifadesiyle bir yer tarif etmeye çalıştı. Maltepe olduğunu anladım. En nihayet bir de cenaze, kimin olduğunu bilmek istediği, bir cenazeden bahsetti. Zannedersem zavallı Nâzım’ın cenazesi. Bunu da Doktor’a yazıyorum.</p>

    <p class="right">Refik Cemal</p>
  </div>

  <div class="letter html5_article" id="l-61">
    <h1>Refik Cemal’den Cemal Bey’e</h1>

    <p class="right">Sicilya, 9 Temmuz 1322<a class="si-noteref epub-type_noteref" href="#f637" id="backlink-637">637</a></p>

    <p class="center">On ikinci rapor</p>

    <p>Bugün Doktor Şe’den bir mektup aldım, “Handan’ ın zekâsı avdet edeceğine yüzde seksen kaniyim. Yalnız bu zekânın avdetini pek büyük bir ihtiyatla karşılamalı,” diyor. Ve beni tanıyıp da hayatı hakkında fazla sual sormaması için Paris’te doğrudan doğruya kendisinin taht-ı tarassudunda<a class="si-noteref epub-type_noteref" href="#f638" id="backlink-638">638</a> bulunabilecek bir hastaneye getirmemizi söylüyor. Demek Handan’ın İtalya seyahatine netice vermek lazım geliyor. Fikrinizi alınca Paris’e gidiyoruz.</p>

    <p class="right">Refik Cemal</p>
  </div>

  <div class="letter html5_article" id="l-62">
    <h1>Server’den Refik Cemal’e</h1>

    <p class="right">Paris, 9 Temmuz 1322<a class="si-noteref epub-type_noteref" href="#f639" id="backlink-639">639</a></p>

    <p>Dün Paris’e geldim. Senin o klasik mektubunu buldum. Tevrat’a nazire mi yapmak istiyorsun? Fakat Adem Babamızın Havva’dan önce evli ve çocuk sahibi olmadığını unutma! Benim bütün söyleyeceğim şeyleri hissetmiş gibi bana bir şey söyleme diyorsun. Cidden diyecek yok! Bir tek ciddi Refik Cemal, gülmez, düşünür, kitaplarından başka bir şey bilmez olan Refik Cemal. Hem de öyle bir aşk ki henüz insaniyet bu şeklini görmemiş. Kadın bir hasta, bir mecnun olduğu zaman! Temin ederim ki ömrümde ne yapsan beni bu kadar hayrete düşüremezdin. Biz zayıf insanlar, daldan dala konanlar, zat-ı âlileri gibi sahib-i ahlak ve’l-hasenat<a class="si-noteref epub-type_noteref" href="#f640" id="backlink-640">640</a> efendilerimizin bütün gün nesayihine<a class="si-noteref epub-type_noteref" href="#f641" id="backlink-641">641</a>, tevbihatına<a class="si-noteref epub-type_noteref" href="#f642" id="backlink-642">642</a> maruz kalanlar yine pek makul, pek itidalperveriz<a class="si-noteref epub-type_noteref" href="#f643" id="backlink-643">643</a>. Hatta İstanbul’a kadar gittikten sonra benim için hazırlanan Şehper Hanım’ın siyah gözlerine aşık olmadan döndüm, kaçtım, geldim. Sen, seninle hiç münasebeti olması lazım gelmeyen münferit kadına gittin, âşık oldun. Hüsnü Paşa’nın Juliette’i, Mod’u ve bilmem kimi daha tabii olurdu.</p>

    <p>Affet kardeşim. En az anladığım da Handan’ın sana bu tuhaf merbutiyeti. Mutlak zaten seni seviyordu. İradet<a class="si-noteref epub-type_noteref" href="#f644" id="backlink-644">644</a>, Hüsnü Paşa’ya bağı, Neriman’a muhabbeti bu aşkına bir duvar oluyordu. İradeti ile Hüsnü Paşa ve Neriman’ı hatırlamak kabiliyeti gidince kendini tamamen bu aşka terk etti. Romancı olsam senin bu aşkını yazıverirdim. Yanına felsefe ve mütalaat<a class="si-noteref epub-type_noteref" href="#f645" id="backlink-645">645</a> sıkıştırmaya hacet kalmadan iş olur biterdi, hemen niyetim de var ha, bir de tiyatroya çevirip Paris’te oynatabilsem ben zengin bir adam olurum, seninle Handan da edebiyatta ebedî birer çehre olursunuz. Şimdiden saçlarının örgüsü, ayaklarının sandalları, bol, beyaz esvabı ve büyük dalgın gözleriyle sahnede dolaşacak bir Handan düşünüyorum.</p>

    <p>İşin alayını bırakıyorum, ciddiyetine geliyorum. Sana İstanbul’a gitmeden Hüsnü Paşa’ya Paris’te ne suretle tesadüf ettiğimi ve benden neler sorduğunu söylemiştim. İstanbul’da Cemal Bey’e bu meseleyi açtım, köpürdü. Doktor Şe’nin söylediğini kendisine anlatınız, dedi. Şimdi tekrar tesadüf edersem ne söyleyeceğim, bilmiyorum.</p>

    <p>Allah cezanı versin senin, Refik. Çünkü bu sizin garip aşkınız beni bile o kadar işgal etti ki kendi eski, küçük, zararsız aşklarımı bile tatsız, yavan bulmaya başladım. Benim zavallı dostum Refik.</p>

    <p class="right">Server</p>
  </div>

  <div class="letter html5_article" id="l-63">
    <h1>Refik Cemal’den Server’e</h1>

    <p class="right">Sicilya, 10 Temmuz 1322<a class="si-noteref epub-type_noteref" href="#f646" id="backlink-646">646</a></p>

    <p>Senden ses seda yok, Server. İstanbul’da mısın ki Paris’e yazdığım mektubu almadın? İstanbul’da bile olsan bana bir kelime yazarsın diye ümit ediyordum. Halbuki o da yok. Benim hayatım, Handan’la hayatım –çünkü artık başka hayat bilmiyorum– en buhranlı bir dakikasında. Artık aşkımızı son devre-i itilasına<a class="si-noteref epub-type_noteref" href="#f647" id="backlink-647">647</a> kadar götürdük, bir adım daha yükselemez. Çünkü mavi gökle baş başa, ve mavi gökte yanan güneşle beraberiz. Şimdi oradan yuvarlanacak mıyız? Orada kalacak mıyız? Bilemiyorum, fakat eminim ki mutlak bir şey olacak.</p>

    <p>Handan uyanıyor, yavaş yavaş çocukluğundan başlayarak her şeyi hatırlıyor. Evvela bir gardenya münasebetiyle hatırlamaya başladı.</p>

    <p>Sonra Maltepeli, zavallı Nâzım’ın cenazesini ve şimdi zannedersem daha sonraki hayatını hatırlıyor. Beş-altı gün var ki hemen hiç lakırdı söylemiyor. Dalgın, gergin düşünüyor. Her yeri, her şeyi uzun uzun tetkik ediyor, eski Handan’ın ruhu delip geçen ağır nazarlarının lem’ası zaman zaman şimdiki berrak çocuk gözlerinde uçuyor ve ben o zamanlar bir mahkûm gibi titriyorum. Eski şahsiyeti, eski hüviyeti gelirse bu kadının hayatındaki mevkiim ne olacak? Onun aşkıyla kendi aramda o kadar nihayetsiz ve geçilmez uçurumlar buluyorum... Saadetimin yegâne emniyeti onun bu halde kalmasında olacağını hissediyorum ve bu hissim beni bir vahşi, bir cani yapacak kadar çıldırtıyor. Saçının her telinin temasıyla kendimden geçtiğim bu güzel başa bir şey vurarak onu ebedî bir budala halinde bırakmak arzusuyla kuduruyorum. Bazen benden hafif çekiliyor zannediyorum. Fakat bazen de eskisinden daha şiddetli, daha pürhayat ve hararetli bir surette elleri ellerimi tutuyor, mehtabı seyrederken başını dizime koyuyor.</p>

    <p>Dün masanın üstünde Neriman’ın gönderdiği küçük Nâzım’la küçük Handan’ın resimlerini gördü. Birbirinin kolları arasında iki çıplak bebek! Altında Neriman’ ın yazısıyla “küçük Nâzım’la küçük Handan’dan babalarına” yazılı. Buna baktı, bir şey hatırlamak istediği zamanlardaki gibi kaşları çatıldı, bütün çehresi takallüs etti<a class="si-noteref epub-type_noteref" href="#f648" id="backlink-648">648</a>, elleriyle şakaklarını tuttu, odada dolaşmaya başladı. Arada uzun uzun bana da bakıyordu. Bu hali benimle beraber seyreden Sister Janette:</p>

    <p>— Dikkat etmeli, doktora götürmeden tamamen uyanırsa ne yapacağız, Mösyö Refik, diyordu.</p>

    <p>Filhakika ben de çehresinde hastalığından beri ilk beliren fırtınadan korktum. Hem sevgili Handan için korktum, hem kendim için korktum. Gözlerindeki bulutlar, şimşekler tamamen aşkımın saf, mavi semasını örtmüştü. Yanına gittim, ellerinden tutup teskin etmek istedim. İlk defa olarak ellerini şiddetle çekti. Balkona karşı gitti, koltuğuna oturdu. Arkası bize dönmüş, eli başında düşünüyordu. Sister Janette elini dudaklarına götürerek bana sükût işaretini verdi. Kendisi onun öğle yumurtalarını hazırlamak için aşağı indi.</p>

    <p>Bilmem bu acı sükût ne kadar devam etti. Sonra birdenbire başını kaldırdı, bir şey arıyordu. Beni kendi odamın kapısında görünce sesinde eski Handan’ı hatırlatan bir zenginlikle:</p>

    <p>— Refik Cemal, buraya gel, dedi.</p>

    <p>Yanına gittim. Mütereddit ve korkak bekliyordum.</p>

    <p>Elimi tuttu, yanağını elime dayadı, gözlerini kapadı. Yüzünde öyle derin, öyle onu tamamen kendinden almış bir kudrete terk-i nefs<a class="si-noteref epub-type_noteref" href="#f649" id="backlink-649">649</a> bir şey vardı ki, çıldırıyordum. Boş kalan elimle saçlarını okşadım. Avucum alnında, saçlarında dolaştıkça eski merbutiyetini bir gölge yapan ateşli bir alev, muazzam bir alev gözleri, dudakları, bütün sevgili başı üzerinden dalgalanıp geçiyordu. Bu kadın, dünya kuruldu kurulalı hiçbir kadının sevmediği gibi seviyordu. Ah muzafferiyet, ah cinnet, çıldırıyordum. Bir kelime söylemeye vakit bulamadan Sister Janette geldi. Fakat Handan, etrafından mevcudat tamamen çekilmiş gibi sıcak, yumuşak dudaklarını getirdi, elimi medit<a class="si-noteref epub-type_noteref" href="#f650" id="backlink-650">650</a>, yakıcı bir buse ile öptü. Sister Janette onun bana nüvazişlerine bir hasta, bir alil dimağın tezahüratı<a class="si-noteref epub-type_noteref" href="#f651" id="backlink-651">651</a> diye bakarken bile bugün çehresi değişti. Tuhaf tuhaf Handan’ı süzdü. Ertesi sabah gezmeye giderken bizi yalnız bırakmadı ve hep mümkün olduğu kadar bizi yalnız bırakmıyor. Bu sade, bu anne şefkati gösteren Sister Janette’in şu halini izah edemiyorum. Fakat Handan hiç farkında değil. Zannederim ki bugün, şimdi artık Handan beni bilerek seviyor. Neriman’ın kocası olduğumu bilerek! Pek emin değilim. Fakat bu şüphe bile bana öyle hiçbir insanın erişemeyeceği bir şeye, bir aşka erişmiş hissi veriyor. Terazinin bir gözündeki Neriman’a hıyanet hissine galip gelen şey Handan için ne olmalı! Aman ya Rabbi, ne olmalı?</p>

    <p>Dün akşam havada bir fırtına dolaşıyordu. Açık balkonun kapısından, Mesina’nın köpüklü denizi, adanın mor küçük tepecikleri, uzak sevgili kestane ağaçlarının müsaadekâr, müşfik sayeleri<a class="si-noteref epub-type_noteref" href="#f652" id="backlink-652">652</a> gökten inen şimşeklerle bir an ziya gibi açılıp tekrar kararıyordu. Bu kesif zulmetlerle bu gürültülü, geçici nurlarla eski bir şairin dimağında yaşayan birer sahne-i hatırata<a class="si-noteref epub-type_noteref" href="#f653" id="backlink-653">653</a> benzeyen Sicilya’da Handan’la ben de karşı karşıya, el ele balkonda duruyorduk.</p>

    <p>Sister Janette sandalyesinde horluyordu. Şimşekler geldikçe Handan’ın büyük gözlerinde oynayan nurlara, alevlere bir biçare pervane gibi tutulan ben kendimden geçiyor:</p>

    <p>— Handan, söyle Handan, beni nasıl sevdin? Söyle beni nasıl sevdin, diye feryat ediyordum.</p>

    <p>Cevap vermedi, ikinci bir lem’ada dudaklarının bana geldiğini gördüm. İlk buse-i aşkımızı<a class="si-noteref epub-type_noteref" href="#f654" id="backlink-654">654</a> o zulmetler ve şimşekler içinde, İtalya’nın ateşli, ihtiraslı gözleri karşısında aldık. Ruhumu bu garip ve mes’ut işkence bu buse ile artık tamamen Handan’ın gözleri, saçları, elleri içinde mühürledi. Gece sabaha kadar Cemal Bey’den “Handan’ı hastaneye götürünüz” diye gelecek bir mektubun hayaliyle güreştim. Şimdi ruhum rüzgâr yerine ateşler estiren bir kasırga ile kavruluyor, Server.</p>

    <p>Sabahleyin Sister Janette, Handan’ın gece kalkıp bir şeyler yazdığını söyledi. O dalgın ve yorgun idi. Aralık dudakları yağmurdan sonra dağlardan gelen taze kokuları emiyor gibi idi. Yavaşça:</p>

    <p>— Handan sen yazı mı yazıyorsun, dedim.</p>

    <p>Başını salladı.</p>

    <p>— Bana göstermez misin, dedim.</p>

    <p>Nefes gibi hafif bir sesle:</p>

    <p>— Sonra, dedi.</p>

    <p class="right">Refik Cemal</p>
  </div>

  <div class="si-footnotes html5_section epub-type_footnotes">
    <div class="si-footnote html5_aside epub-type_footnote" id="f565">
      <a class="si-backref" href="#backlink-565">565</a><span class="si-footnote-text">. 20 Nisan 1906.</span>
    </div>

    <div class="si-footnote html5_aside epub-type_footnote" id="f566">
      <a class="si-backref" href="#backlink-566">566</a><span class="si-footnote-text">. Etkilendim.</span>
    </div>

    <div class="si-footnote html5_aside epub-type_footnote" id="f567">
      <a class="si-backref" href="#backlink-567">567</a><span class="si-footnote-text">. Düzelme şeklidir.</span>
    </div>

    <div class="si-footnote html5_aside epub-type_footnote" id="f568">
      <a class="si-backref" href="#backlink-568">568</a><span class="si-footnote-text">. Hatıralarının öğeleri.</span>
    </div>

    <div class="si-footnote html5_aside epub-type_footnote" id="f569">
      <a class="si-backref" href="#backlink-569">569</a><span class="si-footnote-text">. Can çekişme anını.</span>
    </div>

    <div class="si-footnote html5_aside epub-type_footnote" id="f570">
      <a class="si-backref" href="#backlink-570">570</a><span class="si-footnote-text">. 25 Nisan 1906.</span>
    </div>

    <div class="si-footnote html5_aside epub-type_footnote" id="f571">
      <a class="si-backref" href="#backlink-571">571</a><span class="si-footnote-text">. Sağlık durumu.</span>
    </div>

    <div class="si-footnote html5_aside epub-type_footnote" id="f572">
      <a class="si-backref" href="#backlink-572">572</a><span class="si-footnote-text">. Verimlilik.</span>
    </div>

    <div class="si-footnote html5_aside epub-type_footnote" id="f573">
      <a class="si-backref" href="#backlink-573">573</a><span class="si-footnote-text">. Aydınlatıp.</span>
    </div>

    <div class="si-footnote html5_aside epub-type_footnote" id="f574">
      <a class="si-backref" href="#backlink-574">574</a><span class="si-footnote-text">. İdeallerim.</span>
    </div>

    <div class="si-footnote html5_aside epub-type_footnote" id="f575">
      <a class="si-backref" href="#backlink-575">575</a><span class="si-footnote-text">. 1 Mayıs 1906.</span>
    </div>

    <div class="si-footnote html5_aside epub-type_footnote" id="f576">
      <a class="si-backref" href="#backlink-576">576</a><span class="si-footnote-text">. 3 Mayıs 1906.</span>
    </div>

    <div class="si-footnote html5_aside epub-type_footnote" id="f577">
      <a class="si-backref" href="#backlink-577">577</a><span class="si-footnote-text">. 3 Mayıs 1906.</span>
    </div>

    <div class="si-footnote html5_aside epub-type_footnote" id="f578">
      <a class="si-backref" href="#backlink-578">578</a><span class="si-footnote-text">. Sağlık durumu.</span>
    </div>

    <div class="si-footnote html5_aside epub-type_footnote" id="f579">
      <a class="si-backref" href="#backlink-579">579</a><span class="si-footnote-text">. 5 Mayıs 1906.</span>
    </div>

    <div class="si-footnote html5_aside epub-type_footnote" id="f580">
      <a class="si-backref" href="#backlink-580">580</a><span class="si-footnote-text">. Hırslı ve hükmeden.</span>
    </div>

    <div class="si-footnote html5_aside epub-type_footnote" id="f581">
      <a class="si-backref" href="#backlink-581">581</a><span class="si-footnote-text">. Yalvaran.</span>
    </div>

    <div class="si-footnote html5_aside epub-type_footnote" id="f582">
      <a class="si-backref" href="#backlink-582">582</a><span class="si-footnote-text">. İnleyişlerden.</span>
    </div>

    <div class="si-footnote html5_aside epub-type_footnote" id="f583">
      <a class="si-backref" href="#backlink-583">583</a><span class="si-footnote-text">. Devam eden.</span>
    </div>

    <div class="si-footnote html5_aside epub-type_footnote" id="f584">
      <a class="si-backref" href="#backlink-584">584</a><span class="si-footnote-text">. Çeşitli.</span>
    </div>

    <div class="si-footnote html5_aside epub-type_footnote" id="f585">
      <a class="si-backref" href="#backlink-585">585</a><span class="si-footnote-text">. Çekici.</span>
    </div>

    <div class="si-footnote html5_aside epub-type_footnote" id="f586">
      <a class="si-backref" href="#backlink-586">586</a><span class="si-footnote-text">. Ürperişlerin.</span>
    </div>

    <div class="si-footnote html5_aside epub-type_footnote" id="f587">
      <a class="si-backref" href="#backlink-587">587</a><span class="si-footnote-text">. Hareketsiz.</span>
    </div>

    <div class="si-footnote html5_aside epub-type_footnote" id="f588">
      <a class="si-backref" href="#backlink-588">588</a><span class="si-footnote-text">. Henüz.</span>
    </div>

    <div class="si-footnote html5_aside epub-type_footnote" id="f589">
      <a class="si-backref" href="#backlink-589">589</a><span class="si-footnote-text">. 28 Mayıs 1906.</span>
    </div>

    <div class="si-footnote html5_aside epub-type_footnote" id="f590">
      <a class="si-backref" href="#backlink-590">590</a><span class="si-footnote-text">. Gelecek.</span>
    </div>

    <div class="si-footnote html5_aside epub-type_footnote" id="f591">
      <a class="si-backref" href="#backlink-591">591</a><span class="si-footnote-text">. Dikkat ve özene muhtaç.</span>
    </div>

    <div class="si-footnote html5_aside epub-type_footnote" id="f592">
      <a class="si-backref" href="#backlink-592">592</a><span class="si-footnote-text">. Hoşgörülü.</span>
    </div>

    <div class="si-footnote html5_aside epub-type_footnote" id="f593">
      <a class="si-backref" href="#backlink-593">593</a><span class="si-footnote-text">. Sonu gelmez.</span>
    </div>

    <div class="si-footnote html5_aside epub-type_footnote" id="f594">
      <a class="si-backref" href="#backlink-594">594</a><span class="si-footnote-text">. Özen göstermeye bağlı.</span>
    </div>

    <div class="si-footnote html5_aside epub-type_footnote" id="f595">
      <a class="si-backref" href="#backlink-595">595</a><span class="si-footnote-text">. 7 Haziran 1906.</span>
    </div>

    <div class="si-footnote html5_aside epub-type_footnote" id="f596">
      <a class="si-backref" href="#backlink-596">596</a><span class="si-footnote-text">. 9 Haziran 1906.</span>
    </div>

    <div class="si-footnote html5_aside epub-type_footnote" id="f597">
      <a class="si-backref" href="#backlink-597">597</a><span class="si-footnote-text">. Özel hayatı.</span>
    </div>

    <div class="si-footnote html5_aside epub-type_footnote" id="f598">
      <a class="si-backref" href="#backlink-598">598</a><span class="si-footnote-text">. İyileştireceğine.</span>
    </div>

    <div class="si-footnote html5_aside epub-type_footnote" id="f599">
      <a class="si-backref" href="#backlink-599">599</a><span class="si-footnote-text">. Ayrıntılı.</span>
    </div>

    <div class="si-footnote html5_aside epub-type_footnote" id="f600">
      <a class="si-backref" href="#backlink-600">600</a><span class="si-footnote-text">. Emirlerinden.</span>
    </div>

    <div class="si-footnote html5_aside epub-type_footnote" id="f601">
      <a class="si-backref" href="#backlink-601">601</a><span class="si-footnote-text">. Uygun.</span>
    </div>

    <div class="si-footnote html5_aside epub-type_footnote" id="f602">
      <a class="si-backref" href="#backlink-602">602</a><span class="si-footnote-text">. Kustu.</span>
    </div>

    <div class="si-footnote html5_aside epub-type_footnote" id="f603">
      <a class="si-backref" href="#backlink-603">603</a><span class="si-footnote-text">. 12 Haziran 1906.</span>
    </div>

    <div class="si-footnote html5_aside epub-type_footnote" id="f604">
      <a class="si-backref" href="#backlink-604">604</a><span class="si-footnote-text">. 16 Haziran 1906.</span>
    </div>

    <div class="si-footnote html5_aside epub-type_footnote" id="f605">
      <a class="si-backref" href="#backlink-605">605</a><span class="si-footnote-text">. Bir kişinin vakıf malları üzerindeki kullanma hakkını borcunu ödeyince geri almak koşuluyla alacaklıya vermesi.</span>
    </div>

    <div class="si-footnote html5_aside epub-type_footnote" id="f606">
      <a class="si-backref" href="#backlink-606">606</a><span class="si-footnote-text">. 21 Haziran 1906.</span>
    </div>

    <div class="si-footnote html5_aside epub-type_footnote" id="f607">
      <a class="si-backref" href="#backlink-607">607</a><span class="si-footnote-text">. 23 Haziran 1906.</span>
    </div>

    <div class="si-footnote html5_aside epub-type_footnote" id="f608">
      <a class="si-backref" href="#backlink-608">608</a><span class="si-footnote-text">. Hayal etmek.</span>
    </div>

    <div class="si-footnote html5_aside epub-type_footnote" id="f609">
      <a class="si-backref" href="#backlink-609">609</a><span class="si-footnote-text">. 3 Temmuz 1906.</span>
    </div>

    <div class="si-footnote html5_aside epub-type_footnote" id="f610">
      <a class="si-backref" href="#backlink-610">610</a><span class="si-footnote-text">. Tiksinmiş.</span>
    </div>

    <div class="si-footnote html5_aside epub-type_footnote" id="f611">
      <a class="si-backref" href="#backlink-611">611</a><span class="si-footnote-text">. Kızgın.</span>
    </div>

    <div class="si-footnote html5_aside epub-type_footnote" id="f612">
      <a class="si-backref" href="#backlink-612">612</a><span class="si-footnote-text">. Sağlık durumu.</span>
    </div>

    <div class="si-footnote html5_aside epub-type_footnote" id="f613">
      <a class="si-backref" href="#backlink-613">613</a><span class="si-footnote-text">. Hava değişikliği.</span>
    </div>

    <div class="si-footnote html5_aside epub-type_footnote" id="f614">
      <a class="si-backref" href="#backlink-614">614</a><span class="si-footnote-text">. Düşünceli.</span>
    </div>

    <div class="si-footnote html5_aside epub-type_footnote" id="f615">
      <a class="si-backref" href="#backlink-615">615</a><span class="si-footnote-text">. Eşi benzeri bulunmayan.</span>
    </div>

    <div class="si-footnote html5_aside epub-type_footnote" id="f616">
      <a class="si-backref" href="#backlink-616">616</a><span class="si-footnote-text">. 7 Temmuz 1906.</span>
    </div>

    <div class="si-footnote html5_aside epub-type_footnote" id="f617">
      <a class="si-backref" href="#backlink-617">617</a><span class="si-footnote-text">. Karın.</span>
    </div>

    <div class="si-footnote html5_aside epub-type_footnote" id="f618">
      <a class="si-backref" href="#backlink-618">618</a><span class="si-footnote-text">. Kederli.</span>
    </div>

    <div class="si-footnote html5_aside epub-type_footnote" id="f619">
      <a class="si-backref" href="#backlink-619">619</a><span class="si-footnote-text">. Salgın.</span>
    </div>

    <div class="si-footnote html5_aside epub-type_footnote" id="f620">
      <a class="si-backref" href="#backlink-620">620</a><span class="si-footnote-text">. (İt.) İyi geceler.</span>
    </div>

    <div class="si-footnote html5_aside epub-type_footnote" id="f621">
      <a class="si-backref" href="#backlink-621">621</a><span class="si-footnote-text">. 17 Temmuz 1906</span>
    </div>

    <div class="si-footnote html5_aside epub-type_footnote" id="f622">
      <a class="si-backref" href="#backlink-622">622</a><span class="si-footnote-text">. (İt.) Bayan.</span>
    </div>

    <div class="si-footnote html5_aside epub-type_footnote" id="f623">
      <a class="si-backref" href="#backlink-623">623</a><span class="si-footnote-text">. Eş uyumlulukta.</span>
    </div>

    <div class="si-footnote html5_aside epub-type_footnote" id="f624">
      <a class="si-backref" href="#backlink-624">624</a><span class="si-footnote-text">. Gözleminden.</span>
    </div>

    <div class="si-footnote html5_aside epub-type_footnote" id="f625">
      <a class="si-backref" href="#backlink-625">625</a><span class="si-footnote-text">. Sahip olmadığı.</span>
    </div>

    <div class="si-footnote html5_aside epub-type_footnote" id="f626">
      <a class="si-backref" href="#backlink-626">626</a><span class="si-footnote-text">. Tapınmayla.</span>
    </div>

    <div class="si-footnote html5_aside epub-type_footnote" id="f627">
      <a class="si-backref" href="#backlink-627">627</a><span class="si-footnote-text">. Tutkulu.</span>
    </div>

    <div class="si-footnote html5_aside epub-type_footnote" id="f628">
      <a class="si-backref" href="#backlink-628">628</a><span class="si-footnote-text">. (İt.) Merhaba.</span>
    </div>

    <div class="si-footnote html5_aside epub-type_footnote" id="f629">
      <a class="si-backref" href="#backlink-629">629</a><span class="si-footnote-text">. Aralıklı.</span>
    </div>

    <div class="si-footnote html5_aside epub-type_footnote" id="f630">
      <a class="si-backref" href="#backlink-630">630</a><span class="si-footnote-text">. Atışını.</span>
    </div>

    <div class="si-footnote html5_aside epub-type_footnote" id="f631">
      <a class="si-backref" href="#backlink-631">631</a><span class="si-footnote-text">. Boyun eğme.</span>
    </div>

    <div class="si-footnote html5_aside epub-type_footnote" id="f632">
      <a class="si-backref" href="#backlink-632">632</a><span class="si-footnote-text">. Güzellikleri.</span>
    </div>

    <div class="si-footnote html5_aside epub-type_footnote" id="f633">
      <a class="si-backref" href="#backlink-633">633</a><span class="si-footnote-text">. Tanrılık vasfı.</span>
    </div>

    <div class="si-footnote html5_aside epub-type_footnote" id="f634">
      <a class="si-backref" href="#backlink-634">634</a><span class="si-footnote-text">. 18 Temmuz 1906.</span>
    </div>

    <div class="si-footnote html5_aside epub-type_footnote" id="f635">
      <a class="si-backref" href="#backlink-635">635</a><span class="si-footnote-text">. Sıcak bölgelerde yetişen güzel kokulu bir çiçek.</span>
    </div>

    <div class="si-footnote html5_aside epub-type_footnote" id="f636">
      <a class="si-backref" href="#backlink-636">636</a><span class="si-footnote-text">. 20 Temmuz 1906.</span>
    </div>

    <div class="si-footnote html5_aside epub-type_footnote" id="f637">
      <a class="si-backref" href="#backlink-637">637</a><span class="si-footnote-text">. 22 Temmuz 1906.</span>
    </div>

    <div class="si-footnote html5_aside epub-type_footnote" id="f638">
      <a class="si-backref" href="#backlink-638">638</a><span class="si-footnote-text">. Gözetimi altında.</span>
    </div>

    <div class="si-footnote html5_aside epub-type_footnote" id="f639">
      <a class="si-backref" href="#backlink-639">639</a><span class="si-footnote-text">. 22 Temmuz 1906.</span>
    </div>

    <div class="si-footnote html5_aside epub-type_footnote" id="f640">
      <a class="si-backref" href="#backlink-640">640</a><span class="si-footnote-text">. Ahlaklı ve güzel şeyler meydana getirmiş olan.</span>
    </div>

    <div class="si-footnote html5_aside epub-type_footnote" id="f641">
      <a class="si-backref" href="#backlink-641">641</a><span class="si-footnote-text">. Nasihatlerine.</span>
    </div>

    <div class="si-footnote html5_aside epub-type_footnote" id="f642">
      <a class="si-backref" href="#backlink-642">642</a><span class="si-footnote-text">. Paylamalarına.</span>
    </div>

    <div class="si-footnote html5_aside epub-type_footnote" id="f643">
      <a class="si-backref" href="#backlink-643">643</a><span class="si-footnote-text">. Ölçülülüğü severiz.</span>
    </div>

    <div class="si-footnote html5_aside epub-type_footnote" id="f644">
      <a class="si-backref" href="#backlink-644">644</a><span class="si-footnote-text">. İradesi.</span>
    </div>

    <div class="si-footnote html5_aside epub-type_footnote" id="f645">
      <a class="si-backref" href="#backlink-645">645</a><span class="si-footnote-text">. Düşünceler.</span>
    </div>

    <div class="si-footnote html5_aside epub-type_footnote" id="f646">
      <a class="si-backref" href="#backlink-646">646</a><span class="si-footnote-text">. 23 Temmuz 1906.</span>
    </div>

    <div class="si-footnote html5_aside epub-type_footnote" id="f647">
      <a class="si-backref" href="#backlink-647">647</a><span class="si-footnote-text">. Yükseliş devrine.</span>
    </div>

    <div class="si-footnote html5_aside epub-type_footnote" id="f648">
      <a class="si-backref" href="#backlink-648">648</a><span class="si-footnote-text">. Kasıldı.</span>
    </div>

    <div class="si-footnote html5_aside epub-type_footnote" id="f649">
      <a class="si-backref" href="#backlink-649">649</a><span class="si-footnote-text">. Kendinden vazgeçmiş.</span>
    </div>

    <div class="si-footnote html5_aside epub-type_footnote" id="f650">
      <a class="si-backref" href="#backlink-650">650</a><span class="si-footnote-text">. Uzun.</span>
    </div>

    <div class="si-footnote html5_aside epub-type_footnote" id="f651">
      <a class="si-backref" href="#backlink-651">651</a><span class="si-footnote-text">. Belirtileri.</span>
    </div>

    <div class="si-footnote html5_aside epub-type_footnote" id="f652">
      <a class="si-backref" href="#backlink-652">652</a><span class="si-footnote-text">. Gölgeleri.</span>
    </div>

    <div class="si-footnote html5_aside epub-type_footnote" id="f653">
      <a class="si-backref" href="#backlink-653">653</a><span class="si-footnote-text">. Hatıra sahneleri.</span>
    </div>

    <div class="si-footnote html5_aside epub-type_footnote" id="f654">
      <a class="si-backref" href="#backlink-654">654</a><span class="si-footnote-text">. Aşk öpücüğümüzü.</span>
    </div>
  </div>
</body>
</html>
