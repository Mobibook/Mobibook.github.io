<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Handan</title>
  <link href="../Styles/main.css" rel="stylesheet" type="text/css"/>
</head>

<body class="chapter epub-type_chapter">
  <div class="letter html5_article" id="l-36">
    <h1>Handan’dan Hüsnü Paşa’ya</h1>

    <p class="right">Londra, 1 Şubat 1321<a class="si-noteref epub-type_noteref" href="#f473" id="backlink-473">473</a></p>

    <p>Üçüncü ayın nihayetindeyiz, Hüsnü. Senin arada gelen küçük mektuplarının lisanından anlıyorum ki, sen bu müşterek yoldan artık katiyen çıktın. Senin arkandan haykıran ruhum, bu son unutamayacağım ıstıraplarında artık bu rabıtanın intizarını<a class="si-noteref epub-type_noteref" href="#f474" id="backlink-474">474</a> çekiyor. Evet, bu acı... Ölüm acısı, can ayrılıp giderken duyulan acı. Eğer bu uzun ihtizardan<a class="si-noteref epub-type_noteref" href="#f475" id="backlink-475">475</a> sonra ölmeden kalırsam, kurtulmuş olacağım. Fakat nasıl? Bu uzun rabıtanın bazen ufak ve unutulmuş zannettiğim anlar için, bazen bütün anlar için azaplar çekiyorum.</p>

    <p>Bu son günlerde, unutulmuş gibi, dolaşırken, bugün Hyde Park’ın orta yerinde, birdenbire senin tebessümün gözümün önüne geldi. Bu, ehemmiyet verip ayrıca sevdiğim bir tebessüm olduğunu hatırlamıyorum. Yalnız ben bilmeden, dimağım o tebessümü o kadar mahrem bir yerinde, o kadar derin çizgilerle muhafaza etmiş ki, ondan daha mühim şeyleri unuttuktan sonra bunu, bu küçük tebessümü kazıyamayacağımı hissettim. O ne koparıcı bir acı oldu! Fakat biliyorum ki senelerce bu küçük şeyleri, kerpetenle birer birer diş söker gibi, ruhumdan sökeceğim ve hepsinde aynı benliğimden kopan bir şey acısı, ruhumda ölen bir şey acısı duyacağım. Fakat sen bunları bilmez ve anlamazsın değil mi? Bu akşam, yine yalnız, yine büyük ıstırapların nihayetlerinde gelen humma ile yanıyorum. Seni olduğun gibi çehrenle görüyorum. Yine başkasını seviyorsun değil mi? Ve ebediyen seni başkalarını severken göreceğim. Ruhumla ahdediyorum<a class="si-noteref epub-type_noteref" href="#f476" id="backlink-476">476</a> ki bir daha ömrümde bir rabıta olmayacak. Bu, sana sadakat için, felsefî ve ahlakî sebepler için olmasa bile bu acıları tekrar duymamak için!</p>

    <div class="double html5_section">
      <p class="right">5 Şubat</p>

      <p>Bilir misin Hüsnü, yeni evlendiğimiz vakitler ağır ve müthiş bir tavırla bana, bir kadının vücudu gibi ruhu da kocasının sahası, her şeyini görecek bir sahası olması lazım geleceğini ihsas etmiştin<a class="si-noteref epub-type_noteref" href="#f477" id="backlink-477">477</a>! Ve ben, kendi başımdan büyük birçok şeyler bilmekle beraber hayatı o kadar bilmezdim ki buna kanmıştım. Bu ilk kanaatim o kadar derin bir iz yapmıştı ki senelerce devam etti. Hâlâ ben, yirmi dört yaşındaki kadın, o nüfuzu, o mecburiyeti hissediyorum. Hele, Avrupa’ya gideceğimiz gündü. Muhitimiz değişeceğini ve benim her vakitten ziyade bu şeylere dikkat etmem lazım geleceğini söylemiştin. Ve sonra beni ikna etmiştin ki, bana kim tabiiden fazla bir suretle bakar, biraz kur ederse sana söylemeye vicdanen mecburum. İkna etmiştin ki, ben kime karşı en ufak bir zaaf hissetsem sana söyleyeceğim. Ve eğer bu küçük şeyleri senden saklarsam bunun benim için aşağıya doğru bir hatve<a class="si-noteref epub-type_noteref" href="#f478" id="backlink-478">478</a> olacağını ve yavaş yavaş sukuta<a class="si-noteref epub-type_noteref" href="#f479" id="backlink-479">479</a> kadar gideceğimi söylemiştin. Her şeyden çok sükût kelimesinden titreyen, ürperen ruhum bunu bir vazife diye kabul etmişti. Bunun yüzünden hayatımda ne feci dakikalar geçti. Bazen da mudhik<a class="si-noteref epub-type_noteref" href="#f480" id="backlink-480">480</a> dakikalar. Her gece bir müstantik<a class="si-noteref epub-type_noteref" href="#f481" id="backlink-481">481</a>, bir günah çıkarıcı gibi sana o günkü hayatımdaki teferruatı söylerken bazen vicdanım ne müşkül vaziyette kalırdı. Buna bir şey söylemeksizin, hürmetkâr ve uzak bazı rabıtalar duyardım. Bu adamlar beni seviyorlar, sevecekler demek bana fena gelirdi. Fakat söylemezsem bir şey vicdanımda, “Sen de o sakit<a class="si-noteref epub-type_noteref" href="#f482" id="backlink-482">482</a> zaafa iştirak ediyorsun,” derdi. Sana her şeyi itiraf etmekten ne acayip vakalar oldu idi. Sonra sonra, artık hayatımızı bazen gülünç yapan bu vakalardan kaçınmak için, bazı zaman sükût ederdim. Fakat benim başkalarına zaafım olursa onu söylemekten mahzuz olurdum<a class="si-noteref epub-type_noteref" href="#f483" id="backlink-483">483</a>. Onu söyledikten sonra, o zaaf olduğu yerde dururdu. Ben temizlenir, tehlikeden kurtulurdum. Fakat bir gün, bir acayip gün, bu zaafı öyle bir adama karşı hissettim ki, sana söyleyemezdim, ve yavaş yavaş bu zaaf her gün büyüdü. Bu bir cinayet, bu bir hıyanet idi, Hüsnü. Bu zaafa bir uhuvvet<a class="si-noteref epub-type_noteref" href="#f484" id="backlink-484">484</a>, bir samimiyet diye bakmayı âdet edinerek mesuliyet-i vicdaniyeden<a class="si-noteref epub-type_noteref" href="#f485" id="backlink-485">485</a> kurtuluyordum güya! Eski metin rabıtanın nasıl bütün mevcudiyetimi ihata ettiğini görerek bu yeni zaafa bir hiç diye bakıyordum. Fakat bir hiç diye bakmakla beraber onun o kadar garip tecellileri oldu ki o tecellileri müteakip bunları ben bile yalnız oturup düşünmeye, tamik etmeye<a class="si-noteref epub-type_noteref" href="#f486" id="backlink-486">486</a> cesaretim yoktu. Şimdi, bugün o kuvvetleniyor. Eğer sen bana tamamen gelirsen bunu bilmek icap eder.</p>

      <p>Bilirsin ki belki ruhumdan bu cinayet çıkacak. Fakat sen onu bir hasta nokta diye tedavi etmeyi bilmeyeceksin, sen o bütün esrar ve saffetiyle beyaz olan şeye çamurlu ayaklarınla basacak, kirleteceksin. Bununla beraber bu gece bundan yedi sene evvel evlenen küçük kız gibiyim. Bu gece söylemek istiyorum. Eğer sen bana gelmezsen ben bu tehlikeden kaçacağım. Buradan uzaklaşacağım. Ah niçin sen yanıma gelmiyorsun, Hüsnü? Sen olsan bu cinai zaaf olmayacak. Söylemeye cesaret edemiyorum, fakat işte artık anlıyorum ve bu son iki ay, yanlarında anladım, sevgili Neriman’ı kıskanacak kadar hain olduğum vakit anladım. Bu ruhuma pek yakın ve eş adamı gördüğüm günden beri devam eden hissi iştirakin<a class="si-noteref epub-type_noteref" href="#f487" id="backlink-487">487</a>, cazibenin manasını anladım. Anladım ki Refik Cemal’e karşı hissettiğim dostluk tehlikeli bir şey, hain bir şey; henüz pek fena değil, fakat olacak!</p>

      <p>Bununla beraber sen gelirsen, sen, bu alıştığım yolda beraber giden adam, gelirsen belki bu zaaf başlangıcı örtülecek. Ne söylüyorum. Ben, bunu nasıl sana yazıyorum, Hüsnü? Hayır yine söyleyemeyeceğim, bu da öteki gitmeyen kâğıtlar gibi kül yahut süprüntü olacak.</p>

      <p class="right">Handan</p>
    </div>
  </div>

  <div class="letter html5_article" id="l-37">
    <h1>Handan’dan Hüsnü Paşa’ya</h1>

    <p class="right">Londra, 15 Mart 1322<a class="si-noteref epub-type_noteref" href="#f488" id="backlink-488">488</a></p>

    <p>Mart iptidasında<a class="si-noteref epub-type_noteref" href="#f489" id="backlink-489">489</a> sana hayatımıza vereceğim şekli söylerim demiştin, Hüsnü. Ben bu üç ay vaadimi tuttum, bekledim. Senin vereceğin karara bir tesiri olmasın diye ekseriya yazdığım uzun mektupları göndermedim. Senden arada işe ait bir küçük mektup alıyor, hiç olmazsa benim sağ olduğumu unutmadığını anlıyordum. Nihayet martın biri geldi, geçti. On beş gün daha geçti. Ben hâlâ senin kararını bekliyorum. Bu karar ne olur? Ne olabilir? Böyle bir karar vermek için üç ay beni bırakmaya ne lüzum vardı? Meseleyi mümkün olduğu kadar soğukkanla muhakemeye çalışıyorum. Bu son sene sende eskisinden farklı denecek kadar bir tahavvül<a class="si-noteref epub-type_noteref" href="#f490" id="backlink-490">490</a> olmuştu. Her yeni kadınla münasebetinin başlangıcı sende bu bîlüzum<a class="si-noteref epub-type_noteref" href="#f491" id="backlink-491">491</a>, bu acayip hırçınlıkları tevlit ettiği<a class="si-noteref epub-type_noteref" href="#f492" id="backlink-492">492</a> için başka türlü bir şey oluyor diye düşünmedim, bir yeni metres daha dedim. Ve sabır değilse de metanetle beklemeye çalıştım. Sabır, bu benim âdedi mahdut olan fezailim<a class="si-noteref epub-type_noteref" href="#f493" id="backlink-493">493</a> arasında değildir. Fakat itiraf et ki, bu sabır yerine kaim olan başka şeyler beni kıskançlık kavgası etmekten men eder. Hatta senin gözlerinde bana bir tehlike, bir yeni gadir alameti hissini veren lem’alarla ne kadar zaman metreslerinin muhtelif maddî faziletleri hakkında seninle müzakere etmiştik. Hatta tuvaletlerine ait teferruatta sana fikir bile verdim. Sen onlarla mahremiyetinden bana teferruat, bana dimağımdan çıkmayan gaddar küçük zehirler verirken bile çehremde ümit ettiğin, beklediğin sefaleti göremezdin. Bunlar bazen seni hatta iğzap ederdi<a class="si-noteref epub-type_noteref" href="#f494" id="backlink-494">494</a> ve bilirdim ki, bir ayda, iki ayda bir kere mutedil<a class="si-noteref epub-type_noteref" href="#f495" id="backlink-495">495</a> bir kıskançlık kavgası etmezsem kızıyorsun. Seni memnun etmek için senin istediğin tarzda bu kıskançlık kavgalarını da ettim durdum. Fakat bu bence kıskançlık, hakiki kıskançlık denilen şeyden ne kadar uzaktı. Nihayet bu yeni metresin... Bunun kim olduğunu bilmiyordum. Bende öyle bir his vardı ki bu öyle büyük bir şey, muhteşem bir şey değil. Yalnız bu senden büyük fedakârlıklar istiyor. Ne istiyor? Bilmem; para, onu seviyorsun, çünkü bana son sene çektirdiğin para sefaleti hemen öteki kederlerimden aşağı değildir. Ne istiyor? İzdivaç mı acaba? Fakat sen sade-dil<a class="si-noteref epub-type_noteref" href="#f496" id="backlink-496">496</a> bir çocuk musun ya? Londra kaldırımında bulduğu bir kızı, bir kadını, sevmek için mutlak almak lazım gelmez olduğunu bilirsin. O halde bu yeni metres neden benimle ayrılmaya büyük ve esrarlı kararlar vermeye seni sevk ediyor, anlamıyorum.</p>

    <p>Haydi bu ihtimalleri de bertaraf edelim. Diyelim ki seni benden kaçmaya sevk etti. Bunları, yemin ederim ki, hatırlamıyorum. Son derece beni çıldırtmak istediğin zamanların haricinde seninle kavga ettiğimi de hatırlamıyorum. Sonra, şikâyetlerinden biri de Handan beni sevmiyor. Bunu da anlamıyorum, Hüsnü. Çünkü sevmek sence nedir, bilmem. Fakat bugün sana, senin temsil edeceğin rabıtaya hürmetim, şefkatim, merbutiyetim o kadar köklüdür ki, farz-ı muhal olarak aşk denilen şey başka bir adam için kalbimde canlansa yemin ederim ki bu rabıtaya mağlup olacaktır, bu rabıtanın kudsiyeti yanında örtülü ve âciz kalacaktır. Bunu bir nazariye diye söylemiyorum, Hüsnü, bilerek söylüyorum. Sonra diyeceksin ki: “Yarın beni bıraksan, başka bir adamla evlensen bu yeni rabıtaya yine bu hisle bağlanacaksın....” Hayır, Hüsnü, sana on yedi yaşımın bekâret ve nezahetinden<a class="si-noteref epub-type_noteref" href="#f497" id="backlink-497">497</a>, itikat<a class="si-noteref epub-type_noteref" href="#f498" id="backlink-498">498</a> ve imanından verdiğim bu şeyler artık seninle benden gitmiştir. Yine farz-ı muhal olarak, hayatıma bir ikinci adam gelse ve o ikinci adamı aşkla sevsem yine o sana vermiş olduğum şeyleri veremeyeceğim. Anlıyor musun? Bu müstesna, münferit<a class="si-noteref epub-type_noteref" href="#f499" id="backlink-499">499</a> şey, bu yedi senelik iştirak-i hayatın yekûnu<a class="si-noteref epub-type_noteref" href="#f500" id="backlink-500">500</a>, velev ki<a class="si-noteref epub-type_noteref" href="#f501" id="backlink-501">501</a> içinde pek acı sırtaran<a class="si-noteref epub-type_noteref" href="#f502" id="backlink-502">502</a> felaketler olsun, o müthiş yekûn bir daha o kadar mütenevvi<a class="si-noteref epub-type_noteref" href="#f503" id="backlink-503">503</a> şeylerden mürekkep<a class="si-noteref epub-type_noteref" href="#f504" id="backlink-504">504</a>, o kadar çok olmayacaktır.</p>

    <p>Sonra, en nihayete gelelim, diyelim ki beni artık sevmiyorsun. Öyle mi, azizim? Bunu doğru söyle, bundan emin olsam sevilmekten kaldıktan sonra, koynunda silkilmez müziç<a class="si-noteref epub-type_noteref" href="#f505" id="backlink-505">505</a> bir kadın hiçbir vakit olmayacağım. Bunu vazıhan bana anlatsan, müphem, anlaşılmaz etvarınla<a class="si-noteref epub-type_noteref" href="#f506" id="backlink-506">506</a> her zaman böyle fırtınalardan sonra hatta fırtınalar arasında, eskisi kadar şedit ihtiraslarınla bana avdet etmesen, bunu bilecektim, Hüsnü! Dünyada bunu bilmek kadar arzu ettiğim bir şey yoktur. Fakat bilemiyorum; herkesi az çok bildiğim halde, senden daha pek az resmî münasebetlerle bildiğim halde, senden daha çok karışık adamları bazen bir kitap gibi okuduğum halde seni bilmiyorum. Hayır, iyi söylemedim, seni bilmiyor değilim, beni sevip sevmediğini bilmiyorum. Çünkü seni kendimden müteneffir<a class="si-noteref epub-type_noteref" href="#f507" id="backlink-507">507</a>, kendime düşman dakikalarda da gördüm. Bazen hastalıklarımda, hatta sıhhat zamanlarımda öldüğümü beklediğin anlar olduğunu biliyordum. Fakat lakayıt, hayır. Seni benim yanında iken, seni hiçbir vakit lakayıt görmedim. Bazen lakayıt tavrı da takındın. Fakat sen fena aktörsün. Bu lakayıtlık arkasında ekseriya bir hınç, bir hiddet, başka vasıtalarla alınmamış bir intikam arzuları gördüm. İşte bunun için seni, mezara kadar birlikte yaşayacağım dediğim adamı hayat şartlarım ne olursa olsun bırakmak için, mutlak onun ruhunda, onun mevcudiyetinde bana artık ihtiyacı kalmamış olduğunu hissetmeliyim! İşte bu bir hissi felsefe, azizim. Mümkün olduğu kadar ben sükûnetimi muhafaza ediyorum. Kararın nedir, beni istiyor musun, istemiyor musun? Çünkü artık bu müphem ve sefil hayata mutehammil<a class="si-noteref epub-type_noteref" href="#f508" id="backlink-508">508</a> değilim. İstemezsen ne olacağım? Bilemiyorum. Fakat artık kendimce pek mühim sebeplerden dolayı mutlak Londra’dan çıkıp gitmem lazımdır.</p>

    <p>Acaba, “Bu başladığımız hayat yolunda, gel seninle nihayete kadar gidelim” diyecek misin?</p>

    <p class="right">Handan</p>
  </div>

  <div class="letter html5_article" id="l-38">
    <h1>Handan’dan Hüsnü Paşa’ya</h1>

    <p class="right">Londra, 20 Mart 1322,<a class="si-noteref epub-type_noteref" href="#f509" id="backlink-509">509</a> gece</p>

    <p>Nafile, üç saattir yatakta ateşler içinde yanıyorum. Kabil değil, sana giden bu soğukkanlı mektubu yazan ben olduğuma inanamıyorum.</p>

    <p>Hayır, mutlak bana geleceksin? Niçin yalvarmadım? Niçin birlikte geçen sevgili saatleri birer birer saymadım? Onların hararetini, onların güzel ve muhteşem ihtiraslarını, her şeye galebe çalan raşelerini<a class="si-noteref epub-type_noteref" href="#f510" id="backlink-510">510</a>, sarhoşluklarını hatırlatmadım? Ben senin küçük sevgilin değil miyim? Beni ne kadar sevdiğini unuttun mu? Unuttun mu ki beraber yaşadığımız saatler, anlar hiç para ile alınabilir anlar mı? Gel Hüsnü, yine eskiden iyi olacağım anladın mı? Ne istemezsen olmayacak, istersen küçük bir tek münzevî oda, fakat o oda bir aşk mihrabı, bir aşk mabedi olacak, bu ne acayip şey, Hüsnü, bilsen, bunda neler var! Fakat hayır, gelsen, bir gün, üç gün geçtikten sonra yine eski hayat ve yine eski Handan... Şimdi artık kendimden de korkuyorum. Bu muvazenesiz<a class="si-noteref epub-type_noteref" href="#f511" id="backlink-511">511</a>, bu hummalı, hezeyanlı galeyanlarımda bir cinnet unsuru var. Çağırdığım çehre sen misin, bilmiyorum bile! Hastayım, Hüsnü, hastayım. Etrafımdaki her şeyi parçalamak, kırmak hevesi var. Bir saat, bir saat sonra yine sabah, belki sükûnet gelecek. O vakit de ne müthiş bir soğuk ve sükût olacak! Ruhumda nasıl bütün hayat menbaı kuruyacak, nasıl bütün hareket, his kabiliyeti dinecek, ve her gece, her gün daima ruhum çağıracak, çağıracak. Fakat çağırdığı şey gelmeyecek, o çünkü sen de değilsin, o kimse değil. O, çehresi, muayyen çizgileri olmayan bir hayal, ne muazzez bir hayal...</p>

    <p class="right">Bitmemiş mektuplardan</p>
  </div>

  <div class="letter html5_article" id="l-39">
    <h1>Hüsnü Paşa’dan Handan’a</h1>

    <p class="right">Paris, 27 Mart 1322<a class="si-noteref epub-type_noteref" href="#f512" id="backlink-512">512</a></p>

    <p>Azizem Handan,</p>

    <p>Sana yazmak istiyordum, fakat o kadar gayr-ı muayyen<a class="si-noteref epub-type_noteref" href="#f513" id="backlink-513">513</a> şeyler, o kadar gayr-ı vazıh<a class="si-noteref epub-type_noteref" href="#f514" id="backlink-514">514</a> şeyler ki senden mektup gelsin de hiç olmazsa ona cevap yazayım dedim. Nihayet mektup geldi. Masanın üstünde; ona bakarak yazıyorum. Ancak iki saatim, hayır üç saatim var. Ondan sonra sokağa çıkacağım. Şimdi Paris’te Grand Otel’de bir iki gecedir kalıyorum. Yarın Medon’a döneceğim.</p>

    <p>Seni dinliyorum ve cevap veriyorum:</p>

    <p>Mart iptidasında hayatımıza vereceğin şekli bekliyorum, diyorsun. Bu şekil, ben hiçbir vakit zihnimde hayatıma verecek kati bir şekil, kati bir karar düşünmedim ve düşünmeye niyetim yok. Demek ki senin beklediğin tarzda bende bir karar yok. Beni üç ay bırakmaya ne lüzum vardı, diyorsun. Bu lüzum vardı, azizem. Dinle. Sende öteden beri bir fikri sabit var. İzdivaçları, aşkları, rabıtaları ebedî zannediyorsun. İndimde<a class="si-noteref epub-type_noteref" href="#f515" id="backlink-515">515</a> izdivaçtan daha manasız bir kelime, bir bağ yoktur. Seni temin ederim ki senin bu kadar şiddetle hissettiğin sıkı ve mukaddes rabıta-i izdivacın kudsiyetini, bağını ben hiç hissetmedim.</p>

    <p>Senden evvel Marion’la sekiz sene yaşadım, seninle altı buçuk yedi sene yaşadım, senin zamanında Juliette ile iki sene yaşadım. Altı ay, üç ay, üç gün, beş gün, beş saat, ne bileyim, namütenahi kadınlarla yaşadım. Bunlar aşağı yukarı çok muhtelif şekilde aynı şey idiler: Bir kadın! Sen en çok sevmiş olduğum kadınsın, mazide, halihazırda ve atide, bundan şüphe etme! Fakat hiçbir vakit seni o ocak denilen, o aile denilen şeyi, rabıtayı temsil ediyorsun diye sevmedim. Öyle rabıta, öyle ocak bence yoktur. Seni de bir kadın diye sevdim, bir kadın diye sevmediğim zaman bıraktım. Şu kadar var ki, başka kadınları bıraktıktan sonra avdet etmem. Fakat sana avdet ettim. Ve yine de etmek ihtimalim var. Emin ol ki bir saat, bir saniye hayat arkadaşımsın diye vazife hissiyle sevmedim. Sen cazibedar bir kadınsın, sen bende nihayetsiz arzular uyandırırsın, hülasa Handan’sın, işte onun için. Şimdi bu satırları yazarken henüz pek sevdiğim metresim dışarıda beni beklerken yine senin kokunu, senin temasını, senin sesini hatırladım, arzuladım. Ve bu, gözlerimden yaş getirecek kadar zalim. Fakat aldanmıyorum, bu sadece bir arzu.</p>

    <p>Sana avdet etmem ihtimali şimdilik yok, Handan. Zannedersem zevcelik sıfatının sende yaptığı bu bir sıra nazariyata tahammül edemiyorum. Sana tahammül edemiyorum, ne kadar mazlum, ne kadar müşfik, ne kadar halim<a class="si-noteref epub-type_noteref" href="#f516" id="backlink-516">516</a> olsan senin etrafında o kadar benden başka bir hava, başka bir şey var ki bunun benden tamamen ayrı bir şey olması beni üzüyor, sıkıyor, yoruyor. Seni sürükleyip yerlere yatırmak, seni ayaklarımla ezmek, senin başını çamurlara sürüklemek hevesiyle yanıyorum. Onun için, seninle yaşayamayacağım. Fakat sen benimsin ve benim kalacaksın. Hiç kimsenin olmayacaksın. Zaten bunu söylerken içimde mutlak bir şey ben ölsem bile senin başka bir el, başka bir aşk dokunmamış bir kadın kalacağını biliyorum. Onun için rica ederim, İstanbul’a git, Londra’da kal, ne yaparsan yap, bana gel, yahut ben gelirim deme. Medon’daki evde şimdi başka bir kadın var gelemezsin, Londra’da sana ayrı ev açamam. En doğrusu, kalkıp İstanbul’a gitmen, bir köşede beni beklemendir.</p>

    <p>Gelelim yeni metresim hakkındaki faraziyatına: Sokakta bulduğun bir kız, bir kadın diyorsun, şunu ister, bunu ister diye birtakım nazariyat yapıyorsun; yeni metresim, seni meraktan kurtarmak için söyleyeyim, senin bir haftalık <em>femme de chambre</em>’ın “Mod”dur.</p>

    <p>Hatırlar mısın, ben Paris’ten ilk Londra’ya geldiğim zaman onu almıştın? İhtimal bu kızı sevebileceğim hatırına gelmemiştir. Filhakika pek güzel bir şey değil.</p>

    <p>Seni tanıyanlara onu Handan’a tercih edilen kadın diye gösterseler gülerler. Biliyorum. Fakat bu kız hoşuma gidiyor, onun küçük mavi gözlerinde, sivri burnunda, kuru çehresinde, kuru vücudunda hoşuma giden bir şey var.</p>

    <p>Damarları, kemikleri çıkmış elleri bile bana acayip bir arzu veriyor. Senden biraz daha ufak olmasına rağmen en büyük fazileti de giydirince sana benzemesi, hayır, seni hatırlatmasıdır. Bu belki bir hafta yanında durmuş olmasından da olacak, yürüyüşünü bile zararsız taklit ediyor, işte o müphem ve işkence eden hırsı vermek için kokularla, eş tuvaletlerle seni kâfi derecede hatırlatıyor. Zaten bundan fazla hatırlatsa ona karşı da sana olduğu gibi, sende benden yabancı olan şeyi ezmek, öldürmek gayzı<a class="si-noteref epub-type_noteref" href="#f517" id="backlink-517">517</a> ile çıldıracağım. Bereket versin bu benzeyiş matlup derecede kalıyor. Ondan sonra, sarışın olması var. Bu son sene sarışın kadınları pek seviyorum. Şimdi Paris’te –bunu sana söylüyorum, Mod bilmez– üç tane sarışın metresim var! Muhtelif çapta kadınlar. Fakat üçünün de maneviyatı benim istediğim gibi; hayır, kızma. Sen benim maneviyat, kalp denilen şeyden sıkıldığımı hissettiğinden beri bana beyhude yere böyle bir alet taşıdığını hissettirmemek için sustun. Hiç anlayamadığım kalbin, maneviyatın sustu. Fakat, orada, o sükûtun arkasında yine onun varlığını duyup rahatsız oluyorum. İşte bütün nefasetine, bende buna karşı hiç istemediğim halde bitip tükenmeyen bütün arzulara, gayizlere, ıstıraplara rağmen sana avdet edemeyeceğim. Belki bir gün gelirim, müşterek<a class="si-noteref epub-type_noteref" href="#f518" id="backlink-518">518</a> hayatımızı yaşarız. Fakat şimdi değil, azizem. Kuktan sordum. Londra’dan İstanbul’a masraf birinci mevki on iki İngiliz lirası imiş. Sana ben on dört İngiliz lirası gönderiyorum. <em>Bon voyage</em><a class="si-noteref epub-type_noteref" href="#f519" id="backlink-519">519</a>, karıcığım. İstanbul’a belki yazarım. Aydan aya sana beş lira göndereceğim. Babanın yanında bir masrafın olmayacak. Ben bu yakınlarda pek sıkıntıdayım.</p>

    <p class="right">Hüsnü</p>
  </div>

  <div class="letter html5_article" id="l-40">
    <h1>Refik Cemal’den Server’e</h1>

    <p class="right">Londra, 30 Mart 1322<a class="si-noteref epub-type_noteref" href="#f520" id="backlink-520">520</a></p>

    <p>Sana bir ricam var, Server. Hemen git Hüsnü Paşa’yı bul ve kendisine söyle ki Handan Hanım hasta, hem pek hastadır. Beynine kan hücumundan yatıyor. Belki yaşayacak, belki yaşamayacak. Bugün babasına da uzun bir mektupla hasta olduğunu yazdım. Zavallı, zavallı Cemal Bey. Biliyorum ki Sultan Hamid onu bırakmayacak, fakat saraya mensup bazı büyük dostları vardır. Kızının bu felaketini belki anlatırlar da bir izin koparırlar. Belki de adamcağız yetişemez. Ben hastanın yanındayım. Sana uzun bir mektup yazamıyorum. Neriman sekiz aylık gebe. Doktor kendisine sükûnet mutlaka lazımdır, diyor. Hastanın yanına sokmuyorum. Ben hastabakıcı oldum. Cevabını bekliyorum. Ah o fena herife bunu yazmamak için neler feda etmezdim. Fakat bu bir vazife. <em>Adieu</em>, Server. Hayatın meğer pek siyah, pek yaman, pek korkunç bir siması varmış. Biz Hüsnü Paşa’nın adresini bilemediğimiz için telgraf çekmedik. Handan bütün mektuplarını ortadan kaldırmış. Neriman, Medon’daki evinin numarasını hatırlamıyor. Çabuk ol, belki vakit geçmiş olur.</p>

    <p class="right">Refik Cemal</p>
  </div>

  <div class="letter html5_article" id="l-41">
    <h1>Server’den Refik Cemal’e</h1>

    <p class="right">Paris, 3 Nisan 1322<a class="si-noteref epub-type_noteref" href="#f521" id="backlink-521">521</a></p>

    <p>Azizim Refik,</p>

    <p>Senden mektup alır almaz, şaşaladım. Hüsnü Paşa’ nın adresini öğrenmek için başımı bin yere vurdum. Nihayet Matmazel Juliette hatırıma geldi. Bir mektup yazdım, sordum, nazik kadın cevap verdi. Medon’daki evine telefon ettim, oradan bir aşçı evde yoktur diye cevap verdi.</p>

    <p>Nerede olduklarını sordum. Paris’te birkaç gün Grand Otel’de olduklarını söyledi. Grand Otel’e telefon ettim. Hüsnü Paşa’yı mutlak görmem lazım geldiğini söyledim. Paşa telefon başına bile gelmeye tenezzül etmedi, akşam yemek için bir yere gittiğini, şimdi görmek kabil olamadığını, fakat istersem yemekten sonra Moulen Rouge’da olacağını, oraya gidip görebileceğimi telefon ettirdi. Tekrar, söyleyeceğim şey tehir<a class="si-noteref epub-type_noteref" href="#f522" id="backlink-522">522</a> kabul etmediğini, mutlak hemen görmem lazım geleceğini söyledim. O halde hemen gelip yemekte görmemi emir buyurdular. Ben de Grand Otel’e koştum.</p>

    <p>Bu o kadar feci bir şeydi ki Refik, sana derhal sade bir cevap vermeden hepsini teferruatıyla yazmamı affet. Çünkü bütün ömrümde bu kadar süse hacet kalmadan müessir olarak yazacağım bir şey olmayacaktır.</p>

    <p>Elektrikler yanan yemek salonunun bir köşesinde iki kişilik bir masada Paşa Hazretleri, saçları pürtuvalet, esvabı henüz ütüden çıkmış, altın düğmelerinin üstünde kıymettar elmaslar, boyunbağında kocaman bir zümrüt, yüz tebessümle, pomatalarla, arzu ile, şarapla daha bilmem ne ile parıl parıl oturuyor. Karşısında Matmazel Mod. Gülkurusu güzel bir dekolte krepdöşin fistan giyiyor. Göğsünde kocaman bir pembe gül. O kadar biçare zayıf bir dekolte ki, ince kollarının omuz kemiklerine asılışı pek açık surette meydanda. Hülasa o ince boyunla o fakir dekolteye bakmak biraz teşrih okumaya benziyor. Fakat baş hiç fena değil, Refik. Bu, Handan gibi birdenbire adama canlı bir facia, bir dram, bir antika parça hissini vermiyor. Kurumuş küçücük kırmızı dudaklı bir ağız, ince burnunun üstünde, mai<a class="si-noteref epub-type_noteref" href="#f523" id="backlink-523">523</a> yeşil bilmem nedir, gece fark edemedim, iki minimini boncuk göz; etrafları bir parmak sürme içinde; kuru yanaklarından iki boya dalgası sürmelere kadar çıkıyor. Saçları güzel, açık, manasız bir sarı. Yapılışı Handan Hanım’ınki gibi. Hele zavallı Handan gibi hiç soğuk ve terbiyesiz değil. Gözlerinde öyle süzülen, iltifat eden, yumuşayan, sulanan bir şey, bir kırıtma dolaşıyor ki görme. Bu canım kırıtmaya karşı Hüsnü Paşa’nın siyah gözleri, kocaman çenesi de bir şeyler söylüyor; hep bu iki kişi birbirine bir şeyler söylüyor; göz göze, ağız ağıza bir şey... Nedir? Herhalde mesudiyetlerine diyecek yok.</p>

    <p>İşte böyle bir sofra halkına sen gel de benim vereceğim haberi ver. Temin ederim ki ömrümde bu kadar hem gülmek, hem ağlamak istediğim zaman olmamıştır. Matmazel Mod’un sevimli tebessümlerine ister istemez tebessümle mukabeleden sonra Paşa’nın bir küçük çocuğu gibi pürdikkat iptilasına, nazarlarına karşı kâfi derecede temkinli bir selamdan sonra Türkçe hemen maksada giriştim, anlattım. Ben anlatırken Hüsnü Paşa tabağına makarna alıyordu. Mübalağa etmiyorum, makarnayı tabağına kâfi derecede yığıncaya kadar cevap vermedi. Ondan sonra çatalı bıraktı. Terbiyeli ve nazik, beni dinleyen tavrıyla bir:</p>

    <p>— Evet efendim, dedi.</p>

    <p>Ben bu mel’un gülmek illetine galebeye çalışarak:</p>

    <p>— Söyleyeceğim bitti, dedim.</p>

    <p>O:</p>

    <p>— Zahmet oldu, teşekkür ederim, efendim. Pek aksi zaman, biz yarın Monte Carlo’ya gidecektik, dedi bir nazar, Matmazel Mod’un kırıtan gözlerine giden bir nazar, takip etti.</p>

    <p>Ben kalktım, âdeta hiç sevmediğim, fakat bu gece acıdığım Handan namına bir “Londra’ya gidecek misiniz?” demek azametime dokundu. Fakat sen cevap istiyorsun; ne yapmalı?</p>

    <p>— Siz artık Londra’ya teşrif buyurursunuz, Refik Bey’e öyle yazayım mı, dedim.</p>

    <p>Açık bir sıkıntı ile:</p>

    <p>— Siz zahmet buyurmayınız, ben icabına bakarım, dedi ve beni başından savmak isteyen bir suratla makarnasını yemeye başladı. Ben de fazla ısrar edemeyerek çıktım. İşte Paşa’nın cevabı. Sana bir faydam olursa Londra’ya geleyim, Refik. Beni habersiz bırakma, rica ederim. Kocasının bu lütufkâr ve nazik cevabını anlayamamak için, ne isabet ki Handan dimağından hasta! Asıl şaştığım şey şimdiye kadar o dimağın bu adama muhabbeti mi, nesi, bilmem! Ellerini sıkarım, kardeşim.</p>

    <p class="right">Server</p>
  </div>

  <div class="letter html5_article" id="l-42">
    <h1>Refik Cemal’den Server’e</h1>

    <p class="right">Londra, 4 Nisan 1322<a class="si-noteref epub-type_noteref" href="#f524" id="backlink-524">524</a></p>

    <p>Bu gece o kadar kendimden büyük bir kudrete ihtiyacım var, o kadar içimdeki bu âciz, bu vahşi elemi teskin edecek bir şey bekliyorum ki! Bu sabah senin mektubun geldi, her şeyi tahmin ediyordum. Bunu tahmin etmiyordum, Server. Bugün akşama kadar Hüsnü Paşa’ dan bir telgraf, bir kelime bekledik. Bir şey gelmedi. Nihayet beklenilen telgraf şimdi geldi:</p>

    <div class="margin-top html5_section">
      <p>Handan Hanım’ın rahatsızlığını pederine bildiriniz, kendisine üç gün evvel on dört lira gönderilmişti. Şimdilik doktorlara onu veriniz. Bundan sonra fazla masraf olursa ileride tediye ederim<a class="si-noteref epub-type_noteref" href="#f525" id="backlink-525">525</a>. Teessüf ederim, gelemeyeceğim.</p>

      <p class="right">Hüsnü</p>
    </div>

    <div class="double html5_section">
      <p>Sana bu günleri baştan yazacağım. Çünkü bu eter kokuları içinde, bu dirilmek istemeyen bir ölü sükûneti ile baygın yatan kadın çehresi karşısında ben de çıldıracağım.</p>

      <p>Martın yirmi dokuzuncu pazar sabahı bu yeni felaket başladı.</p>

      <p>Zaten üç ay bitince Handan Hanım’da bir asabiyet başlamıştı. Hüsnü Paşa’nın avdet zamanı gelmişti. Bekliyordu, her gün bekliyordu.</p>

      <p>Kadınlar ne acayip mahlûklar, ruhlarında ne çok muhtelif şeyler için ayrı ayrı yerler var. Biz zavallı erkekler için bu bir felaket. Fakat nankör olmamalı, Neriman hiç öyle değildir. Bilirim ki onun ruhunda benden, Nâzım’dan ve sevgili yeğeni Handan’dan başka hiçbir şey için yer yoktur. Yalnız bu yer, nasıl söyleyeyim, zavallı Neriman! Bu yerde otura otura insan bazen sıkılıyor. Handan ise kökü kazınmaz, hiçbir şeye kanmaz vefalarına rağmen o kadar muhtelif şeylerle hayatını doldurabiliyor ki! Ben bu üç aylık dostluğumuz, arkadaşlığımız onun hayatında epeyce yer tuttu zannediyordum. Hatta bu arkadaşlık, bu dostluk onda eski rabıtanın şiddetini izale edecek<a class="si-noteref epub-type_noteref" href="#f526" id="backlink-526">526</a> zannediyordum. Bu belki bir budalalıktır, fakat öyle zannediyordum. Üç ay bitince kitaplarımız, musiki, gezmeler, Nâzım, Neriman hiçbirimiz onu işgal edemez olduk. Sabahları bazen çehresi o kadar sarı, gözlerinin yanı o kadar kesik, nazarları o kadar fena, bir şeye ruhu yenmiş, didiklenmiş geliyordu ki. Bazen de bir şey olmamış gibi – neşedar, pürhayat ve muzaffer. Herhalde bu kadın, kalbi ile ruhu ile müthiş bir mücadele geçiriyordu. Son günlerde odasında kapalı birçok yazı yazdı. Böyle günleri, saatleri geçirmek için onda pek zorla icat edilmiş meşgaleler vardı. Eminim ki kendisini unutmak için bu kadına afyon verseler içecekti. O zaman ruhuma bir kanaat geldi ki, bu kadın Hüsnü Paşa’yı nakabil-i ricât<a class="si-noteref epub-type_noteref" href="#f527" id="backlink-527">527</a> bir surette seviyor. Bu nafile muhabbete karşı duyduğum isyan ve hiddetle beraber bende bir de hiss-i hürmet<a class="si-noteref epub-type_noteref" href="#f528" id="backlink-528">528</a> uyandı.</p>

      <p>Nihayet cumartesi günü artık asabiyeti son derecesini bulmuştu, elleri hararetli, gözleri ateşli, aşağıya indi. Ben o gün sokağa çıkmaya mecburdum. Akşamüstü postacı ile beraber girdim. Salonda Neriman yalnızdı. Handan’ı sordum. Odasında, dedi. Ona beklediği mektubu vermek için yukarı koştum.</p>

      <p>Kapısını vurdum, yavaşça, “Giriniz,” dedi. Kapıyı ittim. Yatağın karşısında küçük bir masaya kolunu dayamış, arkası kapıya dönük, oturuyordu. Dar, uzun etekli lacivert fistanının içinde genç ve zarif vücudu biraz öne mütemayil<a class="si-noteref epub-type_noteref" href="#f529" id="backlink-529">529</a>, parlak saçlarıyla başı elinin üstünde, mütefekkir ve muntazır<a class="si-noteref epub-type_noteref" href="#f530" id="backlink-530">530</a> bir tavrı vardı. Birden, onun havada istiap ettiği<a class="si-noteref epub-type_noteref" href="#f531" id="backlink-531">531</a> yerin bir aynı ruhumda mevcut olduğunu hissettim ve bir iki sene evvel çirkin addettiğim bu kadının ruhuma açtığı, ruhuma verdiği münferit, güzide güzelliğin nasıl nafiz<a class="si-noteref epub-type_noteref" href="#f532" id="backlink-532">532</a>, nasıl mühlik bir zehir olduğunu ve bu insanın varlığına bir kere damladıktan sonra bütün zerrâtın<a class="si-noteref epub-type_noteref" href="#f533" id="backlink-533">533</a> onu nasıl çekip massettiğini<a class="si-noteref epub-type_noteref" href="#f534" id="backlink-534">534</a> düşündüm. Bir iki saniye ona, ince vücudu üstünde duran sevgili başına baktım. Ve o zaman anladım ki Server, artık kendi ruhuma karşı riya<a class="si-noteref epub-type_noteref" href="#f535" id="backlink-535">535</a> ile bu merbutiyetin cinsini örtmeye çalışmak beyhude bir şeydi. Korkak bir şeydi. Anladım ki onu ümitsiz ve şifasız bir surette seviyorum. Bu, o kadar yavaş yavaş benliğimi istila eden bir şey olmuştu ki dimağıma, kalbime ve ruhuma, bütün mevcudiyetime ağır, fakat kati bir kudretle yerleşmiş, yayılmıştı. Şimdi artık bütün mevcudiyetimde ondan ari bir nokta, bir cüzi fert bile yoktu ki şurası da boş diyebileydim. Bu bana nihayetsiz bir hüzün, aynı zamanda nihayetsiz bir zevk veriyor. Bu ebedî mahrumiyette, bu kimsenin bilemeyeceği arzularda, ilelebet isaf edilmeyecek<a class="si-noteref epub-type_noteref" href="#f536" id="backlink-536">536</a> feryatlarda müstesna<a class="si-noteref epub-type_noteref" href="#f537" id="backlink-537">537</a> bir hayat ezgisi var. Sonra, onun sakin, müşfik, dost nazarları, ilk gördüğüm günden beri daima bana o tatlı şefkati, bulutsuz ruhunun bütün emniyet ve muhabbeti ile bakan nazarları karşısında birdenbire bütün varlığımı tatmin eden bir sükûnet bulurdum. Eğer Handan yanıbaşımda, böyle bu kadar yakın, aynı zamanda bu kadar uzak olarak kalsa hayatımda başka bir gaye aramayacaktım. Hatta bu rabıtamın –pek fena bir kâbus olduğu için hatırımdaki yerlerini silmek istediğim– kıskançlıklarına katlanacaktım. Ta Marsilya’da onu ilk gördüğüm akşam parmakları Hüsnü Paşa’nın dudaklarını okşadığı zamanki azaptan beri temadi eden kıskançlığa bile tahammül edecektim. Onu bu günlerde o kadar harap ve bedbaht görmektense, ona Hüsnü Paşa’yı getirip vermek kabil olsa, büyük fedakârlık ederek getirecek, verecektim. Fakat tahammül edemeyeceğim bir şey onun gözlerimin önünden kaybolması, onun sesini işitmemek, yürüyüşünü görmemek olacaktı. Bunu düşünmek bile bana birdenbire fırtınalı, mütehevvir<a class="si-noteref epub-type_noteref" href="#f538" id="backlink-538">538</a> ve teskini kabil olmayan<a class="si-noteref epub-type_noteref" href="#f539" id="backlink-539">539</a> bir cinnet azabı veriyordu.</p>

      <p>Nihayet bu fikirlerimle beraber belki elimdeki mektup ona iyi bir haber veriyor diye, yavaşça:</p>

      <p><em>—</em> Müjde, Handan, işte size bir mektup, dedim.</p>

      <p>Başını birdenbire çevirdi. Solgun yüzünde memnun bir lem’a ile ellerini uzattı. Fakat mektubu aldıktan sonra okumak için acelesi yokmuş gibi masanın üzerine bıraktı.</p>

      <p>— Biraz oturmaz mısınız, Refik Bey, dedi.</p>

      <p>Benim:</p>

      <p>— Belki mektubunuzu okumak istersiniz, dememe mukabil aynı tatlı ve müşfik ihtizazla:</p>

      <p>— Hayır onu sonra okurum, vakit var, dedi ve ben memnun, minnettar, karşısındaki şezlonga oturdum. Akşam karanlığı odanın eşyalarını yavaş yavaş kaybediyor, sade şekilsiz birer küme, birer gölge haline getiriyordu. Bu yarım zulmet Handan’ın bütün vücudunu garip bir müphemiyetle sarıyor, yalnız küçük başı ve altında yanan iki büyük gözü vazıhan seçiliyordu. O akşam gözlerinde bilmem ne vardı? Zaten bütün çehresi, bitap sükûnetinde büyük bir fırtına sonu gösteriyordu. Fakat nazarları, berrak ve canlı nazarları kalbinden benim kalbime ismini bilmediğim bir şey, tatlılığı, ulvîyeti ile kalbimin titrediği, ruhumun bayıldığı bir şey döküyor, döküyordu.</p>

      <p>Bir zaman, bu esrarengiz bir derâguş<a class="si-noteref epub-type_noteref" href="#f540" id="backlink-540">540</a> gibi bize sarılan karanlığın gelişini dinleyen kalbimizle sükût ettik. Sonra, artık odada karanlık bir küme bir de beni başka kalbe karıştıran iki muzlim, kadın nazarı kalmıştı ki sesinde ilk işittiğim bir ihtizazla:</p>

      <p>— Ne acayip akşam, dedi.</p>

      <p>Sonra, artık zulmet tamamen geldi. Oda gölgeler, karanlık şekillerle dolu; Handan bir siyah eşya, gölge, bir tayf<a class="si-noteref epub-type_noteref" href="#f541" id="backlink-541">541</a>, bir şey olmuştu. Fakat ben onun ruhuma akıttığı şiir ve saadetle sermest<a class="si-noteref epub-type_noteref" href="#f542" id="backlink-542">542</a>, kalkamıyordum. Bütün iradetim<a class="si-noteref epub-type_noteref" href="#f543" id="backlink-543">543</a>, sesim, varlığım bu ânın sihriyle zincirlenmiş, bağlanmış, susturulmuştu.</p>

      <p>Kocasının mektubu elinin altında, karanlıkta dilsiz ve hareketsiz duran Handan’ın ne hissettiğini, ne düşündüğünü bilmek için neler vermezdim. Fakat bu tecessüsüm devama vakit bulmadı, kapı açıldı. Neriman:</p>

      <p>— Neredesiniz, niçin karanlıkta oturuyorsunuz, dedi.</p>

      <p>O vakit Handan yerinden fırladı, elektrik düğmesine bastı; bir an içinde iki en çok sevmiş olduğum kadının birbirine sarıldığını gördüm. Neriman’ın saf, sarışın çehresiyle Handan’ın ince, muğlak, esrarlı başı karıştı. Handan:</p>

      <p>— Neriman’cığım, ah Neriman’cığım, derken Marsilya’da küçük kilisede bana ilk defa Neriman’dan bahsederken onun boğazına takılan şeyi duydum. Bu teessür niçindi? Ya Rabbim niçindi?</p>

      <p>O akşam, bilmem niçin, yemeğe kadar Handan mektubunu okumadı. Hatta yemekten sonra kahvesini bizimle içti, Nâzım’la biraz oynadı. Hususiyle Neriman’a bu akşam pek nüvazişkârdı. Hep çocukluklarından sahneler hatırlıyor, tuhaf ve rakik ifadesiyle onları canlandırıyor, sonra iki kadın bu birbirini o kadar seven iki hemşire ruh, bu güzel muhabbetlerinin sevgili ve eski zincirini şıkırdatıyorlarmış gibi gözlerinde yaşlarla gülüyorlardı.</p>

      <p>Bu manzara ne kadar görmesi beşerî ve güzelse o kadar eza veriyordu. Bu, öyle bir saha idi ki, bu iki kadını ben ne kadar sevmiş olsam, onlar ayrı ayrı beni ne kadar sevmiş olsalar, ben orada kendilerine yabancı kalacaktım. Onların müşterek, benim yabancı olduğum bu saha benim için tehlike idi de. İki kadın bir gün mazinin o sihirli hatıratında birleşerek beni hayatlarından çıkarıp atabileceklerdi. Halbuki ben ikisine de o kadar muhtaç, o kadar muhtaçtım ki.</p>

      <p>Buna gevezelik derler, Server. Sana ne söyleyecektim, ne söylüyorum. Fakat kalbimden taşan bu şeyleri sana söylemezsem kahrolacağım.</p>

      <p>Nihayet o mesut ve işkenceli akşam bitti, Handan gözümden kaybolurken bütün benliğimi götürmüş gibi gitti. Biz de odamıza çekildik.</p>

      <p>Gece yarısından sonra idi. Bizim oda kapısının yavaşça vurulduğunu duydum. Neriman uyuyordu. Yavaşça kalktım, kapıyı açtım. Eleni, geceliği ile, yüzü korkudan sararmış, feryada müheyya<a class="si-noteref epub-type_noteref" href="#f544" id="backlink-544">544</a> bir halde. Uyuyan Neriman’ı göstererek elimle sükût işareti yaptım. Geceliğimin üstüne bir ropdöşambr alarak yavaşça kapıyı kapadım. Sofaya çıktım:</p>

      <p>— Ne var, Eleni, ne oldu, dedim.</p>

      <p>— Ay beyefendi, diyordu, mutlak Handan Hanım’a bir şey oldu. Evvela akşamdan beni çağırdı, ateşi yaktırdı. Sonra odasında gezindi, gezindi. Ben uyuduktan sonra kaç saat gezindi bilmem. Şimdi yarım saat evvel birdenbire pat diye odada bir şey düştü, ses kesildi. Koştum, kapısını vurdum. Handan Hanım diye seslendim. Sonra kapıyı açtım, onu boylu boyuna halının üstünde yatar buldum. Yüzü sapsarı. Korktum, size geldim.</p>

      <p>Artık ben son tafsilatı dinleyemedim. Neriman’a bir şey söylememesini tembih ettikten sonra koştum. Kapı zaten açıktı. Handan yatağının önünde halının üstünde boylu boyuna yatıyordu. Esvabını çıkarmamış, saçlarını çözmemişti. Elektrikle beraber ocaktaki kırmızı alevlerle parladığı yüzü yeşilimtırak olmuş, kaşları çatılmış, dudakları büzülmüş, bütün çenesi kısılmış, kıvrılmış hatlarla bozuk, gözleri kapalı, kaskatı olmuştu. İlk işim kalbini dinlemek oldu. Atıyordu, fakat o kadar boğuk, hafif ve yavaş bir atış ki.</p>

      <p>Eleni ile oracıkta soyduk. Geceliğini giydirdik. Kollarımızın arasında nefis, ince vücudu bir mermer kadar katı ve cansızdı. Kalbimde müthiş bir korku vardı. Sonra kolonya ile şakaklarını, kalbini ovduk, yelpazeledik, bir saat uğraştık. Fakat o sakit, soluk baygınlık devam ediyordu. O vakit hemen telefona koştum. Neriman için tutulan, Londra’ya geldiğimizden beri bizi tedavi eden Doktor Charles’a telefon ettim. Derdimizi muhtasaran<a class="si-noteref epub-type_noteref" href="#f545" id="backlink-545">545</a> anlattım.</p>

      <p>— Soyunuz, üzerinde bağ kalmasın, geliyorum, sıcak su ve buz bulundurunuz, dedi.</p>

      <p>Handan’ı yatağında o vaziyette tutmak kabil değildi.</p>

      <p>Vücudunun yukarı kısmını çektim, yataktan daha alçak olan dizlerimin üstüne koydum. Eleni’ye aşçıyı kaldırarak buza yollamasını söyledim, kendisi de su ısıtacaktı. Bir saatten ziyade Handan’ın hareketsiz, sarı başı dizimde, kaldım. Bir şey yapmış olmak için başından taraklarını çıkardım. Saçları geceliğimin kolundan etime, yumuşak, canlı dokunurken acayip bir haşyetle<a class="si-noteref epub-type_noteref" href="#f546" id="backlink-546">546</a> titredim. Şimdi bu korkunç soğuk gecede Nâzım’ın:</p>

      <p>— Kumral, kızıltılı bir halat var şurada, diye feryadını duyar gibi oldum. Acaba zavallı Nâzım bu canlı, güzel yılanların boğuşunu hâlâ mezarında duyuyor mu? Ben, bu kumral, kızıltılı halatı kolumda hissettim. Çözülmez bağlar yapan müthiş ve güzel halat! O kadar çözülmez ki onları toprak örtse onlar yine boynumda, kolumda kalacaklar. Bu ne azaplı, işkenceli his oldu, Server. Dizimde başı ölmüş gibi yatan kadının belki cidden ölmekte olduğunu artık hissetmiyordum. Bende cehennem, bin cehennem yanıyordu. Ve hep o cehennemleri besleyen ateşin menbaı koluma bir yumuşak alacalı yılan gibi düşen bu canlı halat idi. Eleni’nin yukarı çıkması için dua ettim, Doktor Charles’ın kapıyı çalması için dua ettim, ruhumdaki sefil ve azılı ifritin çıkması için dua ettim. Beni artık yalnız bırakmasınlar diye haykırmak, feryat etmek istedim. Fakat ağzım, boğazım, bu alevlerini şakaklarımda, avuçlarımda hissettiğim cehennemle kurumuş, bitmişti. Nihayet ben kendime hürmet edemeyecek bir sefil, adı, mülevves bir sefil mi olacaktım? Fakat bu öyle bir uçurum, öyle ateşnak<a class="si-noteref epub-type_noteref" href="#f547" id="backlink-547">547</a>, çekici bir uçurumdu ki, ayağımın altında artık basacak en küçük bir yer bile kalmamıştı. Düşecek, yanacak, mahvolacaktım.</p>

      <p>Fena bir feryatla eğildim, bu sihirli, bu tılsımlı saçları dişlerimle tuttum, bütün kuvvetimle çektim. Fakat aynı zamanda Doktor Charles’ın ayak seslerini merdivende duydum. Sakin ve müşfik:</p>

      <p>— <em>Hello</em>, ne var Refik Bey, diye sesleniyordu. Handan’ı yatağın üstüne fırlattım, dışarıya koştum. Ateşli elimi o kadar serin ve kavi eliyle sıkan Doktor Charles bir yabancı olmasa boynuna atılıp bir çocuk gibi ağlayacaktım.</p>

      <p>Doktor Charles evvela Handan’ı ufak bir senkop<a class="si-noteref epub-type_noteref" href="#f548" id="backlink-548">548</a> tedavi eder gibi sularla, kolonyalarla ovdu, ovdu, sarstı, silkti. O hâlâ aynı ölü kadındı. Hayat tamamen çekilmiş gibi idi. Nihayet sabah aydınlığı odadan girerken bir konsültasyon<a class="si-noteref epub-type_noteref" href="#f549" id="backlink-549">549</a> yapmak için başka bir doktora telefon etti ve bana hiçbir şeyi unutmayan itidal-i demiyle<a class="si-noteref epub-type_noteref" href="#f550" id="backlink-550">550</a>:</p>

      <p>— Madam Refik Bey bir şey duymamalı, bu odaya girmemeli, dedi.</p>

      <p>Zaten ben de Nâzım’ın sesini duyuyordum. Neriman belki uyanmıştı. Beni yanında bulamayınca odadan fırlayacaktı. Hâlâ bir ölü gibi yatan Handan’ı Doktor Charles’a bırakarak içeriye gittim. Eleni sobayı temizliyor, Neriman beyaz geceliği ile yatağın içinde yarı uyanık yarı uykuda, Eleni’yi dinliyordu. Eleni, Handan’ın bayıldığını, içeride doktor olduğunu anlatırken yetiştim.</p>

      <p>Daha ben yüzünü görmeden Neriman yataktan fırlamaya çalışıyordu. Ben mümkün olduğu kadar yüzüme bir sükûnet vermeye gayret ederek gittim, yatağının yanına oturdum. Ellerini elime aldım, bütün itidal-i demimi toplayarak Handan’ın epeyce fena bir baygınlık geçirmiş olduğunu, Doktor Charles’ın içeride olduğunu söyledim.</p>

      <p>— Peki öyle ise, ben niye yanına gitmiyorum, Refik, dedi.</p>

      <p>Doktor Charles’ın kendisini bu halde iken her türlü heyecandan menettiğini anlatmaya çalıştım. Fakat o artık dinlemiyordu. Gözlerinden pek kolaylıkla akan yaşlar yanaklarından yuvarlanıyordu:</p>

      <p>— Ama Refik, Handan ne vakit hasta olsa ben bakarım. Ben Nâzım’ı doğuracağım zaman görmedin mi nasıl Avrupa’dan koştu, benim yanımda bulunmak için geldi. Rica ederim, mâni olma! Mademki fena bir şey değil, beni niçin menediyorsunuz?</p>

      <p>— Fena değil Neriman’cığım, fakat sükûnete ihtiyacı olduğu için onun da etrafındakiler sakit ve yabancı insanlar olması lazım. Bilmiyorum, nasıl saikle<a class="si-noteref epub-type_noteref" href="#f551" id="backlink-551">551</a> böyle bayıldı. Belki Hüsnü Paşa’dan fena bir mektup aldı, belki bu onun hayatını altüst edecek bir mektuptu? Onun için ayılınca karşısında ciddi çehreler görmeli.</p>

      <p>Ben Neriman’ı iknaya muvaffak olur gibi iken merdivende öteki doktorun ayak sesleri duyuluyordu. Bunun başka bir doktor olduğunu anlayınca epeyce yatışmış olan Neriman baştan coştu. Bir çocuk gibi ağlıyordu.</p>

      <p>— Artık duramam, beni aldatıyorsun, Refik. Ah keşke onun yerine Nâzım böyle hasta olsaydı, diye baştan sızlandı. O vakit bütün ciddiyetimi topladım.</p>

      <p>— Seni odadan çıkmaktan, Handan’ın odasına girmekten menediyorum, Neriman, anladın mı. İşte bugün senin itaatkâr bir kadın olup olmadığını anlayacağım; rahat dur, kabil değil, anladın mı? Zorla seni burada alıkoyarım. Hem namusumun üzerine söz veriyorum, ben ne yapmak lazım gelirse yapacağım; belki sadece bir baygınlıktır. Bana kendimi şaşırtma!</p>

      <p>Nihayet ağlaya ağlaya bana her şeyi yapacağıma bin yemin verdirdikten sonra Handan’ın odasına girmeyeceğine söz verdi. Arkamdan bakan çehre öyle muzdarip, öyle perişan bir kardeş, matemli bir kardeş ruhu gösteriyordu ki vicdanım ilk darbesini yedi. Ya bu kadınlardan biri, ya benim ölmem bu akşam ruhumda mevcudiyetini hissettiğim vahşi canavardan kurtulmak için yegâne çare diye düşündüm.</p>

      <p>İki ciddi İngiliz çehresi arasında Handan’ı görünce kalbim tekrar boğuldu. Uzun uzun konsülte ettiler. Beni biraz ahval-i hususiyesine dair istiçvap ettiler, son zamanlarda büyük bir keder geçirip geçirmediğini ve kendisi ne halde olduğunu sordular; ne kadar malumat verilebilirse verdim. Neticede başına buz koydular. Ne olduğuna kati bir karar vermek için gece saat on birde birleşmeye karar verdiler. Öteki doktor gittikten sonra Charles ile baş başa kaldık.</p>

      <p>— Ne tasavvur ediyorsunuz, Doktor, dedim.</p>

      <p>Doktor Charles güya, Handan’ın hastalığı yüzümde imiş gibi beni uzun ve dikkatli nazarlarla süzüyordu. Sualimi işitmemiş gibi:</p>

      <p>— Belki Madam’ın hastalığı pek mühlik bir şekil alacak ve ciddi takayyüde<a class="si-noteref epub-type_noteref" href="#f552" id="backlink-552">552</a> ihtiyaç olacak, bir hastabakıcı getirmeyecek misiniz?</p>

      <p>— Hayır.</p>

      <p>— Niçin?</p>

      <p>— Çünkü öyle daimi takayyüdü yabancı bir kadın benim kadar yapamayacak; çünkü Handan’ın hayatını kurtarmayı hem karıma, hem de belki buraya gelemeyecek olan babasına manen borçluyum.</p>

      <p>Yeniden kahrolası tetkik. Sonra, kuru bir sesle:</p>

      <p>— Belki Madam’a günde iki banyo lazım olacak. Onu da siz mi yapacaksınız?</p>

      <p>— Lazım gelirse burada Eleni var. Ve pek lazım gelirse ben yaparım, Doktor Charles.</p>

      <p>Doktor Charles’ın yüzü bozuldu:</p>

      <p>— Refik Bey, siz Türkler pek acayipsiniz, sizde yaş ve cinsiyet denilen şey yok mudur?</p>

      <p>— Fakat ne büyük tehlike karşısında bulunuyoruz. Artık... Devam edemedim. İki saat evvelki müellim<a class="si-noteref epub-type_noteref" href="#f553" id="backlink-553">553</a> şey hatırıma geldi. Birdenbire son derece mahcup:</p>

      <p>— Bir hastabakıcı getirelim, böyle hizmetlerini yapsın. Ben de bekleyeyim. Söyleyiniz Doktor, ne düşünüyorsunuz?</p>

      <p>— Belki bir menenjit, bir iki gün tetkik edeceğiz, hararetlerini alacağız, ispazmoz<a class="si-noteref epub-type_noteref" href="#f554" id="backlink-554">554</a> geliyor mu bakacağız şimdi azizim, ben gidiyorum. Hastaneye gider, bir hastabakıcı gönderirim. Hatırınızda tutunuz ki bu hastalığın yegâne tedavisi hastayı bir an yalnız bırakmamak, her dakika hastalığın tecellisine<a class="si-noteref epub-type_noteref" href="#f555" id="backlink-555">555</a> göre dövüşmek. Bana hastada bir tahavvül<a class="si-noteref epub-type_noteref" href="#f556" id="backlink-556">556</a> olursa bildiriniz. <em>Good bye</em> ve cesaret.</p>

      <p>Doktor Charles bilmem çehremin nesinden aldığı beşerî bir rikkatle çekildi gitti. Ve ben on saat, bir ölüden farkı olmayan Handan’ın başını bekledim, Server. En fenası Neriman’ı oyalamak, her yarım saatte bir ayağında terlikle kapıya kadar gelen, dinleyen Neriman’ı avutmaktı.</p>

      <p>Handan’ın harareti kırkı bulmuştu. Doktorlar <em>garde malade</em>’la<a class="si-noteref epub-type_noteref" href="#f557" id="backlink-557">557</a> geldiler. Baştan bir konsültasyon yaptılar ve menenjit dediler.</p>

      <p><em>Garde malade</em> kırk yaşında kadar şişman, esmer, müşfik yüzlü bir kadın. Doktorlar gittikten sonra Handan’ın hararetini alırlarken hep:</p>

      <p>— Ah zavallı genç kadın, zavallı genç kadın, diyordu. İster istemez bir iki saat Handan’ı, <em>garde malade</em>’a bırakarak Neriman’ın yanına geldim. Menenjit olduğunu ondan saklıyoruz. Ümitvar görünmeye çalışarak, içimde bir mahşer kabarırken bir taş sükûneti takınarak onu uyutmaya çalıştım. Nihayet gündüzkü heyecanlarından, gözyaşlarından bitap, daldı. Hastabakıcı kadınla sözleşmiştik, saat üçte gidip onunla hastayı bekleyecektim. Fakat ancak bire kadar sabredebildikten sonra hastanın odasına yavaşça girdim. Sister Janette (hastabakıcı) hastanın yanında, elinde bir kitap, bekliyordu.</p>

      <p>— Bir tahavvül yok mu, dedim.</p>

      <p>— Hayır, efendim.</p>

      <p>— Siz isterseniz dinleniniz, Sister Janette, ben nasıl olsa bir iki saat buradayım, sizi gelir kaldırırım.</p>

      <p>Evvela bırakmak istemedi. Sonra, onun yirmi dört saat belki ayakta kalacağını söyleyerek ikna ettim. Yanındaki odaya gönderdim ve nöbete ben geçtim. Bir saniye, dakika, sonra saat, bir ebediyet<a class="si-noteref epub-type_noteref" href="#f558" id="backlink-558">558</a>, ne bileyim? Hep aynı sükût! Başım ellerimin içinde. Sarı ve gergin çehresi şimdi kırmızı dalgalarla yanıyor ve bu küçülmüş, gerilmiş, zavallı simanın üzerinde siyah kirpikleri uzun, pek uzun esrarlı bir perde gibi onun ruhunun menfezlerini örtüyordu. O muannit<a class="si-noteref epub-type_noteref" href="#f559" id="backlink-559">559</a> perdelerin arkasında ne facialar, ne kıyametler bütün bir ruhun kâinatını hercümerç<a class="si-noteref epub-type_noteref" href="#f560" id="backlink-560">560</a> etmişti. Acaba Hüsnü Paşa’nın mektubunda ne vardı? Yoksa zaten çok zamandır bu hastalık için hazırlanıyor muydu? Odayı dolaştım. Bir mektup bulsam okuyacaktım. Fakat yok, yok. Yazıhanesini, çekmesini kurcaladım. Kilitli idi. Anahtar aradım yoktu. Nihayet elimde demir kâğıt bıçağı ile yazıhaneyi zorlamaya başladım. Hayret etme. Ben, Refik Cemal, bir kadının en mahrem olan şeylerini, kocasının mektuplarını okumak için yazıhanesini karıştırıyordum.</p>

      <p>Benim tıkırtım belki, o gergin ve hasta ruhta, onu en çok meşgul eden şey ile aralarında bir rabıta yapmış olacak ki Handan, ölü Handan, hararetli sesinde acayip bir merhamet, acayip bir istihza ile:</p>

      <p>— Öldükten sonra Hüsnü Paşa’ya verilecek! Öldükten sonra Hüsnü Paşa’ya verilecek, diyordu. Yanına koştum. Hâlâ gözleri kapalı idi. Fakat düşük kollarında şimdi bir hareket vardı. Dudakları, hararetle parça parça olan dudakları gözyaşlarından, feryattan, iniltiden daha acı ve fena kahkahalarla titriyor, kelimeler beyaz dişleri arasından bir ölünün karnına saklanmış bir şeytanın sesi gibi öterken çehresinin yukarı kısmı, alnı, gözleri hep aynı derin ve acı faciayı yapan muzlim ve sessiz bir perde vakar ve fecaatini<a class="si-noteref epub-type_noteref" href="#f561" id="backlink-561">561</a> muhafaza ediyordu.</p>

      <p>Ondan sonra içindeki o şeytan zavallı hasta dimağın çizgilerini bazen ters okuyarak, bazen aralarında kelimeleri geçerek, manasız birer cümle gibi, birer hezeyan gibi döküp kusuyordu. Ve her cümlede aynı fena kahkaha ile gülüyordu.</p>

      <p>Hep Hüsnü Paşa’nın hayatını yaşıyordu. Kendisiyle olan hayatını değil, metresleriyle olan hayatını. Bir zaman hep Matmazel Juliette idi. Kırık bir Paris telaffuzu ile güya Juliette oluyordu. Sonra yine Meli, bir Fransız ismi. En nihayet Mod oluyordu. Hep o fena kahkahalarla güya Hüsnü Paşa’yı celbetmek<a class="si-noteref epub-type_noteref" href="#f562" id="backlink-562">562</a> için onunla öteki kadınların hüviyetine giriyor, onlar gibi söylüyor, yaşıyordu. Ve hezeyanları arasında en çok dikkat ettiği şey bu ruhunu kemiren kâbusa kendisinin Handan olduğunu belli etmemekti.</p>

      <p>En son kadın Mod’du. Mod gibi “h” harflerini oldukları yerden kaldırıp olmadıkları yere koyarak tam tahsilsiz bir Londralı gibi Hüsnü Paşa ile İngilizce konuşuyordu.</p>

      <p>— Gözlerim, yüzüm mü, Paşa? Hayır, bugün şapkamı çıkarmayacağım, tülümü açmayacağım. Gözlerimi açamam. Merak etmeyiniz, her vakitki gibi mavi, yemin ederim. Mavi!</p>

      <p>Sonra birdenbire, güya Hüsnü Paşa bunun Handan olduğunu anlamış hissiyle, mahvolmuş bir kadının feryadıyla uzun uzun inliyor. Artık kendi fasih<a class="si-noteref epub-type_noteref" href="#f563" id="backlink-563">563</a>, açık Türkçesi’yle:</p>

      <p>— Bekle Hüsnü, bekle. Yeni bir kimyager gözleri boyuyor. Gözlerim mavi, saçlarım sarı olacak. Ellerim de tıpkı onunki gibi ince ve damarlı.</p>

      <p>Bu ne elim, ne acı bir manzara idi bilsen, Server.</p>

      <p>Şimdi artık âdeta kendi sefil ve müthiş iptilamın<a class="si-noteref epub-type_noteref" href="#f564" id="backlink-564">564</a> yerinde nihayetsiz bir merhamet, nihayetsiz bir fedâkarlık arzusu var!</p>

      <p>Ondan beri her gece <em>garde malade</em> iki banyo yapıyor, bir defa da pek fena bir ispazmoz geçirdi. Geceleri on ikiden beşe kadar ben bekliyorum. Bunu mahsus yapıyorum. Çünkü o en buhranlı, en heyecanlı, en müthiş saatleri. O kadar çırpınıyor, atılıyor, sayıklıyor ve yanıyor ki... Canlı bir ateşin alevlerinden kaçmak ister gibi ateşlerinden kaçan vücudunu, korkunç ve azaplı zindanından kurtulmak isteyen ruhunu, dudaklarından hezeyanlarla, kahkahalarla, hıçkırıklarla kurtulup akan ruhunu ben bekliyorum. Ve ben bazen bitap ve âciz, ellerini tutup üstünde uzun uzun ağlıyorum. Ah zavallı Handan ölsün diye dua ediyorum. Meğer bir kadının ruhunu üryan görmek ne fena, ne fena imiş! Kim derdi ki o sakit ve vakur kadın kocasının hıyanetlerinden bu kadar kıvranıyor, bu kadar acı çekiyor. <em>Bon nuit</em>, azizim Server. İçimde bu azap odasında diz çöküp uzun uzun dua etmek için bir arzu dolu. Çünkü bu kadının ruhundaki zebanileri çıkarmak için halaskâr ve büyük bir ruh kudretine, samedanî bir şefkat ve rahmete ihtiyaç var. Yalnız Allah’ın seyirci olması lazım gelen bir ruhun böyle soyunmasına ben şahit oluyorum. Bu, birdenbire bana o kadar derin bir kudret hissi ve mesuliyet verdi ki.</p>

      <p class="right">Refik Cemal</p>
    </div>
  </div>

  <div class="si-footnotes html5_section epub-type_footnotes">
    <div class="si-footnote html5_aside epub-type_footnote" id="f473">
      <a class="si-backref" href="#backlink-473">473</a><span class="si-footnote-text">. 14 Şubat 1906.</span>
    </div>

    <div class="si-footnote html5_aside epub-type_footnote" id="f474">
      <a class="si-backref" href="#backlink-474">474</a><span class="si-footnote-text">. Bekleyişini.</span>
    </div>

    <div class="si-footnote html5_aside epub-type_footnote" id="f475">
      <a class="si-backref" href="#backlink-475">475</a><span class="si-footnote-text">. Can çekişmeden.</span>
    </div>

    <div class="si-footnote html5_aside epub-type_footnote" id="f476">
      <a class="si-backref" href="#backlink-476">476</a><span class="si-footnote-text">. Yemin ediyorum.</span>
    </div>

    <div class="si-footnote html5_aside epub-type_footnote" id="f477">
      <a class="si-backref" href="#backlink-477">477</a><span class="si-footnote-text">. İma etmiştin.</span>
    </div>

    <div class="si-footnote html5_aside epub-type_footnote" id="f478">
      <a class="si-backref" href="#backlink-478">478</a><span class="si-footnote-text">. Adım.</span>
    </div>

    <div class="si-footnote html5_aside epub-type_footnote" id="f479">
      <a class="si-backref" href="#backlink-479">479</a><span class="si-footnote-text">. Düşüşe.</span>
    </div>

    <div class="si-footnote html5_aside epub-type_footnote" id="f480">
      <a class="si-backref" href="#backlink-480">480</a><span class="si-footnote-text">. Güldüren.</span>
    </div>

    <div class="si-footnote html5_aside epub-type_footnote" id="f481">
      <a class="si-backref" href="#backlink-481">481</a><span class="si-footnote-text">. Sorgu yargıcı.</span>
    </div>

    <div class="si-footnote html5_aside epub-type_footnote" id="f482">
      <a class="si-backref" href="#backlink-482">482</a><span class="si-footnote-text">. Sessiz.</span>
    </div>

    <div class="si-footnote html5_aside epub-type_footnote" id="f483">
      <a class="si-backref" href="#backlink-483">483</a><span class="si-footnote-text">. Zevk alırdım.</span>
    </div>

    <div class="si-footnote html5_aside epub-type_footnote" id="f484">
      <a class="si-backref" href="#backlink-484">484</a><span class="si-footnote-text">. Kardeşlik.</span>
    </div>

    <div class="si-footnote html5_aside epub-type_footnote" id="f485">
      <a class="si-backref" href="#backlink-485">485</a><span class="si-footnote-text">. Vicdani sorumluluktan.</span>
    </div>

    <div class="si-footnote html5_aside epub-type_footnote" id="f486">
      <a class="si-backref" href="#backlink-486">486</a><span class="si-footnote-text">. Derinleştirmeye.</span>
    </div>

    <div class="si-footnote html5_aside epub-type_footnote" id="f487">
      <a class="si-backref" href="#backlink-487">487</a><span class="si-footnote-text">. Duygusal paylaşımın.</span>
    </div>

    <div class="si-footnote html5_aside epub-type_footnote" id="f488">
      <a class="si-backref" href="#backlink-488">488</a><span class="si-footnote-text">. 28 Mart 1906.</span>
    </div>

    <div class="si-footnote html5_aside epub-type_footnote" id="f489">
      <a class="si-backref" href="#backlink-489">489</a><span class="si-footnote-text">. Başlangıcında.</span>
    </div>

    <div class="si-footnote html5_aside epub-type_footnote" id="f490">
      <a class="si-backref" href="#backlink-490">490</a><span class="si-footnote-text">. Değişiklik.</span>
    </div>

    <div class="si-footnote html5_aside epub-type_footnote" id="f491">
      <a class="si-backref" href="#backlink-491">491</a><span class="si-footnote-text">. Lüzumsuz.</span>
    </div>

    <div class="si-footnote html5_aside epub-type_footnote" id="f492">
      <a class="si-backref" href="#backlink-492">492</a><span class="si-footnote-text">. Sebep olduğu.</span>
    </div>

    <div class="si-footnote html5_aside epub-type_footnote" id="f493">
      <a class="si-backref" href="#backlink-493">493</a><span class="si-footnote-text">. Faziletlerim.</span>
    </div>

    <div class="si-footnote html5_aside epub-type_footnote" id="f494">
      <a class="si-backref" href="#backlink-494">494</a><span class="si-footnote-text">. Kızdırırdı.</span>
    </div>

    <div class="si-footnote html5_aside epub-type_footnote" id="f495">
      <a class="si-backref" href="#backlink-495">495</a><span class="si-footnote-text">. Ilımlı.</span>
    </div>

    <div class="si-footnote html5_aside epub-type_footnote" id="f496">
      <a class="si-backref" href="#backlink-496">496</a><span class="si-footnote-text">. Saf.</span>
    </div>

    <div class="si-footnote html5_aside epub-type_footnote" id="f497">
      <a class="si-backref" href="#backlink-497">497</a><span class="si-footnote-text">. Ahlak temizliğinden.</span>
    </div>

    <div class="si-footnote html5_aside epub-type_footnote" id="f498">
      <a class="si-backref" href="#backlink-498">498</a><span class="si-footnote-text">. İnanç.</span>
    </div>

    <div class="si-footnote html5_aside epub-type_footnote" id="f499">
      <a class="si-backref" href="#backlink-499">499</a><span class="si-footnote-text">. Kendi başına olan.</span>
    </div>

    <div class="si-footnote html5_aside epub-type_footnote" id="f500">
      <a class="si-backref" href="#backlink-500">500</a><span class="si-footnote-text">. Toplamı.</span>
    </div>

    <div class="si-footnote html5_aside epub-type_footnote" id="f501">
      <a class="si-backref" href="#backlink-501">501</a><span class="si-footnote-text">. İsterse.</span>
    </div>

    <div class="si-footnote html5_aside epub-type_footnote" id="f502">
      <a class="si-backref" href="#backlink-502">502</a><span class="si-footnote-text">. Karşı koymaya hazırlanan.</span>
    </div>

    <div class="si-footnote html5_aside epub-type_footnote" id="f503">
      <a class="si-backref" href="#backlink-503">503</a><span class="si-footnote-text">. Çeşitli.</span>
    </div>

    <div class="si-footnote html5_aside epub-type_footnote" id="f504">
      <a class="si-backref" href="#backlink-504">504</a><span class="si-footnote-text">. Oluşmuş.</span>
    </div>

    <div class="si-footnote html5_aside epub-type_footnote" id="f505">
      <a class="si-backref" href="#backlink-505">505</a><span class="si-footnote-text">. Rahatsızlık veren.</span>
    </div>

    <div class="si-footnote html5_aside epub-type_footnote" id="f506">
      <a class="si-backref" href="#backlink-506">506</a><span class="si-footnote-text">. Tavırlarınla.</span>
    </div>

    <div class="si-footnote html5_aside epub-type_footnote" id="f507">
      <a class="si-backref" href="#backlink-507">507</a><span class="si-footnote-text">. Tiksinmiş.</span>
    </div>

    <div class="si-footnote html5_aside epub-type_footnote" id="f508">
      <a class="si-backref" href="#backlink-508">508</a><span class="si-footnote-text">. Dayanıklı.</span>
    </div>

    <div class="si-footnote html5_aside epub-type_footnote" id="f509">
      <a class="si-backref" href="#backlink-509">509</a><span class="si-footnote-text">. 2 Nisan 1906.</span>
    </div>

    <div class="si-footnote html5_aside epub-type_footnote" id="f510">
      <a class="si-backref" href="#backlink-510">510</a><span class="si-footnote-text">. Titreyişlerini.</span>
    </div>

    <div class="si-footnote html5_aside epub-type_footnote" id="f511">
      <a class="si-backref" href="#backlink-511">511</a><span class="si-footnote-text">. Dengesiz.</span>
    </div>

    <div class="si-footnote html5_aside epub-type_footnote" id="f512">
      <a class="si-backref" href="#backlink-512">512</a><span class="si-footnote-text">. 9 Nisan 1906.</span>
    </div>

    <div class="si-footnote html5_aside epub-type_footnote" id="f513">
      <a class="si-backref" href="#backlink-513">513</a><span class="si-footnote-text">. Belirsiz.</span>
    </div>

    <div class="si-footnote html5_aside epub-type_footnote" id="f514">
      <a class="si-backref" href="#backlink-514">514</a><span class="si-footnote-text">. Açık olmayan.</span>
    </div>

    <div class="si-footnote html5_aside epub-type_footnote" id="f515">
      <a class="si-backref" href="#backlink-515">515</a><span class="si-footnote-text">. Bence.</span>
    </div>

    <div class="si-footnote html5_aside epub-type_footnote" id="f516">
      <a class="si-backref" href="#backlink-516">516</a><span class="si-footnote-text">. Yumuşak.</span>
    </div>

    <div class="si-footnote html5_aside epub-type_footnote" id="f517">
      <a class="si-backref" href="#backlink-517">517</a><span class="si-footnote-text">. Öfkesi.</span>
    </div>

    <div class="si-footnote html5_aside epub-type_footnote" id="f518">
      <a class="si-backref" href="#backlink-518">518</a><span class="si-footnote-text">. Ortak.</span>
    </div>

    <div class="si-footnote html5_aside epub-type_footnote" id="f519">
      <a class="si-backref" href="#backlink-519">519</a><span class="si-footnote-text">. (Fr.) İyi yolculuklar.</span>
    </div>

    <div class="si-footnote html5_aside epub-type_footnote" id="f520">
      <a class="si-backref" href="#backlink-520">520</a><span class="si-footnote-text">. 12 Nisan 1906.</span>
    </div>

    <div class="si-footnote html5_aside epub-type_footnote" id="f521">
      <a class="si-backref" href="#backlink-521">521</a><span class="si-footnote-text">. 16 Nisan 1906.</span>
    </div>

    <div class="si-footnote html5_aside epub-type_footnote" id="f522">
      <a class="si-backref" href="#backlink-522">522</a><span class="si-footnote-text">. Erteleme.</span>
    </div>

    <div class="si-footnote html5_aside epub-type_footnote" id="f523">
      <a class="si-backref" href="#backlink-523">523</a><span class="si-footnote-text">. Mavi.</span>
    </div>

    <div class="si-footnote html5_aside epub-type_footnote" id="f524">
      <a class="si-backref" href="#backlink-524">524</a><span class="si-footnote-text">. 17 Nisan 1906.</span>
    </div>

    <div class="si-footnote html5_aside epub-type_footnote" id="f525">
      <a class="si-backref" href="#backlink-525">525</a><span class="si-footnote-text">. Ödemek.</span>
    </div>

    <div class="si-footnote html5_aside epub-type_footnote" id="f526">
      <a class="si-backref" href="#backlink-526">526</a><span class="si-footnote-text">. Giderecek.</span>
    </div>

    <div class="si-footnote html5_aside epub-type_footnote" id="f527">
      <a class="si-backref" href="#backlink-527">527</a><span class="si-footnote-text">. Geri dönülmesi mümkün olmayan bir şekilde.</span>
    </div>

    <div class="si-footnote html5_aside epub-type_footnote" id="f528">
      <a class="si-backref" href="#backlink-528">528</a><span class="si-footnote-text">. Saygı hissi.</span>
    </div>

    <div class="si-footnote html5_aside epub-type_footnote" id="f529">
      <a class="si-backref" href="#backlink-529">529</a><span class="si-footnote-text">. Eğilmiş.</span>
    </div>

    <div class="si-footnote html5_aside epub-type_footnote" id="f530">
      <a class="si-backref" href="#backlink-530">530</a><span class="si-footnote-text">. Bekleyen.</span>
    </div>

    <div class="si-footnote html5_aside epub-type_footnote" id="f531">
      <a class="si-backref" href="#backlink-531">531</a><span class="si-footnote-text">. Kapladığı.</span>
    </div>

    <div class="si-footnote html5_aside epub-type_footnote" id="f532">
      <a class="si-backref" href="#backlink-532">532</a><span class="si-footnote-text">. İçe işleyen.</span>
    </div>

    <div class="si-footnote html5_aside epub-type_footnote" id="f533">
      <a class="si-backref" href="#backlink-533">533</a><span class="si-footnote-text">. Zerrelerin.</span>
    </div>

    <div class="si-footnote html5_aside epub-type_footnote" id="f534">
      <a class="si-backref" href="#backlink-534">534</a><span class="si-footnote-text">. Emdiğini.</span>
    </div>

    <div class="si-footnote html5_aside epub-type_footnote" id="f535">
      <a class="si-backref" href="#backlink-535">535</a><span class="si-footnote-text">. İkiyüzlülük.</span>
    </div>

    <div class="si-footnote html5_aside epub-type_footnote" id="f536">
      <a class="si-backref" href="#backlink-536">536</a><span class="si-footnote-text">. Yerine getirilmeyecek.</span>
    </div>

    <div class="si-footnote html5_aside epub-type_footnote" id="f537">
      <a class="si-backref" href="#backlink-537">537</a><span class="si-footnote-text">. Benzersiz.</span>
    </div>

    <div class="si-footnote html5_aside epub-type_footnote" id="f538">
      <a class="si-backref" href="#backlink-538">538</a><span class="si-footnote-text">. Öfkeli.</span>
    </div>

    <div class="si-footnote html5_aside epub-type_footnote" id="f539">
      <a class="si-backref" href="#backlink-539">539</a><span class="si-footnote-text">. Dindirilmesi mümkün olmayan.</span>
    </div>

    <div class="si-footnote html5_aside epub-type_footnote" id="f540">
      <a class="si-backref" href="#backlink-540">540</a><span class="si-footnote-text">. Kucaklayış.</span>
    </div>

    <div class="si-footnote html5_aside epub-type_footnote" id="f541">
      <a class="si-backref" href="#backlink-541">541</a><span class="si-footnote-text">. Görüntü.</span>
    </div>

    <div class="si-footnote html5_aside epub-type_footnote" id="f542">
      <a class="si-backref" href="#backlink-542">542</a><span class="si-footnote-text">. Sarhoş.</span>
    </div>

    <div class="si-footnote html5_aside epub-type_footnote" id="f543">
      <a class="si-backref" href="#backlink-543">543</a><span class="si-footnote-text">. Gönül isteğim.</span>
    </div>

    <div class="si-footnote html5_aside epub-type_footnote" id="f544">
      <a class="si-backref" href="#backlink-544">544</a><span class="si-footnote-text">. Hazır.</span>
    </div>

    <div class="si-footnote html5_aside epub-type_footnote" id="f545">
      <a class="si-backref" href="#backlink-545">545</a><span class="si-footnote-text">. Kısaca.</span>
    </div>

    <div class="si-footnote html5_aside epub-type_footnote" id="f546">
      <a class="si-backref" href="#backlink-546">546</a><span class="si-footnote-text">. Ürperişle.</span>
    </div>

    <div class="si-footnote html5_aside epub-type_footnote" id="f547">
      <a class="si-backref" href="#backlink-547">547</a><span class="si-footnote-text">. Ateşli.</span>
    </div>

    <div class="si-footnote html5_aside epub-type_footnote" id="f548">
      <a class="si-backref" href="#backlink-548">548</a><span class="si-footnote-text">. Bayılma.</span>
    </div>

    <div class="si-footnote html5_aside epub-type_footnote" id="f549">
      <a class="si-backref" href="#backlink-549">549</a><span class="si-footnote-text">. Bir hastalığa birkaç hekimin teşhis koyması işi.</span>
    </div>

    <div class="si-footnote html5_aside epub-type_footnote" id="f550">
      <a class="si-backref" href="#backlink-550">550</a><span class="si-footnote-text">. Soğukkanlılığıyla.</span>
    </div>

    <div class="si-footnote html5_aside epub-type_footnote" id="f551">
      <a class="si-backref" href="#backlink-551">551</a><span class="si-footnote-text">. Sebeple.</span>
    </div>

    <div class="si-footnote html5_aside epub-type_footnote" id="f552">
      <a class="si-backref" href="#backlink-552">552</a><span class="si-footnote-text">. Özen göstermeye.</span>
    </div>

    <div class="si-footnote html5_aside epub-type_footnote" id="f553">
      <a class="si-backref" href="#backlink-553">553</a><span class="si-footnote-text">. Acıklı.</span>
    </div>

    <div class="si-footnote html5_aside epub-type_footnote" id="f554">
      <a class="si-backref" href="#backlink-554">554</a><span class="si-footnote-text">. Spazm.</span>
    </div>

    <div class="si-footnote html5_aside epub-type_footnote" id="f555">
      <a class="si-backref" href="#backlink-555">555</a><span class="si-footnote-text">. Oluşumuna.</span>
    </div>

    <div class="si-footnote html5_aside epub-type_footnote" id="f556">
      <a class="si-backref" href="#backlink-556">556</a><span class="si-footnote-text">. Değişiklik.</span>
    </div>

    <div class="si-footnote html5_aside epub-type_footnote" id="f557">
      <a class="si-backref" href="#backlink-557">557</a><span class="si-footnote-text">. (Fr.) Hastabakıcı.</span>
    </div>

    <div class="si-footnote html5_aside epub-type_footnote" id="f558">
      <a class="si-backref" href="#backlink-558">558</a><span class="si-footnote-text">. Sonsuzluk.</span>
    </div>

    <div class="si-footnote html5_aside epub-type_footnote" id="f559">
      <a class="si-backref" href="#backlink-559">559</a><span class="si-footnote-text">. Dirençli.</span>
    </div>

    <div class="si-footnote html5_aside epub-type_footnote" id="f560">
      <a class="si-backref" href="#backlink-560">560</a><span class="si-footnote-text">. Karmakarışık.</span>
    </div>

    <div class="si-footnote html5_aside epub-type_footnote" id="f561">
      <a class="si-backref" href="#backlink-561">561</a><span class="si-footnote-text">. Acıklı durumunu.</span>
    </div>

    <div class="si-footnote html5_aside epub-type_footnote" id="f562">
      <a class="si-backref" href="#backlink-562">562</a><span class="si-footnote-text">. Kendine çekmek.</span>
    </div>

    <div class="si-footnote html5_aside epub-type_footnote" id="f563">
      <a class="si-backref" href="#backlink-563">563</a><span class="si-footnote-text">. Düzgün.</span>
    </div>

    <div class="si-footnote html5_aside epub-type_footnote" id="f564">
      <a class="si-backref" href="#backlink-564">564</a><span class="si-footnote-text">. Tutkumun.</span>
    </div>
  </div>
</body>
</html>
