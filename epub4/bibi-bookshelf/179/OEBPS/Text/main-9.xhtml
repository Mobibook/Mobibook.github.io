<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p>“Korkma,” diye fısıldadı yine, yanağını adamınkine dayayıp onu avutmaya çalışarak. “Temelli gitmiyorum sonuçta-”</p>

  <p>Lukas yüzüne bakabilmek için geri çekildi. Juliette'in yüzünü inceliyordu sanki, gözlerinde yaşlar birikmişti. Vücudu tir tir titremeye başlamıştı. Bunu kollarından, sırtından hissedebiliyordu.</p>

  <p>Lukas onu kendine doğru çekip dudaklarını onunkilere yapıştırdığında, adamda sezinlediği şeyin ne korku ne de panik olduğunu fark etti. <span style="font-style:italic;">Heyecandı</span> bu.</p>

  <p>Öpüşürlerken gözlerinden yaş geldi, yaşadığı duygu patlaması doktorun ilaçlarından daha tesirliydi. Lukas’ın, sırtını kavrayan ellerinin neden olduğu bütün acıyı alıp götürmüştü. En son ne zaman dudaklarına başka bir dudağın değdiğini hatırlamıyordu bile. Lukas'ın öpücüklerine karşılık verdi, ama öpüşmeleri pek uzun sürmedi. Lukas kendini çekti ve Juliette’in ellerini tutup tedirginlikle pencereye bir bakış attı.</p>

  <p>“Şey... ee ...”</p>

  <p>“Hoşuma gitti,” dedi, Lukas'ın ellerini sıkarak.</p>

  <p>“Gitsek iyi...” Başıyla kapıyı işaret etti.</p>

  <p>Juliette gülümsedi. “Evet. İyi olacak gibi.”</p>

  <p>Lukas IT'nin giriş salonuna ve oradan da sahanlığa kadar ona eşlik etti. Teknisyenlerden biri omzunda Juliette’in çantasıyla bekliyordu. Yaralarını düşünen Lukas'ın çantanın askısını kumaş parçalarıyla takviye ettiğini fark etti.</p>

  <p>“Yanında bir refakatçiye gerek olmadığına emin misin?”</p>

  <p>“Böyle iyiyim,” dedi, saçını kulağının arkasına sıkıştırırken. Çantayı boynuna kadar iyice çekti. “Bir-iki hafta sonra görüşürüz.”</p>

  <p>“Bana telsizden ulaşabilirsin,” dedi Lukas.</p>

  <p>Adamın elini tutup sıktı ve sonra da büyük merdivene döndü. Geçip giden kalabalıktan birisi başıyla ona selam verdi. Adamı tanımadığından emindi, ama yine de selamına karşılık verdi. Onu takip etmek için başka başlar da döndü sonra. Yanlarından geçip gitti ve silonun derinliklerine doğru sarmallar çizerek gömülen, insanlar üzerinde nesiller boyu koşturup dururken bütün o çıkıntılı ve aşınmış basamakları bir arada tutan büyük kıvrımlı çeliğe tutundu. Ardından Juliette botunu ilk basamağa doğru uzattı, önünde yine epey uzun bir yolculuk-</p>

  <p>“Hey!"</p>

  <p>Lukas arkasından sesleniyordu. Sahanlığın bir ucuna koşmuş, şaşkınlıkla kaşlarını çatmıştı. “Arkadaşlarını görmek için Derin’e gittiğini sanıyordum."</p>

  <p>Juliette adama gülümsedi. Taşıyıcının teki sırtındaki yükle yanlarından geçti. Juliette şu son günlerde kendi yükünün ne kadarının sırtından kayıp düştüğünü düşündü.</p>

  <p>“Aile önce gelir,” dedi Lukas’a. Uğuldayan silonun ortasındaki büyük şafta şöyle bir baktı ve botunu sıradaki basamağa doğru kaldırdı. “Önce babamı görmem lazım.”</p>

  <p id="uad0ceb29-8b30-4c72-ac18-cdffc238ec3b"><b>Epilog</b></p>

  <p>• Silo 17 •</p>

  <p>“Otuz iki!"</p>

  <p>Elise, En-Derin'in basamaklarım salınarak çıktı. Verdiği nefesi arkasında uzun, kıvır kıvır bir buhar bırakıyor, ağır botlarının içindeki genç ayaklarıyla attığı sarsak adımlar ıslak çeliğin üzerinde gümbürdüyordu.</p>

  <p>“Otuz iki basamak, Bay Solo!”</p>

  <p>Sahanlığa geri çıkarken son basamağa ayağı takılıverdi ve elleriyle dizlerinin üzerinde yere yapıştı. Elise başını eğerek bir müddet orada öylece bekledi, muhtemelen ağlasam mı yoksa hiçbir şeyim yokmuş gibi mi davransam diye düşünüyordu.</p>

  <p>Solo kızın ağlamasını bekledi.</p>

  <p>Aksine, kız başını kaldırıp ona baktı, yüzündeki kocaman gülümseme bir şeyinin olmadığını anlatıyordu. O gülümsemede, sallanan dişinin çekildiği yerde bir boşluk vardı.</p>

  <p>“Aşağı iniyor,” dedi kız. Ellerini yeni tulumunun üzerine sildi ve Solo’ya doğru koştu. “Su aşağı iniyor!"</p>

  <p>Kız atılıp beline sıkıca sarılırken Solo homurdandı. Elise belini sıkarken, Solo bir kolunu Elise'in sırtına koydu.</p>

  <p>“Her şey çok güzel olacak!"</p>

  <p>Solo tek eliyle tırabzana tutundu ve bakışlarını ayaklarının altındaki pas rengindeki kurumuş kan lekesinden, yani o hatıranın üzerinden kaydırıp, ta aşağıda çekilmekte olan sulara çevirdi. Arka cebindeki telsize uzandı. Bu haber en çok Juliette’i sevindirecekti.</p>

  <p>Telsizi çıkarırken, “Sanırım haklısın," dedi ufak Elise'e. “Her şey yoluna girecek..."</p>
</body>
</html>
