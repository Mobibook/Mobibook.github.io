<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body><h2>TATİLE GİDİYORUZ</h2>
<p>^ &#160;&#160;&#160;X günden sonra, okul çıkışı, eve geç git-</p>
<p>f 1 meye başladım. Arkadaşlarımla oyalanıyor, V—x okul bahçesinde top oynuyordum. Hiçbir şey yapamazsam parka gidip oturuyordum. Sevilay’ı&#160;görmek, hele de bisikletini indirmek istemiyordum. Annemin sözleri kulaklarımda çınlıyordu:</p>
<p>“Her gün Sevilay’ın peşinden koşman hoşuma mı gidiyor sanıyorsun?..”</p>
<p>Sınıfta da Sevilay’a soğuk davranıyordum. Bir gün:</p>
<p>“Artık bisiklet binmek istemiyor musun?” diye sorunca, sınıf arkadaşlarımın önünde onu tersledim. Sevi-lay çok bozuldu. Ondan sonra da birbirimizi görmemezlikten gelmeye başladık.</p>
<p>Bu arada... Bisikletim alındı.</p>
<p>Üstelik de karne beklemeden.</p>
<p>Sevinmem gerek değil mi ama sevinemedim.</p>
<p>O kadar istediğim bisiklete kavuştum.</p>
<p>Benim istediğim oldu ama babamın tatil isteği ertelendi.</p>
<p>Dedim ya, tatilden hepimiz yararlanacağız, yalnızca babam değil ama bisiklete yalnızca ben bineceğim. İçimdeki burukluk işte bu yüzden...</p>
<p>Annemle babama, kardeşime bencillik etmemiş miydim?</p>
<p>Her geçen gün, içimdeki burukluk biraz daha artıyordu.</p>
<p>Evet, bencil davranmıştım ama ne yapayım? Bisikleti de çok istiyordum. Arkadaşlarımın çoğunun vardı. Binmeyi, sokaklarda araçların, yayaların yolundan yanlayarak geçmeyi çok seviyordum.</p>
<p>Bisikletimin alındığını öğretmenime söyledim:</p>
<p>“Öğretmenim, bisikletim alındı.”</p>
<p>“Öyle miii? Bak buna çok sevindim. Baban notları beklemeden aldığına göre onu kandırmış olmalısın, notlarım hep pekiyi gelecek diye. Ya notların babanın istediği gibi gelmezse?.. O zaman beni de bindirmezsim”</p>
<table border="1">
<tr><td>
<p></p></td><td>
<p>[M»</p></td><td>
<p></p></td></tr>
<tr><td>
<p></p></td><td>
<p></p></td><td rowspan="2">
<p></p></td></tr>
<tr><td colspan="2">
<p></p></td></tr>
</table>
<p>“Ne demek bindirmem? Bindiririm öğretmenim. Ben yalnızca, durum bizim bisiklet fıkrasındakine uymadı&#160;demek istedim.”</p>
<p>Son dersi iple çektim. Zille birlikte fırladım. Bisikletimle okula döndüm. Öğretmenim hazırlanmış, çıkıyordu. Onu bahçede yakaladım:</p>
<p>“İşte!”</p>
<p>“Ooo, çok güzelmiş. Ver bakayım.”</p>
<p>Öğretmenim bisikleti inceledi. Binmesini çok istiyordum. Yalvarır gibi:</p>
<p>“Binin öğretmenim...” dedim.</p>
<p>“Olur mu? Şimdi... Tam okul dağılırken...”</p>
<p>“Binmezseniz darılırım.”</p>
<p>Dağılmakta olan öğrencilerden bazıları da binmesini isteyince, öğretmenim dayanamadı:</p>
<p>lut çantamı.</p>
<p>Öğrencilere dikkat ederek bahçede bir tur attı. Yanımıza gelince:</p>
<p>“Ben küçükken bisikletle ne numaralar yapardım...” dedi.</p>
<p>“Yine yapın öğretmenim.”</p>
<p>“Yapın da görelim öğretmenim...”</p>
<p>Bunun üzerine, öğretmenimiz uzaklaştı. Döndü. Üzerimize doğru gelirken ellerini bıraktı. Biz alkışlamaya başlayınca gülümsedi. O sırada dengesi bozuldu. Bisiklet sağa yattı. Bereket öğretmenimizin bacakları uzun...&#160;Yere devrilmedi ama biz çok güldük.</p>
<p>Bisikleti yerden kaldırırken içim cızz etti. Ya bisiklete bir şey olduysa?..</p>
<p>Öğretmenimden ayrılınca her yerini dikkatlice inceledim.</p>
<p>Leke, çizik göremeyince, içim rahatladı.</p>
<p>Okulun kapanmasına iki gün kala Yücel Amcalar hazırlığa başladılar. Onlar, her yaz okullar kapanır kapanmaz tatile giderler. Tatil yerleri hep aynı:</p>
<p>Fethiye...</p>
<p>Fethiye’de Günlük Çadır Kampı...</p>
<p>Daha önceki konuşmalarından biliyorum. Fethiye’de Günlük diye bir yer varmış. Deniz kıyısındaymış. Adını,&#160;günlük (sığla) ağaçlarıyla kaplı olmasından almış. Ağaçların arasına birçok çadırdan oluşan çadır kent kurulu-yormuş.</p>
<p>Yücel Amca, bir keresinde:</p>
<p>“Başka yere gitmem. Her yıl aynı yere kuruyoruz çadırımızı. Burada sizinle nasılsak, oradaki komşularımızla da öyleyiz. Arkadaş sıkıntımız olmuyor.” demişti.</p>
<p>Tatilleri, okulların açılmasına kadar sürüyordu.</p>
<p>Yola çıkacakları gece, bize geldiler. Yücel Amca babamı çok sever.</p>
<p>Kendisi Almanya’da çalışırken, babam, evinin yapılmasına olsun, başka işlerine olsun, çok yardımcı olmuş.</p>
<p>“Tekin be!” dedi babama, “Tatili birlikte yapacağız diye seviniyordum. Sen yok bisiklet, yok çadır derken...&#160;Tatilden vazgeçtin. Beni salladın da salladın. Bak, biz&#160;dostuz, arkadaşız. Bana iki ay kira ödeme. Çadırını alalım. Tatile gelin. Sonra sonra ödersin kiraları. Çoluk çocuk, mis gibi tatil, ooohh!..”</p>
<p>Ben teklife çok sevindim. Anneme baktım. Onun da gözleri parlar gibi olmuştu. Babamsa suratını astı:</p>
<p>“Hayır, olmaz, kabul edemem.” dedi; “Kira ödemezsem içime sinmez. Eksikli hissederim kendimi. O zaman da ilişkimiz, dostluğumuz zedelenir.”</p>
<p>Yücel Amca, kafasını yumrukladı:</p>
<p>“Şu saksıya bir güzel akıl gelmiyor ki seni kandırayım. Ne güzel, tatil fikrine kendinizi alıştırmıştınız. Koca yaz çekilir mi böyle?”</p>
<p>Babam, çevresine bakınarak gülümsemeye çalıştı:</p>
<p>“Yaz dediğin nedir ki? Göz açıp kapamadan yenisi gelir. Biz de yenisinde gider, o zaman sizinle birlikte oluruz. Heh heh!..”</p>
<p>“Ne güzel olacaktı. Seni her akşam tavlada yenecektim. Kurtuldun elimden.” Yücel Amca, medet umar gibi anneme baktı: “Sen bari damarına gir şunun. Biz bir iki&#160;gün daha bekleriz, iznini alsın. Çadırınızı alıp yükleyelim. Ver elini Günlük!..”</p>
<p>Annem, önüne baktı:</p>
<p>“Ben ne diyebilirim ki Yücel Ağabey? Bisiklet, çadır. .. Üst üste gelince, çadır olmadı işte...”</p>
<p>Annemin “bisiklet...” demesi yüreğimi sızlattı. İçimde bir sıkıntı...</p>
<p>Babam, elini tehdit edercesine sallayarak:</p>
<p>“Kiiim, seeen?.. Beni yeneceksin haaa!.. Hem de her akşam!.. Onu geçeceksin beyefendi. Beni tavlada üst üste&#160;yenecek adam, babasından doğmadı daha.” deyince, Yücel Amca gevrek gevrek güldü:</p>
<p>“Palavracı sen de!” dedi; “Sıkıysa alalım çadırını, düşelim yola. Gör bakalım Hanya neresiymiş, Konya neresi.”</p>
<p>Babam gülümsemeye çalıştı:</p>
<p>“Seneye, seneye!.. Seneye yaza öğretirim ben sana Hanya’yı, Konya’yı.”</p><div>
<p></p></div><div><div><img src="main-7.jpg" alt=""/></div></div>
<p>Yücel Amca, birden ayağa kalktı:</p>
<p>“Eh, bize izin... Sabah beşte yolcuyuz. Yolcu yolunda gerek. Sen yine de bir daha düşün.”</p>
<p>“Düşünecek ne var?” dedi babam; “Memurlara tatil parası verilse iyi olurdu.”</p>
<p>Kapıda vedalaşma başladı. Ben arkada kalmıştım. Yücel Amca:</p>
<p>“Ozan, gel bakayım buraya!” deyince öne çıktım. Yanaklarımdan öptü. Babama döndü: “Babası, tatili en çok Ozan hak etti. Tüm notları pekiyi, değil mi aslanım?”</p>
<p>“Öyle.”</p>
<p>Sevilay elini uzattı:</p>
<p>“Hoşça kal!”</p>
<p>Sesindeki kırgınlığı hissettim. Onu gereksiz yere kırmıştım:</p>
<p>“Güle güle.”</p>
<p>Yücel Amcalar gider gitmez, kaçamasına odama çekildim. Tatile gidemeyişimiz, bisikletin alınması yüzün-dendi. Kendimi suçlamak istemiyordum ama yine de... içimde bir sıkıntı beni rahat bırakmıyordu.</p>
<p>Benim yüzümden babam...</p>
<p>Benim yüzümden annem, kardeşim...</p>
<p>Sıkıntıdan uzun süre uyuyamadım.</p>
<p>Yastığımdaki ıslaklığın soğukluğu yanağıma vurunca ürperdim.</p>
<p>Ağlamış mıydım?..</p>
<p>Aradan birkaç gün geçti. Arkadaşlarımla bisikletimin tadını çıkardıktan sonra, okul bahçesinde çift kale maç&#160;yapmıştık. Kan ter içinde eve dönünce, annemi, ortalığa&#160;yaydığı çamaşırları katlarken buldum:</p>
<p>“Anne, neler oluyor burda?”</p>
<p>Annemin sevinci salona yayılıyordu:</p>
<p>“Gözün aydın. Tatile gidiyoruz.”</p>
<p>“Yoksa?.. Yoksa babam çadır mı aldı?”</p>
<p>“Hayır ama...”</p>
<p>Uzatmayayım, Yücel Amcaların çadır komşuları emekli öğretmenlermiş. Bayan öğretmen iki gece önce sancılanmış. Eşi onu hastaneye kaldırmış. Kadıncağız apandist&#160;ameliyatı olmuş. Hastaneden çıkınca evlerine döneceklermiş. Yücel Amca çadırı toplamamış. Bizi çağırmayı düşünmüş. Öğretmenlere telefon edip düşüncesini söylemiş.&#160;Onlar da kabul etmişler. Bunun üzerine babamı aramış:</p>
<p>“Yirmi gün izin al. Hemen yarın gelin!..” demiş, “Mızıkçılık istemem...”</p>
<p>Babam kabul etmiş. Böylece annem de hazırlıklara başlamış.</p>
<p>Birden ağlamaklı oldum:</p>
<p>“Anne, ben çok üzgünüm!..” dedim.</p>
<p>Annem, gözlerimin içine bakarak gülümsedi: “Biliyorum.”</p>
<p>“Nereden biliyorsun?”</p>
<p>“Yastığından, akıllım.”</p>
<p>“Yastığımdan mı?”</p>
<p>“Gözyaşların yastığında iz yapmış.”</p>
<p>Artık, duramadım. Anneme sımsıkı sarıldım: “Anneciğim!”</p>
<p>“Canım yavrum!”</p>
<p>Babam, ertesi sabah işlerini bitirdi. Öğleden sonra otobüse bindik. Gece yarısından önce Günlük’e varacakmışız.</p>
<p>HaaaL Bu arada... Şimdiye kadar söylemeyi unuttum, biz Afyon’da oturuyoruz. Afyonkarahisar’da...</p>
<p>Karahisar Kalesi yıkılır gelir...</p>
<p>Saat yirmi ikiye gelmeden, Fethiye’ye vardık. Bir taksiye atladık. Ver elini Günlük!..</p>
<p>Yücel Amcaları bulmamız zor olmadı.</p>
<p>Her yer ışıl ışıl... Çadırlar, uzun ağaçların arasında. Ağaçların dalları, yaprakları tepelerde birbirine giriyor.&#160;Ürkütücü bir karanlık tepemizde...</p>
<p>Çadırımız tek odalı, küçük...</p>
<p>Önünde plastik bir masa, masanın çevresinde birkaç plastik sandalye var. Mini buzdolabı, küçücük mutfak. .. Her şey mini sizin anlayacağınız. Televizyon bile.</p>
<p>Çadırın içinde geniş bir yer yatağı var. Dördümüz de burada yan yana mı yatacağız?</p>
<p>Bisikletimden ayrıldığıma üzülüyor ama tatile geldiğimiz için hepimiz adına seviniyorum. Hem Sevilay’ın bisikleti burada. Onlar kendi arabalarıyla geldiklerinden&#160;bisikleti de getirdiler. Canım isterse ona binerim ama Se-vilay bana kırgın gibi duruyor. Ne yapmalıyım?..</p>
<p>Tam bunu düşüneceğim sırada, kardeşim:</p>
<p>“Anne tuvaletim...” deyince birbirimize baktık. Ortalıkta tuvalet görünmüyordu. Sahi, o işi nasıl yapacaktık?</p>
<p>Sevilay’ın annesi hızla ayağa kalktı:</p>
<p>“Gelin, birlikte gidelim!” dedi; “Tuvaletleri, duşları öğrenin.”</p>
<p>Annem, kardeşim, ben, Sevilay’ın annesi, birlikte yürümeye başladık. Yan yana sıralanmış çadırların arasındaki</p>
<p>yoldan elli metreye yakın gittik. Tuvaletlerin, duşların olduğu yere geldik.</p>
<p>Aynı yönde yürürsek, yüz metre ilerimizde kumsal, kumsaldan sonra deniz geliyor.</p>
<p>Denize girmeyi çok istiyorum.</p>
<p>Ah, bir sabah olsa!..</p>
<p>Tuvalette işimiz bitince:</p>
<p>“Anne, denize kadar gidelim mi?” dedim.</p>
<p>Annem karşı çıktı:</p>
<p>“Gece yarısı ne deniziymiş? Sabah olsun, gideriz oğlum.”</p>
<p>Sevilay’ın annesi:</p>
<p>“Kırma Ozanı!..” dedi, “Burada gece gündüz kavramı biraz değişik... İnsanlar gece dörde, beşe kadar gezer, oturur, eğlenir, denize girer, sabaha doğru yatar, öğleyin kalkarlar... Denize kadar gidip dönelim.”</p>
<p>Kardeşim de:</p>
<p>“Deniz, deniz!..” diye zıplamaya başlayınca, annem sessizce yürümeye koyuldu.</p>
<p>Denize inen geniş yol gittikçe kalabalıklaşıyordu. Önümüzde, sağda büyük bir çay bahçesi var. Masalar&#160;hemen hemen dolu. Orayı geçince, müzikli bir bahçeye&#160;geldik. Gençler müziğe kendilerini kaptırmış, coşkuyla&#160;oynuyorlardı.</p>
<p>Sevilay’ın annesi:</p>
<p>“Gülenay da burada...” dedi, “Gençler her gece bıkmadan oynuyor. Gülenay’ın da programı bu: Gündüz ders, gece oyun...”</p>
<p>Kumsala geldik. Deniz, ürpertici bir koyulukta uzanıyordu. Ayaklarımızı suya sokup yürümeye başladık.</p>
<p>“İyi, bu gece sam yeli esmeyecek...” dedi Sevilayın annesi.</p>
<p>Mırıltıyla konuşmuştu ama yine de dediklerini anladım:</p>
<p>“Sam yeli ne?” diye sordum.</p>
<p>“Sam yeli... Geceleri bir yel eser bazı, şu yandan... Sıcak sıcak eser, bayar insanı. Mısır’dan mı geliyormuş,&#160;ne? Çöllerden yani. Öyle derler. İşte o yok bu akşam. Rahatız sizin anlayacağınız.”</p>
<p>Karşılara baktım. Işıkların yarattığı alacalığı örten karanlık, insana ürperti veriyordu. İçimden denize girmek geçiyor, korkuyorum. Sanki, dev köpekbalıkları beni&#160;bekliyor ya da ağızlarından alev fışkırtan deniz canavarları çıkıp geliverecek...</p>
<p>Sam yeli, bende korku uyandırmıştı. O sırada Sevi-lay yanımıza geldi. Çay bahçesinde arkadaşlarıyla oturu-yormuş, bizi görmüş:</p>
<p>“İyi akşamlar, hoş geldiniz!..” dedi.</p>
<p>Daha biz bir şey diyemeden, üstündeki ince elbiseyi çıkarıp annesine fırlattı. Koşturarak denize girdi. Yüzmeye başladı. Alaca karanlıkta güç seçiliyordu.</p>
<p>Yüzerek uzaklaşmasını korkuyla, biraz da kıskançlıkla izledim. Tam korku da denemez belki ama kıskançlık olduğu kesin.</p>
<p>Derslerim Sevilay’dan her zaman iyi olmuştu. Çoğu ödevine ben yardımcı olur, özellikle matematik çalıştırırım. Bunları daha önce de söylemiştim değil mi? Ona&#160;bisiklete binmeyi öğreten de benim.</p>
<p>... ama şimdi...</p>
<p>Yüzmeyi çat pat biliyorum. Derin yerlere gidemem. Oralarda yüzemem. İlk kez Sevilay’ın benden iyi bir yanı&#160;ortaya çıktı.</p>
<p>Çoktan uzaklaşmış, karanlıkta belli belirsiz bir görüntüye dönüşmüştü.</p>
<p>Ya ona bir köpekbalığı saldırırsa?..</p>
<p>Yardımına gidemezdim.</p>
<p>Annesine yardım ister gibi baktım. O, Sevilay’la hiç ilgili değildi. Şaştım kaldım.</p><div><img src="main-8.jpg" alt=""/></div>
</body>
</html>