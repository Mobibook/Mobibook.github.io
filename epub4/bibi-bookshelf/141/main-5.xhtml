<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body><h2>YANGIN</h2>
<p>/^~&gt;j aat dörde geliyordu. Üçümüz yola çıktık.</p>
<p>Sevilay çok da gönüllü değildi önceleri. Ç.&#160;&#160;&#160;&#160;Sonra nedense birden heveslendi. Babası</p>
<p>nın, arkamızdan:</p>
<p>“Sevilay gecikmeyin kızım. En geç sekizde dönmüş olun.” uyarısına:</p>
<p>“Tamam, babacığım, anladık!” diye homurtulu bir karşılık verdi.</p>
<p>Sıcaktı...</p>
<p>Bereket denizden yamaçlara doğru esinti vardı ama sıcağı esinti de kesmiyordu.</p>
<p>Tarlalardan geçtik. İlk çamlara ulaştık.</p>
<p>Bundan ötesi yokuş çıkacak, yani tırmanacaktık. Çamların sıklaşmaya başladığı yerdeki orman yolu boyunca ilerlemeye başladık.</p>
<p>Yerlerde çoğu kurumuş otlar, tek tük çiçekler vardı.</p>
<p>Yerden bir kozalak aldım. İnceledim. Kozalak, takır takır kurumuş, ağızları açılmış, içlerindeki çam fıstıkları dökülmüştü.</p>
<p>“Fıstıkları dökülmemiş kozalak toplayalım...” dedi Sevilay; “Akşam çıkarır yeriz.”</p>
<p>Çağdaş, çevresine bakındı:</p>
<p>“Olur...” dedi.</p>
<p>“Hani sen getirmiştin birinde. Annen istemişti.”</p>
<p>“Evet, hatırladım.”</p>
<p>“Aman canım...” dedim, “Biz, birinde parkta topladık da yiyemedik doğru dürüst. Bıçak ucuyla fıstık kabuğunu açacağız, çıkaracağız diye parmağımı kestim.”</p>
<p>“Ben severim çam fıstığını.” dedi Çağdaş; “Sırt çantama dolduracağım.”</p>
<p>“Yemesi iyi de...” diye homurdandım, “Bıçakla çıkarması zor. Başka bir yolu var mı bilmem. Küçücük bir fıstık. Dişinin kovuğunu doldurmuyor insanın.”</p>
<p>Sağa sola bakınarak bir kozalak seçtim. Kabuklar açılmamıştı ama uçları patlamıştı:</p>
<p>“Bunun içi dolu!..” dedim. Çağdaşa uzattım: “Ne dersin? Baksana!”</p><div><img src="main-12.jpg" alt=""/></div>
<p>Çağdaş, kozalağı inceledi:</p>
<p>“Bunları toplamaları gerek. Bomba bunlar.” deyince Sevilay şaşkınlıkla sordu:</p>
<p>“Ne demek bomba?”</p>
<p>“Böylesi ağızları açılmamış ya da yeni açılmaya başlamış kozalaklar, yangın çıkar da tutuşursa patlayıp ilerilere sıçrıyor. Sıçradığı yeri de tutuşturarak yangının büyümesine neden oluyor.”</p>
<p>Bunu ilk kez duyuyordum. Sevilay da öyle. Bu bilgiye kuşkuyla yaklaştım:</p>
<p>“Sen... Gördün mü hiç patladıklarını?”</p>
<p>“Hayır ama televizyonda izledim.”</p>
<p>“Ben, orman yangınlarıyla ilgili bir kitap okudum. Yangınlar birçok nedenle çıkıyor ama asıl büyük neden&#160;insanlar... İnsanların dikkatsizliği...”</p>
<p>“Doğru ama insanlar olmasa da yangın çıkabilir. Çok sıcak havada bir şişe ya da cam parçası güneş ışıklarını&#160;kırıp aynı yere yansıtırsa ve orada kuru otlar varsa, onları tutuşturabilir.”</p>
<p>“... ama bu tür yangınların da suçlusu insanlar. Şişe ya da camlar ormana kendileri gitmiyor, değil mi?”</p>
<p>“Haklısın. İnsanlar götürüyor.”</p>
<p>Biraz daha tırmandık. Kayalar, taşlar, yer yer görünen kırmızıya çalan toprak, güneşten iyice ısınmıştı. Bunaltıcı hava, hepimizi etkiliyordu.</p>
<p>“Sıcak, çok sıcak!” diye sızlandı Sevilay; “Aslında sabah çıksak daha iyi olurdu.”</p>
<p>“Biz, sabah erken kalkmıyoruz ki! Hem biraz daha yukarılara tırmanınca hava serinler.”</p>
<p>Biraz daha tırmandık. Çamlar iyice sıklaşmıştı. İlk tepeyi aştık. Tepenin altında çok derin olmayan bir vadi&#160;uzanıyor. Karşı yamaçtan yükselen tepe, bu aştığımızdan daha yüksek.</p>
<p>Vadi tabanından geçip tırmanmaya başladık.</p>
<p>Çağdaşların çadırın önünde bir bağlama görmüştüm:</p>
<p>“O bağlamayı kim çalıyor?” diye sordum.</p>
<p>“Babam, babam güzel bağlama çalar.” dedi Çağdaş. Bazı akşamlar bizim çadırın önünde yere oturur komşular. Babamın türkülerini dinlemek isterler. Babam da&#160;kırmaz onları. Çalıp söylemeye başlar. Komşular koro&#160;oluşturur, saatler geçer böyle. Biraz da ben çalıyorum&#160;ama daha çok iyi olduğumu söyleyemem. Sen bir şey&#160;çalıyor musun?”</p>
<p>“Yani, aslında...” diye sözü ağzımda geveledim. Evimizin yakınındaki halk kütüphanesinde açılan ücretsiz</p>
<p>gitar kursuna yazılmış ama gitmemiştim. Oysa babamdan çok dayım ısrarla istemişti gitmemi. Gitarımı da alacaktı; ama işte...</p>
<p>“Ben bağlamadan çok gitar çalıyorum..dedi Çağdaş; “Bazen gitarımla babama eşlik ederim. Yücel Amca da&#160;sever türkü dinlemeyi. Neşat Ertaş’a bayılır. Hani var ya:</p>
<p>Karahisar Kalesi, yıkılır gelir...</p>
<p>Top zülüf gerdana, dökülür gelir...</p>
<p>“Bizim oraların türküsü.”</p>
<p>“İşte, onu çaldırıp söyletmeden duramaz. Kendisi de orkestra şefi gibi ellerini sallayarak eşlik eder. Yakındır,&#160;bir gece toplanılır bizim çadırın önünde. Öyle üç beş kişi&#160;değil, en az elli kişi.”</p>
<p>“İyiymiş. Sen de dinliyor musun o türküleri Sevilay?”</p>
<p>“Annem de sever. Ona arkadaşlık etmek için gidiyorum. Aslında bize göre değil. Hep büyükler toplanıyor.”</p>
<p>“Öyle dediğine bakma...” dedi Çağdaş; “Babam bir gün sesini dinledi, beğendi. Birlikte bir türkü çalıştılar.&#160;Söylediler. Herkes alkışladı Sevilay’ı.”</p>
<p>İkinci tepeyi de geçtik. Üçüncü tepe ile aramızda vadi değil, yüksekçe bir bel vardı.</p>
<p>Çağdaş, karşı yamaca baktı. Yamaç, bu bölgedeki en yüksek tepeyle bitiyordu. Yukarılara doğru dik kayalıklar yer alıyordu:</p>
<p>“Ben bu bele kadar gelmiş, dönmüştüm.”</p>
<p>Sevilay sordu:</p>
<p>“Bel ne?”</p>
<p>Çağdaş’tan önce atıldım:</p>
<p>“Bel... Bel’in birden çok anlamı var. Omurganın, kalçanın üstünde kalan bölümünün arkası... Sonra, toprağı kazmaya yarayan tarım aracı. Sonra... İşte burası...”</p>
<p>Çağdaş, bir süre sözlerimi bitirmemi bekledi:</p>
<p>“İki dağ arasında geçilebilecek yer.” dedi.</p>
<p>“Haa, evet öyle...” dedim hızla. Çağdaş’ın işime karışması hiç hoşuma gitmemişti; “Türküsü bile var. Neydi, neydi?.. Dur bakayım.”</p>
<p>Yine Çağdaş:</p>
<p>“Yol ver bana, Çubuk Beli geçeyim.”</p>
<p>Kahretsin, yine Çağdaş!..</p>
<p>Üçüncü tepeye tırmanmaya başladık.</p>
<p>“Yoruldum...” dedi Sevilay; “Siz yorulmadınız mı? Susadım da.”</p><div>
<p>w</p></div><div>
<table border="1">
<tr><td>
<p></p></td><td>
<p>, f</p></td><td>
<p></p></td></tr>
<tr><td>
<p></p></td><td>
<p>I \\A 0 /</p></td><td>
<p>\ \</p></td></tr>
<tr><td>
<p>I ı</p>
<p>i 1</p></td><td>
<p>II</p></td><td>
<p><sub>/</sub>s<sup>r</sup>l</p></td></tr>
<tr><td>
<p>\</p></td><td>
<p>--p</p></td><td>
<p></p></td></tr>
</table></div>
<p>Bir çamın gövdesine sırtını verip oturdu.</p>
<p>Çağdaş, küçük sırt çantasının yan ağ gözünden suyu uzattı. Sevilay bir yudum aldı:</p>
<p>“İğğğ!” dedi, “Çok ısınmış.”</p>
<p>Çevreye bakındım. İleride çukurlaşan bir yer ve gür otlar gördüm. Hızla oraya gittim. Yanılmamışım:</p>
<p>Küçük bir pınar...</p>
<p>“Buraya gelin!” diye bağırdım, “Buz gibi su buldum.”</p>
<p>Geldiler.</p>
<p>Buz gibi pınar suyundan kana kana içtik. Oturup dinlenmeye başladık.</p>
<p>Çağdaş, sürekli tepelere doğru bakıyordu.</p>
<p>“Ne bakıp duruyorsun öyle?” diye sordu Sevilay.</p>
<p>“Mağara görebilir miyim diye bakıyorum.”</p>
<p>“Dağ olur da mağara olmaz mı?” diye sordum alaycı bir sesle; “Vardır hem de bol vardır buralarda.”</p>
<p>“Olduğunu biliyorum. Buralardaki mağaraların başka yerlerden çok farklı bir özelliği var. Babam anlattı. Eskiden Akdeniz ve Karadeniz ülkeleri arasında ticaretin çoğu,&#160;deniz yoluyla yapılırmış. İstanbul’da Galata Semti, ticaretin kilit merkeziymiş. Çin’den, Hindistan’dan mallar,</p>
<p>Süveyş’ten Akdeniz’e geçirilir, oradan da gemilerle dağıtılırmış.”</p>
<p>“İyi de bunun mağaralarla ne ilgisi var?” diye sordum. Sesimdeki alaycılık devam ediyordu; “Gemiler mağaralara uğramıyor ya!”</p>
<p>“Doğru, gemiler mağaralara uğramıyor ama korsanlar uğruyor. Fethiye çevresindeki sularda korsanlar dolaşırmış. Sık sık ticaret gemilerine saldırır, yağmaladıkları malları mağaralara gizlerlermiş.”</p>
<p>Sevilay güldü:</p>
<p>“Ben de korsanları hep Karayipler’de sanırdım. Demek ki buralarda da varmış.”</p>
<p>“Asıl korsanlar, korsanlıklar Akdeniz’de. Akdeniz’in de bu bölgesinde. Babam dalgıç... Korsanların buralarda batırdığı gemilere dalıp, amforalar, değişik eşyalar çıkarıyorlar.”</p>
<p>“Tarihi eser kaçakçılığı mı?” diye sordum.</p>
<p>“Hayır, öyle değil. Dernekleri var, araştırma yapıyorlar. Devlete bildiriyorlar. Hüseyin Amca var, o yakında gelecek. Sonra da dalış yaptıkları tekne gelecek. Ne bulurlarsa kaydediyorlar. Sonra bir müze düzenleyecekler.”</p>
<p>Sevilay:</p>
<p>“Hüseyin Amcayı tanıyorum...” dedi; “Tekneleri gelince onlarla biz de gideriz değil mi Çağdaş?”</p>
<p>“Elbette gideriz. Babam, deniz dibinde olsun, mağaralarda olsun, eski eşyalar, antikalar bulmakla bitmez, diyor. O kadar çokmuş yani. Fethiye, Kıbrıs, Rodos, korsan üçgeniymiş eskiden. Buralarda kum gibi korsan kaynı-yormuş. Bazı gemiler, korsanlarla savaşa tutuşur, yanar&#160;ya da yara alır, batarmış. Çok değerli yükü olan gemilerin kaptanları da korsanların eline geçmesin diye gemilerini kendileri batırırmış. Bu yüzden çevremizdeki sular, batık gemiler yönünden çok zenginmiş.”</p>
<p>Sevilay’ın telefonu çaldı:</p>
<p>“Efendim babacığım!.. Nerede miyiz?..” Sevilay bize döndü: “Neredeyiz?”</p>
<p>Çağdaş:</p>
<p>“Üçüncü tepeye tırmanıyoruz.” diye yanıt verdi.</p>
<p>Sevilay, duyduklarını aktardı. Sonra birden telaşlandı:</p>
<p>“Nerede?.. Siz iyi misiniz?.. Bakmadık ki!.. Bakarız şimdi... Olur, hemen döneriz.”</p>
<p>Merakla sordum:</p>
<p>“Ne oldu? Ne dedi baban?”</p>
<p>Sevilay, kamp yönüne doğru bakmaya başladı:</p>
<p>“Kampın yakınındaki çamlıkta yangın çıkmış. Babamlar da yangın söndürmeye gitmişler. “Çabuk geri dönün, diyor.” dedikten sonra eliyle ilerileri gösterdi: “Bakın, dumanlar!..”</p>
<p>Baktık.</p>
<p>Gökyüzüne doğru dumanlar yükseliyordu.</p>
<p>“Gidelim...” dedi Çağdaş; “Belki biz de söndürmeye yardımcı oluruz.”</p>
<p>Geldiğimiz yöne hızla ilerlemeye başladık.</p>
<p>İlk tırmandığımız tepeyi aşınca, yanan yeri görebildik.</p>
<p>Koşarak kampa girdik. Annemle Sevilay’ın annesi, korku ve merakla yangın yerine bakıyorlardı.</p>
<p>Çağdaş:</p>
<p>“Gidelim...” dedi bana.</p>
<p>Annem sertçe bağırdı:</p>
<p>“Bir yere gitmiyorsunuz. Bir de sizinle uğraşamam.”</p>
<p>“... ama anne!..”</p>
<p>“Aması maması yok! Babanlar zaten yangın yerinde. Siz ayakaltı olmayın. Başınıza bir iş gelirse ne yaparız?”</p>
<p>Çağdaş’la bakıştık.</p>
<p>Benim bakışlarımdan öfke saçıldığını söylemeye gerek yok.</p>
<p>Yaklaşık bir kilometre kadar öteden başlamış yangın. Rüzgârın da etkisiyle ilerilere doğru oldukça yayılmıştı.</p>
<p>“Ben gideyim o zaman...” dedi Çağdaş; “Annem merak eder.”</p>
<p>“Sakın yangın yerine gitme çocuğum. Çadırınıza, annenin yanma git.”</p>
<p>“Olur.”</p>
<p>Çağdaşın göz kırptığını gördüm. Bunun anlamı açıktı:</p>
<p>Ben yangın yerine gitmek istiyorum...</p>
<p>Bense... Ah, annemi çiğneyip gidemezdim.</p>
<p>Tır, tır, tır, tır, tır, tır!..</p>
<p>İki tane helikopter, denizden doldurdukları balonlarını yangın yerine boşaltıyor, dönüp yeniden dolduruyorlardı.</p>
<p>Tepemizde kulak tırmalayan tır tır tırları, sinir tör-püleyiciydi.</p>
<p>Bir saat kadar geçti.</p>
<p>Denize gitmek istediğimi söyledim. Annem ona da izin vermedi:</p>
<p>“Hayır!..” dedi; “Sen deniz diye yangın yerine gidersin.”</p>
<p>Sıkıntıdan patlamak üzereydim. Çağdaş gitmişti. Kim bilir bize yangınla ilgili neler anlatacaktı. Hava atacaktı,&#160;hava! Bense ana kuzusu, çadırda kalmıştım.</p>
<p>O sırada, Gülenay bir kız arkadaşıyla geldi. Birlikte sınavlara hazırlanıyor, çay bahçesine, denize gidiyorlardı.</p>
<p>“Abla, yangını merak etmiyor musunuz?” diye sordum.</p>
<p>“Ediyoruz, etmez olur muyuz? Biz de söndürmeye gidelim dedik, istemediler.”</p>
<p>“Gidip bakalım mı?”</p>
<p>“Bilmem.”</p>
<p>Acınacak biçimde boynumu büktüm:</p>
<p>“Ben çok merak ediyorum ama annem izin vermiyor. Siz bakmak isterseniz...”</p>
<p>“Anladım. Şu tarlaların sonuna kadar gidip bakalım mı? Oyalanmadan döneriz.”</p>
<p>Konuk kız, adı Derinmiş, sonra öğrendim:</p>
<p>“Olur!” deyince dünyalar benim oldu.</p>
<p>Sevilay gelmek istemedi. Gülenay, anneme döndü:</p>
<p>“Şu tarlanın oraya kadar gidip bakacağız. Ozan çok istiyor.”</p>
<p>“Gidin ama daha ilerilerde işiniz yok. Sakın Ozan’ı yanınızdan ayırmayın.”</p><div><img src="main-13.jpg" alt=""/></div>
<p>“Ayırmayız.”</p>
<p>Tarlalardan ilerlemeye başladık. Yolun yarısını geçtik. Yüz metre kadar ilerimizde, insanlar, ellerinde yeşil yapraklı dallar, çalı süpürgesine benzer ağaçlarla, kürekler ve kazmalarla, yangını sınırlamış, söndürerek ilerlemeye çalışıyorlardı.</p>
<p>Helikopterlerden biri, iki yüz metre kadar sağ ilerimizde, yanan ağaçların üzerinde durdu. Taşıdığı balon ikiye ayrılıp suyunu foşş! Bıraktı. Döndü, denize doğru&#160;ilerlemeye başladı.</p>
<p>Dikkat ettim: İlerilere doğru gittikçe sıklaşan ağaçların arasında, ağaçsız toprak şeritler görürdüm ormanlarda. O şeritlerden yine gördüm. Yamaca tırmanan toprak şeritte gezinen insanlar vardı. Birisi on adım kadar koşturdu. Birkaç kürek toprak attı.</p>
<p>Şimdi anladım:</p>
<p>Bu şeritler, yangının yayılmasını önlemek içindi.</p>
<p>Gezinenler de yangının diğer bölüme sıçramasını engellemeye çalışanlardı.</p>
<p>Adam neden birkaç kürek toprak atmıştı? Sordum:</p>
<p>“Kürekli adamı gördünüz mü? Şu, toprak atan...</p>
<p>“A, evet!” dedi Derin; “Kozalak söndürüyor.”</p>
<p>“Kozalak mı söndürüyor? O da ne demek?</p>
<p>“Şu demek: Çamlarda, ağızları açılmamış kozalaklar tutuşursa, ağızları sıcaktan açılırken bomba gibi patlar,&#160;otuz kırk metre kadar fırlarlar. Yangın, iki şeyden büyür:&#160;Birincisi, yerdeki kuru otlar, yapraklar, dallar... İkincisi,&#160;patlayan kozalaklar. Bu arada, rüzgârdan söz etmiyorum.&#160;O adam, yana, kozalağın üstünü toprakla kapatıyor. Dikkat ederseniz, o toprak şeritte kuru ot da yaprak da yok.&#160;Öyle yerler ara sıra temizlenir.”</p>
<p>Gülenay, alaycı bir sesle sordu:</p>
<p>“Bak seen, neler de bilirmiş...”</p>
<p>“Ormanlarla ilgili, biraz bilgim var. Babamlar orman kurmuşlar. Ben o zaman çok küçükmüşüm. Yani on yıldan fazla oluyor. Devlet, orman kurmak isteyenlere her&#160;türlü desteği veriyor. Babamların ormanındaki çamlar,&#160;artık, altlarında oturulacak kadar büyüdü. Baharda, sonbaharda gideriz ormana.”</p>
<p>“Anladım. Desene gide gele orman profesörü oldun. Sıkılmaya başladım. Dönelim mi?”</p>
<p>Aslında ben yangını söndürmeye çalışan, bir bölümden diğer bölüme sıçramasını engelleyen insanların arasına karışmak, onlara yardım etmek istiyordum.</p>
<p>Bunun için kalmam, annemden yiyeceğim fırçayı göze almam gerekiyordu.</p>
<p>“Aslında gidip yardım etmeliyiz.” dedi Derin.</p>
<p>Ellerimi çırparak zıpladım:</p>
<p>“Yaşasın, gidelim!”</p>
<p>“Ozaaan! Anneni unuttun galiba.”</p>
<p>“Bir orman mühendisinin yardımıyla orman yangınları üstüne bir konuşma hazırlamıştım ortaokulda. Bildiklerim işimize yarayabilir.”</p>
<p>“Eee, ne duruyoruz öyleyse?” deyip yürümeye başladım.</p>
<p>Derin de beni izledi. Gülenay da bize uydu.</p>
<p>Gülenay’ın azarlamasından korktuğum için, Derin’i lafa tutmaya çalıştım:</p>
<p>“Eee, sonra?.. Yaptın mı okulda konuşmayı?”</p>
<p>“Yaptım. Hem de bütün öğrencilere grup grup konuyu anlattım. Çok beğenildi. İstersen çalışmalarımı bilgisayarında görebilirsin.’</p>
<p>“Görmeyi çok isterim.”</p>
<p>... ama gerçekten de görmek istiyorum, yalan değil.</p>
<p>Neden derseniz, en az üç gün yangından söz edilecek. Konuşmalara kelaynak kalmamış olur, bir iki söz de ben edebilirim.</p>
<p>Gelmiştik...</p>
<p>“Kolay gelsin...” dedi Derin; “Yapabileceğimiz bir şey var mı?”</p>
<p>“Burada ağaçlar seyrek. Tehlike kalmadı ama şu tarafta yoğun çalışılıyor. İnsan gerekebilir.”</p>
<p>Adamın gösterdiği yöne doğru yürümeye başladık.</p>
<p>Hayret, Gülenay surat asmamış, soru sormamıştı, ilerledikçe, söndürme çalışmalarına katılanların sayısı&#160;çoğalıyordu.</p>
<p>“Dönüşte bana mail atar mısın Derin... Abla?”</p>
<p>Derin, gülümsedi. Abla deyişim hoşuna mı gitti, kim bilir? Saçlarımı karıştırdı:</p>
<p>“İlgini çekti bakıyorum...” dedi, “Atarım.”</p>
<p>“Mail’imi...”</p>
<p>“Dönüşte alırım. Şimdi çalışalım.” Bir orman görevlisine yanaştı: “Ne yapmamızı istersiniz?”</p>
<p>“Size yapraklı dal verelim. Yerde yanar durumda gözünüze ilişen ne varsa söndürün.”</p>
<p>Az sonra, üçümüz de ellerimizde dallar, yerlerde yanan ne varsa vurmaya başladık.</p>
<p>Ne yalan söyleyeyim, yaptığımız iş çok hoşuma gitti.</p>
<p>Uç saati aşkın bir zaman sonra döndük.</p>
<p>Bu arada babamları da bulmuştuk.</p>
<p>“Baba, annem...” dedim.</p>
<p>“Anladım, izin vermedi, kaçtın, öyle mi?”</p>
<p>“Hayır. Gülenay Ablalarla bakmama izin verdi. Biz bakmayı bıraktık. Söndürmeye... Sor istersen.”</p>
<p>Babamın eli omzumda...</p>
<p>Bazen bu el-omuz ilişkisi, çocuk yerine konduğumu hissettiriyor, kızıyorum ama şimdi kızmadım. Babamın&#160;parmak uçlarını yakaladım ki hemen çekmesin...</p>
<p>Dönerken Çağdaş’la babasını da gördük. Yanlarında bir adam vardı. Bizim çadırlara kadar birlikte geldik. Hazır çay varmış. Çaylar içilirken, konuşmalardan anladım.&#160;Adam, Çağdaş’ın sözünü ettiği dalgıçtı. Adı, Hüseyin...</p>
<p>İstanbul’dan bugün uçakla gelmiş. Arkadaşları tekneyle geliyorlarmış. Onlar gelene kadar hazırlık yapacakmış. Fethiye açıklarında bütün mallarıyla birlikte battığını sandıkları büyük bir Bizans ticaret gemisine dalış yapacaklarmış. Çağdaş’ın babası hem arkadaşları hem de&#160;dalış ekibindenmiş.</p>
<p>Konu, benim oldukça ilgimi çekmişti. Tekne gelince kapağı atacak, ayrılmayacaktım.</p>
<p>Konu değişti.</p>
<p>Ormanlardan, yangınlardan söz edildi.</p>
<p>Mustafa, ormanlar konusunda da çok bilgiliydi. Boş kaldıkça ya da tatilde zaman arttırabildikçe, Türkiye’yi</p>
<p>MEİI</p>
<p>dolaşmış, yaşlı ağaçları incelemişti. Sekiz yüz yaşlarında, bin yaşlarında birçok ağaç görmüştü. Bu ağaçlarla ilgili&#160;anlatılan söylenceleri dinlemiş, ağaçların fotoğraflarıyla&#160;birlikte bir kitap çıkarmıştı.</p>
<p>Ona göre ülkemizde ağaçlar azalıyordu. İç Anadolu Bölgesinden başlayan çölleşme, giderek deniz kıyılarına&#160;doğru yayılıyordu. Bunu önlemek için alınması gereken&#160;önlemler yeterince alınmıyordu.</p>
<p>Ormanların, yaşamımızda ne büyük önemi olduğunu biliyordum ama bir kez daha çok açık olarak anladım.</p>
<p>Haa, bu arada, yangın, dikkatsiz bir mangalcının bıraktığı kıvılcımdan çıkmış.</p>
<p>Düşünün, binlerce ağaç yok artık. Onlar soluk alıp veriyordu. Karbon emiyor, oksijen veriyordu. Artık, bu&#160;önemli işi yapamayacaklar.</p>
<p>On binlerce irili ufaklı bitki yok.</p>
<p>O bölgede yaşayan milyonlarca böcek, sinek yok.</p>
<p>Yüzlerce kuş yuvası yok.</p>
<p>Yangın yerindeki canlı yaşam dengesi bozuldu. Bırakın bozulmayı, yok oldu.</p>
<p>Çok acı, çok!..</p>
<p>İşte, Mustafa’nın konuşmalarından çıkardığım sonuçlar. ..</p>
<p>Çağdaş, babası ve Mustafa kalktılar.</p>
<p>“Tanıştığımıza sevindim Mustafa Bey!” dedi babam; “Sizi tanımak benim için mutluluk. Çok yararlı çalışmalar yapıyorsunuz.”</p>
<p>“Ben de tanıştığımıza sevindim Tekin Bey. Görüşmek dileğiyle.”</p>
<p>“Çalışmalarınızla ilgili yeniden sohbet etmek isterim.”</p>
<p>“Neden olmasın? Topladığımız ne varsa kaydını yaptırıyoruz. İleride müze açabilirsek, sizi de bekleriz.”</p>
<p>Yücel Amca:</p>
<p>“Nasıl daldığınızı, batıkları nasıl çıkardığınızı merak ediyorum.” deyince Mustafa Bey gülümsedi. Elini uzattı.&#160;Yücel Amcanın elini tuttu:</p>
<p>“Merakınızı gidermek çok kolay...” dedi; “Tekneye sizi de alırız. Görürsünüz.”</p>
<p>Bu iş, beni çok sarmıştı:</p>
<p>“Yücel Amca bensiz tekneye binmez.”</p>
<p>“Anlaşıldı. Sen de gelirsin.”</p>
<p>Yücel Amca, ağız dolusu gülerek:</p>
<p>“İsterseniz ben de dalarım...” dedi, “Artık amfora mı olur, balık mı olur, ne tutabilirsem...”</p>
<p>“Yok, biz sizi yormayız. Tekne büyük. Siz güvertede oturup çayınızı yudumlarken, amforaları da balıkları da&#160;biz çıkarırız. Anlaştık mı?”</p>
<p>“Anlaştık.”</p>
<p>Çağdaş, daha önce tekneye binmiş miydi?</p>
<p>Babama, geç kalıyormuş gibi fısıldadım:</p>
<p>“Baba tekneye biz de binelim.”</p>
<p>“Neden olmasın?”</p>
<p>Ayrılırken, Derine mail adresimi vermiştim.</p>
<p>Ormanla ilgili çalışmasını, çadırına döner dönmez atmış.</p>
<p>Açtım.</p>
<p>Çalışması, kuru bir anlatım biçiminde değildi. Bazı başlıklara böldüğü konuyu şematik olarak ele almıştı.&#160;Sanırım, anlatırken başlıkların altını konuşmasıyla dolduruyordu.</p>
<p>Merakla incelemeye başladım.</p>
<p>1- ORMAN NE?</p>
<p>ORMAN;</p>
<p>Belli yükseklik ve büyüklükteki ağaçlar, çalı, otsu bitkiler, mantarlar, küçük canlılar ve hayvanlar ile toprağın oluşturduğu, insanlara birçok yararı olan,</p>
<p>“Doğal Yaşam Alanıdır”.</p>
<p>Ormanda,</p>
<p>Ormanı oluşturan birimlerin, çok uzun yıllar sonucu yerleşmiş bir “Canlı Yaşam Dengesi” vardır.</p>
<p>Bu denge olmazsa, ormanlar korunamaz.</p>
<p>2- &#160;&#160;&#160;ORMAN YANGINI NE?</p>
<p>Serbest yayılma eğiliminde olan ve Ormanda Yaşama Birliği’ne katılan, canlı ve cansız tüm yaşanabilir varlıkları yakıp yok edebilen ateşe; “Orman Yangını” denir.</p>
<p>YANGINLARIN ÇIKIŞ NEDENİ:</p>
<p>%5 yıldırım düşmesi,</p>
<p>%95 insan...</p>
<p>Orman yangınlarının en büyük suçlusu:</p>
<p>«T &#160;&#160;&#160;55</p>
<p>İnsan ...</p>
<p>Yangınları azaltacak, çıkmasını engelleyecek kim? Yine “insan”...</p>
<p>Hangi yolla?..</p>
<p>Bilgilendirme ve Eğitim yoluyla.</p>
<p>3- &#160;&#160;&#160;YANMA NE?</p>
<p>Tutuşma sıcaklığı, oksijen ve yanıcı madde bir araya gelirse “yanma olayı” gerçekleşir.</p>
<p>Bu üç unsur;</p>
<p>Tutuşma sıcaklığı,</p>
<p>Oksijen ve Yanıcı madde</p>
<p>Bir araya gelince, “yangın üçgeni” oluşur.</p>
<p>Bu üç unsurdan biri olmazsa,</p>
<p>“yanma” gerçekleşmez.</p>
<p>Bu üç unsurdan biri azaltılırsa,</p>
<p>“yanma” yavaşlar.</p>
<p>4- YANGIN SÖNDÜRME NE?</p>
<p>Yangın için;</p>
<p>Sıcaklık,</p>
<p>Oksijen,</p>
<p>Yanıcı madde Gerekli.</p>
<p>Yangın söndürmede altın kural:</p>
<p>Üç unsurdan birini devreden çıkarmaktır.</p>
<p>Üç unsuru inceleyelim:</p>
<p>SICAKLIK:</p>
<p>İlk kıvılcımın alev alması için, “tutuşma ısısı’na gelmesi gerek.</p><div><img src="main-14.jpg" alt=""/></div>
<p>Tutuşma ısısı için:</p>
<p>250 ile 400 derece arası sıcaklık gerekli. TUTUŞMA ISISINI KÎM SAĞLAYABİLİR?</p>
<p>(Ne yazık ki) “İnsan”...</p>
<p>Tutuşma ısısının %95’ini insanlar sağlamaktadır. OKSİJEN:</p>
<p>Soluduğumuz havada %21 oranında “oksijen” var.</p>
<p>Yangın yerindeki havada bu oran %15’in altına düşürülürse, yangın önlenir.</p>
<p>Ancak:</p>
<p>Açık havada bunu gerçekleştirmek olanaksızdır. YANICI MADDE:</p>
<p>Ormandaki her,</p>
<p>“dal, yaprak, ağaç”...</p>
<p>Birer &quot;yanıcı madde” dir.</p>
<p>Yangın üçgenini kırmanın yolu, önceden “yangın şirketleri” yapmaktır.</p>
<p>Dalsız, yapraksız, ağaçsız, yani çıplak şeritlerle, yangının şeritten diğer orman parçasına geçmesi önlenir.</p>
<p>Madde- 169</p>
<p>(Özetle)</p>
<p>Devlet, ormanların korunması ve alanlarının genişletilmesi için gerekli kanunları koyar ve önlemleri alır.</p>
<p>Yanan ormanların yerinde yeni orman yetiştirilir. Bu yerlerde, başka çeşit tarım ve hayvancılık yapılamaz.</p>
<p>Bütün ormanların gözetimi devlete aittir. Devlet ormanları, devletçe yönetilir, işletilir.</p>
<p>Ormanları yakmak, yok etmek ya da daraltmak amacıyla işlenen suçlar bağışlanamaz.</p>
<p>Orman sınırlarında daraltma yapılamaz.</p>
<p>Fatih Sultan Mehmet’in, ormanlarla ilgili fermanı:</p>
<p>Fatih Sultan Mehmet, ormanların korunması ile ilgili bir ferman yayınlamıştı.</p>
<p>Fermanı, Yusuf Tuna şiire dökmüş:</p>
<p>Ormandan bir dal kesenin başını keserim,</p>
<p>Diye ferman çıkarmış Fatih Sultan Mehmet Han.</p>
<p>Orman kesen kimseyi acımadan asarım,</p>
<p>Diye ferman çıkarmış Fatih Sultan Mehmet Han.</p>
<p>Tellal ile meydanda söyletiyorum duyun,</p>
<p>Çıkarmış olduğum yasaya mutlaka uyun.</p>
<p>Ağacı sevmeliyiz, ormanları koruyun,</p>
<p>Diye ferman çıkarmış Fatih Sultan Mehmet Han. Yusuf, ağaca zarar vereni bulmalısın,</p>
<p>Orman kesenin üstesinden gelmelisin.</p>
<p>Ormansız yurt, yurt değildir, bunu bilesin,</p>
<p>Diye ferman çıkarmış Fatih Sultan Mehmet Han.</p>
<p>Yusuf TUNA</p>
</body>
</html>