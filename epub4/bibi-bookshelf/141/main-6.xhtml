<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body><h2>BATIK GEMİ</h2><div><div><img src="main-15.jpg" alt=""/></div></div>
<p>alış yapılacak günü iple çekiyordum. Yalnız ben değil, iki çadır halkı ve Derin...</p>
<p>Tekne yarın gelecek.</p>
<p>Hüseyin Amca, gece bir otelde kalmış. Bu gece de otelde kalacak. Tekne gelince, teknede kalacakmış.</p>
<p>Hazırlıkları tamammış. Batık gemi için yıllardır yer bulma çalışmaları yapıyorlarmış. Artık, tam yerini bulduklarından hemen hemen eminlermiş.</p>
<p>Hüseyin Amca ile bir arkadaşı dalacak, diğerlerine de Çağdaş’ın babası yardımcı olacakmış.</p>
<p>Bütün bunları nereden mi öğreniyorum?</p>
<p>Elbette Çağdaş’tan.</p>
<p>“Annen, izin vermemişti yangın yerine gitmene!..” dedi Çağdaş; “Nasıl gittin?”</p>
<p>I</p>
<p>“Sevilay’ın ablasıyla Derin’i de aldım, şu kıyıdan bakıp döneceğiz dedim, vınL” &#160;&#160;&#160;1</p>
<p>“İyi becermişsin?”</p>
<p>“Sen hiç daldın mı?”</p>
<p>“Gözlükle, paletle dalıyorum ama tüplü dalmıyorum.</p>
<p>Babam izin vermiyor.”</p>
<p>“Gözlükle ne kadar dalabilirsin?”</p>
<p>“On metre dalarım. Zıpkınla balığa giriyorum bazen.</p>
<p>İstersen sen de girebilirsin.”</p>
<p>“Bilmem, beceremem herhâlde.”</p>
<p>“Becerirsin. Birkaç güne kadar yüzmen de ilerler. Bir gün deneriz.”</p>
<p>“Olur.” &#160;&#160;&#160;■</p>
<p>Çağdaş’la aramızdaki kıskançlık, dostluğa mı dönüşüyordu?</p>
<p>“Yangın dönüşü, Derin bana, orman, yangın, bunlarla ilgili çalışmasını attı. Müthiş bir çalışma! Görmek istersen...”</p>
<p>“İsterim. Ne diye çalışma yapmış?”</p>
<p>“Ortaokulda... Sanırım proje ödevi. Bütün okula anlatmış çalışmasını.”</p>
<p>“Ne güzel! Aslında okulda fen bilgisinden ben de böyle bir ödev alıp geniş geniş hazırlamak, yayınlamak istiyorum. Böyle bir düşüncem var. Mustafa Amcanın yaşlı&#160;ağaçlarını, ağaçların öyküsünü de yazabilirim. Ne bileyim, böylesi çalışmalar yapmak istiyorum.”</p>
<p>“Haberleşiriz. Ben de o tür çalışmalar yapmak isterim.”</p>
<p>“Neden olmasın?”</p>
<p>Sonunda tekne geldi.</p>
<p>O gün öğleden sonra tekneye doluştuk. Fethiye koylarını dolaşmaya başladık.</p>
<p>Deniz mavisi, gökyüzü mavisi, kıyıların yeşilliği...</p>
<p>Her şey güzel, her yer güzeldi.</p>
<p>Yücel Amca coştu:</p>
<p>“Dönüşte, balık halinden balık alalım, size bir ziyafet çekelim.”</p>
<p>“Öyle yapmayalım...” dedi Hüseyin Amca; “Ben balığa dalayım. Siz turunuzu tamamlayın. Dönüşte beni alın. Yeterince balık vurursam sorun yok. Vuramazsam,&#160;artık tavuk eti, kırmızı et üstünü tamamlar, teknede pişirir, yeriz.”</p>
<p>Anlaştık.</p>
<p>- 8i -</p>
<p>Hüseyin Amca, balık çıkarabileceği yerleri biliyordu. Kaptan, tekneyi oraya doğru yöneltti.</p>
<p>“Ben de seninle kalayım...” dedi Çağdaş’ın babası.</p>
<p>Hüseyin Amca istemedi:</p>
<p>“Sen, arada iki tarafı da tanıyansın. Köprü ol herkese ama Çağdaş bana uyar. Çağdaş, benimle kalır mısın? Kayık boş kalmasın.”</p>
<p>Çağdaş, sevinçle ayağa fırladı:</p>
<p>“Oleyy! Kalırım ama paletlerim, gözlüğüm ve zıpkınımı da alırsam...”</p>
<p>“Al ama kayıktan açılmak yok. Derin dalmak yok. Ben, vurduklarımı sana getiririm.”</p>
<p>Yalvarırcasına Çağdaşa baktım:</p>
<p>“Ben de kalayım mı?”</p>
<p>“Kal. Daha iyi. Sen kayıkta balık sepetini tutarsın. Ben de rahat rahat dalarım.” Sevilay’a döndü: “Gelmek&#160;ister misin?”</p>
<p>Sevilay, annesine baktı. Annesinin suratı biraz kararmıştı.</p>
<p>“Yok, ben teknede kalacağım.”</p>
<p>Oysa Çağdaş iyi biliyordu, Sevilay da zıpkınla balık vurmaya hevesliydi.</p>
<p>Hüseyin Amcanın uygun bulduğu bir yerde, kayık denize indirildi. Hüseyin Amca, bu arada dalış kıyafetlerini giymiş, tüpü sırtında, hazır durumdaydı.</p>
<p>Üçümüz kayığa indik.</p>
<p>Çağdaş, Derin’in orman ve orman yangınları üstüne çalışmalarına bakmış, beğenmişti. Projeler üretmek, buluşlar yapmak istiyordu.</p>
<p>Orman, Korsanlar, batık gemiler, yaşlı ağaçlar, onun ilgisini çeken konulardı.</p>
<p>Ben de Çağdaştan aşağı kalmazdım.</p>
<p>Aynı şeyleri ben de yapmak istiyordum.</p>
<p>Geceleri Hüseyin Amca dan dinleyeceğimiz çok şey vardı.</p>
<p>Hüseyin Amca hazırlandı. Kayığın kıyısına oturdu.</p>
<p>Birden:</p>
<p>“Köpekbalığı yok mudur?” diye sordum.</p>
<p>Soru, öylesine ansızın ağzımdan dışarı fırlayıvermişti.</p>
<p>“Vardır...” dedi Hüseyin Amca; “Akdeniz’in her yerinde köpekbalığı vardır ama onlar bize zarar vermez. Vermek isteyenleri de...” Zıpkınını gösterdi: “Yola getiririz. .. Çağdaş, sorun yok?..”</p>
<p>“Yok Hüseyin Kaptan.”</p>
<p>“Öyleyse bana rast gele!”</p>
<p>“Rast gele!”</p>
<p>Hüseyin Amca, sırtüstü, yumuşacık, kendini suya bıraktı. Biraz sonra suyun içinde kayboldu.</p>
<p>Çağdaş:</p>
<p>“Ozan, ben de dalacağım ama tüpsüz dalacağım için bir buçuk, en çok iki dakikada bir suyun yüzüne çıkarım. Zıpkınımla balık vurmaya çalışacağım. Geçende,&#160;tam bir kiloluk bir balık vurdum. Bu senin ilk balıkçılığın, değil mi?”</p>
<p>“Öyle.”</p>
<p>“Sen, kayıkta rahat rahat otur. Bir şey olursa, bu, cankurtaran simidi... Onu boynuna geçirirsen hiçbir şey olmaz. Yüzmeye de çalışma. Gelip seni kurtarırlar. Ben gelirim, Hüseyin Amca gelir, gelip geçenler... Hüseyin&#160;Amca bu işte çok iyidir. Eli boş dönmez.”</p>
<p>Az sonra Çağdaş da hazırdı.</p>
<p>Paletleri, gözlüğü, zıpkını...</p>
<p>“Rast gele!” dedim.</p>
<p>Bir şey dedi ama anlayamadım.</p>
<p>CumpL Daldı suya.</p>
<p>Arkasından bakakaldım.</p>
<p>Kayık ve ben, baş başayız.</p>
<p>Ya kayık batarsa?</p>
<p>Cankurtaran yeleğini önüme çektim.</p>
<p>Ya bir köpekbalığı kayığa saldırırsa?..</p>
<p>Güldüm.</p>
<p>Aklıma Nasrettin Hocanın “Devenin Başı” fıkrası gelmişti:</p>
<p>“Devenin başı Ozan Efendi! Korkaklığın bu kadarı da fazla! Her şey çok güzel ve sen korkaksın. Kor-kaak!&#160;Kor-kaakL”</p>
<p>Ozan, kendisiyle alay etmeyi sürdürecekti ama Çağdaş ın başı suyun yüzünde görününce hemen sordu:</p>
<p>“Nasıl durum?”</p>
<p>“Balık var. Belki bu dalışımda...”</p>
<p>Çağdaş’ın başı yeniden suda kayboldu.</p>
<p>Bu tatil Ozanın çok hoşuna gitmişti.</p>
</body>
</html>