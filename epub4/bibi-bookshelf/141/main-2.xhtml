<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body><h2>AH Şü MATEMATİK!</h2>
<p>akında okullar kapanacak. Artık, kendimi dördüncü sınıf sayıyorum.</p>
<p>Ben mi kimim?..</p>
<p>A, elbette...</p>
<p>Önce tanışalım:</p>
<p>Ben, Ozan.</p>
<p>Derslerim iyi. Hem de çok iyi; ama babama: “Durum iyi de...” diyorum.</p>
<p>Babam hemen:</p>
<p>“... de si de ne demek oluyor?” diye soruyor. “Matematik... O azıcık...”</p>
<p>“Daha zaman var. Çalış. Sözlüye kalk. Ek ödev iste. Bir şeyler yap. Gerekirse Gülenay Ablan biraz çalıştırı-versin.”</p>
<p>“Gerek yok babacığım. Ben...”</p>
<p>“Ne demek oğlum gerek yok? Bal gibi gerek var işte.”</p>
<p>“Ben çalışır düzeltirim. Merak etme.”</p>
<p>Ah, benim tatlı babacığım!</p>
<p>Bilmiyorsun ki matematiğim de iyi. Ders yılı bitsin. Notlarımı alayım önüme. Gör işte babacığım, bütün notlarım pekiyi. Ben sözümde durdum. Sen de dur. Hadi,&#160;bisikletimi almaya...</p>
<p>Anladınız değil mi?</p>
<p>Okul kapanınca, notlarım hep pekiyi olursa bana bisiklet alınacak.</p>
<p>Anlaşmamız böyle; ama babacığım, seni hiç yormayacağım. Aldıracağım bisikleti çoktan seçtim bile. Arkadaşlarıma da gösterdim. Bisikletçiye gittik birlikte. Onlar da beğendiler.</p>
<p>Dahası, satıcıdan izin alıp biraz bindim bile.</p>
<p>Koyu mavi, gıcır gıcır bir bisiklet...</p>
<p>Görseniz, imrenirsiniz.</p>
<p>Karnemde tüm notlarım pekiyi gelecek. Nereden mi biliyorum? Biliyorum çünkü ayarladım. Öğretmenime&#160;söyledim açık açık. Şöyle dedim:</p>
<p>“Öğretmenim, babamın bana ikinci sınıftayken aldığı bisikleti kardeşime vereceğim. Babam bana yenisini alacak ama bir şartı var.”</p>
<p>Öğretmenim sordu:</p>
<p>“Neymiş babanın şartı?”</p>
<p>Dedim:</p>
<p>“Tüm notların pekiyi gelirse... diyor.”</p>
<p>Öğretmenim gülümsedi. Ses etmeden gitti ama ben işin peşini bırakmadım. Birkaç gün sonra tam da bizim&#160;duruma uygun bir fıkra buldum. Fıkra gerçekten de tam&#160;bizim durumluk...</p>
<p>Bakın anlatayım:</p>
<p>Ozan, -fıkra kahramanına kendi adımı verdim- öğretmenine sorar:</p>
<p>“Öğretmenim, bisikletime binmek ister misiniz?”</p>
<p>Öğretmen şaşırır:</p>
<p>“İyi de Ozan, bildiğim kadarıyla senin bisikletin yoktu. Yeni mi aldırdın?”</p>
<p>“Bisikletim yok, doğru. Yeni de aldırmadım.”</p>
<p>“Olmayan bisiklete beni nasıl bindireceksin?”</p>
<p>“Babam bisiklet alacak; ama...”</p>
<p>ama... Ne?”</p>
<p>“Bütün derslerim pekiyi olursa alacak. Siz bana notları verin. Ben bisikletimi aldırayım. Siz de bisikletime binersiniz.”</p>
<p>Fıkrayı öğretmenime anlattım. Çok güldü:</p>
<p>“Durumun iyi.” dedi; “Çalışmalarını biraz daha arttır. Kendi gücünle becerebilirsin. Bisiklete güvenme. Ona bir şartla binerim.”</p>
<p>“Nedir şartınız öğretmenim?”</p>
<p>“Notlarını kendin pekiyi yapacaksın. Benden beklemeyeceksin.”</p>
<p>Boynumu büktüm:</p>
<p>“Yani yardım etmeyeceksiniz..</p>
<p>“Şunu öğren ve hayatın boyunca unutma: İsteğine kendi çabanla kavuş. Başkaları seni isteklerine ulaştırsın diye bekleme. O zaman senden karşılık alırlar. Bedel&#160;ödersin. Ödeyemezsen borçlu kalırsın. En iyisi kendine&#160;güvenmen... Kendi alın terinin ürününü toplaman...”</p>
<p>Doğru söze ne denir?</p>
<p>Öğretmenim haklı ama ya bir dersim iyi gelirse?..</p>
<p>O zaman bisikletten olurum.</p>
<p>Ağlamaklı bir sesle:</p>
<p>ıo</p><div><div><img src="main-6.jpg" alt=""/></div></div><div>
<p></p></div>
<p>“Anlaşıldı...” dedim, “Bu yaz bisikletim olmayacak.”</p>
<p>Öğretmenim başımı okşadı:</p>
<p>“Hemen pes edip üzülme. Sen hele çalışmalarını hızlandır. ..”</p>
<p>İçime biraz da olsa su serpildi. Eh, artık öğretmenim de biraz destek olur.</p>
<p>Olur mu?..</p>
<p>Babam memur. Mâliyede çalışıyor. Mâliyenin veznesinde. .. Her gün elinden tomar tomar para geçiyor ama aylığı, ailemizin geçimine, nasıl desem, tam olarak yetmiyor.</p>
<p>Annem çalışmıyor. Daha doğrusu ben doğunca çalıştığı fabrikadan ayrılmış. Konu açılınca:</p>
<p>“Seni bırakacak kimsemiz yoktu.” der; “Bakıcı tutsak, aylığımın yarısından çoğu gidecek... Ben de işi bıraktım.”</p>
<p>Sonra da kardeşim olmuş. Annem eve kapanmış. Bu arada; annem lise mezunu... Üniversitede istediği bir bölüm tutturamamış. Üçüncü denemeden sonra okumaya&#160;noktayı koymuş.</p>
<p>Evimiz kira.</p>
<p>Ev sahibimiz Yücel Amca...</p>
<p>Yıllarca Almanya’da işçi olarak çalışmış. Dört katlı bu apartmanı yaptırmış. İki kızlarından büyüğü Güle-nay, lisede okuyor. Üniversiteye hazırlanıyor. Hukuk fakültesine gidecek, avukat olacak... Öyle diyor.</p>
<p>Küçük kız Sevilay, sınıf arkadaşım. Onlar üst katımızda oturuyorlar.</p>
<p>İki ay önce Sevilay’a bisiklet alındı. Yepyeni, gıcır gıcır bir bisiklet...</p>
<p>İlk gördüğümde nasıl imrendim anlatamam.</p>
<p>Sevilay, binmesini bilmiyordu. Ona günlerce yardım ettim. Binmesini öğrettim.</p>
<p>Ben ona hep yardım ederim. Matematiği benim kadar iyi değil. Çoğu zaman bizde ya da onlarda, birlikte çalışırız. Çalışma uzarsa, Sevilay, ansızın masadan kalkar:</p>
<p>“Aman be, sıkıldım!” der.</p>
<p>Arada bir bisikletini bana veriyor. Bindim mi inesim gelmiyor üstünden ama ne yaparsınız ki benim değil. Ne&#160;de olsa el malı. Bu yüzden pek uzaklaşamıyorum. Hep&#160;Sevlay’ın gözü önünde dolaşıp duruyorum.</p>
<p>Benim olsa, mahallenin, ne mahallesi, kentin altından girer üstünden çıkarım.</p>
<p>Anlayın, ne kadar çok seviyorum bisikleti.</p>
<p>Okulumuz eve yakın. Okul çıkışı hemen eve gelip beklemeye başlıyorum. Sevilay bisikletini indirmek istesin... Aklım üst katta oluyor. Bir çıtırtı duysam, kulak kesiliyorum. Acaba Sevilay mı?.. Bisikletini indirmeye mi çıktı?..</p>
<p>Bisikletini tek başına indiremiyor. Bu yüzden beni çağırıyor. Onun kapıyı çalmasını sabırsızlıkla bekliyorum. O, daha kapı ziline uzanmadan, ben içeride hazırım. Merdivenlerden inişini basamak basamak sayıyorum.</p>
<p>Aslında bizim daireden merdivenlerdeki ayak sesleri duyulmaz. Neden derseniz, televizyon hep açık... Annem&#160;ya dizi izler ya müzik dinler. Her işini dizilere göre ayarlar. Dizi varsa salonda, yoksa mutfaktadır.</p>
<p>Mutfaktayken müzik programı olan bir kanalı açar, sesi de yükseltir.</p>
<p>Pek kitap okumaz. Ne kitap, ne dergi, ne gazete...</p>
<p>Okulumuza, Çocuk Kitapları Haftası nedeniyle bir yazar gelmişti. Onun anlattıkları ilgimi çekmiş, dikkatle&#160;dinlemiştim.</p>
<p>Yazar, özet olarak şunları söylemişti:</p>
<p>“Bizim toplumumuzun okur yanı gelişmemiş. Bakar yanı gelişmiş. Özellikle ev hanımları hemen hemen hiç&#160;okumuyormuş.</p>
<p>Dahası, izledikleri televizyon programlarında konuşmayı geliştirici, yeni sözcükler öğretecek bir çaba yokmuş. Televizyon yoluyla sözcük dağarcıkları gelişmiyormuş.</p>
<p>Sözcük dağarcığı kıt, okumayan annelerin çocukları da okuma alışkanlığı kazanmakta zorluk çekiyormuş.&#160;Dahası, evde az konuşulduğundan, çocukların düzgün&#160;ve akıcı konuşmaları da gelişmiyormuş.</p>
<p>Sizin anlayacağınız, annemin okuma ile arası pek yok. Dedim ya; o, okur değil, bakar biri.</p>
<p>Ben öyle değilim.</p>
<p>Sınıf kitaplığından düzenli kitap alıp okuyorum. Size kitaplığımızdan kısaca söz etmek isterim. Bence bu konu&#160;önemli; çünkü her öğrenci iyi bir okuma alışkanlığı kazanmalı. Buna inanıyorum.</p>
<p>Bizde şöyle:</p>
<p>Ders yılı başında, kitaplık sorumlusu arkadaşlarımız, öğretmenimizin yardımıyla kitaplığı düzenledi. Her birimize, ikişer tane düşecek kadar kitap alındı. Her öğrenci, en çok on beş günde bir kitap okuyor. Okullar kapanana kadar en az on beşer kitap okuyacağız. Benim&#160;okuduğum kitap sayısı şu anda on iki.</p>
<p>Kitaplık defterinde, bilgisayarda hangi kitabı ne zaman aldığımız, ne zaman geri verdiğimiz kayıtlı.</p>
<p>Sözün kısası, ne yazık, annem okumuyor. Ben okuyorum. Babamsa...</p>
<p>Babam, iş çıkışı üye olduğu sendikaya gider. Sendikada arkadaşlarıyla konuşurlar. Orada günlük gazeteler, aylık dergiler var. Onları karıştırır. Özellikle gazetelerin&#160;köşe yazılarını okur.</p>
<p>Sendikaya arada bir ben de giderim. Gidince, gözlerimin aradığı ilk kişi Ali Amca olur. Arkadaşları ona Zengin Ali derler. O da babamın çalıştığı kurumda çalışıyor. Bana sendikanın ne işe yaradığını anlatır. Ben,&#160;onun anlattıklarıyla değil, nasıl anlattığıyla ilgilenirim.&#160;Her anlattığı konuda dinleyeni güldürmeyi becerir. Onu&#160;dinlerken çok gülerim.</p>
<p>Bir gün, kendisine neden Zengin Ali dendiğini şöyle anlatmıştı:</p>
<p>“Biz, çalışan insanlarız. Toplumun çoğunluğu geçimini çalışarak sağlar. Çalışanların gelirleri ise azdır. Ailesini beslemeye, çocuklarını okutmaya ucu ucuna yetişir. Bizim, yani çalışanların gelirlerini arttırması için örgütlenmeleri gerekir. Bizim kuracağımız örgütler işte&#160;bu sendikalardır. Bizim sendika, aylıklarımız artsın diye&#160;İzmir’de gösteri yürüyüşü düzenlemişti. Yürüyüşte hem&#160;basının hem halkın ilgisini çeken bir şey yapalım istedim.&#160;Bir ara acıktık. Ben simit almaya gittim. Simiti yerken&#160;düşünüyordum: Öyle bir şey yapalım ki ilgi çekelim...</p>
<p>Ne yapalım, ne yapalım diye düşünürken, gözüm, elimdeki simide ilişti. O anda kafamda bir şimşek çaktı: Babanı çağırdım. Git bir yerlerden bolca çamaşır ipi gibi bir ip bul, dedim. Ben de otuz tane simit aldım. Babanın getirdiği ipi birer metrelik parçalara ayırdık. Simitleri bu iplerle boyunlarımıza bağladık. Boynu simitlileri&#160;yürüyüş kolunun en önüne geçirdik. Bir de yazı yazdık:&#160;“Zenginiz çünkü aylığımız simit almaya yetiyor.” O yazının arkasında, boynumuzda simitlerle yürümemiz ilgi&#160;çekti. Gazeteler, televizyonlar bizden söz etti. Böylece sesimizi duyurmuş olduk. İşte o günden sonra bana bu adı&#160;taktılar: Zengin Ali... Yaa, Ozan, zenginliğimiz böyle&#160;arkadaşım.”</p>
<p>İşte, Ali Amca ile babam işten çıkışta sendikaya giderler. Orada çalışır, okur, konuşurlar...</p>
<p>Babamın okurluğu da böyle bir okurluk...</p>
<p>Sevilay’dan, bisikletten vs. söz ederken nereye geldik. .. Ben konuya döneyim:</p>
<p>İçerideki gürültüden, merdivenlerdeki ayak sesleri duyulmaz demiştim. Bu gerçek benim için geçerli değil. Artık, sezdiğim için miii, duyduğum için miii, bilemem... Merdivenlerdeki ayak seslerini fark edebiliyorum.</p>
<p>İçimden, işte son basamak, diyorum. Sevilay durdu. Elini uzatıyor. Eli zile dokundu ve yaşasın:</p>
<p>ZıırrrnnnL</p>
<p>Zilin ötmesiyle benim fırlamam bir oluyor. Sevilay’dan anahtarı alıyor, merdiven parmaklığındaki zincirin kilidini açıyor, bisikleti indiriyorum.</p>
<p>Mayısın ilk haftasıydı.</p>
<p>Kardeşim çoktan uyumuştu. Ben de annemlere iyi geceler dileyip dişlerimi fırçaladım. Odama çekildim. Kapı aralıktı. Annemle babam salonda konuşuyorlardı. Sesleri&#160;duyduğum için kulak kabarttım. Annem:</p>
<p>“Bisiklet için Ozan’ı çok umutlandırdın...” deyince babam:</p>
<p>“Öyle de...” dedi, “Bilgisayar aldık. Onun taksitleri... Kaç yıldır tatil yapmadık. Çadır alalım diyorum önümüzdeki ay. Yücel Ağabeylerin gittiği çadır kampa gitsek kötü mü olur?”</p>
<p>“Tatile bu yaz da gitmesek... Oğlan Sevilay’ın peşinden ayrılmıyor bisiklete bineceğim diye. O da benim çok ağırıma gidiyor.”</p>
<p>“Bakalım...”</p>
<p>Ertesi gün, okuldan gelince anneme sordum:</p>
<p>“Anne, babam bisiklet almayacak mı?”</p>
<p>Annem biraz ilgisiz, omuz silkti:</p>
<p>“Alacağını sanmıyorum.”</p>
<p>ama niyeee?.. Dördüncü sınıfa geçince dediydi.”</p>
<p>Annem, birden ellerini beline dayadı. Karşıma dikildi:</p>
<p>“Ozan, artık çocuk değilsin. Bazı gerçekleri anlamalısın. Demekle oluyor mu? Durumumuz ortada. Gerekli diye bilgisayarı yeniledi baban. Onun taksitleri... Ne&#160;zamandır tatile çıktığımız yok. Adamcağız bunaldı artık. Tatil yapalım diyor. Tatile gitsek, bir otelde kalmaya&#160;kalksak, paramız yetmez. Bu yüzden çadır alalım diyoruz. Karar vermeliyiz: Bisiklet mi, çadır mı?..”</p>
<p>Annemin konuşması hoşuma gitmemişti. Bağırdım:</p>
<p>“Tamam anne, anladık! Madem öyle, söz vermeseydi.”</p>
<p>“O, seni sevindirmek için söz verdi. Bisikleti almayı düşünüyor. Sözünde durmak istiyor ama bisiklet, gelirimizi zorlayacak. Hem çadır hem bisiklet, zor...”</p>
<p>Kızdım ama kızsam da annem haklıydı. Babamın geliri, geçinmemize ancak yetiyordu. Ali Amcanın dedikleri aklıma geldi:</p>
<p>“Biz çalışanlar, karın tokluğuna çalışıyoruz. Birikim yapamıyoruz. Hele de okuyan çocuklarımız varsa...”</p>
<p>Bisiklete para ayırmak, çadıra para ayırmak, birikim yapmak sayılırdı. Babamın geliri ise buna elverişli</p>
<p>değildi. Gerçek buydu. Gerçeği kabul etmeliydim. Boynumu büktüm. Ağlamaklı bir sesle:</p>
<p>“Ne yapalım, almayıversin...” dedim.</p>
<p>Annem, bendeki değişmeyi anladı. Ellerini belinden aldı. Beni sıkıca kucakladı. Başımı göğsüne bastırdım.&#160;Neden sonra ağladığımı fark ettim.</p>
<p>“Ah, yavrum! Ben istemez miyim sana bisiklet alınmasını? Her gün Sevilay’ın peşinden koşman hoşuma mı gidiyor sanıyorsun?”</p>
<p>Sonra, başımı ellerinin arasına aldı. Başparmağıyla gözyaşlarımı kuruladı. Meğer ben de ağlayabiliyormuşum.</p>
<p>Annem, o gece yaşadığımız olayı babama anlatmış. Ağladığımı söylemiş. Babam çok duygulanmış.</p>
<p>Ertesi akşam:</p>
<p>“Ozan, pazarlığımızı unutmadın, değil mi?” diye sordu.</p>
<p>Ben, bisiklet umudumu çoktan yitirdiğimden sorunun anlamını kavrayamadım:</p>
<p>“Hangi pazarlık?..”</p>
<p>“Hangi pazarlık olacak? Bisiklet pazarlığı. Aramızda başka pazarlık mı var?”</p>
<p>Başımı eğdim:</p>
<p>“Bisiklet almayalım...” diye mırıldandım.</p>
<p>“Vay, efendim! Demek Ozan Bey, bisiklet aldırmaya cesaret edemiyor. Anlaşıldı, beyimizin notları düşük...”</p>
<p>“Notlarımın hepsi pekiyi de... Bisiklet istemiyorum.”</p>
<p>Bunu çok düşünmüştüm. Bisiklet alınırsa yalnızca ben yararlanacaktım. Çadır alınırsa bütün aile... Bütün&#160;aileyi düşünmem daha doğru olurdu.</p>
<p>Babam kararlı bir sesle:</p>
<p>“Bisikleti alacağım!” dedi; “Söz verdim. Notları getir, bisiklete bin. Notlar istediğim gibi gelmezse avucunu yalarsın.”</p>
<p>Ah, babacığım!</p>
<p>Avucumu yalar mıyım hiç? Göreceksin, evi baştan sona pekiyi ile donatacağım.</p>
</body>
</html>