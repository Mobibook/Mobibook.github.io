<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Gömülü Dev</title>
  <link href="../Styles/style.css" rel="stylesheet" type="text/css" />
</head>

<body class="icerik">
  <div class="yazar">
    <p><strong>Kazuo Ishiguro,</strong> 1954’te Japonya’nın Nagasaki şehrinde doğdu. Eğitimini, babasının Ulusal Oşinografi Enstitüsü’nde çalışmaya başlaması üzerine beş yaşındayken ailesiyle birlikte geldiği İngiltere’de tamamladı. Kent Üniversitesi’nde İngilizce ve felsefe eğitimi aldı. Mezun olduktan sonra Londra’da sosyal hizmetler görevlisi olarak çalışmaya başladı. East Anglia Üniversitesi’nde Malcolm Bradbury’den yaratıcı yazarlık eğitimi aldı ve yazarlık kariyerinin ilk dönemlerindeki akıl hocası Angela Carter’la tanıştı. 1981’de üç kısa hikâyesi yayımlandı ve Kazuo Ishiguro o tarihten beri sadece yazarlık yapıyor. 1982’de ilk romanı <em>Uzak Tepeler</em> (çev. Pınar Besen, YKY, 2012) yayımlandı ve Winifred Holtby Memorial Ödülü’nü kazandı. 1983’te <em>Granta</em> dergisi tarafından en iyi genç İngiliz yazarları arasında gösterildi. 1986’da yayımlanan ikinci romanı <em>Değişen Dünyada Bir Sanatçı</em>’yla (çev. Suat Ertüzün, 2008) Whitbread Book of the Year Ödülü’nü aldı, Booker Ödülü’ne aday gösterildi. 1989’da yayımlanan üçüncü romanı <em>Günden Kalanlar</em> (çev. Şebnem Susam, 1993), Booker Ödülü’nü kazandı ve 1993’te James Ivory tarafından filme alındı. 1995’te Cheltenham Ödülü’nü alan romanı <em>Avunamayanlar</em> (çev. Roza Hakmen, YKY, 2009), 2000’de Booker Ödülü’ne ve Whitbread Ödülü’ne aday olan <em>Öksüzlüğümüz</em> (çev. Yasemin Ortwein, YKY, 2014) yayımlandı. Son romanı <em>Beni Asla Bırakma</em> (çev. Mine Haydaroğlu, YKY, 2007), yayımlandığı yıl (2005) <em>Time</em> tarafından İngilizce yazılmış en iyi 100 roman listesinde gösterildi, Alex Ödülü’nü aldı ve National Book Critics Circle Ödülü’ne aday oldu. 2005’te <em>The Saddest Music in the World</em> adlı ilk uzun metraj sinema filmi senaryosunu tamamlayan, ilk öykü kitabı <em>Noktürnler: Müziğe ve Geceye Dair Öyküler</em> (çev. Zeynep Erkut, 2011) 2009’da yayımlanan yazarın romanları otuzdan fazla dile çevrilmiştir. Kazuo Ishiguro, karısı ve kızıyla birlikte Londra’da yaşamaktadır.</p>
  </div>

  <div class="cevirmen">
    <p><strong>Roza Hakmen,</strong> 1956’da İzmir’de doğdu. 30 yılı aşkın bir süredir İngilizce, Fransızca ve İspanyolcadan edebiyat çevirileri yapıyor.</p>

    <p><strong>Başlıca çevirileri:</strong> Marcel Proust, <em>Kayıp Zamanın İzinde, Sainte-Beuve’e Karşı, Hazlar ve Günler;</em> Miguel de Cervantes Saavedra, <em>Don Quijote;</em> Henry James, <em>Güvercinin Kanatları;</em> Tim Parks, <em>Kader, Avrupa;</em> Anna Kavan, <em>Kartal Yuvası;</em> Marguerite Yourcenar, <em>Rüya ve Kader;</em> Alice Munro, <em>Firar ve Nefret, Arkadaşlık, Flört, Aşk, Evlilik;</em> John Cheever, <em>Toplu Öyküler 2, 3, 4;</em> Javier Marias, <em>Yarınki Yüzün;</em> Eduardo Berti, <em>Düşlenen Ülke;</em> Kazuo Ishiguro, <em>Avunamayanlar;</em> lan McEwan, <em>Masumiyet.</em></p>
  </div>
</body>
</html>
