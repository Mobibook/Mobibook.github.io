<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Huzur - Ahmet Hamdi Tanpınar</title>
  <link href="../Styles/Fontlar.css" rel="stylesheet" type="text/css" />
</head>

<body>
  <p><br />
  <br />
  <br /></p>

  <h2 id="heading_id_2" style="text-align: center;">8</h2>

  <p><br />
  <br /></p>

  <p>Evdekiler masanın başında, Suat'tan bahsediyorlardı. Nuran o girince "Nerede kaldın böyle?" der gibi baktı. Mümtaz içindeki perişanlığı örtmek için gizli bir öpüş işaretiyle gülümsedi ve Nuran'ın, herkes arasında bu laubaliliğe kızmamasından sevindi.</p>

  <p>-Ben de bir kadeh içebilirim, değil mi?</p>

  <p>Nuran:</p>

  <p>-İstediğin kadar, Mümtazcığım! Zaten geceye yeni başlıyoruz.</p>

  <p>O da Suat'tan kurtulduğuna memnundu. İhsan sözüne devam için Mümtaz'ın kadehinin dolmasını adeta aksilikle bekledi. O böyleydi; sözünün kesilmesini hiç istemez, konuşurken araya giren işlerin çabukça görülmesini beklerdi.</p>

  <p>Mümtaz kadehinin arasından Nuran'a bakarak:</p>

  <p>-Madem ki öyle, cümlenin sıhhatine, dedi.</p>

  <p>-Hazin tarafı şu ki, bu cins azapları bütün dünya bir asır evvel yaşadı, bitirdi. Hegel, Nietszche, Marx geldiler, geçtiler.</p>

  <p>Dostoyevski Suat'tan seksen sene evvel bu azabı çekti. Bizim için yeni nedir bilir misiniz? Ne Eluard'ın şiiri, ne de Comte Stravoguine'in azabıdır. Bizim için yeni, en ufak Türk köyünde, Anadolu'nun en ücra köşesinde bu akşam olan cinayet, arazi kavgası veya boşanma hadisesidir. Bilmem, fikrimi anlıyor musunuz? Suat'ı itham etmiyorum. Fakat onun meselelerinin bugünümüzün, kendi günümüzün çerçevesine giremiyeceğini söylüyorum.</p>

  <p>Mümtaz kadehini boşalttı.</p>

  <p>-Ama bir noktayı unutuyorsunuz! Suat hakikaten azap çekiyor.</p>

  <p>İhsan eliyle bir şeyi kendinden uzaklaştırdı:</p>

  <p>-Çekebilir... Ama bana ne? Benim ferdin peşinde koşacak vaktim yok. Ben cemaat ile meşgulüm. Sürüden ayrılanın arkasından anası ağlasın. Bilir misiniz bir gün bir mezat yerinde bir yığın eski lokanta menüsü buldum. Bilmem hangi lokantanın talbdot menüsü. Galiba Hamid devrinin ortalarına doğru. Baş tarafında o gece teganni edecek muganniyelerin adı yazılıydı. Suat'ın meseleleri benim üzerimde bu tesiri yapıyor. Gecikmiş şeyler... Herkes bir düşünceyi böyle dönülmez yere taşıyabilir ve orada azdırabilir. Fakat niçin yapmalı? Zorla kendimize baş dönmesi yaratmaktan bir şey çıkmaz ki. Biz yapacağı birtakım işi, mesuliyetleri olan insanlarız.</p>

  <p>-Ama, Allah ebedi meselemizdir.</p>

  <p>-İnsan ve talihi de ebedi meselelerdir. Ve birbirine bağlıdır. Ayrıca halli imkansız meselelerdir. Tabii iman edilmezse.&#160;</p>

  <p>İhsan bir müddet düşündü.</p>

  <p>-Biliyorum, bu tarzda konuşmağa hakkım yok. Elbette bütün ahlakımız ve iç hayatımız Allah fikrine bağlıdır. Bu satranç onsuz oynanmaz. Belki Suat'a biraz da bunun için kızıyorum.</p>

  <p>Sözünü bitirmedi. Suat'ın konuşma tarzı onu, Macide'den fazla rahatsız etmişti. Suat, hayatla barışma imkanlarını kökünden kaldırmış adamdı. Her an bir delilik yapabilirdi. Bunu bilhassa Mümtaz'la ve Nuran'la konuşması lazımdı. Fakat meseleleri bu tarzda alması hoşuna gitmiyordu.</p>

  <p>Tevfik Bey, son derecede rahat bir edayla önündeki dolmalardan birini tabağına aldı:</p>

  <p>-Bilmem. Nuran ne diyecek ama, çünkü daha Mümtaz işlerime karışmıyor, ben bu senenin son patlıcanını yiyorum galiba.</p>

  <p>Gelecek sene de yiyebileceğime şüpheliyim. Yani Suat Bey oğlumuzun uğraştığı şeyleri ben sizden evvel öğreneceğim.</p>

  <p>Son derece zalim ve asık bir çehre ile kendisiyle, Suat'la bütün hayatla ve yaklaştığını duyduğu ölümle alay ediyordu. Beni asıl şaşırtan nedir biliyor musunuz? Gençlerimiz eğlenmeyi unutmuşlar. Eskiden böyle miydi? Bu kadar insan hem bu yaşta, bir yerde olsunlar ve bunları konuşsunlar.</p>

  <p>Nuran:</p>

  <p>-Dayım, Suat'ı hiç sevmez, dedi. Hatta Yaşar'ın Suat'la dost olmasını da istemez. Fakat siz ne derseniz deyin; bu gece ben hiç şaşırmadım. Suat oldum olası böyledir. Bir gün Boğaz'da hep beraber gezinirken bir köpek yavrusunu, şartlarına göre fazla mesut diye denize attı. Zorla kurtardık. Öyle de güzel şeydi ki.</p>

  <p>-Peki, sebep?</p>

  <p>-Sebep basit. Bir köpek bu kadar mesut olmamalıymış. Suat bu! O zamanlar, "Canlı olan her şeye düşmanım." diyordu.</p>

  <p>İhsan bir teklifte bulundu:</p>

  <p>-Çocuklar, bu bahisten kurtulmamızı istiyorsanız Orhan'la Nuri bize halk havaları söylesinler.</p>

  <p>Orhan'la Nuri bu kafilenin folklor tarafıydı. Ne kadar çok türkü bilirlerdi.</p>

  <p>Ve gece İhsan'ın düşüncesiyle yepyeni bir istikamet aldı.</p>

  <p>Orhan'la Nuri ilk önce Tamburacı Osman Pelva'nın yaydığı o güzel Rumeli türküsünü söylediler. Sesi, dik ve heybetliydi.</p>

  <p>"Bulut gelir pare pare</p>

  <p>Dördü aktır, dördü kare</p>

  <p>Sen açtın kalbime yare</p>

  <p>Yağma yağmur, esme deli rüzgar</p>

  <p>Yarim yoldadır!"</p>

  <p>Mümtaz, halk havalarının kendine has, elle tutulur ıstırabını bir devaya kavuşmuş gibi dinledi. Sanki birdenbire sert ve diriltici rüzgara, yenilmesi behemehal lazım güçlüklere, hayatın kendisine çıkmıştılar.</p>

  <p><br /></p>

  <p style="text-align: center;"><i>"Bulut gelir yer yaş olur</i></p>

  <p style="text-align: center;"><i>İçer bade sarhoş olur</i></p>

  <p style="text-align: center;"><i>Yar kokusu bir hoş olur."</i></p>

  <p><br /></p>

  <p>Mümtaz bu derin ve çıldırtıcı hasretin kendi ıstırabından çok ayrı bir şey olduğun anlıyordu. O bir asab bozukluğunun değişmiş şekli değil, sıcak ekmek gibi hayatın kendisi ile dolu, onu yapan bir şeydi.</p>

  <p>"Bulut gelir seher ile</p>

  <p>Çiçek açmış bahar ile</p>

  <p>Herkes kavuşmuş yar ile"</p>

  <p>-İşte bunu sevmeliyiz. İhsan hakikaten mesuttu. Bütün hakikatler burada, bu engin manada. Halkımıza ve hayatımıza ne kadar yaklaşırsak o kadar mesut olacağız. Biz bu türkülerin milletiyiz.&#160;</p>

  <p>Sonra birdenbire Yahya Kemal'ın mısraını hatırladı:</p>

  <p>"Duydumsa da zevk almadım İslav kederinden..</p>

  <p>Var mı? Yok mu? Ben varım; yeter. Kendime herkesten fazla hiçbir hürriyet de istemiyorum."</p>

  <p>-Fakat burada da azap var. Hem daha keskini?</p>

  <p>-Hayır, burada yalnız söyleyiş var. Eğer bu türkünün, buna benzerlerin kederi hakiki olsa insan kalbi yarım saat tahammül edemez. Burada biz kalabalıkla karşı karşıyayız. Tecrübe bir kişinin değil, bütün medeniyetindir.</p>

  <p>Orhan'la Nuri birbiri ardınca Rumeli ve Anadolu türkülerini söylüyorlar. Cemil onlara neyle bazen yardım ediyordu. Sonuna doğru Tevfik Bey:</p>

  <p>-Size gül ilahisini okuyayım, dedi. Trabzon'da daha ziyade kadınlar söyler bunu.</p>

  <p>Mümtaz birdenbire Fra Flippo Lippi'nin Güller İçinde Çocuk İsa tablosunu andıran bir kainat içinde kaldı. Sanki ferahfezanın o hasret kasırgasında savurduğu bütün güller, bu eski ilahide toplanmıştı:</p>

  <p><br /></p>

  <p style="text-align: center;"><i>"Gülden kurulmuş bir pazar</i></p>

  <p style="text-align: center;"><i>Gül alırlar, gül satarlar</i></p>

  <p style="text-align: center;"><i>Gülden terazi tutarlar</i></p>

  <p style="text-align: center;"><i>Alanlar gül, satanlar gül."</i></p>

  <p><br /></p>

  <p>Hicaz makamı birdenbire bütün bir bahar olmuştu. Mümtaz'ın bu geceden hatırladığı son hayal Nuran'ın bu gül tufanı içinden ve onların üst üste akislerini taşıyan, yorgun, süzülmüş, birkaç türlü düşüncede parça parça, fakat sakin tebessümünde birleşen yüzüydü. Hayır. bütün o şüpheler, azapla birer vehimdi. Nuran'ı seviyordu.</p>

  <p><br /></p>
</body>
</html>
