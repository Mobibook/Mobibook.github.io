<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Huzur - Ahmet Hamdi Tanpınar</title>
  <link href="../Styles/Fontlar.css" rel="stylesheet" type="text/css" />
</head>

<body>
  <p><br />
  <br />
  <br /></p>

  <h2 id="heading_id_2" style="text-align: center;">2</h2>

  <p><br />
  <br /></p>

  <p>Kahve; bu yaz akşamının koyu ışığı içinde, sıcaktan, uğultudan bunalıyordu. Vapur bekliyenler, biraz sonra evlerine dağılacak semt insanları, plaj dönüşünde arkadaşlarıyle bir çift laf etmeğe gelenler, her cinsten, her seviyeden bir kalabalık, akasyaların arasından sızan akşam güneşine Niobe'nin kırk çocuğu gibi göğüslerini germişler, vaziyet üzerinde konuşuyorlardı:&#160;</p>

  <p>-Hakikaten bu güneşte kahramanca bir tahammülleri var. Adeta Homerique.</p>

  <p>Mümtaz yürüdükçe Hitler'in, Mussolini'nin, Stalin'in, Chamberlaine'in adlarını adeta havadan kapıyordu. Bir masa önünden geçerken tanıdığı birinin yüksek sesle söylediklerini duydu:&#160;</p>

  <p>-Azizim, bugünkü Fransa harp edemez, yozlaşmış millet. Andre Gide gibi insanlar.&#160;</p>

  <p>Zavallı Gide -ve zavallı Fransa! Eğer Fransa harp edemezse, elbette bu Gide'in yüzünden değildir. Başka sebepleri olsa gerek- Fakat asıl garibi, bu adamın bugün için Gide'siz bir Fransa tasavvur edebilmesiydi. Birdenbire bu kahvede bu akşamüstü her masada söylenen sözler, savrulan kehanetleri toplıyacak bir kitabı düşündü. Ne güzel bir şahadetti. -Ve sadece bu harbin başındaki eğer olacaksa, ruh haletini onlarla anlatmak!-Hadiseler olup bittikten sonra, bunun kadar alaka çekici, insan düşüncesinin garabetini gösterecek bir şahadet olamazdı. Ama sıcağı sıcağına. Mesela bu gece yazılmalı. Çünkü işler olup bittikten sonra, aynı insanlar bütün samimilikleriyle bu akşam düşündüklerini yazmak isteseler, araya hadiseler girdiği için aynı ruh halini ve düşünceyi bulamıyacaklardı. Çünkü hadiselerle beraber biz de değişiriz; ve biz değişince mazimizi de yeni baştan kurarız. İnsan kafası böyleydi. Zaman, onda daima yeniden teşekkül ederdi. Hal, bu bıçak sırtı, hem mazinin yükünü taşır, hem de onu çizgi çizgi değiştirirdi.</p>

  <p>Bir başka masadan, başka bir sesin kehaneti geldi:&#160;</p>

  <p>-Azizim, İngiltere, zannettiğin kadar zayıf değildir. Görürsünüz, asıl kazanan Mussolini olacak! Herif yirmi dört saatte Paris'tedir.</p>

  <p>Kendisini, Cabi İsmet Bey'in Üçüncü Selim devri için yazdığı kitabı okuduğu zamanlarda sandı: "Bonapart nam general haber gönderdi kim, benim padişahım, yedi derya dolusu asker ile imdadına gelirim." Tabii, böyle değil ama, buna benzer şeyler. O zaman da bu şekilde bir Avrupa buhranının içindeydik. Fakat ne Avrupa'yı, ne kendimizi tanıyorduk. Bu memleketin ne kadar kanı akmıştı. Fransa'yı tutacağı yerde İngiltere'den ayrılmasaydı. Fakat, tarih olup bitmiş şeydi. İhsan'la bunları ne&#160;kadar konuşmuşlardı. Ama şimdi İhsan hasta idi.</p>

  <p>Arkadaşları kahvenin gerisinde, bahçe duvarına sırtlarını dayamışlar, oturuyorlardı. Öteden beri Mümtaz'ı tanıyan bir garson:&#160;</p>

  <p>-Orada sizi bekliyorlar, dedi.&#160;</p>

  <p>Harp olursa bu da askere gidecekti. Arkadaşlarının yüzleri asıktı. Selim, elindeki bir zarfla oynuyordu. Onu görünce seslendiler:</p>

  <p>-İhsan nasıl?</p>

  <p>-Üçten beri görmedim. Ama, pek tehlikeli görünmüyor. Yalnız, geceden korkuyorum. Tek günler daima mühim imiş.</p>

  <p>Bir sandalyeye oturdu. Elleri titriyordu. Göstermemek için cebine soktu.</p>

  <p>-Yüzün çok solgun, neyin var?</p>

  <p>-Hiç, dedi, sıkıntılar.&#160;</p>

  <p>Ve cebindeki eliyle Suat'tan kurtardığı tesbihi yokladı. "Ne kadar çocuğum. Zorla kendimi çıldırtıyorum!"</p>

  <p>-Bana bir şey ısmarlayın!</p>

  <p>-Ne istersin?</p>

  <p>Deminki garson masayı elindeki bezle silerek saydı:</p>

  <p>-Kahve, çay, ayran, limonata, gazoz...</p>

  <p>Mümtaz, talebelik senelerinin arasından onun yüzüne, yeni terleyen bıyıklarına baktı. Bir gün emanet ettiği çantasını kaybettiği için onu azarlamış, sonra dost olmuşlardı.</p>

  <p>-Bir çay!&#160;</p>

  <p>Sonra arkadaşlarına döndü:&#160;</p>

  <p>-Sizin neyiniz var, böyle?</p>

  <p>-Neyimiz olsun! Vaziyeti konuşuyoruz. Harp olacak mı, olmıyacak mı?</p>

  <p>Mümtaz, Orhan'ın atletik omuzlarına baktı:</p>

  <p>-Galiba olacak, dedi.&#160;</p>

  <p>Bu hükmü verebilmesine kendi de şaşıyordu.&#160;</p>

  <p>-Bugün olmazsa yarın olacak. Başka çaresi yoktur. İşler bir kere bu raddeye geldikten sonra...</p>

  <p>-Peki, biz, biz ne olacağız?</p>

  <p>Selim elindeki zarfı uzattı:</p>

  <p>-Beni şubeden çağırdılar. Yarın gideceğim.</p>

  <p>Genç adam, içinden düşündü:&#160;</p>

  <p>-Belki bana da, Emirgan'a göndermişlerdir. İhsan biraz düzelsin de şubeye uğrarım.</p>

  <p>-Sualime cevap vermedin.</p>

  <p>Mümtaz, Orhan'a baktı. Dört sandalyeye birden gerilmiş, esmer yüzü, camiin bahçesinden sarkan ağaçlarda, her zamanki sükunetiyle, yüzüne bakmadan, onun cevabını bekliyordu.</p>

  <p>-Taahhütlerimiz var: Fransa ve İngiltere, harbe girerse gireceğiz.</p>

  <p>İçlerinde en kederlisi Nuri'ydi:</p>

  <p>-Bu hafta evlenecektim.</p>

  <p>Mümtaz'ın gözleri önünde, sabahleyin gördüğü gelinlik elbise bir daha sahip değiştirdi. Fakat hayır, Nuri zengindi; karısı bu kadar fakir eşyası giymezdi. Daha güzel, daha süslü, yepyeni gelinlik elbiseler giyecek, mücevherler takacaktı. Belki de Bedesten'de gördüğü mücevher. Fakat Nuri askere giderse hammalın karısından yine ayrılmayacaktı. Daha muntazam, daha rahat bir hayatın içinde onun için ağlayacak, tenha gecelerde uzviyetinin her kımıldanışında onu çağıracak, yanında bulamayınca bütün insanlığa düşman olacaktı.</p>

  <p>Küçük Leyla'yı fakülteden beri tanırdı. İlk gördüğü gün ona "Cep kadını" adını vermişti. Bir gün ceketinin söküğünü dikmişti; küçücük başı göğsüne doğru eğilmiş, kıvırcık saçlarla elbisenin çizgisi arasından ensesinin yumuşaklığını çok yakın bir şey gibi seyretmişti. Leyla, hakikaten lezzetli insanlardandı. Şimdi başını yine böyle eğecek ve ağlıyacaktı.</p>

  <p>-Gitmeden evlenirsin. Yahut izin alırsın. Zaten bizim ne yapacağımız pek belli değil!&#160;</p>

  <p>Sonra birdenbire, bu sıkıntılardan kurtulmak ister gibi hülyaya kaçtı:&#160;</p>

  <p>-Belki de hiç harp olmaz; bir uzlaşma çaresi bulunur.</p>

  <p>Fahir:</p>

  <p>-Demin, başka çaresi yoktur, diyordun?</p>

  <p>-Ama, yine herşey bir pamuk ipliğine bağlanabilir. Asıl fenası nedir, bilir misiniz?&#160;</p>

  <p>Birdenbire durdu, çok sevdiği bir şairin bir mısraını hatırlamıştı:&#160;</p>

  <p>"Pire... Pire destin..." diye tekrarladı.</p>

  <p>-Evet, asıl fenası, diyordun?</p>

  <p>-Şu, emniyetsizlik. Hayat bir türlü yoluna giremiyor. Ve giremiyecek de. Biz harpten evvelki zamanı tanımadık. Çocuktuk. Fakat insan kitapta okuyunca şaşırıyor. O ne emniyet ve istikrardı. Para, iş, düşünme şekli, cemiyet içindeki mücadeleler, hepsi, evvelden döşenmiş yollarda yürür gibiydi. Halbuki şimdi, herşey alt üst. Hudutlar bile bir gün, bir saat içinde değişiyor. Hadiseler ve asabımız bir anda sıfırdan yüze yükselebiliyor. Evet, belki bir çare bulurlar. Fakat işleri halletmez. Çünkü emniyetsizlik, korku, politika adamlarını şaşırttı. Verilmiş bir yığın söz, iflas eden ümitler sinirleri bozdu.</p>

  <p>Orhan aynı dalgınlıkla:</p>

  <p>-Evet, bu harp çıkarsa, artık geçen harp gibi kazaen çıkmayacak!</p>

  <p>-Geçen harp de kazaen çıkmadı. Hatta Poincare istediği için çıktı, diyenler bile var! &#160;Fakat ne olsa, yine bütün dünyayı gafil avlamıştı. Herkes birbirinden korkuyor, herkes birbirine karşı az çok silahlanıyordu. Fakat halk, böyle bir şeye imkan vermiyordu. "Olamaz." diyorlardı. "Bu medeniyet asrında bu kadar toptan ölüme karar verilemez." Fakat şimdi, dünya bir iç harbinde. Fikirler birbiriyle kavga ediyor. Fikirler sokağa düştü.</p>

  <p>-Ama, o küçük bir zümre, değil mi?</p>

  <p>-Değil! Çünkü bu her an devam eden buhranlar, öbürlerini, daha sakinlerini, sadece hayatlarını yaşamak isteyenleri de bıktırdı. Onun için harp muhakkak gibi.</p>

  <p>Orhan, deminden beri, yeni açtığı kimya laboratuvarının kapısına el kadar bir kilit asmakla meşguldü. Onu bitirdikten sonra:</p>

  <p>-Bir küçük liman için değer mi?</p>

  <p>-Elbette değmez. Fakat bir liman meselesi değil ki.</p>

  <p>Arkasından ne geleceği belli değil! Sonra, orta yerde, hakikaten bir Nazi meselesi, bir tagallüp, bir tasallut var! Bu herif insanlığa musallat.</p>

  <p>-Mümtaz, hakikaten insanlığa inanmıyor musun?</p>

  <p>Mümtaz, Orhan'a baktı:</p>

  <p>-Başka neye inanılabilir?&#160;</p>

  <p>Suat'ın mektubunda bahsettiği küçük kıza benzemişti.</p>

  <p>-Ben inanmıyorum. Ve onların meseleleri için kan dökmek hoşuma gitmiyor. Avrupa tehlikede imiş. Bana ne! Biz tehlikedeyken o düşündü mü? Balkan harbinde bir kere felaketi önlemeği aklına getirdi mi? Asırlardır bize soğukkanlılıkla ameliyat yaptılar. Kestiler, biçtiler. Birkaç asırlık topraklarımızdan ot gibi söktüler. Sonra pirinç tarlasına havuç eker gibi yerimize başka milletler ekildi. Bunları yapan Avrupa değil miydi? Hitler'i, bugünün meselelerini Avrupa beslemedi mi?</p>

  <p>-İyi ama, bize, başkalarına üst üste yapılan bu şeyler artık bir sona ersin, diye düşünülebilir. Ve ermeli de!</p>

  <p>-Bunu harp ile mi önleyeceksin?</p>

  <p>-Mademki taarruz var, elbette harple. Evvela kapıdaki tehlikeyi savacağım, sonra da tekrarının önüne geçmeğe çalışacağım.</p>

  <p>-Fena bir şeyden iyi bir şey doğmaz!</p>

  <p>-Bazen o fena şey, tek çare olur. Kangreni ameliyat durdurur. Cilt kanserini bıçakla kazırsın. Hulasa ameliyat fena şeydir ama, bazen tek çare olur. Sonra, yeni bir ahlakın kurulması o kadar güç, ve zaman isteyen bir şey ki. Biz zannediyoruz ki, o güneş doğar gibi birden gelir. Hayır ıstırapların ve tecrübelerin arasından, onların terbiyesiyle gelir. Fikirler aramızda daima mevcut. Kıymet hükümleri tenimize geçmiş; o kadar bizimle beraber, bizimle yaşıyorlar. Fakat hiçbir işe yaramıyorlar. Çünkü kafanın bulunduğunu hayat bir türlü benimsemiyor.</p>

  <p>-Harple mi benimseyecek? 1914 ila 1918 arasının yaptıklarını gördük.</p>

  <p>-Doğru, tecrübe iflas etti.</p>

  <p>Orhan laboratuvarın kilidini asmış, dalgın dalgın düşünüyordu. Böyle anlarında muhakkak bir halk şarkısı söylerdi. Nitekim Mümtaz'a cevap vereceği yerde dudaklarının arasından mırıldandı:</p>

  <p>"Gide gide iki duvar arası,</p>

  <p>Kimi kurşun, kimi bıçak yarası..."</p>

  <p>Mümtaz bu türküyü tanıyordu. Geçen büyük harpte babasıyla Konya'da iken akşamları uğradıkları istasyonda, nakliyat katarlarında sevkedilen askerler, sabaha doğru araba ile şehre sebze taşıyanlar hep bunu söylerlerdi. Yanık bir bestesi vardı.</p>

  <p>Ona göre geçen harpte Anadolu'nun bütün dramı bu türküdeydi.</p>

  <p>-Ne garip! Halka sızlanmak ve şikayet etmek yakışıyor ve hatta affediliyor, dedi. Geçen harbin türkülerine bakın! Ne muazzam şeylerdir, onlar! Daha eskileri de öyle. Mesela Kırım için çıkan türkü gibi. Fakat münevverde hoş görülmüyor. Demek ki onun sızlanma hakkı yok! Demek ki mesulüz.</p>

  <p>Nuri birdenbire tekrar eski bahse geldi:</p>

  <p>-Bu sefer de tecrübenin iflas etmiyeceğini ne biliyorsun? Bir küçük şeyin, bir saman parçasının eksikliği veya fazlası yüzünden.</p>

  <p>Mümtaz onun düşüncesini tamamladı:</p>

  <p>-Harbi müdafaa etmiyorum. Neye böyle düşünüyorsun? Bir kere insanlık galip veya mağlup, diye ikiye ayrılıcak mı. Bu kadarı kafi. Kıymet hükümleri, hatta uğrunda dövüştüklerimizi iflas ettirmek için bu ayrılık yeter. Elbette her buhranın arkasından iyi, çok iyi şeyler geleceğini beklemek hatadır. Fakat ne yapabilirsin? İşte burada beş kişiyiz. Beş arkadaş. Tek başımıza düşündüğümüz zaman kendimizi bir yığın kuvvete sahip bulabiliriz. Fakat herhangi bir hadise karşısında...</p>

  <p>Arkadaşları merakla ona bakıyorlardı. O devam etti:</p>

  <p>-Sabahtan beri kendi içimde bunu münakaşa ediyorum. Fakat birdenbire tekrar, deminki fikre döndü. Bilakis daha kötü şeyler çok kötü şeyler de çıkabilir.</p>

  <p>-Sabahtan beri neyi münakaşa ediyordun?</p>

  <p>-Sabahleyin Hekimalipaşa Camii taraflarında idim. Kız çocukları türkü ile oyun oynuyorlardı. Ta fetihten beri belki bu türküler vardı. Ve kız çocukları onları söyliyerek oynuyorlardı. İşte bu türkülerin devam etmesini istiyorum.</p>

  <p>-O müdafaa harbi. O başka.</p>

  <p>-Bazen bir müdafaa harbi, çehresini değiştirebilir. Tabii harp olursa behemehal gideceğiz, demiyorum. Çünkü hadiselerin ne olacağını kimse bilmez. Bazen en umulmadık yerde bir kapı açılır. Birdenbire, bir de bakarsın hesapta olmayan bir vaziyet hasıl olmuş! O zaman harbe girip girmemek senin ihtiyarında olan bir iş olur.</p>

  <p>-İnsan hakikaten düşününce şaşırıyor. Geçen harbin başında insaniyeti idare edenlerle bugünküler arasında fark, akla sığar şey&#160;değil!</p>

  <p>Mümtaz hayalinde, bir şeyler soracakmış gibi İhsan'ı aradı.</p>

  <p>-Tabii çok ayrılık var. O zaman insanlık bir tek fabrikadan çıkmış gibiydi. Ne kadar çok şeye hürmet ediyorduk. Sonra o asırlık diplomasi, onun nezaketleri, itiyatları. Halbuki şimdi. Mahalleye deli taşınmış gibi bir şey. Avrupa kalmadı. Avrupa'nın yarısı, halkı kışkırtmakla, kinler, yeni masallar icadıyle tutunan sergüzeştçiler elinde. Konuştukça deminki sabit fikirlerden, hayallerden kurtulduğunu sanıyordu.&#160;</p>

  <p>-Biliyor musunuz ben ne vakit vaziyetten ümit kestim? Rus-Alman ademitecavüz paktı imzalandığı gün.</p>

  <p>-Ama, solcular pek beğeniyor. Bir dinlesen! Hepsi şimdi Hitler'i övüyorlar. Sanki Rayiştag yangını mahkemesi olmamış gibi.</p>

  <p>Nuri'nin yüzü hiddetten sapsarıydı.&#160;</p>

  <p>-Sanki o kadar cinayet yapılmamış gibi.</p>

  <p>-Tabii överler. Fakat iş'ar-ı ahire kadar. Anlıyorsunuz ya, kıymet hükümlerini insan bir kere kaybetmesin! Onun için, harbi sevmemekle beraber harpten korkmuyorum ve bekliyorum.</p>

  <p>Kendisinde hiç tanımadığı bir katiyetle konuşuyordu. Karşı kahvelerden birisinde bir radyo veya gramofon, akşam saatine başka bir sarsıntı getirdi. Eyyubi Bekir Ağa'nın Mahur Bestesi akşamın içinde yüzdü. Mümtaz olduğu yerde sarsıldı. Dinlediği bestenin arasından, Nuran'ın dedesinin Mahur Bestesi, aşkın ve ölümün o muzlim şiiri içine doluyordu. Kendi kendine "Yarın gidecek ve benden dargın olarak." Birdenbire içinde garip, tahammül edilmeyecek kadar büyük bir hiddet kabardı. "Neden böyle oldu; niçin herkes bana böyle yükleniyor?" Huzurdan bahsediyordu. Peki benim huzurum nerede kaldı? Ben yok muydum? Bu kadar yalnız ne yapacağım? Hemen hemen genç kadının kelimeleriyle konuşmuştu.&#160;</p>

  <p>-Huzur, iç rahatı... Bütün mesele burada...&#160;</p>

  <p>Orhan sözünü bitirmedi.</p>

  <p>-Devam et!</p>

  <p>-Hayır, söyliyeceğimi unuttum. Yalnız bir noktada haklısın. Fenalığı kabul etmemek lazım. Haksızlığı her kabul ediş, daha büyüğünü doğuruyor.</p>

  <p>-Bir nokta daha var. Haksızlığa hücum ederken yeni bir haksızlık yapmamak... Bu harp, olursa eğer, çok kan dökülecek. Fakat çekeceğimiz ıstıraplar beyhude olur, eğer metodu değiştirmezsek...&#160;</p>

  <p>"Huzuru Nuran'da değil, içimde aramalıyım. Bu da ancak feragatle olur." Kalktı:</p>

  <p>-İhsan'ı merak ediyorum, dedi. Beni mazur görün. Sonra bu düşünceleri de bırakın. Kim bilir belki hiç harp olmaz! Belki de biz girmeyiz. Biz, çok kan kaybetmiş milletiz, epeyce ders aldık. Hadiseler imkan verir, belki hiç girmeyiz.</p>

  <p>Arkadaşlarından ayrılırken, böyle bir harp olursa geçireceği safhalar üstünde hiç konuşmadıklarına dikkat etti. Buna içinden sevindi.</p>

  <p>-Fakat hakikaten olacak mı?&#160;</p>

  <p>Yanı başında bir ses,&#160;</p>

  <p>-Aldırma, dedi. Güzel konuştun, rahatladın! Bu kadarı yeter.&#160;</p>

  <p>Bu Suat'ın alay eden sesiydi. Belki de ondan kaçmak için koşa koşa tramvaya atladı.</p>

  <p><br /></p>
</body>
</html>
