<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block2">Koşan cüceler daha duvarlara ulaşamadan ateş saldırısı başlamış; düzinelerce alevli kütük duvarın ve o koşan cücelerin üzerinden uçmuştu. Neredeyse iç içe duran troller birbiri ardına darbe almıştı; alevler bir trolü sardığında onun yanındaki arkadaşı da yanmıştı.</p>

  <p class="block2">“Aptallar,” diye homurdandı Kaer’lic ve bir büyü mırıldanmaya başladı.</p>

  <p class="block2">Bir dakika sonra trollerin arasında küçük bir kaynak belirdi ve cücelerin ateşinden biraz olsun kurtulmalarını sağladı. Kaer’lic büyüsünü tamamladı, kendi kendine bir şeyler mırıldandı ve biraz daha su yaratmaya başladı. Proffit, cüceleri izlemek yerine yardakçılarını batıya; insanların savunma hattına gönderseydi her şey ne kadar da kolay olurdu diye düşündü… Beklenmedik bir su büyüsüne rağmen ateş yağmuru oldukça etkili oldu ve trollerin birbiri ardına yanmasını sağladı. Yine de Torgar, içinde bulundukları durumun ciddiyetinin farkındaydı.</p>

  <p class="block2">Düşmanlarını bir kez daha bozguna uğratmışlardı ama avantajlı pozisyonları sona ermişti.</p>

  <p class="block2">Yakacakları bitmişti.</p>

  <p class="block2">Torgar, alevlerin ve alev alan trollerin ilerisine; yamaçta pusuya yatmış, ateşin sönmesini bekleyen düşman sürüsüne baktı.</p>

  <p class="block2">“Onları elinizden geldiğince burada tutun ama kendinizi daha fazla zorlamayın,” diyerek Shingles’a talimat verdi. “Sen nereye gidiyorsun?” diye sordu yaşlı cüce.</p>

  <p class="block2">“Bir yanlış anlaşılma olmaması için bunu Galen Firth’e yeniden söylemem gerekiyor. Gitmemiz gerektiği zaman gideceğiz ve bizimle gelmeyeceklerse tek başlarına kalacaklar demektir.”</p>

  <p class="block2">“Söyle bunu ve konuşurken gözlerini görmesini sağla,” dedi Shingles. “O inatçı biri.” “O zaman ölü biri olacaktır ve öyle istiyorsa bırakalım gitsin.”</p>

  <p class="block2">Torgar, eski dostunun omzunu sıvazladı ve batıya doğru yola koyuldu; ekibinin arkasında ilerliyor ve her adımıyla onları cesaretlendiriyordu. Kısa bir süre sonra insanların yanına geldi.</p>

  <p class="block2">Önlerindeki ateş azaldığından hepsi silahlarını kuşanıyordu. Cüce, Galen Firth’ü bulmakta pek zorlanmadı; adam bir taşın üzerinde duruyor, cesaret sözcükleri haykırıyor ve yumruğunu havaya kaldırıyordu.</p>

  <p class="block2">Torgar’ın yaklaştığını görünce, “İyi dövüştün!” dedi. “Öne çıkıp saldırmak dahiyane bir fikirdi.”</p>

  <p class="block2">“Evet ve daha akıllıca bir şey yapmak üzereyiz,” diye cevapladı Torgar. “Tünellere girecek ve bir daha dışarı çıkmayacağız.”</p>

  <p class="block2">Bu sözleri duyan ve taşın üzerinden inen Galen hâlâ gülümsüyordu. Torgar’ın karşısına geçtiğinde gülümsemenin yerini çatık kaşlar almıştı.</p>

  <p class="block2">“Hattımızı yaramadılar ve yaramayacaklar!”</p>

  <p class="block2">“Zekice söylenmiş iddialı sözler,” dedi Torgar. “Ve umut dolu bir saniye için doğru da. Ama senin haklı çıkıp çıkmayacağını görmek için burada kalırsak ve yanılıyorsan hepimiz ölürüz.”</p>

  <p class="block2">“Uzun bir süre önce hayatımı Nesme’yi savunmaya adadım.”</p>

  <p class="block2">“Seçimin buysa toprağını savun. Buraya ekibimle beraber tünellere gireceğimi ve orada kalacağımı söylemeye geldim.” Torgar bu sözleri dile getirmesiyle çevresindekilerin gözlerinde oluşan korkulu bakışları fark etti.</p>

  <p class="block2">“O zaman, o kadar inatçıysan, hattını sağlamlaştırmak istersin,” dedi Torgar. “Ben, bizimle beraber tünellere gelmen gerektiğini düşünüyorum; yaşlılar ve çocuklar önden gider ve savaşçıların yanımızda yer alır. Bu benim fikrim Galen Firth; nasıl istersen öyle yap.”</p>

  <p class="block2">Cüce selam verip ayrılmak üzere arkasını döndü.</p>

  <p class="block2">“Kalman için yalvarıyorum,” diye Galen onu şaşırttı. “General Dagna’nın, Nesme için savaşmaya karar verdiği gibi…” Torgar dönüp sertçe baktı; kalın kaşları, kara gözlerini kırıştırıp gölgelendiriyordu. “Dagna ve ekibi senin ne zaman kaçacağını bilemeyecek kadar inatçı oluşun yüzünden hayatlarını kaybetti,” dedi. “Hata yapmayacağım. Gideceğimiz sana bildirildi. Davet de edildin. Seçimi sen yapacaksın, ben değil.”</p>

  <p class="block2">Galen tekrar seslendiğinde cüce hızlı hızlı ilerlemeye başlamıştı. Her adım atışında, “Lanet olası aptal,” diye mırıldanarak yürümeye devam etti.</p>

  <p class="block2">Arkasından, “Bekle! Bekle!” diyen ve Torgar’ın dönmesini sağlayan bir ses yükseldi. Bir başka Nesme savaşçısı; Rannek, Galen Firth’ün olduğu yere doğru koşuyor ve gökyüzünü gösteriyordu. “Sevgili cüce bekle! Alustriel! Alustriel yine geldi!”</p>

  <p class="block2">Torgar, adamın parmağının gösterdiği yere baktı ve orada, karanlık gökyüzünde hızla ilerleyen alevli at arabasını gördü.</p>

  <p class="block2">Tam o anda güneydoğudan gelen davul sesleri yankılandı ve borular ötmeye başladı. “Gümüş Muhafız” diye haykırdı bir adam. “Gümüşay’ın Gümüş Muhafızı geldi!”</p>

  <p class="block2">Torgar, başından beri böyle bir yardımın geleceğini söyleyen ama diğer herkes kadar şaşırmış duran Galen Firth’e baktı. “Kurtuluşumuz parmaklarımızın ucunda sevgili cüce,” dedi Galen. “Kalın; ve bu geceki büyük zaferimize katılın!” Karanlık gökyüzündeki ateşi gören Tos’un, “Leydi Lolth, o geri döndü,” diye homurdandı.</p>

  <p class="block2">“Obould’un en korkunç kabusu,” diye karşılık verdi Kaer’lic. “Gümüşay’ın Alustriel’i. Zorlu bir düşman olduğu söyleniyor.”</p>

  <p class="block2">Tos’un, ses tonundan bu üne meydan okumak istediğini anladığı Kaer’lic’e baktı. Gözleri parıldayarak, dudaklarından büyüler süzülüp havaya harfler yazarak at arabasına bakıyordu. Zamanlaması kusursuzdu; büyüyü, Alustriel başlarının üzerinden geçerken yapmıştı. At arabasının çevresindeki gökyüzünün şekli değişmiş, çatlaklarla dolmuştu ve Tos’un ayaklarının altındaki zemini sarsan bir gümbürtü duyuldu. Drow, Alustriel’in yolunu kaybedişini, arabanın sağa sola sallanışını hatta kontrolden çıkacakmışçasına yön değiştirişini izledi.</p>

  <p class="block2">Kaer’lic hiç vakit kaybetmeden ikinci bir büyü yaptı ve Alustriel’in pek de sağlam olmayan yolunda karşısına bir de sihirli su çıkardı.</p>

  <p class="block2">Araba sarsıldı, uçuşunun dengesi bozuldu. Bir an için sihirli atların alevleri söndü ve hepsi birden yere düşmeye başladı.</p>

  <p class="block2">At arabası yere çakılırken Tos’un, “Lolth’un şerefine,” dedi sırıtarak.</p>

  <p class="block2">İkili, oldukça görkemli bir yıkım görmeyi, atların ve sürücünün kendilerine neşe verecek çığlıklarını duymayı bekliyordu ama uçan araba yere çarptığında tahmin bile edemeyecekleri kadar büyük bir felaket yaşandı.</p>

  <p class="block2">Ama bu, onların umduğu şekilde bir felaket değildi.</p>

  <p class="block2">Alustriel’in arabası yere değdiği anda alevler yeniden hayat buldu; hem araba hem at parıldıyor, hareket ettikçe alev topları saçıyordu. Araba yeniden yola koyuldu.</p>

  <p class="block2">Sürücünün kontrolü yeniden ele geçirdiğini gören iki drowun da ağzı açık kaldı; araba ilerlemiyor yuvarlanıyordu ve Proffit’in birliklerini yıkıp ölüm saçıyordu. Alustriel güneye yöneldi ve iki drow da onun kendisine büyüyle saldıranı bulmak üzere dönmeye niyetlendiğini anladı.</p>

  <p class="block2">“Ölmüş olmalıydı,” dedi Kaer’lic ve birden kuru dudaklarını yaladı. “Ama ölmedi,” dedi Tos’un.</p>

  <p class="block2">Araba iyice yükseldi ve tam bir tur atarak döndü. Kara elfler doğuda kopan başka, daha büyük bir savaşın, davulların ve boruların sesini duydular. “Arkadaşlarını getirmiş,” dedi Kaer’lic.</p>

  <p class="block2">“Bir yığın arkadaş,” diye tahmin yürüttü Tos’un. “Gitmeliyiz.” Kara elfler birbirlerine bakıp başlarını salladılar.</p>

  <p class="block2">“Tutsağı al,” dedi Kaer’lic ve Tos’un, zavallı Fender’i tıktıkları küçük deliğe yöneldiğinde onu beklemedi bile.</p>

  <p class="block2">İki kara elf, tutsaklarıyla beraber, batıya doğru hızla koyuldu; uçan arabadaki vahşi kadınla aralarındaki mesafeyi mümkün olduğu kadar açmak istiyorlardı.</p>

  <p class="block2">Kuzeydeki cücelerin ve insanların neşeli haykırışları, doğudaki savaş sesleri ve tepelerindeki arabada yer alan kadının gücü ve kontrolüyle Proffit’in sonunun geldiğini anladılar.</p>

  <p class="block2">Leydi Alustriel ve Gümüşay gelmişti.</p>

  <p class="block2">Gümüşay’ın Gümüş Muhafızı, trol birliklerine mızraklarını doğrultup alevli oklar atarak saldırdı.</p>

  <p class="block2">Olup bitenleri tepeden izleyen Torgar, bu ilk çarpışmayı dalganın sahili yıkayışına benzetti; Gümüş Muhafız, trol birliğinin doğu ucunu aynen öyle içine alıp yok etmişti.</p>

  <p class="block2">Fakat sonra o dalga, iri kayalara çarpıp kırılır gibi oldu. Ne de olsa onlar trollerdi; fazlasıyla güçlü, etkili ve dünyadaki herhangi bir yaratıktan daha dirençliydiler. Hücum kükreyişleri, ölüm çığlıklarına dönüştü. Birliklerin oluşturduğu sımsıkı şekiller küçük grupların danslarıyla yer değiştirdi; savaşçılar devasa, çirkin trollere karşı koymak için çok çaba harcıyordu.</p>

  <p class="block2">Gümüşay’ın savaş büyücüleri çatışmaya katılınca Gümüş Muhafız’ın öncü birliklerinin orada alev topları patladı. Ama troller kaçmadı. Saldırıya, insanların üzerine vahşice yüklenerek, savaşçıları yere serip ezip geçerek karşılık verdiler.</p>

  <p class="block2">Torgar, cücelerine, “Şimdi çocuklar!” diye bağırdı. “Bize yardım etmeye geldiler; şimdi iyiliklerinin karşılığını verme sırası bizde!”</p>

  <p class="block2">Tepede cüce birliği belirdi; kayalık yamaçtan verimsiz topraklara doğru hızla hareket etti. Sağ taraflarından, batıdan, Galen ve insanlar geldi; canavarlar bu yeni akınla doğuya yüklenince onlar da trollerin arka tarafını silip süpürdü. Kan trol, cüce, insan kanı aktı. Trollerin kükreyişleri, insanların çığlıkları ve cücelerin homurtuları dehşet ve acı senfonisi oluşturarak havada yankılandı. Dram dakika dakika gelişti; kocaman bir karmaşanın içinde yüzlerce kişisel savaş vardı.</p>

  <p class="block2">O gün pek çoğunun sonu oldu; şafak öncesi gökyüzünün altında kanla kaplanan kayalık yamaçta hayatlar son buldu.</p>

  <p class="block2">Hatlar sıkılaştıkça büyücüler etkisini yitirmeye başladı ve savaş çeliğe karşı pençe, trol vahşetine karşı cüce inatçılığına dönüştü.</p>

  <p class="block2">Sonunda cücelerin ve insanların günü kurtarmasını sağlayan ne silahları ne de üstün taktikleriydi.</p>

  <p class="block2">Kazanmalarını sağlayanlar birbirlerine verdikleri değer, her savaşçının yanındaki kişiyi desteklemek üzere hareket edişi, birliklerine olan güvenleri ve kişisel fedakarlıklarıydı. Bir arkadaşı terk etmektense direnip ölme isteğiydi. Troller bireysel hareketlerle savaşırken, kendilerini savunmaya çalışırken ya da onları savaşa sürükleyen tek şey kana susamışlıkken, yalnız cüceler değil, Nesme ve Gümüşay insanları da diğer tüm özelliklere sahipti.</p>

  <p class="block2">Bir saat sonra kanla, vücut parçalarıyla, ölü insanlar, ölü cüceler, yanmış troller ve meşaleler buna bir son verinceye kadar kıvranan, dönüp duran trol uzuvlarıyla dolu bir alanı aydınlatmak üzere günün ilk ışıkları belirdi.</p>

  <p class="block2">Savaştan yorgun düşen, yüzünün yansı pis trol pençeleriyle parçalanan Torgar Hammerstriker, yaralı halkının yanma yürüdü ve yanlarından geçerken her birinin sırtını sıvazladı. Arkadaşları Mirabar’dan onunla birlikte yola koyulmuş ve birbiri ardına yapılan korkunç savaşlardan başka bir şey yaşamamışlardı. Yine de tek bir cüce bile şikayet etmiyor, içlerinden hiçbiri geri dönmenin konusunu açmıyordu. Artık hepsi birer Battlehammer’dı, birbirlerine ve krallarına sadıktı.</p>

  <p class="block2">Bir cüce için bu savaş her şeye değerdi.</p>

  <p class="block2">Torgar, savaşçılarının arasından geçerken Gümüşay askerleriyle heyecan içinde konuşan Shingles’ı gördü. Torgar, eski dostunun yanına geldiğinde, “Yeni bir şeyler biliyor musun?” diye sordu.</p>

  <p class="block2">“Alustriel’in kuzeye, Obould’la savaşmaya gitmeyeceğini biliyorum,” diye şaşırtıcı bir cevap geldi.</p>

  <p class="block2">Torgar bakışlarını, tepkisiz duran ve şaşırtıcı haberleri kendisine vermek için pek de acele etmeyen iki askere çevirdi. “O burada mı?” diye sordu Torgar.</p>

  <p class="block2">“Leydi Alustriel, Nesmeli Galen Firth ile beraber,” diye cevap verdi askerlerden biri.</p>

  <p class="block2">“O zaman bizi oraya götürsen iyi olur.”</p>

  <p class="block2">Asker başıyla onayladı ve Gümüşay ölülerini, fena halde yaralanmış olan insanları ve onların korkunç yaralarını sarmaya çalışan rahipleri geçerek kamp yerine kadar onlara eşlik etti. Alustriel ve Galen Firth’ü kampın ortalarına kurulu bir çadırda buldular. Torgar, Nesmeli adamın hiç olmadığı kadar keyifli olduğunu fark etti.</p>

  <p class="block2">Askerler, cücelerin geldiğini duyurduktan sonra iki cüce, Leydi Alustriel ve Galen’in olduğu masaya ilerledi. AlustriePi görmek inatçı Torgar’ı durdurdu. Kadının ne kadar etkileyici olduğunu duymuştu ama gerçek varlığıyla karşılaştırılınca bu sözler fazlasıyla sönük kalıyordu. Uzun boylu ve düzgün hatları olan kadın, Torgar’ın şimdiye kadar hiç kimsede görmediği bir saygınlık ve güç yayıyordu. En iyi malzemelerden yapılmış uzun ve dalgalanan, mor rengiyle süslendirilmiş beyaz bir cüppe giyiyordu. Başında altın ve elmas karışımı bir taç vardı ama gözlerindeki ışık, mücevherleri parıltısız kılıyordu. Torgar bunu düşünüyor olduğuna inanamadı ama Alustriel, Shoudra Stargleam’i bile ezip geçerdi.</p>

  <p class="block2">“LLeydi,” diye kekeledi cüce. Kadına selam vermek için yere o denli eğildi ki sakalı zemini süpürdü.</p>

  <p class="block2">Alustriel serin kuzey rüzgarını andıran bir sesle, “Hoş geldin Torgar Hammerstriker,” diye cevapladı. “Seninle ya burada ya da Kral Bruenor’u görmek üzere Mithril Salonu’na yapacağım kaçınılmaz ziyaret sırasında konuşmayı umuyordum. Mirabar’daki davranışlarının, bölgenin düzenini bozan bir dalgalanmaya sebep olduğunu söylemek zorundayım.”</p>

  <p class="block2">Sakinleşip soğukkanlılığını geri kazanan cüce, “Bu dalga Marki Elastul’un kaim kafasına çarptıysa ne mutlu bana,” diye cevapladı.</p>

  <p class="block2">“Makul,” dedi Alustriel.</p>

  <p class="block2">“Neler duyuyorum Leydi?” diye sordu Torgar. “Savaşın bittiğini düşündüğünüz saçmalığını söylüyorlar.” “Bölge, orklar ve devlerle dolu sevgili cüce,” dedi Alustriel. “Savaş kesinlikle bitmedi.”</p>

  <p class="block2">“Bana kuzeye; Mithril Salonu’na gitmeyeceğiniz söylendi.” “Bu doğru.”</p>

  <p class="block2">“Ama dediniz ki…”</p>

  <p class="block2">“Şimdi Kral Obould Ta savaşmanın sırası değil,” diye açıkladı Alustriel. “Kış bastırıyor. Yapabileceğimiz çok az şey var.”</p>

  <p class="block2">“Pöh! Ordunu, ordularını, sahi Everlund ve Sundabar nerede? On gün içinde Bekçi Vadisi’ne götürebilirsin!” “Diğer şehirler uzaktan izliyor,” dedi Alustriel. “Korkarım bölgede olup bitenlerin ciddiyetini anlamıyorsun.”</p>

  <p class="block2">Gözleri fal taşı gibi açılan Torgar, “Anlamıyor muyum?” dedi. “On gündür savaşıyorum! Banak BrawnanvilTe beraber dağ sırtında sürüleri geri püskürtmekle meşguldüm. O lanet aptal gnomun dağı havaya uçurmasını sağlayacak tünelleri geri alan kişiler bizlerdik; ben ve ekibimdi!”</p>

  <p class="block2">“Evet, bütün hikayeyi dinlemek isterim ama başka zaman,” dedi Alustriel. “O halde bilmediğimi nasıl söylersin? Herkesten daha iyi biliyorum!”</p>

  <p class="block2">“Bir düşman okyanusunun ilk dalgalarını gördün,” dedi Alustriel. “Obould’un çağrısıyla on binlerce ork deliklerinden dışarı çıktı. Ben bunu gördüm. Savaş alanını enine boyuna dolaştım. Birleşen ordularımız bu sıçanlardan kurtulmamızı sağlayamaz. Ork okyanusunu engelleyebilecek bir savunma hattı oluşturmak varken onbinleri ölüme gönderemeyiz.” “Buraya Galen’e yardım etmeye geldin!”</p>

  <p class="block2">“Evet, başa çıkabileceğim bir düşmanla mücadele etmeye geldim; ki yine de ordularıma fazlasıyla zarar verdi. Troller geri püskürtüldü ve onları ait oldukları yere; bataklıklarına göndereceğiz. Nesme,” masanın üzerinde haritayı işaret etti “güçlendirilecek çünkü Trollmoors yaratıklarına karşı en iyi savunma noktası orası.”</p>

  <p class="block2">Düşüncelerini asla kendine saklamayan biri olan Torgar, “Yani Nesme’ye yardım ediyor ama Mithril Salonu’na etmiyorsun, öyle mi?” dedi.</p>

  <p class="block2">“Yardım edebileceğimiz her yere ediyoruz,” diye cevapladı Alustriel; sakinliğini ve rahatlığını koruyordu. “Orklar kontrolü elden bırakmaya başlar, bir fırsat doğarsa Gümüşay, Mithril Salonu’na ve hatta daha ilerisine ilerler, Kral Bruenor Battlehammer ve pek sevgili klanının yanında seve seve yer alır. <span class="calibre1">Everlund’un bizimle beraber geleceğinden şüpheliyim. Felbarr ve Adbar Kaleleri tabii ki Delzoun halkını yüzüstü bırakmayacaktır.”</span> “Peki ya şimdi?”</p>

  <p class="block2">Alustriel ellerini iki yana açtı. “Yapabileceğin hiçbir şey yok?”</p>

  <p class="block2">“Elçiler Kral Battlehammer’la bağlantı kuracaktır,” diye cevapladı kadın. “Elimizden geleni yapacağız.”</p>

  <p class="block2">Torgar titrediğini, yana sarkıttığı yumruklarını bütün gücüyle sıktığını hissetti; Alustriel’e ya da onun yanında duran ve Nesme yakında kurtulacağı için bütün dünyanın düzeldiğini düşünen kendini beğenmiş Galen’e saldırmamak için kendini zor tutuyordu.</p>

  <p class="block2">“Başka bir şey yok sevgili cüce,” diye ekledi Alustriel. “Kar gelirken ordularımı, Mithril Salonu’na savaş açacak kadar zorlu bir düşmanın üzerine gönderemem.”</p>

  <p class="block2">“Onlar sadece ork,” dedi Torgar.</p>

  <p class="block2">Bir cevap alamadı, zaten alamayacağını da biliyordu.</p>

  <p class="block2">“Bizimle beraber Nesme’ye gelecek misiniz?” diye sordu Galen. Torgar yeniden titrediğini hissetti.</p>

  <p class="block2">“Nesme’nin kurtuluş zaferini kutlayacak mısınız?”</p>

  <p class="block2">Cüce, adama sertçe baktı.</p>

  <p class="block2">Sonra Torgar arkasını dönüp çadırdan uzaklaştı. Kısa bir süre içinde soydaşlarının ve Shingles’ın yanına döndü. Bir saate varmadan gitmişlerdi; tünellerde, Kral Bruenor’a doğru olağanüstü bir hızla ilerliyorlardı.</p>

  <p class="block4">DEĞİŞKEN KUMLAR VE SABİT KAYALAR</p>

  <p class="block2">Jackonray Genişkemer, Kral Bruenor’a, “Felbarrlı ekip nehrin karşısında görüldü,” diye heyecan içinde bildirdi. Felbarr Kalesi temsilcisi günlerdir bacalardan gelen haberleri dinliyor, bunu duymayı bekliyordu. Halkının harekete geçtiğini, Emerus Warcrown’un, Surbrin’de yer alan orkların hazırladığı savunma hattını dağıtmayı ve Mithril Salonu’yla bağlantı kurmayı kabul ettiğini biliyordu.</p>

  <p class="block2">“Üç bin savaşçı,” diye devam etti Jackonray. “Ve karşıya geçmelerini sağlayacak tekneleri var.”</p>

  <p class="block2">“Doğuyu dağıtmaya hazırız,” diye karşılık verdi Bruenor.</p>

  <p class="block2">“Bütün ekibim Garumn Geçidi’nde toplandı; saldırmaya ve kokuşmuş orkları nehirden kovmaya hazırlar.”</p>

  <p class="block2">İki cüce, birbirlerinin omzuna vurdu ve salondaki tüm cüceler büyük bir tezahürat kopardı. Yine de Bruenor’un yanında oturan diğer ikisi hiç coşkulu gözükmüyordu.</p>

  <p class="block2">Regis, Nanfoodle’a, “Onları çabucak dışarı çıkarırsın değil mi?” diye sordu.</p>

  <p class="block2">Gnom başıyla onayladı. “Mithril Salonu çabucak dışarı çıkacak,” diyerek buçukluğa garanti verdi.</p>

  <p class="block2">“Ama nehirdeki savunmaları dağıtacak kadar hızlı olacak mı?”</p>

  <p class="block2">Aynı soru Regis’in aklında yankılandı. Tekrar tekrar kazanmış ^ lardı ve toprak kaybettiklerinde düşmanları onlardan daha ağır bir bedel ödemişti. Ama bunların hepsi savunma hareketleriyle başarılmıştı.</p>

  <p class="block2">Şimdi planladıkları şey ise oldukça farklıydı.</p>

  <p class="block2">Bir dakika sonra Bruenor, “Neler biliyorsun Gümbürgöbek?” diye sordu ve Regis korkularını yüzüne yansıtmakla pek de iyi bir iş yapmadığını anladı.</p>

  <p class="block2">“Çok fazla ork var,” dedi.</p>

  <p class="block2">“Yakında çok fazla ölü ork olacak!” diye açıkladı Jackonray ve coşku daha da arttı.</p>

  <p class="block2">Regis, “Salonu geri aldık ve onlar içeri giremeyecek,” dedi sessizce. Ağzından çıkan sözleri son derece anlamsız buldu ve zaten aşikar olan bu durumu belirtmenin nasıl bir pozitif etki yaratacağına dair en ufak bir fikri bile yoktu. Bunun, bilinçaltında yarattığı bir geciktirme taktiği, konuşmayı başka, daha heyecansız, bir yere çekme çabası olduğunu anladı. “Ve yakında kaçıyor olacaklar!” diye bağırdı Bruenor; neşe iyice arttı.</p>

  <p class="block2">Regis buna karşı çıkmanın hiçbir yolu olmadığını anladı. Herkes oldukça yoğun duygular yaşıyordu, öfke, intikam coşkusuna dönüşüyordu.</p>

  <p class="block2">“Risk almamalıyız,” dedi Regis ama hiç kimse dinlemiyordu. “Dikkatli hareket etmeliyiz,” dedi ama kimse ilgilenmedi. “Şimdi kontrol altındalar,” diye açıklamaya çalıştı. “Gidecek hiçbir yerleri kalmadığını öğrendiklerinde o soğuğa ve kara ne kadar dayanabilirler? Fetih açlığı olmadan orkların hızı kesilir ve kalplerindeki savaş azmi yok olur.” Nanfoodle’ın, koluna uzanan eli buçukluğu durdurdu. Regis, konuştuğunun farkına varan tek kişinin Nanfoodle olduğunu, delicesine coşan cücelerin fısıldadığı cümleleri duymadığını anladı.</p>

  <p class="block2">“Dışarı hızlı çıkacağız,” diye garanti verdi gnom. “Bu ustalar inanılmazdır. Geniş tüneller yapacaklardır. Korkma. Battlehammer cüceleri, orklar daha saldırıya uğradıklarını bile anlayamadan hücuma geçecektir.”</p>

  <p class="block2">Regis başıyla onayladı. Bunların hiçbirinden şüphe duymuyordu ama plan genel olarak onu yine de huzursuz ediyordu.</p>

  <p class="block2">Diğer omzunda hissettiği bir elle döndü ve yanına çömelen Wulfgar’ı gördü.</p>

  <p class="block2">“Orkları kuzeye geri gönderme zamanı,” dedi büyük adam. “Haşereleri dağdaki deliklerine tıkma ya da soğuk zeminde bırakma zamanı.”</p>

  <p class="block2">“Ben sadece…” diyerek konuşmaya çalıştı Regis. “Dagna’nın ölümü yüzünden,” dedi Wulfgar. Regis adama baktı. “Bütün gücünü kullandın ve bedeli ağır oldu,” diye açıkladı barbar. “Tekrar saldırmak istememen şaşırtıcı olur muydu?”</p>

  <p class="block2">“Benim suçum olduğunu mu düşünüyorsun?”</p>

  <p class="block2">Wulfgar güven verici bir gülümsemeyle, “Bence sen doğru olanı yaptın; herkes benim fikrime katıldı ve hâlâ katılıyor,” diye cevapladı. “Dagna, Moradin Salonları’ndan aşağı uzanabilseydi seni boynundan yakalar ve doğruca batı kapısındaki saldırıya gönderirdi.” Wulfgar elini buçukluğun omzuna koydu; ve elini omzundan boynuna doğru uzattı. Regis bu devasa elin altında kayboldu.</p>

  <p class="block2">Buçukluk dikkatini yeniden ana konuşmaya yöneltti ve Bruenor’un muharebecilere dağın tepesindeki bacalara gitmelerini, nehrin karşısındaki Felbarr ekibine, Obould’u geri gönderme vaktinin geldiğini bildirmelerini emrettiğini duydu.</p>

  <p class="block2">Salondaki coşku her şeyi bastırdı. Regis ve Nanfoodle bile bu heyecana katıldı. Obould’u geri gönderme vakti gelmişti!</p>

  <p class="block2">“Kıştan önce!” haykırışı yükseldi ve insan mültecilerin olduğu odadaki kükreme, Kral Obould’dan intikam alma yemini eden cücelerinki kadar gürültülüydü. Felbarr Kalesi ‘nin gelmiş olduğu, Kral Bruenor ve cücelerinin hapis olmuşluklarına son vereceği haberi Mithril Salonu koridorlarına yayıldı.</p>

  <p class="block2">Surbrin Nehri güven altına alınacaktı bu kadarı kesindive cüceler nehrin karşısındaki bölgelere geçeceklerini söylemişlerdi. Surbrin’i kıştan önce aşacaklardı.</p>

  <p class="block2">“Bir daha asla tünellerde iki büklüm olmayacağım!” diye bağırdı bir adam.</p>

  <p class="block2">“Yine de Kral Bruenor ve halkına bu denli misafirperver oluşlarından dolayı. Yaşa!” diye haykırdı bir diğeri ve büyük bir tezahürat koptu.</p>

  <p class="block2">“Kar yağmadan önce Gümüşay!” dedi öteki. “Everlund!” diye haykırdı bir başkası.</p>

  <p class="block2">“Nesme’nin cesur yüreklere ihtiyacı olduğu söyleniyor,” diye ekledi içlerinden biri. “Trollerin yıktıklarını yeniden yapmak için adam arıyorlarmış.”</p>

  <p class="block2">Bahsi geçen her şehir daha büyük bir coşku yarattı.</p>

  <p class="block2">Ve her biri, Delly’i eşek arısı iğnesi kadar derinden soktu. Başını sallayıp gülümseyerek ve onlar adına mutlu olmaya çalışarak kalabalığa doğru ilerledi. Çok fazla kannaşa yaşamışlardı, sevdiklerinin ölümünü görmüşlerdi ve evleri başlarına yıkılmıştı. Kayalık zeminde millerce yol kat etmiş, Mithril Salonu’na ulaşıncaya kadar peşlerinde olan orkların varlığıyla fazlasıyla acı çekip korkuya kapılmışlardı.</p>

  <p class="block2">Delly, şansın yüzlerine gülmesini hak eden bu insanlar adına sevinmek istiyordu. Ama cücelerin dışarıya çıkmaya kararlı olduğu ve mültecilere, ayrılmaları için bir yol açacakları haberi geldiğinde Delly’nin tek düşünebildiği yakında yine yalnız kalacağı oldu.</p>

  <p class="block2">Tabii ki Colson’a ve savaşmadığı zamanlarda ki bu pek nadirdiyanında olan Wulfgar’a sahipti.</p>

  <p class="block2">Cüceler vardı ve kadın onlara fazlasıyla değer veriyordu.</p>

  <p class="block2">Ama yıldızları yeniden görmeyi nasıl da istiyordu! Ve güneşin sıcaklığını duymayı… Rüzgarı yüzünde hissetmeyi… Cutlass’daki Arumn ve Josi’yi düşündüğünde yüzüne özlem dolu bir gülümseme yayıldı.</p>

  <p class="block2">Delly, büyük odanın köşesindeki yalnız bir figüre yaklaşırken çabucak nostaljiden sıyrılıp kendine acımaktan vazgeçti. Cottie Cooperson, o geceki coşkuya katılmamıştı; hemen hemen hiçbirinin farkında değil gibiydi. Bir sandalyeye oturmuş yavaşça ileri geri sallanıyor, kollarındaki küçük çocuğa bakıyordu.</p>

  <p class="block2">Delly, kadının yanına diz çöktü ve elini nazikçe Cottie’nin om zuna koydu.</p>

  <p class="block2">“Onu yeniden uyuttun, öyle değil mi Cottie?” diye sessizce sordu Delly. “Kız beni seviyor.”</p>

  <p class="block2">“Kim sevmez ki?” diye sordu Delly ve uzun bir süre orada, dizlerinin üzerinde öylece durdu.</p>

  <p class="block2">Cottie’nin omzunu okşuyor, huzur içindeki Colson’a bakıyordu.</p>

  <p class="block2">Umut hevesiyle yükselen sesler çevresinde yankılanmaya devam etti. Bağırış çağırış, neşe, yeni ve daha iyi bir hayata başlayacaklarını söyleyen adamların birbiri ardına açıkladıkları planları odayı dolduruyordu. Dirençlilikleri, tıpkı orada gerçek bir toplumun varlığını hissetmek gibi, Delly’i derinden etkiledi. Farklı küçük köylerden gelen tüm o savaşçılar cüce tünellerine tıkılmış, insan arkadaşlığı ve ortak bir amaç uğruna birbirlerine sımsıkı bağlanmışlardı.</p>

  <p class="block2">Delly gülümsemesini korudu ama tüm bu neşenin kaynağını düşününce daha çok ağlayacak gibi hissetti.</p>

  <p class="block2">Kısa bir süre sonra kollarındaki ColsonTa beraber odadan ayrıldı. Wulfgar’ın odalarında kendisini beklediğini görünce şaşırdı.</p>

  <p class="block2">“Duyduğum kadarıyla salondan ayrılmaya ve Surbrin’e gitmeye hazırlanıyorsun,” dedi kadın.</p>

  <p class="block2">Kadının pervasızca konuşması ve ses tonu Wulfgar’ı sandalyesine mıhladı. Delly, Colson’u küçük beşiğine taşırken attığı her adımda adamın kendisini dikkatle inceliyor olduğunu fark etti. Bebeği yerleştirdi, parmaklarını hafifçe kızın yüzünde dolaştırdı. Sonra doğruldu ve Wulfgar’a dönüp, “Çok yakında gideceğin söyleniyor,” demeden önce derin bir nefes aldı.</p>

  <p class="block2">“Ordu, Garumn Geçidi’nde toplandı bile,” diye onayladı büyük adam. “Surbrin’e doğudan yaklaşan Felbarr ordusu görüldü.”</p>

  <p class="block2">“Ve Wulfgar salondan dışarı çıkıp ileri atılan cücelerin yanında yer alacak, öyle değil mi?”</p>

  <p class="block2">“Benim yerim orası.”</p>

  <p class="block2">“Senin ve Cattibrie’nin,” diye belirtti Delly. Kadının ses tonundaki tatsızlığı fark etmediği açıkça görülen Wulfgar başını salladı. “O gelemez. Zaten gelmesi de oldukça zor olur. Yaraları henüz iyileşmediğinden Cordio böyle bir şeye asla izin vermez.” “Bu konuda çok şey biliyor gibisin.”</p>

  <p class="block2">Colson’un beşiğine yönelen Wulfgar, “Onun yanından geliyorum,” dedi. Adamın bu hareketiyle Delly yana kaymıştı ve böylece Wulfgar, kadının bu itiraf karşısında yüzünü buruşturduğunu görmedi.</p>

  <p class="block2">‘Yanından mı, yatağından mı?’ diye düşündü kadın; fakat bu abes fikri çabucak kafasından attı.</p>

  <p class="block2">Wulfgar, “Savaşa katılmayı ne kadar da çok istiyor,” diyerek söze devam etti. Bunları söylerken beşiğe eğilmiş, parmaklarını çocuğa sallıyordu. ColsonTa o kadar meşguldü ki kadın tüm düşüncelerine sımsıkı sarılma fırsatı yakaladı ve adam Delly’nin kaşlarını çatışını görmedi. “Tek düşündüğü savaş. Bence orklara duyduğu nefret Karındeşenler’inkiyle yarışır.”</p>

  <p class="block2">Adam sonunda Delly’e döndü ve kollarını göğsünde birleştirmiş olan kadının taş gibi sert olan yüzünü gördüğünde gülümsemesi dağıldı.</p>

  <p class="block2">Wulfgar’ın bu şaşkın ifadesine, “Hepsi gidiyor,” diye karşılık verdi. “Gümüşay’a ve Everlund’a ya da yolları onları her nereye çıkarırsa oraya.”</p>

  <p class="block2">“Bruenor yolun açık olacağına söz verdi,” dedi Wulfgar.</p>

  <p class="block2">Delly, kendini, “Hepimiz için açık olacak” derken buldu ve ağzından çıkanlara kendi bile inanamadı.</p>

  <p class="block2">“GümüşayT görmeyi çok istiyorum. Beni oraya götürebilir misin?” “Bunu tartışmıştık.”</p>

  <p class="block2">“Gitmeye ihtiyacım var,” dedi Delly. “Çok uzun zamandır tünellerdeyim. Sadece kısa bir ziyaret, benim gibi insanların han sohbetlerini dinleme şansı…”</p>

  <p class="block2">“Dışarı çıkacak ve orkları dağıtacağız,” dedi Wulfgar. Kadının yanına gidip kaslı kollarıyla ona sarıldı. “Kış gelmeden kaçmalarını sağlayacak ve yaz ortasından önce onları deliklerine geri tıkacağız. Vakitleri çoktan doldu. Bruenor o toprakları halka adayacak. Ondan sonra Gümüşay’a, hatta istersen Sundabar’a da gideriz!” Delly’i vücuduna bastırdığından, kadının yüzünü göremiyordu.</p>

  <p class="block2">Kadın hissizleştiğinden zaten yüzünü görse de ne düşündüğünü anlamazdı. Ne adama verilecek bir cevabı ne de sorulacak sorusu vardı.</p>

  <p class="block2">Sabırsızlık, vazgeçmeyi gerektirmişti; kadının onca günü sayacak gücü yoktu.</p>

  <p class="block2">Felbarr Kalesi’ni Mithril Salonu’nun yardımına gönderebileceği inancıyla kendini yenilenmiş hisseden Nikwillig, Hralien’in eşliğinde, Aykorusu’ndan güneye doğru hareket etti. İhtiyaçları olan bilgiyi toplamak üzere güneybatıya, Surbrin nehrine doğru hareket edeceklerdi. Hralien, Nikwillig’in cüce evine güven içinde ulaştığını gördükten sonra Ay korusu’na geri dönmeyi planlıyordu.</p>

  <p class="block2">Çift, Surbrin’e ulaştığında yolun karşısındaki, zaten güçlü olan savunma birliklerini daha da geliştiren düşmanlarını gördüler. Nehrin batı yakasına sivri ve devasa kütüklerden oluşan duvarlar örmüşlerdi. Çevrelerinde ortalıkta dolanan devler ya da yeni inşa edilmiş olan mancınıklar tarafından fırlatılmaya hazır iri kayalar vardı.</p>

  <p class="block2">“Her şeye sahip olmak istiyorlar,” diye belirtti Nikwillig. Hralien cevap vermedi.</p>

  <p class="block2">Kısa bir süre sonra ikili, güneye doğru harekete geçti; gecenin içine dalıp nehir kıyısından uzaklara ilerledi. Ertesi sabah erkenden ve oldukça hızlı bir şekilde yola koyuldular. Öğlen olduğunda yol ağzına vardılar.</p>

  <p class="block2">“Güle güle sevgili cüce,” dedi Hralien. “Senin düşmanın tabii ki bizim de düşmanımızdır. Bu yüzden belki yeniden karşılaşabiliriz.”</p>

  <p class="block2">“Birincisi oldukça hoş bir karşılaşmaydı,” dedi Nikwillig. “İkincisi de öyle olacaktır. Moradin’in kutsaması seninle olsun.”</p>

  <p class="block2">Hralien, “Evet aynen öyle,” dedi sırıtarak. Cücenin omzuna vurduktan sonra geri döndü ve kuzeye; evine doğru yola koyuldu.</p>

  <p class="block2">Nikwillig yay takmış gibi ilerliyordu. Bekçi Vadisi’nin kuzeyindeki savaştan sağ çıkabileceğine hiç inanmamış, bu işe kalkıştığı için intiharla eş değer olduğunu düşünmüştü. Ama sonunda evine dönüyordu.</p>

  <p class="block2">En azından öyle olduğunu düşündü.</p>

  <p class="block2">Kayalık bölgeye alacakaranlık çöktüğünde dik bir kayalıkta duruyordu ve oradan güneyin uzağmdaki devasa kamp alanını gördü. Bunun bir ordu olduğunu biliyordu. Felbarr Kalesi çoktan yola koyulmuştu!</p>

  <p class="block2">Nikwillig yumruğunu havaya kaldırıp savaşa başlayan soydaşlarını desteklemek amacıyla kükredi.</p>

  <p class="block2">Koşup onlara katılmak istedi ama yorgun bacaklarının o gece onu hiçbir yere taşıyamayacağını biliyordu. Böylece, biraz dinlenmek üzere, olduğu yere çöktü.</p>

  <p class="block2">Gözlerini kapadı.</p>

  <p class="block2">Ertesi gün oldukça geç uyandı; güneş zirvedeydi. Cüce doğruldu ve dik kayalığın güney ucuna koştu.</p>

  <p class="block2">Ordu gitmişti; onların doğuya ilerlediğini biliyordu. Doğudaki nehire ve orada kurulan güçlü savunma hattına gidiyorlardı.</p>

  <p class="block2">Cüce çevreye bakındı, soydaşlarından herhangi bir iz bulma amacıyla bölgeyi inceledi. Onları yakalayabilir miydi? Bunu bilmiyordu ama denemeye cesaret eder miydi?</p>

  <p class="block2">Nikwillig birkaç dakika boyunca olduğu yerde daireler çizdi; aklı bedeninin hiç ulaşamayacağı bir hızla dönüyordu. Aklına tek bir isim gelip duruyordu; Hralien.</p>

  <p class="block2">Kısa bir süre sonra kayalıktan koşarak ayrıldı; kuzeye gidiyordu, güneye değil.</p>

  <p class="block4">AŞIRI HEVES</p>

  <p class="block2">Bruenor Battlehammer, Garumn Geçidi’ndeki köprünün doğusundaki bekçi evinde duruyor, gelecek olan saldırıya karşı yapılan hazırlıkları izliyordu. Haberciler itişip kakışıyor, ustalardan ve dağın doğu yamacında bulunan gözcülerden aldıkları bilgileri taşıyor, onları Karanlıkaltı’na soğultulmuş bacalardan aşağı bağırarak ulaştırıyorlardı. Cüce kralı, savaş giysisini kuşanmıştı. Zırhında klanının simgesi olan köpüklü kadeh vardı ve oldukça fazla kullanılmış, üzerine sık sık çentik atılmış olan savaş baltası, omzundan aşağı sarkıyordu ama başında tek boynuzlu miğferi yoktu.</p>

  <p class="block2">Regis ve Wulfgar, tıpkı iki sağlam sopanın üzerine kurulu bir arabanın üzerinde oturan Banak Brawnanvil gibi, onun yanında yer alıyorlardı. Onu, cüce alayının hareketlerini yönetebileceği savaş alanına taşımaya hazır dört güçlü cüce, Banak’la ilgileniyordu.</p>

  <p class="block2">“Kız bugün eğlenceyi kaçıracak,” diye belirtti Bruenor; yokluğu kolaylıkla fark edilen Cattibrie’den bahsediyordu. Savaşın bir parçası olmak için çok uğraşmıştı ama Cordio ve diğer rahipler onu dinlememişti ve sonunda Wulfgar’ıa Bruenor, savaşın kızı başka herhangi bir şeyden daha çok tehlikeye atacağına karar vermişti.</p>

  <p class="block2">“Eğlence mi?” diye yineledi Regis.</p>

  <p class="block2">Ray hattının olduğu yüksek bir rampaya yapılan, her birinde maden cevheri taşıyan vagonlar olan üç platformun oluşturulduğu «^ doğuya bakmaya devam etti. Ray hattı dik yamaca, oradan da çıkış tünellerine uzanıyordu. Bu tünellerin kapıları yeniden açılmıştı ama orklar, troller ve devler dağın o kısmını başarıyla aşağı indirmiş, cüceleri deliklerine hapsetmişti. Böylece, ustalar ray hattını oluştururken madenciler kaçış tünellerini kazıp genişletiyor, göçüğün en kenarda kalan ucunu düzeltiyorlardı. Yüzeye o denli yakınlardı ki sürekli durup gürültülü orkların geçip gitmelerini beklemek zorunda kalıyorlardı.</p>

  <p class="block2">“Pwent’in eğlence anlayışıyla öyle tabii,” dedi Bruenor kıs kıs gülerek. “Lanet çılgın cüce vagonun içinde değil de tepesinde oturmak istiyor!” dedi ve Banak’a göz kırptı.</p>

  <p class="block2">“Sivri uçlu miğferiyle saldıracak ve muhtemelen dağın yarısını da beraberinde götürecek,” diye ekledi Banak. “Kalın kafasına kayaların yıkılmasına da bayılacaktır.”</p>

  <p class="block2">“Buna hiç şüphe yok,” dedi Bruenor.</p>

  <p class="block2">“Ortadaki tünel en genişleri olacak,” dedi Wulfgar ciddi bir ses tonuyla.</p>

  <p class="block2">“O halde sen ve ben o tünelde, arabaların tam arkasında yer alacak ve hücuma öncülük edeceğiz” dedi Bruenor.</p>

  <p class="block2">“Ben soldan gitmeyi düşünüyordum,” dedi Wulfgar. “Gözcüler düşmanların gözcü kulesinin oldukça iyi korunduğunu söyledi. Orayı bir an önce ele geçirmek oldukça önem taşıyor.”</p>

  <p class="block2">“O halde sola gideceğiz.”</p>

  <p class="block2">“Senin ortada kalıp diğerlerini yönetmen gerekiyor,” dedi Regis.</p>

  <p class="block2">“Pöh!” diye homurdandı Bruenor. “Savaşı Pwent başlatacak ve onun yönetilmeye ihtiyacı yok. Bu çocuklar BanakT mümkün olduğu kadar çabuk dışarı çıkaracak ve o da nehirle ilgili emirleri verecek.”</p>

  <p class="block2">Bruenor sözlerini tamamladığında üçü birden cüce, insan ve buçuklukBanak’a baktı ve hiçbiri yaşlı savaşçının yüzünde beliren minnet ifadesini kaçırmadı. Savaşı görmek, Bekçi Vadisi’nin kuzeyindeki dağ sırtında başlattığı işi tamamlamak istiyordu. Yeşil sakallı cüce Pikel Bouldershoulder, bir kolunu kaybettikten sonra hepsi, yaralıların çalışmaya devam ettikleri sürece, fiziksel zayıflığın en aza indirgeneceğini öğrenmişti.</p>

  <p class="block2">Konuşma bir süre gelişigüzel devam etti. Dörtlü gerçekten de önemli bir şeyden bahsetmiyor, yalnızca Akşehir’den gelecek haberi beklerlerken oluşan o gergin dakikaları mümkün olduğu kadar çabuk geçirmeye çalışıyordu. Garumn Geçidi’ndeki herkes sadece harekete geçmek ve savaş alanında olmak istiyordu. Hepsi oldukça deneyimliydi ve Battlehammer cüceleri, bu savaş öncesi dakikalarının en sıkıcı zamanlar olduğunu gayet iyi biliyordu.</p>

  <p class="block2">Bu yüzden dördü de Mithril Salonu’nun derinliklerinden gelen haberciye umutlu gözlerle baktı.</p>

  <p class="block2">“Kral Bruenor,” dedi cüce nefes nefese. “Gözcüler Felbarr’ın karşıya geçmeye hazır olduğunu ve lanet orkların çoğunun nehrin aşağısına gittiğini söylüyor.”</p>

  <p class="block2">“O halde başlıyoruz,” dedi Bruenor hepsine.</p>

  <p class="block2">Tiz bir ıslık çalarak çevredeki cücelerin dikkatlerini kendisine yöneltmelerini sağladıktan sonra savaş baltasını havaya kaldırıp salladı.</p>

  <p class="block2">Çevrede bir tezahürat koptu ve bir dalgaymışçasına geçidin öbür ucuna kadar yayıldı. Yukarıdaki savaşçılar maden vagonlarının içine yerleşip kendilerini gizlemek üzere metalleri üzerlerine örttüler ve ustalar kilitleme pimlerine ilerledi.</p>

  <p class="block2">Wulfgar, Banak’a son talimatları veren Bruenor’un yanma koşan gnom Nanfoodle’ı neredeyse ezerek soldaki tünele doğru harekete geçti.</p>

  <p class="block2">“O güçlü yağdan olmasını isterdim,” diye yakındı gnom.</p>

  <p class="block2">Regis, Bruenor’un taklidini başarıyla yaparak, “Pöh! Cüceler o duvarları yerle bir edecek!” dedi ve Bruenor merakla ona döndüğünde buçukluk, krala göz kırptı.</p>

  <p class="block2">Regis, kaygılarından kurtulmuş ya da en azından tartışılabilir o düşünceleri bastırmış gibi duruyordu ama Bruenor, Regis’in hangisini yaptığını anlayamadan pimler çekildi ve üç büyük vagon hızla yola koyuldu.</p>

  <p class="block2">Yağlanmış ray hattından geçerken hız kazanarak yirmi metreden fazla bir yükseklikten aşağı indiler ve alçak, dar tünellere geldiler. Zamanlamaları o kadar kusursuz ve ray hattı o kadar hassastı ki tünellere yan yana girmişler ve birbirlerine göz kırparak ablukaya alınan dağın dış şeridine çarpmışlardı.</p>

  <p class="block2">Metalin, metale ve taşa sürtünüşüyle çıkan tiz ses ve yuvarlanan iri kayaların çıkardığı gümbürtü ana odalarda yankılandı, bir araya toplanan birliklerin savaş çığlığı atmasına ve harekete geçmesine neden oldu.</p>

  <p class="block2">Wulfgar soldan ilerliyordu ama dar koridordan geçebilmesi için sık sık durup iki büklüm olması gerekiyordu. Vagon orayı yıkıp, yana savrulup çıkışa doğru ilerlediğinde önünde uzanan gün ışığını görebiliyordu. Cüceler çoktan silahlarını kuşanmış ve yıkıntıdan dışarıya ilerlemeye başlamıştı.</p>

  <p class="block2">Barbar yüzeye çıktığında yarattıkları şaşkınlığın ne denli büyük olduğunu gördü. Bölgedeki ork sayısı çok değildi ve var olanlar da, savaşa hazırlanmaktan çok, korkmuş görünüyordu. Wulfgar kesinlikle savunmasız olan vagon sürücülerinin yanına gitme isteğini bastırdı ve hızla sola doğru ilerleyerek gözcü kulesinin olduğu kayalık yamaca tırmanmaya başladı. Kapı hafif açıktı, Wulfgar kapıya omuz attığında bir ork orada duruyordu.</p>

  <p class="block2">Ork odanın öbür ucuna uçtu, homurdanıyor, kollarını ve bacaklarını sallıyordu. Odadaki üç arkadaşı onun uçuşunu izledi; hepsi şaşkındı. İçeri bir düşmanın girmiş olduğundan habersiz gibiydiler.</p>

  <p class="block2">Hatta Aegis-fang en yakındaki orkun kafatasına indiğinde bile bu durum değişmedi.</p>

  <p class="block2">Wulfgar, yere devrilen ölü orkun etrafında döndü ve dönerken savaş baltasını savurdu. Baltanın hedefi olan ork, kurtulma amacıyla yana sıçradı ama Aegis-fang yaratığı döndürecek, havaya savuracak ve en sonunda onu kulenin duvarına yapıştıracak kadar sert çarpmıştı. Wulfgar kaçan üçüncü orku haklamak üzere ileri atıldı. Barbar, baltasını soldan sağa geçirdi ve yüzü duvara dönük orkun sırtına savurup kaburgalarını yardı. Yaratığın nefesi kesildi ve ağzına kan doldu.</p>

  <p class="block2">Fakat darbesinin ölümcül olduğundan emin olan Wulfgar, orkla ilgilenmiyordu. Aegis-fang’in gerektiği zaman çağrısına kulak vereceğini bilerek baltayı orada bıraktı ve geriye kalan orkun beceriksizce kullanmaya çalıştığı mızrağını yana savurdu.</p>

  <p class="block2">İri yarı barbar orka yaklaşıp yaratığın boynunu kavradıktan sonra bütün gücüyle bastırıp geriye doğru çekerek canını çıkardı.</p>

  <p class="block2">Kapı tarafında duran çatlak sesli bir cüce, “Tepende,” diye bağırdı. Wulfgar dönüp kule ele geçirildiği sırada orada olan gözcü Bili HuskenNugget’a baktı. Bili, zehirli bir okla vurulmuş ve boğazı sesinin çıkmasını engelleyecek şekilde ustaca kesilmişti; cüce daha yeni yeni konuşabiliyordu. Geri çekilen cüceler Bill’in öldüğünü düşünmüş ama her zaman olduğu gibionu yine de beraberlerinde sürüklemişlerdi. İyi ki bunu yapmışlardı çünkü cüce kısa bir süre sonra duyulmayan sesiyle küfürler ederek uyanmıştı.</p>

  <p class="block2">Wulfgar bakışlarını hızla yukarı çevirip çatıda duran ve kendisine mızrağını fırlatan orka baktı.</p>

  <p class="block2">Ork, mızrağı attıktan sonra aniden sarsıldı; Bill’in arbaletinden gelen bir ok yaratığa isabet etmişti.</p>

  <p class="block2">Wulfgar doğrudan oraya gidemediği için döndü, kolunu uzattı ve boğazını sıktığı, ölmek üzere olan orkla mızrak darbesini bloke etti. Mızrak, yaratığın sırtına saplandı ve Wulfgar orku bir kenara attı. Yeniden Bill’e baktı, cüce kendisine göz kırptı. Sonra merdivene koşup tepeye çıkmaya başladı. İnanılmaz bir güce sahip olan barbar kendini kolaylıkla yukarı çekti.</p>

  <p class="block2">“Aegis-fang!” diye haykırdı ve sihirli balta ellerinde belirdi.</p>

  <p class="block2">Kükreyip salınarak kısa bir süre içinde tavan arasındaki bütün orkları aşağı attı. Bruenor ve Bill’in de aralarında olduğu aşağıdaki cüceler yere düşen yaratıkların işini bitirdi.</p>

  <p class="block2">Wulfgar çatıya çıkan merdivene koştu ve küçük bir şey arkasından hızla geçtiğinde ayağı takılıp sendeledi. Ne tavan arasının küçük penceresinden çıkan Regis’i gördüğünde ne de merdivenden çıkıp üzerinde bir yığın dolu çuval olankapak şeklindeki kapıya omuz attığı sırada gözü kulenin ucundan kendisine bakan Regis’e takıldığında şaşırdı. Wulfgar tepedeki üç orkun ilgi odağı haline gelir gelmez buçukluk harekete geçti ve mazgallı siperin üzerine oturdu. Regis kendine bir hedef seçip küçük topuzunu savurdu; döne döne ilerleyen topuz orkun yüzüne isabet etti. Yaratık geriye doğru sendeledi; neredeyse korkuluklardan aşağı yuvarlanıyordu. Sonunda doğrulmayı başardığında buçukluk ona doğru atıldı. Ork aşağı uçtu. Onu Wulfgar’ın attığı ikinci bir ork, ardından öfkeli barbarın yüzünü gö ren ve kendi isteğiyle atlayan bir üçüncüsü izledi.</p>

  <p class="block2">Kapaktan yukarı çıkan Bruenor, “İdareyi sağlamak için iyi bir yer!” diye bağırdı. Kulenin savaş alanını gören güney ucuna koştu.</p>

  <p class="block2">Kızgın cücenin yüzündeki kocaman gülümseme doğuya, nehre baktığında silindi.</p>

  <p class="block2">Taştan duvara çarptıklarında oluşan sarsıntı maden vagonunun içindeki sekiz cücenin çenelerini titretip, az önce iki kişinin güç bela sığdığı yere sekizinin birden kapaklanmasına neden oldu.</p>

  <p class="block2">Cüceler birbirlerinin üzerine yuvarlanıyordu. Üstelik bu ne sadece o vagonda ne de o vagona bağlı diğer dokuz tanesinde böyleydi; diğer yirmi vagonda da aynı şey yaşanmıştı.</p>

  <p class="block2">Ivan ve Pikel Bouldershoulder, bütün güçlerini kullanarak vagonun içindeki cücelerin birbirlerine çarpıp durmasına engel olmaya çalıştı. Yine de demir vagonlar sarsıldıkça cücelerin sağa sola salınımı devam etti. Yukarıdan iri kayalar düştü.</p>

  <p class="block2">Vagon hattı sonunda sabit durduğunda Ivan ayağını altına alıp sırtını aracın yamuk yumuk olan tepesine dayayan ilk kişi oldu. Kapağı itti ama sadece başını dışarı çıkarabileceği kadar aralayabildi.</p>

  <p class="block2">“Moradin aşkına!” diye haykırdı arkadaşlarına. “Haydi çocuklar hepiniz itin, tüm gücünüzle itin!”</p>

  <p class="block2">Ivan planın, en azından kendi vagonlarında çok da başarılı gitmediğini fark etmişti. Dağa oldukça güçlü bir şekilde çarpmışlar ve tepelerine yağan kayalar vagonu yarı yarıya gömmüş, eğri büğrü bir hale getirmişti ve tünel çıkışını daha da kapatmıştı. Arkalarındaki askerler dışarıya pek de kolay çıkamayacaktı.</p>

  <p class="block2">Ivan, bükülen metal aracın tepesindeki kapağı sıkıca tutup bütün gücüyle itti. Bu hiçbir işe yaramayınca tepeye uzanıp bazı taşlan kaldınnayı denedi.</p>

  <p class="block2">“Haydi çocuklar!” diye bağırdı. “O lanet orklar bizi bir kutunun içinde yakalamadan önce bunu başanTialıyız!”</p>

  <p class="block2">Herkes metal kapağa omuz atmaya başladı ve kapak biraz daha aralandı. Ivan dışarıya bakmak için hiç vakit kaybetmedi.</p>

  <p class="block2">Çevreyi gözetlemek hiçbir şekilde cesaret verici olmadı. Diğer dokuz vagonun sadece iki tanesinin tepesi açıktı ve dışarı çıkan şaşkın cücelerin üstü başı kan içindeydi. Dağın yarısı üstlerine çökmüş gibi duruyordu; sıkışmışlardı.</p>

  <p class="block2">Ivan, doğudan yükselen sesleri duydu ve ilerleyen orkları gördü.</p>

  <p class="block2">Sarı sakallı cüce harap olmuş vagonun üzerine çıktı ve birkaç iri kayayı yana itti. Sonra kapağı bütün gücüyle çekti. Pikel dışarı fırladı, onu bir başkası ve ardından bir diğer takip etti. Ivan hepsini cesaretlendirmek için bağırıp duruyordu.</p>

  <p class="block2">Orklar yaklaştı.</p>

  <p class="block2">Fakat tam o sırada kuzeyden bir başka ses yükseldi Ivan bir moloz yığının üzerinden baktığında hücum eden Battlehammer cücelerini görmeyi başardı. Ortadaki ve kuzeydeki vagonlar tam planlandığı gibi bir etki yaratmıştı ve Mithril Salonu’ndan dışarı akan ordu doğuyu silip süpürüyor ve felaket alanına ulaşabilmek için güneydeki vagona doğru yöneliyordu. Öfkeli cüceler, ork hücumuyla karşılaştı, baltalar mızraklarla, kılıçlar kılıçlarla, çarpıştı. Herkes öylesine şiddetli hareket ediyordu ki bu çarpışmanın ilk saniyelerinde hem orkların hem de birliklerine öncülük eden cücelerin yarısı yere serildi.</p>

  <p class="block2">Ivan molozların üzerinden çabucak ayrılıp kendisine eşlik edebilecek birkaç cüceye öncülük etti.</p>

  <p class="block2">Güneydeki sekiz vagondan çıkan cücelerin sayısı yirmiyi bile bulmuyordu. Diğerleri ya ağır yaralı oldukları ya da sadece eğri büğrü vagonlarından dışarı çıkamadıkları için savaşa katılamıyordu.</p>

  <p class="block2">Ivan, Pikel ve diğerleri çatışmaya katıldığında ork baskını durdurulmuştu. Cüce sayısı arttı, herkes savaş pozisyonunu alıp yan taarruzu yapan cücelere destek olmak ve ork savaşçılarını alt üst etmek üzere harekete geçti.</p>

  <p class="block2">Ön sırada yer alan cüce hattından, “Nehre, çocuklar!” diye haykıran bir ses duyuldu. Ivan, Tred’in sesini tanıdı. “Felbarr ekipleri geldi ve şu anda bize ihtiyaçları var!”</p>

  <p class="block2">Bu, elbette vahşi Battlehammerlar’m duyması gereken tek şeydi. Bütün güçleriyle bastırıp orkları geri püskürttüler ve “Nehre!” diye coşkuyla bağırdılar.</p>

  <p class="block2">Orta bölgedeki ve güneydeki gelişme oldukça çarpıcıydı; cüceler bütün güçleriyle bastırıyor ve oldukça hızlı ilerliyordu ama kuzeydeki kulenin tepesinde yer alan Bruenor, Wulfgar ve Regis farklı bir bakış açısına sahipti.</p>

  <p class="block2">Devlerin attığı bir kaya, Felbarr cüceleriyle dolu bir sala isabet edip cüceleri buzlu sulara ve salın bir ucunu nehre gömünce Regis yüzünü buruşturup başını başka yöne çevirdi.</p>

  <p class="block2">Tekneler akıntıya karşı hareket ediyordu, Felbarr cüceleri çatışmanın olduğu kıyıya ulaşmaya çalışıyordu. Ama orkların ve devlerin başvurabileceği bir iki hile vardı. Nehrin hızlı akıntısında cüce salları ucu keskin kütüklerle buluştu ve kürek çekmeleri engellenmiş oldu. Devler ve mancınıklar tarafından fırlatılan iri kaya yağmuru her dakika daha da şiddetlendi. Kayalar suya düşüyor, oldukça gürültülü ‘Şıp!’ sesleri çıkarıyor, fıskiyeler yaratıyor ya da cüce teknelerine isabet ediyordu.</p>

  <p class="block2">Her biri yirmiden fazla cüce taşıyan düzinelerce tekne suyun içindeydi. Kulenin tepesindeki gözlemciler, içlerinden herhangi birinin karşıya geçip geçemeyeceğini merak etmeye başladı.</p>

  <p class="block2">Bruenor aşağıdaki komutanlara seslendi, “Lanet nehre gidin ve kuzeye dönün! Kuzey kıyısını temizlemeliyiz! Onları dağ sırtına götürün!” Sonra Wulfgar’a talimat verdi, “O devleri durdurmalıyız!”</p>

  <p class="block2">Wulfgar başıyla onaylayıp merdivenden inmeye başladı ama Regis başını salladı ve hepsinin korkusunu dile getirerek, “Çok kalabalıklar,” dedi.</p>

  <p class="block2">Birkaç dakika içinde ana cüce ordusu, ork birliklerinin ikiye bölünmesine sebep olup Surbrin kıyısına doğru öncülük etti. Ama onlara destek olmak üzere ne kadar çok cüce geliyorsa kuzeyden de bir o kadar ork takviyesi geliyordu. Dağdan savaşa katılmak üzere koca bir sürü geldi.</p>

  <p class="block2">Bruenor ve Regis’in ellerinden gelen tek şey çaresizce izlemekti. Nehir kıyısını alabilir ve güneyi koruyabilirlerdi ama kuzeye gidip devlerin kurduğu barikatı yıkmaları, tedbirsizce karşıya geç meye çalışan zavallı Felbarr cücelerine yardım etmeleri imkansızdı.</p>

  <p class="block2">İri bir kaya bir başka sala isabet etti ve cücelerin yarısını suya gömdü; ağır zırhları onları aşağı çekiyordu. Regis, tombul elleriyle yüzünü ovaladı.</p>

  <p class="block2">“Tanrı aşkına,” diye mırıldandı.</p>

  <p class="block2">Bruenor yumruğunu bir kayanın üzerine indirdi, sonra merdivene yönelip tavan arasına indi. Birkaç dakika içinde dışarı çıkmış Wulfgar’ın yanında duruyor ve bütün cüceleri çağırıyordu. O ve barbar kuzeye, dağ sırtına yapılan hücuma öncülük etti.</p>

  <p class="block2">Regis, krala bağırdı ama sonuç alamadı. Buçukluk oradaki orduyu görebiliyor ve Bruenor ile Wulfgar’ın işlerinin biteceğini biliyordu.</p>

  <p class="block2">Bir başka tekne nehrin sularına gömüldü.</p>

  <p class="block4">CÜCE DİŞLİLİĞİ</p>

  <p class="block2">Bir başka sal devrilip üzerindeki cesur cüceleri ölüm sularına gömdüğünde, Nikwillig inleyip bağırdı. Bir umut ışığı arayışıyla arkadaşına baktı.</p>

  <p class="block2">Cüce kadar hayal kırıklığı yaşayan Hralien, bakışlarını taşların arasındaki savaşçılarına çevirdi.</p>

  <p class="block2">Saldırının en yoğun yapıldığı yeri tespit etmişlerdi; üç tane dev, savunmasız cüce sallarına kaya ardına kaya gönderiyor ve fazlasıyla eğleniyordu.</p>

  <p class="block2">Elf lideri, savaşçılarına sabırlı olmalarını defalarca işaret etmişti ama Hralien de dahil olmak üzere, değerli cücelerin böylesi kolay katledildiğini gören herkes fazlasıyla sabırsız, kaygılı ve öfkeliydi.</p>

  <p class="block2">Elf başını salladı ve bütün birlikleri, Aykorusu’nun en iyi altmış savaşçısı yaylarını hazırladı.</p>

  <p class="block2">Sessizce baş sallamalar ve el işaretleri, grubun hedeflerine göre dağılmasını sağladı ve Hralien’in haykırışıyla hepsi birden harekete geçirdi. Düzinelerce ok hiçbir şeyden haberi olmayan devlerin üzerine yağdı ve saldırı daha hedefe bile ulaşmamışken yetenekli elfler yaylarına yeni oklar yerleştirdiler. Altmış ok daha yıldırım hızıyla gönderildi. Devlerin çığlıkları elf oklarının vızıltısını bastırdı.</p>

  <p class="block2">Uç tanesinden biri ikinci saldırının olduğu yere gitti ve kalın boynunu gelen oklardan kurtarmaya çalıştı. Diğer ikisi sendeleyerek yürümeye başladı ama kendilerine saldıranlara doğru gitmiyorlardı. Devler, elflerin savaş partisine yeterince tanıklık etmişti. Bir tanesi batıya doğru kaçmaya başladı, bacaklarına yığınla ok saplanan bir diğeri ona yetişmek için uğraşıp durdu. Gruptan ayrılan yaratık bir sonraki ok saldırısına yakalandı; altmış ok üzerine yağdı ve onun, taşların üzerine devrilmesine neden oldu.</p>

  <p class="block2">Cücelerin kolayca katledildiği nehrin batı kıyısında tam bir karmaşa ve şaşkınlık yaşandı. Devler inledi ve düzinelerce ork, hazırlıksız yakalanan düzinelerce yaratık, itişip kakışmaya, ileri geri hareket etmeye başladı.</p>

  <p class="block2">Hralien, “Bastırın!” diye haykırdı. “Hiçbiri kılıcımızı kullanmamızı gerektirecek kadar yaklaşmasın!”</p>

  <p class="block2">Bir elfe göre oldukça sert bakışlı olan, her biri kenarlara doğru genişleyen ve bir kuş kanadını andıran aynı gümüş miğferleri takan gümüş süslemeli, orman yeşili pelerinleri arkalarında dalgalanan ay elfı tugayı, kusursuz bir bütünlük içinde ilerledi. Hepsi aynı anda oklarını yerleştiriyor, aynı anda yaylarını havaya kaldırıp geriyor ve en iyi hedefi arıyordu.</p>

  <p class="block2">Fakat pek az ork, onların olduğu yere gelme cesaretini gösterdi ve bu sayı giderek azaldı. Elfler güneye doğru ilerledi. Tepelerindeki ok bulutları onlara öncülük ediyordu.</p>

  <p class="block2">Wulfgar, oradakilere takviye sağlamak üzere güneye koşturan bir ork sürüsüyle karşılaştığı dağ sırtındaki saldırıya öncülük ediyordu.</p>

  <p class="block2">Güçlü barbar, elindeki Aegis-fang ile yakınındaki canavarları devirdi. Güçlü kolu savaş baltasını savurdu, bir çift ork hızlı bir darbe alıp havaya uçuştu. Barbar, ileri adım atıp yumrukladığı üçüncü orku da diğerlerinin arasına gönderdi. Yanında yer alan cüceler hızla ilerliyor, silahlarıyla orkları itekleyip kesiyordu. Fırlatılan silahlar hedefe ulaşamadığındaysa orklara omuz atıp yana savuruyorlardı.</p>

  <p class="block2">Wulfgar, “Tepeye!” diye bağırıp duruyor, birliklerine kısa sürede dağ sırtını güven altına almalarını emrediyordu.</p>

  <p class="block2">Wulfgar kayaların üzerine basarak tepeye çıktı. Ona direnmeyi deneyen, yere çakılıp yana savrulan orklar aşağı indi. Dağın zirvesine çıkan ilk kişi barbardı ve orada cücelerle orkların arasında bir dev gibi dimdik durdu.</p>

  <p class="block2">Cücelere yanına gelmelerini söyledi, onlar da sere serpe dağılıp söyleneni yaptı. Fakat adamın yanına geldiklerinde kusursuz bir şekil oluşturdular; tepeye ilk ulaşanlar barbarın yan tarafını korumaya aldılar. Arkadan gelenler ise bu yan birliklerin güvenliğini sağladılar. Onlara yeni cüceler katıldı fakat orklar aynı şekilde desteklenmiyordu; dağın kuzey yüzeyindeki canavarlar, bu çatışmadan, görkemli barbardan ve onun güçlü savaş baltasından kaçmak üzere doğuya ya da batıya sapmışlardı.</p>

  <p class="block2">Wulfgar, o yüksek tepeden, oluşacak olan felaketi gördü; doğunun ilerisinde, nehir kıyısında son derece kalabalık bir ork ordusu vardı ve hep beraber güneye yöneliyorlardı. Cücelerin çok çaba harcayarak elde ettiklerini koruması neredeyse imkansız gibi duruyordu. O anda cüceler de dağın güneyinde, nehir kenarındaydı. Her an yitirebilecekleri bölgeyi güçlendirmeye çalışıyorlardı.</p>

  <p class="block2">Nehir kıyısını kaybedecek olurlarsa sudaki cesur FelbarrlılarTn gidecek hiçbir yerleri kalmayacaktı.</p>

  <p class="block2">Nehre, devlerin attığı kayaların yarattığı dalgalanmalara, sudaki cücelerin çırpınışlarına, harap olan sallara ve onlara yağan taşlara bakan Wulfgar, nehir kıyısını korumanın bir anlam ifade edip etmeyeceğini merak etti. Tek bir Felbarr cücesi karşıya geçebilecek miydi?</p>

  <p class="block2">Yine de Battlehammerlar denemek zorundaydı. Felbarrlılar’ın, bütün cüce birliğinin hatırına denemek zorundaydılar. Wulfgar arkasına baktı ve Bruenor’un bir başka birliği daha doğudan geçirip nehre gönderiyor olduğunu gördü. Wulfgar, taburuna, “Doğuya dönün!” diye emir verdi. “Tepede duracak ve orklara her karışın hesabını soracağız!” Çevresindeki cüceler coşkuya kapıldı ve emirleri yerine getirdi, nehre dökülen kayalığa doğru koşmaya başladı. Grupta sadece yüz savaşçı olduğundan; kaybedeceklerine, sayılarının yetersiz kalacağına ve kısa sürede katledileceklerine hiç şüphe yoktu. Hepsi bunu biliyordu. Hepsi hevesle hücum ediyordu.</p>

  <p class="block2">Direnişlerini yüksek, kayalık yamacın dar bir parçasında uyguladılar. Bruenor’un katıldığı ve kuzeyden gelenlerle cücelerin güç kazandığı güneydeki savaş alanının yanındaydılar.</p>

  <p class="block2">“Bruenor arkamızı kollayacak!” diye bağırdı Wulfgar. “Kuzeye savunma kurun!”</p>

  <p class="block2">Cüceler, kuzeye bakan en iyi savunma pozisyonlarını bulmak için itişip kakıştı. Kral Bruenor’a ve halkına güveniyorlardı; onları güneydeki orklardan koruyacaklardı.</p>

  <p class="block2">Wulfgar, “Arkamızdakilere kazandırdığımız her dakika Felbarrlılar’ın topraklarımıza çıkmaları için kazanılan bir dakikadır!” diye haykırdı. Orklar yaklaştığından ve her adımlarında çığlık atıp kükrediğinden sesini duyurabilmek için avazı çıktığı kadar bağırmak zorunda kalmıştı.</p>

  <p class="block2">Orklar o dar kısma tüm güçleriyle bastırdı. Wulfgar ve cüceler üstlerine kaya ve ok yağdırdı.</p>

  <p class="block2">Aegis-fang de tepelerindeydi ve canavarları geri püskürtüyordu. O güçlü savunma bölgesine ulaşan herkesi Beornegar’m oğlu Wulfgar karşıladı. Yaşlı bir meşe gibi uzun ve güçlü olan barbar eğilmedi.</p>

  <p class="block2">Buzyeli Vadisi’nin zor şartlarına dayanmış olan Wulfgar, hareket etmeyi reddetti.</p>

  <p class="block2">Şeytan Errtu’nun işkencelerine katlanmış olan Wulfgar korkularını görmezden geldi ve ork mızraklarını umursamadı. Her balta ya da çekiç savuruşlarında, ustaca yapılmış kılıçlarım her saplayışlarında çığlıklar atan cüceler, adamın etrafına toplandı. Yaralarının, kırılan kemiklerinin, derin kesiklerin yarattığı acıları inkar etmek için bağırdılar. Apaçık ortada olan gerçeği; ork denizinin kendilerini yutup Moradin Salonları’na göndereceği düşüncesini yok saymak için haykırdılar.</p>

  <p class="block2">Çığlıklar attılar ve kısa bir süre sonra sesleri daha da arttı; onlara başka cüceler; Kral BruenorTa savaşanlar ve kahraman insan oğlunun yanında ölmeye kararlı Kral Bruenor’un ta kendisi de katılmıştı.</p>

  <p class="block2">Arkalarında bir Felbarr salı sahile ulaştı ve cüceler hızla hareket edip kuzeye yöneldi. Derken ikinci bir sal daha geldi. Fakat bir ileri bir geri bakan Bruenor ve Wulfgar, bunun yeterli olamayacağını biliyordu. Gerçekten çok fazla düşman vardı.</p>

  <p class="block2">Bu gerçeğin bilincinde olan Wulfgar, “Salona mı dönelim?” diye sordu. “Kaçacak hiçbir yerimiz yok oğlum,” diye cevapladı Bruenor.</p>

  <p class="block2">Wulfgar, cücenin sesindeki çaresizliği fark edip yüzünü buruşturdu. Cüretkar firarları sonuçsuz kalmaya mahkum gibi duruyordu.</p>

  <p class="block2">Wulfgar, “O halde savaş!” dedi Bruenor’a ve diğerlerinin de duyabilmesi için yeniden bağırdı.</p>

  <p class="block2">“Savaşın! Mithril Salonu ve Felbarr Kalesi için, kendi hayatlarınız için savaşın!”</p>

  <p class="block2">O yamacın kuzeye bakan yüzünde yığınla ork öldü ama gelmeye devam ediyorlardı; ölen her orka karşılık iki yeni ork geliyordu.</p>

  <p class="block2">Kolları yorulsa, savaş baltasını yavaş savurmaya başlasa da Wulfgar ortada durmayı sürdürüyordu.</p>

  <p class="block2">Vücudundaki düzinelerce yaradan kan akıyordu ve bu yaralardan biri Aegis-fang’in bir ork sopasıyla buluşmasıyla iki kat derinleşti. Yine de Aegis-fang’in sapını sımsıkı tutmaya kararlıydı.</p>

  <p class="block2">Titreyen bacaklarının sabit durmasını sağlamaya niyetliydi. İnledi, bağırdı ve bir orku daha yere indirdi.</p>

  <p class="block2">O ve cüceler önlerindeki işe öylesine odaklanmışlardı ki hiçbiri kuzeydeki ork hattının zayıfladığını fark etmedi. Orkların birden batıya gitmeye başladığını ya da bazılarının kayaların üzerine devrildiğini, bunların bir kısmının kıvranıp diğerlerinin çarpmanın etkisiyle hemen öldüğünü hiç biri görmedi.</p>

  <p class="block2">Savunma birliklerinin hiçbiri elf oklarının vızıltısını duymadı.</p>

  <p class="block2">Sadece durmaksızın savaştılar ve karşılarına çıkan orkların sayısı dakika dakika azaldıkça şaşırdıkları kadar rahatladılar.</p>

  <p class="block2">Güneyde inatçı bir düşmanla ve kuzeyde yeni, harap edici bir birlikle karşılaşan sürü dağıldı.</p>

  <p class="block2">Dağın güneyindeki savaş uzun süre devam etti ama Wulfgar’ın ekibi dikkatlerini o tarafa yöneltip Battlehammer Tn ana birliğini desteklemeyi başardığında, aralarında Nikwillig’in de bulunduğu Aykorusu elfleri dağ sırtına gelip en yoğun ve en inatçı ork savunma hattına öldürücü bir ok yağmuruna başladığında sonuç belli oldu ve savaş son buldu.</p>

  <p class="block2">Bruenor Battlehammer, dağın güneyindeki nehir kıyısında oturuyor, o karanlık günde yüzlerce Felbarr cücesinin mezarı olan dalgalanan suya bakıyordu. Mithril Salonumdan nehre uzanan yolu kazanmışlar, salonu yeniden açmışlar ve kuzeye ilerleyebilecekleri bir kıyı mevzisi elde etmişlerdi.</p>

  <p class="block2">Ama bedel… Korkunç bedel… Tred, cüce kralına, “Birlikleri güneye gönderecek ve yerleşmek için daha iyi bir yer bulacağız” dedi; savaşın ağır gerçekliği sesini neredeyse bir fısıltıya çevirmişti.</p>

  <p class="block2">Bruenor dayanıklı cüceyi ve yanındaki Jackonray’ı selamladı.</p>

  <p class="block2">“Nehir kıyısını güneye kadar temizleyebil irsek o dev atıcılar teknelerimizden oldukça uzakta kalmış olur,” diye açıkladı Jackonray.</p>

  <p class="block2">Bruenor ümitsizce başını sallayıp onayladı.</p>

  <p class="block2">Tred yorgun kralın omzunu sıvazladı. “Biliyoruz ki sen de bizim için aynısını yapardın. Felbarr Kalesi tehlikede olsaydı Kral Bruenor bize yardım etmek için bütün halkını ateşe atardı.”</p>

  <p class="block2">Bruenor bunun doğru olduğunu biliyordu. Peki, o zaman su neden böylesi kan kırmızısı gözüküyordu?</p>

  <p class="block">&nbsp;</p>

  <p class="block3">“Elf olmanın ne demek olduğunu biliyor musun, Drizzt Do’Urden?”’</p>

  <p class="block3">Bu soruyu yüzyıllar boyu sürecek olan bir hayatın içinde saklı olan anlamı bulmama yardım etmeye kararlı arkadaşımdan sürekli duyuyorum; kişi karşılaşacağı varlıkların çoğunun bunun yarısı kadar bile yaşamayacağını düşündüğünde bu anlam iyiyi ve kötüyü bir arada içeriyor.</p>

  <p class="block3">İnsan büyücüleri en iyi elf büyücülerini çözümleyebilirken elflerin yaklaşık on yüzyıl boyunca, insanlarınsa bir yüzyıldan az yaşıyor olmasını her zaman tuhaf bulmuşumdur. Bunun bir zeka meselesi değil de odaklanma sorunu olduğu açık. İnsanlara, hayatlarının sürekli devam etmeyeceğini bildiklerinden, bu konuda daima güvenmişimdir.</p>

  <p class="block3">Şimdi bu güvenin, hayata elf gibi bakmanın yarattığı dengeden kaynaklandığını düşünüyorum ve bu bakış açısında yalana ve zayıflığa yer olmadığını biliyorum. Aksine, hayatın bu sessiz akışı, yüzyılların doğumunu ve ölümünü görecek olan varlığa akıl sağlığı kazandıran etkendir. Ya da daha doğrusu bu, parçalara ayrılmış, içinde bir dizi yoğunluk barındıran bir hayat akışıdır.</p>

  <p class="block3">Şimdi bunu şaşırarak görüyorum. Kafamda bu fikrin canlanmasını sağlayan, Innovindil’in hem insan hem de elflerleyaşadığı ilişkileri anlatışı oldu. Innovindil şimdi bana, “Elf olmanın ne demek olduğunu biliyor musun, Drizzt Do’Urden?” diye sorsa kendimden emin bir şekilde, dürüstçe ve sakince gülümserim. Hayatımda ilk defa, evet, sanırım biliyorum.</p>

  <p class="block3">Elf olmak zaman aralığını bilmektir. Elf olmak kısa süreli pek çok hayat yaşamaktır. İleri görüşlülüğü terk etmek değil zamanın parçalarında, varolunulan kısa hayat anlarında duygusal huzuru bulmaktır. Bu farkındalığın ışığında benim için en geçerli soru, “Bu varlıklar ne ile huzur buluyor? ” oluyor.</p>

  <p class="block3">Böylesi kararları ki doğruyu söylemek gerekirse bu kararlar amacına ulaşmaktan çok bilinçaltında kalırbelirleyen pek çok gerçeklik vardır. Elf olmak, elf olmayan arkadaşlarınızdan daha uzun yaşamaktır. Üstelik arkadaşlarınız elf bile olsa yüzyıllar boyu sürecek bir ilişki nadiren kurulur. Elf olmak yarı elf kanı taşısa, hatta hiç taşımasa da çocuklarınızın eşsiz anlarından zevk almak ve onların sizden uzun yaşamayacağını bilmektir. Öylesi anlarda huzuru sağlayan tek şey, o çocuklara sahip olmanın derin ve kökleşmiş inancıdır, o kısacık neşeli zamanlar aslında bir nimettir ve böylesi bir nimet evlatlarının ölümünde şefkatli her yaratığın kesinlikle hissedeceği derin boşluktan daha önemlidir. Çocuğundan daha uzun yaşayacak olma fikri, çocuk, kendi ölümünün yaklaştığını bilse bile, kişiyi evlat sahibi olmaktan alıkoyuyorsa o zaman durum daha da üzücüdür.</p>

  <p class="block3">Bu bağlamda karşımıza sadece tek bir cevap çıkar; elf olmak hayatı kutlamaktır.</p>

  <p class="block3">Elf olmak anlardan, gün doğumundan ve gün batımından, ani ve kısacık aşklardan, maceralardan ve arkadaşlıktan zevk almaktır. Hepsinden çok, hiç kimsenin gerçekten ne olacağını öngöremeyeceği bir gelecekten hiçbir zaman korkmamaktır. Öngörüler sizi aşikar ve küçük düşürücü sonuçlara götürse bile bu durum değişmez.</p>

  <p class="block3">İşte elf olmak budur.</p>

  <p class="block3">Yüzey elfleri, drowların aksine, genellikle dans edip şarkı söyler. Bununla, kendilerini şimdiki zamanı, anı yaşamaya zorlarlar, şarkıları geçmişe ait kahramanlar ya da olaylar veya henüz gerçekleşmemiş kehanetler hakkında bile olsa o şarkılarda, o anlarda, şimdiki zamanda bir mutluluğa veya hayale herhangi bir insanın tutunabileceği kadar sıkı tutunurlar.</p>

  <p class="block3">Bir insan ‘harika bir yaşam ‘sürmeyi, güçlü bir lider veya bilge olmayı seçebilir ama elfler için zaman, böylesi belirli ve sınırlı tutkular yaşayamayacak kadar yavaş geçer. İnsan hafızasının çok güçlü olmadığı söylenir ama bu elfler için de geçerlidir. Şarkılarda anlatılan bundan yıllar önce ölmüş insan kahramanlar, hiç şüphesiz, şimdiki ozanların anlattıklarıyla ve dinleyicilerin alışkın olduğu ezgilerle pek fazla ortak özelliğe sahip değildir; ama bu, şarkılarının temel kurallarını bilen elfler için de geçerlidir!</p>

  <p class="block3">Yüzyılların sıkıcılığında anıları değiştirin; o an, zamanın merceği görüntüleri de değiştirir.</p>

  <p class="block3">O halde bir elf için muhteşem bir hayat sürmek doğru algılanmış tarihi bir an ya da genellikle, parçaların ötesinde bir sonuca ulaşacak küçük olaylar serisi yaşamaktır. Muhtemelen temeli tecrübeye dayanan bir anlayış olduğu için hiç bitmeyecek olan bir büyüme sürecidir.</p>

  <p class="block3">Hepsinden önemlisi şimdi, elf olmanın kontrol edemeyeceğimiz bir geleceğe takılı kalmak anlamına gelmediğini biliyorum. Öleceğimi biliyorum. Sevdiklerimin öleceğinin çok emin olmasam da, büyük ihtimalle benden çok önce öleceklerininfarkındayım. Kesinlik güçtür ve şüphe değersizdir.</p>

  <p class="block3">Şüphenin üzerine bir de üzüntü eklendiğinde bunu değersiz olarak bile tanımlayamam.</p>

  <p class="block3">Şimdi bunu biliyorum ve geleceğin bağlarından muafım.</p>

  <p class="block3">Her anın bir hazine değerinde olduğunu, her andan zevk alınması ve mümkün olan en iyi şekilde yüceltilmesi gerektiğini biliyorum.</p>

  <p class="block3">Artık gereksiz üzüntünün anlamsızlığını biliyorum. Özgürüm.</p>

  <p class="block3">Drizzt Do‘Urden</p>

  <p class="block4">SESSİZ GÜNLER</p>

  <p class="block2">Kuzeye, Dünyanın Omurgası’nın yüksek dağ eteklerine kış çoktan yerleşti. Soğuk rüzgarlar, dikeyden çok yatay yağan kar getirdi. Drizzt ve Innovindil kapüşonlarını başlarına sıkıca geçirdiler ama soğuk ve hızlı kar yine de yüzlerine çarpıyordu ve karın parlaklığı, güneş ışıldamadığı zamanlarda bile, Drizzt’in hassas gözlerini kısmasına neden oluyordu. Drow, karanlığın içinde ilerlemeyi tercih edebilirdi ama hava çok soğuktu; gecelerin karanlık saatlerini Innovindil ve Günbatımı’yla beraber bir ateşin önüne sımsıkı sokularak geçirmek zorunda kalıyordu. Mithril Salonu civarında hâlâ sonbahar olduğunu düşününce havadaki bu çarpıcı değişime inanamıyordu.</p>

  <p class="block2">Yavaş ilerliyorlardı; günde en fazla birkaç kilometre gidebiliyorlardı ki buzlu zeminlere tırmanmak zorunda olduklarında bu kadarını bile yapamıyorlardı. Birkaç defa zorlu yamaçlarda Günbatımı’nın üzerine binip uçmayı denemişlerdi ama rüzgar, pegasusun güçlü kanatları için bile fazla tehlikeliydi. Bunun da ötesinde, çiftin istediği son şey, Gerti ve dev ordusu tarafından fark edilmekti!</p>

  <p class="block2">Gri bir öğleden sonra dinlenmek ve öğle yemeği yemek üzere oturduklarında Drizzt, Innovindil’e, “Kaç gün geçti?” diye sordu.</p>

  <p class="block2">“On altı?” diye cevapladı elf; Gerti’yi ne zamandır takip ediyor olduklarından Drizzt kadar bihaberdi.</p>

  <p class="block2">“Sanki mevsimler boyu ilerlemişiz gibi hissediyorum,” dedi drow.</p>

  <p class="block2">“Dağlara hiçbir zaman yaz gelmez ve burada sonbahar ve ilkbahar alçak yerlerde kış olarak adlandırdığımız mevsime denktir.”</p>

  <p class="block2">Drizzt, Innovindil’in cevabıyla güneye baktı ve ne denli yükseğe çıktıklarını bir kez daha fark etti. Manzara önünde uzanıyor, yokuş aşağı iniyor ve çevreye öylesine yayılıyordu ki drowa, bölge yassılaşıyor gibi geliyordu. Bu manzarayı izleyen Drizzt, bölge pürüzsüz ve çıplak olsaydı oradan bir kaya yuvarlayabileceğin! ve kayanın doğrudan Mithril Salonu’na ulaşacağını düşündü.</p>

  <p class="block2">“Bizden uzaklaşıyorlar,” diye belirtti Drizzt. “Belki de yola koyulmalıyız.”</p>

  <p class="block2">“Parlak Beyaz’a gittiklerinden eminim,” diye cevapladı Innovindil. “Orayı bulacağımızdan şüphen olmasın. Günbatımı’nın sırımdayken devlerin barınağını defalarca gördüm.” Kuzeybatıyı, dağların doruklarını gösterdi. “Geçitleri aşabilecek miyiz ki?” diye sordu Drizzt; çelik renkli ve karın habercisi bulutlarla dolu gri gökyüzüne bakıyordu.</p>

  <p class="block2">“Öyle ya da böyle,” diye cevapladı kadın. Drow, Innovindil’in kararlılığında, en az kendisinin ki kadar sabırlı ve kararlı çatık kaşlarında huzur buldu. “Gündoğumu’na iyi davranıyorlar.”</p>

  <p class="block2">“Ayaz devleri güzelliği takdir eder.”</p>

  <p class="block2">‘Ben de öyle,’ diye düşündü Drizzt ama bir şey söylemedi. Güzellik, güç ve kalp birliğini… Innovindil’e bakarken tüm bunları düşündü ama bu düşünce bir zamanlar tanıdığı başka bir dişiyi anımsamasına neden oldu. Drizzt aralarında çok fazla benzerlik olduğunu biliyordu ama bir o kadar fark olduğunu hatırlamak için Innovindil’in sivri kulaklarına, ince kaşlarına bakması gerekmiyordu.</p>

  <p class="block2">Innovindil cansız ateşin yanından uzaklaşıp ayağa kalktı ve eşyalarını toplamaya başladı.</p>

  <p class="block2">“Belki kar başlamadan önce aramıza mesafe koyabiliriz,” dedi kılıcını ve hançerini kuşanırken. “Bu rüzgarda fırtınanın içinde hareket etmemiz mümkün değil.”</p>

  <p class="block2">Drizzt sadece başıyla onayladı ama Innovindil bunu fark edemeyecek kadar meşguldü. Drow, kadının işlerini yapmasını, bedeninin süzülüşünü, uzun altın renkli saçlarının rüzgarda salınışını hayranlıkla izledi.</p>

  <p class="block2">Shallows’un düşüşünün hemen ardından yaşadığı günleri, mağarada saklandığı zamanları, ölü arkadaşının tek boynuzlu miğferini elinde yuvarladığı anları düşündü. O anların boşluğu, ne kadar ilerlemiş olduğunu hatırlatarak, varlığına bir kez daha saldırdı. Drizzt öfkeye ve acıya teslim olmuş, belki de hayatında ilk kez tamamen umutsuzluğa kapılmıştı. Innovindil ve Tarathiel sabırla, sükunetle ve yalın bir dostlukla onu o karanlıktan çekip çıkarmıştı. İçgüdüsel olarak kendini savunmaya kalkmasına, onları görmezden gelmesine tahammül etmişlerdi. Ellifain’in ölümünü sorgusuz sualsiz kabullenmişlerdi.</p>

  <p class="block2">Drizzt Do’Urden; Bruenor, Cattibrie, Regis ve Wulfgar’ın yerini dolduramayacağını biliyordu; o dörtlü, bir arkadaştan bekleyebileceği her şeyi kendisine sunuyordu. Ama belki de yerlerini doldurmak zorunda değildi. Boşlukları dolduramasa bile o boşlukların çevresindeki duygusal ihtiyaçlarını karşılayabilirdi.</p>

  <p class="block2">Innovindil’in vaat ettiğinin bu olduğunu biliyordu. Ve bundan memnundu.</p>

  <p class="block2">Kaer’lic, bozuk cüce aksanıyla, “Daha hızlı hareket et,” dedi. Yüzeyde kaldığı zamanlarda birkaç sözcük kapmıştı ve sessiz harflerden oluşan yapısıyla drowun kendi dilini, özellikle de Kaer’lic’in akıcı olarak konuştuğu svirfneblini anımsatıyordu. Kurduğu cümle doğru olsun olmasın, ne demek istediğini belli etmek için zavallı Fender’in sırtına bir tekme savurdu ve öne doğru sendelemesine neden oldu.</p>

  <p class="block2">Cüce neredeyse yere düşüyordu ama ölesiye yorgun olmasına rağmen inatçılığını koruyordu. Doğruldu ve çatık kalın kaşlarının ardındaki gri gözlerini kısarak tehditkar bir bakış savurdu.</p>

  <p class="block2">Kaer’lic asasının sapını cücenin yüzüne indirdi.</p>

  <p class="block2">Fender sertçe yere kapaklandı; kan kusuyordu ve hatta bir dişini tükürdü. Rahibeye bağırmak istedi ama ustaca kesilmiş boğazından çıkan tek ses bir hırıltı ve rüzgarın parşömen kağıtlarında salınışını andıran bir titremeydi.</p>

  <p class="block2">“Nezaketini koru,” dedi Tos’un, arkadaşına. “Onu ne kadar incitirsen harekete geçmemiz de o kadar zaman alır.” Erkek drow cümlelerini tamamladıktan sonra alevler saçan bir at arabası ya da üzerine yüklenecek bir savaşçı ordusu ararcasına güneye baktı. “Zavallıyı ProffitTe bırakmalıydık. Troller onu yerdi ve bu da onun sonu olurdu.”</p>

  <p class="block2">“Ya da Leydi Alustriel ve ordusu, Proffit’i alt ettikten sonra onu kurtarırdı. Sence çevrede dolanan bir çift kara elf olduğunu yumurtlaması ne kadar sürerdi?”</p>

  <p class="block2">“O halde onu öldürmeli ve bu işi burada bitirmeliydik.”</p>

  <p class="block2">Kaer’lic sustu ve arkadaşını süzdü. Yüz ifadesinin duyduğu hayal kırıklığını yansıtmasına izin verdi; onca yıl sonra Barrison Del’Armgo Evi, savaşçısından, çok daha fazlasını beklerdi.</p>

  <p class="block2">“Obould ondan, bizim yararlandığımızdan daha fazla yararlanmayacak,” dedi Tos’un; ses tonu kararsızdı ve bu işten beceriksizce sıyrılmaya çalışıyor olduğunu bildiğim ele veriyordu. “Ve ork kralıyla değiş tokuş yapmaya ihtiyacımız yok; vereceğimiz haberlerden pek hoşlanmayacak bile olsa ona döndüğümüz için sevinecektir.”</p>

  <p class="block2">“Proffit’in düşüşü ve Nesme’nin kurtuluşu onu öfkelendirecektir.” “Fakat haberle haberciyi ayrı tutacak kadar akıllıdır.”</p>

  <p class="block2">“Anlaştık,” dedi Kaer’lic. “Ama Kral Obould’un hâlâ hayatta olduğunu, ordularının katledilip ezilmediğini varsayıyorsun. Bruenor Battlehammer’ın yeniden kral olduğu bir kuzey bölgesine gidiyor olabileceğimizi hiç düşündün mü?”</p>

  <p class="block2">Bu huzursuz edici düşünce Tos’un’ün aklına elbette gelmişti. Kaer’lic’e bir bakış attı ve ayağa kalkmaya çalışan zavallı Fender’i tekmeledi.</p>

  <p class="block2">“Donnia’yı tekrar gördüğüm zaman bizi bu korkunç yola düşürdüğü için ona tokat atacağım.”</p>

  <p class="block2">“Eğer Donnia ve Ad’non’u yeniden görürsek korkarım kendimize yeni bir yol bulmamız gerekecek,” diye cevapladı Kaer’lic; vurgu cümlenin en önemli yeri olan ilk sözcükteydi. “Ya da belki de Obould baskılarına ve fetihlerine devam eder. Belki, Trollmoors’un kuzey kıyılarında olanlara rağmen, bu hiçbirimizin ummaya bile cesaret edemediği kadar iyi gider. Obould, Mithril Salonu’nu güven altına aldıysa Leydi Alustriel onu oradan çıkaracak birlikleri bulabilir mi ki?”</p>

  <p class="block2">“En çok arzulanan olay bu mu?”</p>

  <p class="block2">Bu soru aslında oldukça anlamsızdı ama Kaer’lic cevap vermeden önce Ork Krallığıyla son karşılaşmasını hatırladı. Tehlikeli olabilecek kadar kendine güvenen, buyurgan kral, Tos’un’la kendisinden ProffıtTe beraber güneye gitmelerini istememişti. Bunu emretmişti.</p>

  <p class="block2">“Ne olacaksa olacak,” rahibenin verebildiği tek cevap oldu.</p>

  <p class="block2">İlgisini yeniden Fender’e yöneltti, dizlerinin üzerinde duran cüceyi ayağa kaldırıp sertçe itekledi.</p>

  <p class="block2">Kuzeydoğuda, bir günlük mesafede olan, FourthpeakTn parıldayan zirvesi gözüküyordu. Bütün cevapları oradaydı.</p>

  <p class="block2">Dikenli zırhında hâlâ ork parçaları olan Thibbledorf Pwent T ciddiye almak oldukça zordu. Fakat pişmanlık ve umutsuzluk dolu bu anlarda Bruenor Battlehammer, ondan daha iyi bir arkadaş bulamazdı.</p>

  <p class="block2">Pwent, Bruenor’a, “Nehir kenarını güneye kadar tutarsak Felbarrlılar ve diğer tüm müttefikler o lanet devlerden kurtulabilir,” diye sakince açıkladı.</p>

  <p class="block2">İkili nehir kıyısında durmuş doğu kanadındaki çalışmaları izliyordu; Felbarrlılar bir köprünün temelini atıyordu. “Fakat hattımızı esnetebilecek miyiz?” diye sordu Bruenor.</p>

  <p class="block2">“Pöh! Bu o kadar da uzun sürmez,” diye coşkulu bir cevap geldi. “Buranın güneyinde hiç aptal ork görmedim ve dağ nedeniyle batıdan da geliyor olamazlar. O köpeklerin gelebileceği tek yol kuzey.”</p>

  <p class="block2">Bu sözler iki cücenin de dönüp dağ sırtına ve nehrin ucundan yuvarlanan kayalara bakmasına neden oldu. Orada fazlasıyla cüce vardı; Wulfgar ve Bruenor’un ele geçirdiği kuleden dik dağa uzanan bir duvar örüyorlardı. Amaç kendilerine yaklaşılma ihtimali olan bölgeyi mümkün olduğu kadar korumak ve böylece orkların üzerlerine yüklenmesini önlemekti. Duvar örülüp güçlendirildikten sonra kule bir çapa görevi görecekti ve böylece duvar da nehre kadar uzatılabilecekti.</p>

  <p class="block2">Şimdiden kulenin doğusuna gözcüler yerleştirilmişti; bölge ölümcül oklarıyla bekleyen Aykorusu elfleri tarafından korunuyordu.</p>

  <p class="block2">“Bir avuç lanet peri gördüğüme böylesi sevineceğim hiç aklıma gelmezdi,” diye homurdandı Pwent ve Bruenor’un yüzüne fazlasıyla ihtiyaç duyduğu bir gülümseme yayıldı; sözlerin doğruluğundan gülümseme gitgide daha da büyüdü. Nikwillig, Aykorusu elflerini güneye getirmemiş olsaydı Bruenor, cücelerin kazanamayacağını biliyordu. En iyi ihtimalle Mithril Salonu’na geri döner ve tünellerin güvenliğini sağlarlardı. En kötü ihtimalle her şeylerini kaybederlerdi.</p>

  <p class="block2">Kral Bruenor, dışarı çıkmakla aldıkları riskin fazlalığını, üç cüce birliğinin ortasına geçip dağdaki kuvvetlerin güneyinde yer alan nehir kıyısında savaşıncaya kadar fark etmemişti. Kuzeyde yer alan Wulfgar, güneyde yer alan Pwent ve ana birlik ile Bruenor aldıkları pozisyonun aslında ne denli hassas olduğunu fark etmiş ve dışarı çıkmakla nasıl da büyük bir riske girdiklerini anlamıştı.</p>

  <p class="block2">Her şeyi riske atmışlardı.</p>

  <p class="block2">Geleceğe bakma, yola devam etme ihtiyacı duyarak, “Tekne nasıl hareket edecek?” diye sordu. Ne de olsa bir zafer kazanılmıştı.</p>

  <p class="block2">“Salın su yüzünde salınmaması için Felbarrlılar onu bağlamayı düşünüyor,” diye açıkladı Pwent.</p>

  <p class="block2">“Buranın güneyinde su oldukça dalgalı. İki ya da üç gün içinde onu kullanmaya başlayabiliriz. İnsanları Salon’dan çıkartır ve köprünün bu kısmını oluşturmaya başlayabilmek için uygun taşları karşıya taşıyabiliriz.”</p>

  <p class="block2">“Ve tabii Kral Emerus’u karşıya geçirebiliriz,” dedi bir ses ve ikili kendilerine yaklaşan Jackonray Genişkemer’e döndü; savaş sırasında yediği bir mızrak yüzünden tek kolu askıdaydı. “Emerus geliyor mu?” diye sordu Bruenor.</p>

  <p class="block2">“Neredeyse bin cücesini kaybetti,” dedi Jackonray üzgünce. “Hiçbir cüce kralı bu topraklan kutsamamazlık edemez.” “Benim rahiplerim bunu çoktan yaptı; nehri de kutsadılar,” diye teminat verdi Bruenor. “Senin ve Emerus’un duaları o cesur cücelerin Moradin Salonları’na uzanan yolunu yalnızca daha kolay kılacaktır.”</p>

  <p class="block2">“Senin oraya gittiğin söyleniyor,” dedi Jackonray. “Moradin Salonları’na yani… Masallardaki kadar büyük bir saray mı?” Bruenor yutkundu.</p>

  <p class="block2">“Evet, kralım gözlerini Moradin’e dikti ve ‘O kokuşmuş orkları öldürmem için beni geri gönderin!’d edi,” diye kükredi Pwent.</p>

  <p class="block2">Jackonray başıyla onaylayıp sırıttı ve Bruenor konunun üzerinde durmadı. Ölümüyle ilgili hikayeler anlatılıp durduğunu biliyordu; Cordio ve diğer rahipler bu hikayeleri herkese yayıyor ve haykırıyordu. Fakat Bruenor için bundan ötesi yoktu.</p>

  <p class="block2">Sadece hikayeler… Sadece varsayımlar ve gösterişli tanımlar… Moradin’e gitmiş miydi?</p>

  <p class="block2">Cüce kralı bunu gerçekten de bilmiyordu. Shallows’taki savaşı hatırladı. Cattibrie’nin uzaklardan, çok uzaklardan gelen sesini duyduğunu anımsadı. Sıcacık ve huzur dolu bir his yaşadığını hatırladı ama bunların hiçbiri pek net değildi. Shallows’taki felaketten sonra gördüğü ilk belirgin imge, sanki buçukluk ve sihirli yakut kolyesi onu derin uykusundan uyandırmak üzere ruhuna girmiş gibi, Regis’in yüzü olmuştu.</p>

  <p class="block2">Bruenor konuşmaya yeniden kulak kabarttığında Pwent’in “Böyle bir eğlenceyi kim kaçırırdı ki” diyen sesini duydu. Jackonray’in onu dinlemediğini sadece öylece dikilip Bruenor’a baktığını fark etti.</p>

  <p class="block2">“Muhteşem Kralınız Emerus’u görmekten şeref duyarız,” diye teminat verdi Bruenor ve bu sözleri üzerine Felbarrh cücenin rahatladığını gördü. “Ekibine elveda deyip, ben Mithril Salonu’nun şerefini sunduktan sonra, Felbarrh Nikwillig’i onurlandırabilir. Günü kurtaran Nikwillig’ti; buna hiç şüphe yok.”</p>

  <p class="block2">“Kral EmerusTa yapacağın görüşme fazlasıyla ertelenmişti,” diye onayladı Jackonray. “Yakında Kral Harbroom’u da Adbar’dan buraya getireceğiz. O aptal orkların üç krallığa direnişini bir görelim!”</p>

  <p class="block2">“Hepsini öldürün!” diye kükredi Pwent. İki arkadaşını heyecanlandırmış, yakınlarında bulunanların dikkatini çekmişti. Cüce olduklarından doğal olarakherkes bu tezahürata katıldı.</p>

  <p class="block2">Herkes yeniden neşe içindeydi, tabii neşelenip tezahürata katılmak bir yana, bir daha hiç gülümsemeyen Cottie Cooperson hariç. Doğu kapısının açıldığı ve mültecileri Surbrin’in karşısına ve güneydoğunun uysal topraklarına geçirecek tekne yolunun yakında kullanılabileceği haberi tünellere yayıldı. Kış gelmeden önce herkes Gümüşay’da olabilecekti. Ve oradan da, baharda, dışarı çıkıp Mithril Salonu’nun karanlık taşlarından kurtulmuş olacaklardı.</p>

  <p class="block2">Bu coşku koridor boyunca kollarında Colson’u taşıyarak yürüyen Delly Curtie’yi takip etti. İçeride tamamen gülümsüyor, diğerlerine destek olup omuzlarını sıvazlıyor, Cottie’ye hayatını yeniden kurabileceğinin, hatta belki daha çok çocuk sahibi olabileceğinin güvencesini veriyordu. Buna karşılık olarak, Cottie bir anlığına nemli bakışlarım yerden ayırdığında, kırgın ve biraz acı dolu bir bakış almıştı.</p>

  <p class="block2">Dışarıda Delly gülümsemeyi başaramıyordu. İçerideyken tüm neşeyi desteklemişti ama dışarıda hepsi kalbini dağlıyordu. Yakında herkes Surbrin’e gidecek ve onu Mithril Salonu’ndaki dört insandan biri olarak yalnız bırakacaktı. Wulfgar’ı bulmak üzere özel odalardan birine girdiğinde metanetli bir ifade takınmayı başardı. Wulfgar basma kan lekeli bir tunik geçiriyordu.</p>

  <p class="block2">“Senin mi?” diye sordu Delly aceleyle adamın yanma koştururken.</p>

  <p class="block2">Bir eli barbarın kaslı bedeninde dolanıp ciddi bir yarası olup olmadığını kontrol ederken diğer eliyle Colson’u kalçasına doğru bastırıp sımsıkı tutuyordu.</p>

  <p class="block2">“Orkların kanı,” dedi Wulfgar. Uzanıp Colson’u nazikçe kaldırdı. Çocuğu kaldırıp gözlerinin içine baktığında yüzü aydınlandı ve Colson kıkırdayıp kıpırdanarak, sevinçle parıldayan bir yüz ifadesiyle karşılık verdi.</p>

  <p class="block2">Delly, suratsızlığına rağmen içten bir şekilde gülümsemesine engel olamadı. “Nehre uzanan bölgenin güven içinde olduğunu söylüyorlar,” dedi kadın.</p>

  <p class="block2">“Evet, dağdan nehre uzanan alan ve tüm güney. Pwent ve çetesi orkların işini bitiriyor. Sabaha kadar tek bir canlı ork kalmayacak.”</p>

  <p class="block2">“O zaman mı tekneyi harekete geçirecekler?”</p>

  <p class="block2">Wulfgar kadının ses tonu karşısında duyduğu merakı göstermek üzere bakışlarını Colson’dan ayırdı.</p>

  <p class="block2">Delly, sesinin fazla hevesli çıktığını biliyordu.</p>

  <p class="block2">“Rehberlik edecek ipleri yarın bağlamaya başlayacaklar evet ama bu sürecin ne kadar zaman alacağını bilmiyorum. Yerle bir olmuş toprakların halkları yola çıkmaya can mı atıyor?”</p>

  <p class="block2">“Bruenor baban olmasaydı sen de öyle olmaz mıydın?”</p>

  <p class="block2">Wulfgar kadına bir kez daha şaşkınlığını gösterdi. Başıyla onaylamak üzereydi ama sadece omuz silkmekle yetindi. “Sen Bruenor’un çocuğu değilsin,” diye belirtti.</p>

  <p class="block2">“Ama Wulfgar’ın karısıyım.”</p>

  <p class="block2">Wulfgar, Colson’u kalça hizasına indirdi. Çocuk sızlanıp kıpırdandığında onu yere koyup gitmesine izin verdi. Delly’nin tam önüne geçip bakışlarını yüzüne dikti ve iri ellerini kadının narin omuzlarına yerleştirdi.</p>

  <p class="block2">“Nehri geçmek istiyorsun,” diye bildirdi adam. “Benim yerim Wulfgar’ın yanı.”</p>

  <p class="block2">“Ama ben gidemem,” dedi Wulfgar. “Obould’un pençesinden kurtulmaya başlıyoruz ve artık Mithril Salonu’nun kapılarının ötesinde bir yolumuz olduğuna göre arkadaşımın kaderini öğrenmeliyim.”</p>

  <p class="block2">Delly, tüm bunları bildiğinden, adamın sözünü kesmedi. Wulfgar sadece durumun gerçekliğini doğruluyordu.</p>

  <p class="block2">“Mithril Salonu’nun Surbrin yakasında kalan doğu bölgesi güven altında olduğunda, Kral Bruenor sana orada, güneşin altında çalışabileceğin bir yer bulacaktır. Cüceler gibi bir yapımız olmadığına hemfıkirim.”</p>

  <p class="block2">“Duvarlar üzerime kapanıyor.”</p>

  <p class="block2">“Biliyorum,” dedi “Wulfgar ve kadını kendisine doğru çekti. “Biliyorum. Tüm bunlar sona erdiğinde yaza doğru olacağını umuyoruzsen ve ben görmek istediğin tüm şehirlere gideceğiz. Hapishane değil de evin olduğunu düşünmeye başladığında Mithril Salonu’nu seveceksin.” Cümlesini tamamladığında kadını kendine iyice çekip güçlü kollarını ona doladı. Kadını başından öpüp her şeyin düzeleceği sözünü fısıldadı.</p>

  <p class="block2">Delly aklında yankılanan Kral Bruenor’un hakimiyetindeki bu dumanlı siyah tünellerden ayrılacak olan insanların neşe çığlıklarını bastıramasa da bu sözlere ve tavırlara minnet duydu.</p>

  <p class="block2">Bunu Wulfgar’a anlatamayacağını biliyordu. Adam kendisini anlamak için çaba harcıyordu ve o da buna minnettardı. Ama eninde sonunda anlayamayacaktı. Onun hayatı Mithril Salonu’ndaydı. Sevgili arkadaşları oradaydı. Yaşam amacı oradaydı.</p>

  <p class="block2">Delly’nin olmak istediği Gümüşay’da değil…</p>

  <p class="block4">DOSTÇA BİR GERÇEKLİK DOZU</p>

  <p class="block2">Cücelerin kutsal suyu yanlarında köpürürken iki bin kadeh şerefe kaldırıldı. İki bin Battlehammer cücesi; doğudaki ya da tünellerdeki işlerden bir süreliğine uzak kalabilen her cüce, “Mirabar BattlehammerlarTna!” diye haykırdı. Sonra hep beraber içkilerini kafalarına diktiler; sarı, kırmızı, beyaz, turuncu, siyah, kahverengi, gümüş rengi ve hatta yeşil sakallara köpük bulaştı.</p>

  <p class="block2">Şerefe kadeh kaldırma işi sona erdiği an Pikel Bouldershoulder’dan “Oooo!” sesi yükseldi.</p>

  <p class="block2">Ne Battlehammer ne de Mirabarlı olan Pikel bile Mirabar mültecilerinin şerefine Bruenor’un halkının düzenlendiği ve Cattibrie’ nin eksik kalmadığı bu kutlamaya kusursuzca uyum sağlamıştı. Babasının kürsüsünün yanında salonda oldukça az sayıda bulunanyumuşak yastıklarda oturan kadın, önünde toplanan kalabalığın tuhaflığını düşündü. Onların çoğunu tabii ki Bruenor’un halkı oluşturuyordu; bir kısmı gölge ejderhası Shimmergloom’un gelişinden önce Mithril Salonu’nda yaşamış olan cücelerdi, diğerleriyse Buzyeli Vadisi’nde Kelvin’in Taş Anıtı’nın gölgesi altında birer Battlehammer olarak yetiştirilmişti. Ötekiler doğudan gelen, kendilerini Battlehammerlar kadar evlerinde hisseden Felbarrlılardı. Torgar ve ekibi, hatta Bekçi Vadisi’nin kuzey dağ yamacındaki kavgada veya kısa bir süre önce güneyde yaralananların bile çoğu oradaydı. Ivan ve Pikel Bouldershoulder da oradaydı, Battlehammer olmamalarına rağmen oradaki her cüce onların da klana dahil olmasını istiyordu. Gnom Nanfoodle orada, Regis, Wulfgar ve Cattibrie’nin yanındaydı.</p>

  <p class="block2">Böylece Cattibrie hepsinin arasında bir kan bağı olmadığının farkına vardı fakat hepsinin ortak bir amacı ve çözümü olduğu şüphe götürmezdi. Tahtında oturan ve rahiplerin kutsal su olarak tanımladığı bal likörünü içen babasına baktı. Şerefe kadeh kaldırmasının ve duyduğu şükranın içten olduğunu biliyordu. Torgar, Shingles ve diğer Mirabarlılar’m gelişine ne daha çok minnet duyabilir ne de şu ankinden daha mutlu olabilirdi. Dağlık bölgenin kuzeyinden güneye kadar uzanan çalışmalarda kendilerini defalarca kurtarmışlardı. Bekçi Vadisi’nin kuzeyinde Banak Brawnanvil’le birlikte muhteşem bir savaş çıkarmış, Nanfoodle’ın dağ yamacındaki sihrini uygulayabilmesi için bölgeye iyice yerleşmiş olan orkları tünellerden atmışlardı. Korkunç kayıplar vermişlerdi ama bunun üstesinden tipik cüce metanetiyle gelmişlerdi. Verilen kayıplar zafere değerdi ve büyük bir zaferin dışında hiçbir şey kabul edilemezdi. Cattibrie hepsinin babasının bir yansıması olduğunu fark etti. Torgar’ın Mirabar’dan ayrılması, Felbarr Kalesi’nin nehrin karşısına geçmek için aldığı cesur ve belki hatalı karar, Bruenor Battlehammer’ın karakterinin birer parçasıydı. Cattibrie sevgili babasına bakarken sadece gülümseyebildi.</p>

  <p class="block2">Sonunda bakışları kürsüden ayrılıp arabada oturmaktan çok yatıyor gibi gözüken Banak’a yöneldi.</p>

  <p class="block2">Kadın, bu arabanın yakında, onun hapishanesi olmasından korktu. Belli bir amaç uğruna bedeninden vazgeçmişti her zaman iyimser olan Cordio bile cücenin yeniden yürüyebileceğinden şüphe ediyorduve işte orada durmuş kıllı, yaşlı yüzünün sakalları arasından kocaman bir gülümseme yayarak neşeyle içki içiyordu.</p>

  <p class="block2">Cattibrie bunun bir Battlehammer olmak için iyi bir gün olduğuna karar verdi. Doğudaki kaçışta yaşanan trajediye, Mithril Salonu ve Surbrin arasındaki şüpheli duruma, her yönden bastıran ork sürüsüne, verdikleri korkunç kayıplara, sonsuza dek kaybettikleri arkadaşları ve haklarına rağmen Battlehammer olmak için iyi bir gündü.</p>

  <p class="block2">Buna bütün kalbiyle inandı ve yumuşak yanağından bir damla gözyaşı süzüldüğünde şaşırmadı.</p>

  <p class="block2">Cattibrie şüphe duymaya başlamıştı.</p>

  <p class="block2">Drizzt’i kaybettiğine inanıyordu ve bunu fark ettiği anda, sonunda her şeyi kendine itiraf edebildi. Onu diğerlerinden farklı sevmişti. O, tek başına kadını tamamlamış ve mutlu kılmıştı.</p>

  <p class="block2">Aralarına fazlasıyla sorun girmişti; uzun ömürlülük, çocuk sahibi olma ve diğerlerinin düşünceleri hep oradaydı; hepsi kadının önünde yer alıyor ve onun çaresizce kaybolmasına neden oluyordu. Tüm bu hayali terslikleri fazlasıyla aptalca buluyor, hepsinin kafa karışıklığının ve kişisel yıkımın önemsiz işleri olduğunu düşünüyordu. Cattibrie yerdeyken ve çevresi goblinler tarafından sarılmışken, hayatının sona ereceğini düşündüğünde var olabileceğini hayal bile edemeyeceği bir boşluk hissetmişti.</p>

  <p class="block2">Ölümlülüğünün farkına varışı onu, olması gereken düşüncelere yöneltmişti. Bu karmaşanın içinde kaybolup Drizzt’i kendinden uzaklaştırmıştı. Bu kargaşanın içinde kaybolan Cattibrie, geleceğin, yolcu için tasarlanmış dümdüz bir rotaya sahip olmadığını unutmuştu. Gelecek şimdinin tüm hareketlerinden, arzulanan rotayı izleyebilmek için bilinçsizce birbirine bağlanan seçim anlarından oluşuyordu. Her günü mümkün olan en iyi şekilde yaşamak pişman olmayacağı bir yaşam sağlayacaktı ve pişmanlık duyulmayan bir hayat kaçınılmaz olan ölümü kabullenişin anahtarıydı. Ve şimdi Drizzt’i yitirmişti.</p>

  <p class="block2">Cattibrie, hayatı boyunca bu yarayı sarabilecek miydi? “İyi misin?”</p>

  <p class="block2">Wulfgar’ın sesi tatlı ve endişe doluydu, kadın bakışlarını ona yönelttiğinde adamın kendisine bakan mavi gözlerini gördü. “Zor zamanlar geçirdim,” diye itiraf etti. “Çok kişi öldü.” “Ya da kayboldu.”</p>

  <p class="block2">Wulfgar’ın yüzündeki ifadeden kadının ne demek istediğini anladığı anlaşılıyordu. “Yeniden dışarı çıkabiliriz,” dedi adam, “ve böylece Drizzt’in de içeri girebileceğini umabilmeliyiz.”</p>

  <p class="block2">Kadın ona dimdik bakmaya devam etti.</p>

  <p class="block2">“Öyle olmazsa da çıkar onu buluruz. Sen, ben, Bruenor ve Regis,” diye açıkladı büyük adam. “Hatta belki Ivan ve Pikel’i de ava katılmaya ikna edebiliriz; tuhaf yaratık, biliyorsun kuşlarla konuşuyor ve kuşlar tüm bölgeyi görebilir.” Kadın dimdik bakmaya devam etti.</p>

  <p class="block2">“Onu bulacağız,” diye söz verdi Wulfgar.</p>

  <p class="block2">Salondan bir başka tezahürat yükseldi ve Bruenor, Torgar’a öne çıkıp tüm olup bitenler hakkında düzgün bir açıklama yapmasını bildirdi. “Seni buraya getirenin ne olduğunu bize anlat,” dedi cüce kralı. “Bize tüm yolculuklarını anlat.” Wulfgar’ın gülümsemesi Cattibrie’ye baktığı anda yok oldu; kadın dalgındı, acı dolu ve uzak bir ifadesi vardı. “Gitmek mi istiyorsun?” diye sordu adam.</p>

  <p class="block2">“Kemiklerimin sızlamasına neden olacak kadar yorgunum,” diye cevapladı kadın.</p>

  <p class="block2">Büyük bir çaba harcayarak kadın iskemleden kalktı ve Cordio’nun kendisi için yaptığı koltuk değneğine yaslandı. Ayaklarını sürüyerek adım atmaya başladı ama Wulfgar onu yakaladı. Basit ve zahmetsiz bir hamleyle iri adam kadını kollarına aldı.</p>

  <p class="block2">Kürsüdeki Bruenor, “Nereye gidiyorsunuz?” diye sordu. Önündeki Torgar dikkat kesilmiş dinleyicilerine olanları açıklıyordu.</p>

  <p class="block2">“Biraz dinlenmeye ihtiyacım var, hepsi bu,” dedi Cattibrie.</p>

  <p class="block2">Bruenor bir süre endişeyle baktıktan sonra başıyla onaylayıp yeniden Torgar’a döndü.</p>

  <p class="block2">Cattibrie koltuk değneğini bedene yapıştırıp başını Wulfgar’ın güçlü kollarına dayadı. Gözlerini kapayıp adamın kendisini kutlamanın dışına taşımasına izin verdi.</p>

  <p class="block2">Delly Curtie, dinleyicilerin olduğu odaya tüm iyi niyetiyle, Wulfgar’ın her zaman evi olarak adlandırdığı ve adlandıracağı yere ayak uydurmaya kararlı bir şekilde ilerledi. Attığı her adımda gözlerini fal taşı gibi açıp Luskan’dan kendi isteğiyle ayrılıp Wulfgar’ın peşine düştüğünü söyleyip durdu. Kendi ırkındansa cücelerin yanında huzur bulup evinde hisseden bir adamla sorumluluklarının ilişkisini çevreleyen konuların ötesine uzandığını kendisine hatırlattı. Colson’un varlığını, kızın iyiliğini göz önünde bulundurması gerektiğini düşündü. Bir orta yol bulabileceğine karar verdi. Wulfgar’ı Mithril Salonu’nun dışına mümkün olduğu kadar çok çıkaracak, komşu halklarla ve özellikle de insan topluluklarıyla uzun süre vakit geçirecekti.</p>

  <p class="block2">Diğer taraftan, bekleme odasının labirentlerinin arasından ilerleyen birinin varlığını gördü ve endamından, onun Wulfgar’dan başkası olamayacağını düşündü. Adımları hafifledi. Göreceli olarak savunulmaz teorisini işleme koyabilirdi.</p>

  <p class="block2">Bir yarım kapıya gelip rahiplerin içki yapımında kullandığı devasa fıçılardan birinin etrafından dolandığında Delly adamı bir kez daha ve bu kez daha net gördü.</p>

  <p class="block2">Adamın kendisini görmediğini biliyordu çünkü Wulfgar taşıdığı kadına bakıyordu.</p>

  <p class="block2">Delly’nin gözleri fal taşı gibi açıldı ve kendisini mayalı içki fıçısının arkasına attı. Sırtını fıçıya dayayıp ani acı karşısında gözlerini sımsıkı kapadı. “Wulfgar ve Cattibrie’nin yanından geçişini duydu, küçük odadan çıkıp yollarına devam edişlerini izledi. Kadın nefesini dışarı verdi ve eriyip zemine yapışıyormuş gibi hissetti. Leydi Alustriel’in, Surbrin’in karşısına geçmek için tekneleri beklemesi gerekmiyordu. Büyü sanatlarında ve politikada tüm dünyadaki herkesten daha yetenekli olan uzun boylu, güzel kadın, cücelerin itişip kakışmasını ve dağ sırtındaki pozisyonlarını koruyan Aykorusu elflerinin neşeyle kendisini selamlamasını sağlayarak, alevler saçan at arabasını Mithril Salonu’nun açılmış doğu kapılarının hemen dışındaki düz zemine indirdi. Alustriel arabadan indi ve elini sallayarak aracının duman çıkararak yok olmasını sağladı. Siyah cübbesini düzeltti ve hassas ama kararlı yüzüne ağırbaşlı bir ifade verirken uzun gümüş rengi saçlarını taradı. Bunun kolay bir ziyaret olmayacağını biliyordu ama bu 235 &amp;r ziyareti <span class="calibre1">arkadaşı Bruenor’a borçluydu. Attığı her adımda büyük bir azim gösteren Alustriel kapıya doğru yanaştı. Cüce muhafızları onu memnuniyetle kabul edip yana çekilirken içlerinden biri kadının gelişini Bruenor’a haber vermeye gitti. Cüce kralını, iki cüce ve bir elfin yanında buldu; Kral Emerus Warcrown’un gelişi için planlar hazırlıyorlardı. Kadın kapıda belirince dördü de ayağa kalktı, hatta Bruenor nazikçe eğilip selam verdi. “Sevgili Kral Bruenor,”</span> dedi Alustriel. “İyi olduğunu görmek oldukça neşe verici bir his. Ölüm haberini almıştık ve inan ki sevgili halkların topraklarına bir kasvet çökmüştü.”</p>

  <p class="block2">“Pöh! Onlarla biraz alay edip eğlenmek gerek, bilirsin,” diye cevapladı Bruenor göz kırparak.</p>

  <p class="block2">“Dönüşümü çok daha şaşırtıcı ve ilham verici kılıyor.”</p>

  <p class="block2">“Bruenor Battlehammer’ın bu konuda yardıma ihtiyacı olduğundan şüpheliyim.” “Her zaman nazik biriydin öyle değil mi?”</p>

  <p class="block2">Alustriel sessizce başıyla onayladı.</p>

  <p class="block2">“Sana Felbarrh Jackonray ve Tred’i takdim edeyim,” dedi Bruenor cüceleri işaret ederek, Gümüşay’ın muhteşem Leydi’sini selamlamaya çalışırken ikisi de neredeyse yere düşüyordu. “Bu da Aykorusu’ndan Hralien. Ben ve ekibim bir avuç elf gördüğümüzde bu kadar sevineceğimizi hiç düşünmezdik!”</p>

  <p class="block2">“Birlikte göğüs geriyoruz,” diye cevapladı Hralien. “Aksi takdirde hepimiz, adı Obould olan karanlığa gömülürüz.” “Evet ve gelmeye karar verdiğin için memnunum sevgili Leydi,” dedi Bruenor, Alustriel’e. “Kokuşmuş troller üzerinde kazandığın zafere tanıklık eden Mirabarlı Torgar yeni döndü; senin ve Sundabar’m geride kalmaya karar verdiğinizi söylüyor.”</p>

  <p class="block2">“Korkarım söyledikleri doğru,” diye itiraf etti Alustriel.</p>

  <p class="block2">“Evet, kışı beklemek istiyorsun ve bunu tartışacak değilim,” dedi Bruenor. “Fakat bahar planlarımızı bir an önce yapmak akıllıca olacaktır. Beş orduyu çalıştıran şaşırtıcı bir gnomumuz var.” Alustriel’in söylediği her söze başını sallayarak karşılık verdiğini görünce sustu.</p>

  <p class="block2">“Ne düşünüyorsun?” diye sordu Bruenor.</p>

  <p class="block2">“Torgar’ın sana söylediği şeyi onaylamaya geldim dostum,” dedi Alustriel. “Obould’u olduğu yerde tutacağız ama Gümüşay, Everlund ve Sundabar şu an ona bir savaş açmayı düşünmüyor.” Bruenor çenesinin yere çarptığından emindi; ağzı o denli açılmıştı.</p>

  <p class="block2">“Sizin savaş alanına çevirdiğiniz bölgenin üzerinde dolaştım ve bu ork kralının akıllı biri olduğunu söyleyebilirim. Şimdi bile ekibini güçlendiriyor; savaşçılarını her dağ tepesine koyup toprağın her karışında inatçı bir savunma hazırlıyor.”</p>

  <p class="block2">“Ondan tam şu anda ve burada kurtulmamız için bir başka sebep daha,” diye belirtti Bruenor ama Alustriel bir kez daha başını salladı.</p>

  <p class="block2">“Korkarım bedeli çok ağır olacaktır,” dedi kadın.</p>

  <p class="block2">Bruenor sesindeki alaycı tona tamamen engel olamadan, “Fakat Nesme’nin yardımına koştun, öyle değil mi?” diye sordu.</p>

  <p class="block2">“Trolleri bataklıklarına geri gönderdik evet. Fakat onlar Mithril Salonu’na kuzeyden saldıran birlikler kadar zorlu değildi. On binlerce ork Obould’un çağrısına kulak verdi.”</p>

  <p class="block2">“Silahlarını sana ve senin değerli Gümüşay’ma çevirecek olan on binler!”</p>

  <p class="block2">“Belki,” dedi Alustriel. “Ve o zaman bile inatçı ve kararlı bir savunmayla karşılaşacaklar. Obould bastıracak olursa bizim seçtiğimiz topraklarda savaşacak, kendi seçtiği değil. Onunla bizim duvarlarımızın arkasında çarpışacağız onunkilerin değil.”</p>

  <p class="block2">“Peki, beni ve halkımı burada yalnız mı bırakacaksın?”</p>

  <p class="block2">“Hiç de değil,” diye ısrar etti Alustriel. “Nehre giden yolu açtın; Gümüşay’ın buna yardımcı olacak birlikle gelmesini dilerdim.”</p>

  <p class="block2">“Gelseydi nehrin dibinde yüzlerce Felbarrh yatıyor olmazdı,” dedi Tred; ses tonu Alustriel’in şaşırtıcı tutumundan en az Bruenor kadar hoşnutsuz olduğunu gösteriyordu.</p>

  <p class="block2">“Bunlar yorucu zamanlar,” dedi Alustriel. <span class="calibre1">“Durumu olduğundan daha iyi göstermeye kalkacak değilim. Buraya Gümüşay ve Sundabar adına bir öneride ve sözde bulunmaya geldim. Surbrin’in karşısına köprü kurmanıza, onu savunmanıza ve Mithril Salonu’nun doğu kapılarını açık tutmanıza yardım edeceğiz. Kapının kuzeyindeki dağ sırtında bir takviye birliği oluşturduğunuzu görüyorum; oraya okçular ve mancınıklar göndereceğim. Savaşçılarınızla omuz omuza çarpışmaları için yanınıza yaklaşmaya cüret edecek herkese ateş topu atacak olan büyücüleri yönlendireceğim.”</span></p>

  <p class="block2">Bu sözler üzerine Bruenor’un çatık kaşları biraz düzeldi; yalnızca biraz… “Beni iyi tanırsın Bruenor Battlehammer,” dedi Gümüşay’ın Leydi’si. “Drowlar, Mithril Salonu’na yürüdüğü zaman şehrim senin yardımına geldi. O savaşta kaç Gümüş Muhafızı Bekçi Vadisi’ne düştü?”</p>

  <p class="block2">Bruenor geri çekildi ve ifadesi yumuşadı.</p>

  <p class="block2">“Tıpkı senin dilediğin gibi Obould’un ve beraberindeki ork belasının bu topraklardan ebediyen silinmesini istiyorum. Ama onları gördüm. Size karşı birleşen düşmanın büyüklüğünü hayal bile edemezsiniz. Felbarr ve Adbar’m bütün cüceleri, Gümüşay, Everlund ve SundabarTn bütün savaşçıları birleşip yanınıza gelse bile zafer kazanabilmemiz için her birimizin beşer ork öldürmesi gerekir. Üstelik o zaman bile Obould’un birlikleri günden güne çoğalır, Dünyanın Omurgası’ndaki her delikten yeni orklar çıkar.”</p>

  <p class="block2">“Bunu rağmen onun, olduğu yerde kalacağını düşünmüyorsun ya?” diye sordu Bruenor. “Orduları çoğalıyorsa ne kadar beklersek… Ne kadar beklersen sayıları o kadar artar.”</p>

  <p class="block2">“Seni terk etmedik dostum, hiçbir zaman da terk etmeyeceğiz,” dedi Alustriel. Bruenor’a doğru bir adım atıp elini nazikçe cücenin omzuna koydu. “Mithril Salonu’nun aldığı her yara bölgedeki tüm iyi halkların yüreklerini kanatıyor. Sen teşvik edici, karanlığa gömülmüş yöredeki tek parlayan ışık olacaksın. O ışığın kararmasına izin vermeyeceğiz. Hayatımız pahasına Kral Bruenor, dostum, sizin yanınızda savaşacağız.”</p>

  <p class="block2">Leydi Alustriel’den duymak istediği bu değildi ama duyabileceği tek şey buymuş gibi duruyordu; ve doğrusunu söylemek gerekirse, Torgar’ın Alustriel’in niyetiyle ilgili getirdiği tatsız haberler göz önünde bulundurulunca bu beklediğinin de ötesindeydi.</p>

  <p class="block2">“Bırak kışı atlatalım,” diye sözünü tamamladı Alustriel, “ve baharın neler vaat edeceğini görelim.”</p>

  <p class="block4">GERTİ’NİN KAPI ZİLİ</p>

  <p class="block2">Kar etraflarını kuşatıyor hem Drizzt’in hem de Innovindil’in eğilmesine, rüzgarın onları savurmasına engel olmak için yana yatmalarına neden oluyordu. Drow yola öncülük ediyor, devlerin bıraktığı iz şimdilik kolaylıkla seçilebildiğinden; ama bunun uzun sürmeyeceğini bildiğinden elinden geldiği kadar hızlı hareket ediyordu. Drizzt, parmaklarını giysisinin kollarına sokup duruyor, yumruk yapıyor, sonra parmaklarını yeniden açıyor, soğuktan korunmak için boşuna çabalayıp duruyordu. Innovindil Parlak Beyaz’m; Gerti’nin evinin uzak olmadığını söylemişti. Drow bu tipiye ne kadar dayanabileceklerini bilmediğinden bunun doğru olduğunu umuyordu.</p>

  <p class="block2">Sabahın ilerleyen saatlerinde izler tamamen yok olmuştu ve Drizzt iz sürme kabiliyetine dayanan içgüdüleriyle ilerlemeye başladı. Mümkün olduğu kadar metanetle hareket etti ve sadece dev kervanını yana saptıracak yuvarlanan kayalar ya da dar, derin vadilerle karşılaştığı zaman rota değiştirdi.</p>

  <p class="block2">Bu iri kayalardan birinin çevresinde drow, doğru tahminlerde bulunduğunu fark etti; sığ bir vadinin ortasında yarı yarıya gömülmüş ve yeni düşen karın altından hâlâ buharı süzülen bir gübre yığını vardı. Drizzt oraya yönelip gübrenin üzerine eğildi. Eldivenli elini uzattı ve hepsini teker teker inceleyerek parçalan birbirinden ayırdı.</p>

  <p class="block2">“Dışkıda kan yok,” dedi yanına çömelen Innovindil’e. “Bastıran kara kışa rağmen Gündoğumu iyi yemek yiyor,” diye onayladı elf.</p>

  <p class="block2">“Gerti ona değerli bir evcil hayvan gibi davranıyor,” dedi drow. “Bu iyiye işaret.” “Pegasusu bize pek de kolay vermeyeceğini artık biliyor olmamızın dışında.”</p>

  <p class="block2">“Bundan hiç şüphemiz yoktu,” dedi Drizzt. “Buraya arkadaşımız için savaşmaya geldik ve de aynen öyle yapacağız.” Bu yemini ettikten sonra Innovindil’in güzel yüzüne baktı ve kadının sözlerine minnet duyduğunu anladı. “Haydi,” diye teklif etti ve yola koyuldu.</p>

  <p class="block2">Innovindil, pegasusu harekete geçirmek için Günbatımı’nın yularına sıkıca asıldı ve onu canlanmış adımlarıyla izledi. Yine de bu pek uzun sürmedi. Fırtına yoğunlaştı, kar o denli şiddetliydi ki Innovindil ve Drizzt, içlerinden birisi diğerinden birkaç adım uzaklaştığında birbirlerini göremiyordu.</p>

  <p class="block2">Doğudaki bir dağ kolunun çevresinden geçtiklerinde bir süreliğine rahatladılar; rüzgar kuzeybatıdan esiyordu ve dağlar, esintinin üzerlerine geleceği yolları birden kapamıştı. Drizzt elini çıplak bir kayaya koyup derin bir soluk aldı.</p>

  <p class="block2">“Uygun bir çıkıntı bulabilirsek belki de fırtına dininceye kadar konaklayabiliriz,” diye önerdi; rüzgara baskın çıkabilmek için bağırmak zorunda kalmadan, kısık sesle konuşabildiği için memnundu.</p>

  <p class="block2">Yeniden derin bir nefes aldı ve başındaki donmuş başlığı çıkardı. Yüzündeki karları silkeledi ve kaşlarının donmuş olduğunu fark edince istemsizce kıkırdadı. Dönüp arkadaşına baktığında kadının kendisiyle hiç ilgilenmiyor olduğunu gördü.</p>

  <p class="block2">“Innovindil?” diye seslendi.</p>

  <p class="block2">“Gerek yok,” diye cevapladı elf. “Kamp kurmaya yani.”</p>

  <p class="block2">Gözleri Drizzt’in gözleriyle birleşti ve onu yolun karşısına bakmaya teşvik etti.</p>

  <p class="block2">Kayadan oluşan duvar kuzeye doğru biraz devam ediyor sonra yeniden doğuya kıvrılıyordu. O yüzeyde, kendilerinden birkaç yüz metre ileride, Drizzt karanlık bir yarık ve kayanın arasında bir mağara ağzı gördü. “Parlak Beyaz?”</p>

  <p class="block2">“Evet,” diye cevapladı Innovindil. “Bu denli lafı edilen bir yer için biraz meziyetsiz bir giriş.”</p>

  <p class="block2">İkili nefeslerini tutup bir süre orada öylece bekledi.</p>

  <p class="block2">Innovindil sonunda, “Bir plan?” diye sordu.</p>

  <p class="block2">“Gündoğumu orada,” diye cevapladı Drizzt. “Dolayısıyla içeri gireceğiz.” “Öylece elimizi kolumuzu sallaya sallaya yürüyecek miyiz?”</p>

  <p class="block2">“Kılıçlarımız çekili olacak tabii ki.” Arkadaşına dönüp sırıttı.</p>

  <p class="block2">Oldukça basit bir şekilde anlatmıştı çünkü aslında bu kadar basitti. Gündoğumu için gelmişlerdi ve Gündoğumu Parlak Beyaz’daydı. Böylece toparlanıp karın çok yoğun olmadığı dağ sırtına yaklaşıp yola devam ettiler.</p>

  <p class="block2">Mağara girişine bir düzine ya da ona yakın bir adım kala Drizzt, Innovindil’e geride durmasını işaret edip ileri doğru emekledi. Doğrudan mağaranın ucuna geldi, sonra yavaşça eğildi, döndü ve gözlerini içeri dikti.</p>

  <p class="block2">Mağara ucundan yavaşça neredeyse altı metre genişliğe uzanan bir tünelin içine süzüldü. Derin ve düzenli bir soluk duyan drow olduğu yerde dondu. Çabucak diğer duvara doğru hareket ettikten sonra bir oyuğa doğru süründü. İçeride oturan elleri başının arkasında duran, her horultusunda dudakları sarkan bir dev, sırtını duvara yasladı. Öne uzattığı bacaklarının arasında devasa bir balyoz vardı, ucuna keskin, kıvrık gagası olan kusursuz bir kartal başı şekli verilmişti.</p>

  <p class="block2">Drizzt içeriye doğru emekledi. Devin horultusundan, uyuduğunu anlamış ve yaratık onun farkına bile varamadan boğazını kesebileceğini düşünmüştü. Yine de, şaşırtıcı bir şekilde, bilinçsizce palalarını uzağa ittiğini fark etti. Nazikçe, fakat fazlasıyla çaba harcayarak, balyozu devin kucağından kaldırdı. Yaratık horlayıp homurdandı, bir elini aşağı indirip yana döndü.</p>

  <p class="block2">Drizzt oyuktan ayrılıp yeniden InnovindüTe Günbatımı’nın kendisini beklediği mağara girişine döndü.</p>

  <p class="block2">Balyozu güçlükle tutuyor gibi gözükse de, “Güzel silah,” diye fısıldadı.</p>

  <p class="block2">“Kullanıcısını öldürdün mü?” diye sordu elf.</p>

  <p class="block2">“Derin bir uykuda; bizim için tehlike oluşturmuyor.”</p>

  <p class="block2">Innovindil’in meraklı bakışları Drizzt’e yaptığı seçimin tuhaflığını anımsattı. Neden devi öldürmemişti ki? Ölümüne savaşılacaklardan bir kişi eksilmez miydi?</p>

  <p class="block2">Yine de sadece omuz silkerek cevap verdi, parmağını büzülü dudaklarına götürdü ve elfe sessizce kendisini izlemesini işaret etti.</p>

  <p class="block2">Üçlü, koridorun karşı tarafındaki oyuğu geçti. Birkaç adım uzaklıkta tünel birden sağa kıvrılıyordu ve oradaki tavan daha da yukarı çıkıyordu. Üçlünün biraz uzağında gökyüzünün doğal ışığı parıldıyor, on beş metre ya da az daha ileride fırtınalı günün gri ışığı içeri doluyordu. Zemin kaygandı ve bazı yerler karla kaplıydı. Uzakta bir çift büyük kapı hayal meyal seçiliyordu.</p>

  <p class="block2">“Kilitli olmadıklarını ve iyice yağlandıklarını umalım,” diye sessizce belirtti Innovindil.</p>

  <p class="block2">Üçlü, beraber hareket etti; Günbatımı’nın her adımı takır tukur sesler çıkarıyor ve bu keskin yankılar ikiliyi fazlasıyla geriyordu. Hem drow hem de elf, pegasusu dışarıda bırakmayı düşündü ve korkunç fırtına olmasaydı bunu kesinlikle yaparlardı.</p>

  <p class="block2">Drizzt kulağını kapıya dayadı ve kapı koluna elini uzatmaya cüret etmeden ya da neredeyse cüret etmeden önce uzun bir süre bir ses gelip gelmediğini duymaya çalıştı. Tam elini, başının biraz yukarısında olan zile uzattığında iç tarafının düzgün olmadığını ve hatta bir tarafın özellikle keskinleştirildiğini fark etti. Elini çabucak çekti.</p>

  <p class="block2">“Tuzağa mı düşürüldük?” diye sordu Innovindil.</p>

  <p class="block2">Drizzt bilmediğini belli etti. Pelerinini çıkardı ve bir elini giysi kolunun altına gizleyebilmek için büyülü zırh gömleğini gevşetti. Yeniden uzanıp yavaşça kapı kolunu kavradı. Kulpun keskin ucunu gömleğinin altından bile hissedebiliyordu. Bir tuzak olma ihtimaline karşı avucunun yaralanmaması için büyük bir dikkatle tutuş açısını değiştirdi.</p>

  <p class="block2">“Savaşmaya hazır mısın?” diye sordu arkadaşına ve Buzölüm’ü sol eline aldı. Innovindil başıyla onayladığında Drizzt derin bir nefes aldı ve kapıyı araladı. Hemen ardından elini sol kalçasındaki Parıltı’ya uzattı.</p>

  <p class="block2">Fakat ikiliyi karşılayan görüntü ellerinin neredeyse anında rahatlamasına neden oldu. Sıcak bir parıltı açık kapıdan içeri süzüldü. Kapının ilerisinde, hepsi mat ve karlı olmayıp ışıldayanbuzlardan yapılmış olan sayısız duvar ve bölmenin üzerinde kusursuzca yansıyan ışık fazlasıyla yansıtıcı ve saydamdı. Görülebilir her açıda drow, elf ve pegasus görüntüleri vardı.</p>

  <p class="block2">Drizzt öne doğru bir adım attı ve Drizzt yansımalarından oluşan bir denizin içinde kayboldu. Tüm bölmeler, içine bir devin girebileceği kadar genişti ve bir labirenti andırıyordu. İlk şoku atlatan Drizzt’in beyninde tehlike çanları çaldı.</p>

  <p class="block2">Innovindil’i çabucak kendisini izlemesi ve hızla ileri hareket etmesi için kışkırttı.</p>

  <p class="block2">Sonunda parlak buz duvarlarının dört yol ağzında duran Drizzt’e yetiştiğinde, “Ne oldu?” diye sordu. “Bu bir savunma,” diye cevapladı Drizzt.</p>

  <p class="block2">Çevreye iyice bir bakıp korkularını doğruladı. Duvarlarla büyük bir tezat oluşturan ve içinde taş yokmuş gibi duran boş taş zemini fark etti. Yüksek tavandaki sayısız deliğe baktı; hepsinin, şafak vaktinden gün doğumuna kadar bütün ışıkları içeri alacak şekilde odanın kuzeyinde doğudan batıya doğru stratejik olarak yerleştirilmiş olduğunu anladı. Sonra geniş odaya yayılan bu imgeleri izledi. Duvar boyunca herhangi bir yerde yer alan bir nöbetçi, işgalcileri kolaylıkla fark ederdi.</p>

  <p class="block2">Drizzt, aynalardan oluşan bu salonun belli bir amaç uğruna sihirle yaratıldığını biliyordu.</p>

  <p class="block2">Kıpırdandığı anda, “Hızlı hareket et,” dedi drow.</p>

  <p class="block2">Eğilip labirente doğru daldı; nöbetçilerin aklını karıştıracak yansımalar yaratacak koridorlar bulmaya çalışıyordu. Salonu izleyen muhafızların, tüneldeki gibi, pek de tetikte olmadığını ummak zorundaydı.</p>

  <p class="block2">Alarm boruları çalmadı ve hiçbir kükreme duyulmadı. Hiç değilse bunun iyiye işaret olduğuna inanabilmeliydi. Keskin bir dönemeçte drow birden durdu ve tam arkasındaki Innovindil’le Günbatımı onu neredeyse yere seriyordu.</p>

  <p class="block2">Yine de Drizzt, çarpmanın verdiği enerjiyi kontrol edip kendini tutmayı başardı ve bir adım daha atmak, mağaranın doğu ucundaki açıklığa, yirmi adımlık sınıra basmak istemediğinden öne doğru gitmek yerine yana kaydı. Orada bir nehir vardı ve üstü buzla kaplı olmasına rağmen Drizzt, donmuş yüzeyin altında akan suyu görebiliyordu.</p>

  <p class="block2">Drow yolun karşısında ve sol aşağısında başka bir tünel daha olduğunu fark etti. Innovindil’e kendisini dikkatlice takip etmesini işaret ettikten sonra çıkış tünelinin karşısında durarak nehir kıyısına doğru yavaşça ilerledi. Tepesinde kalın bir ip olduğunu gördü; bir devin erişebileceği mesafedeydi, belki bunu karşıya geçmek için kullanıyorlardı. Günbatımı’nın toynak seslerini duydu ve dönüp baktığında Innovindil’in pegasusa binmiş olduğunu gördü; çıkış tüneline dalabilmesi için uygun bir açı oluşturmuşlardı. Drizzt sırıtıp kadının arkasına tırmandı ve elf, Gündoğumu’nu harekete geçirmek için hiç vakit kaybetmedi; pegasusun kanatları havayı hızla dövüyordu. Attan çok bir geyiğinkini andıran bir zarafetle Gündoğumu donmuş nehrin karşısındaki tünele tırmandı ve Innovindil kanatlı atı alelacele durdurdu.</p>

  <p class="block2">Drizzt hızla aşağı indi, Innovindil de onu izledi.</p>

  <p class="block2">“Sence burada olduğumuzu biliyorlar mı?” diye sordu ay elfi. “Fark eder mi?”</p>

  <p class="block2">Bundan sonra koridorlar daha sıradan, geniş, yüksek, dolambaçlı, labirentvari, pek çok dönüşü ve yan patikası olan yapılara dönüştü. Parlak Beyaz’ın büyüklüğü Drizzt’i şaşırttı ve kalkıştıkları işin ciddiyeti gözünü korkuttu. “Guenhwyvar, Gündoğumu’nun kokusunu alır,” dedi belindeki figüre uzanırken.</p>

  <p class="block2">“Bence senin kokunu daha iyi alır,” diyen ve Innovindil’e ait olmayan bir ses duyuldu; bir elfe ait olamayacak kadar derin ve uğultuluydu.</p>

  <p class="block2">Drizzt ve arkadaşı yavaşça döndü, Günbatımı toynaklarını taşa sürüdü.</p>

  <p class="block2">Bir çift ayaz devi altı metre arkalarında sakince duruyordu; bir tanesinin eli kalçalarındaydı, diğeri ise sağ elinde tuttuğu devasa çekiçle sol avucuna hafifçe vuruyordu.</p>

  <p class="block2">“Hatun Gerti için ikinci bir pegasus getirmişsiniz,” dedi dişi olanı. “Memnun olacaktır; belki sizin çabucak ölmenize izin verecek kadar hoşnut kalacaktır.”</p>

  <p class="block2">Drizzt başıyla onaylayıp, “Evet, Gerti’yi memnun etmeye geldik tabii. En büyük arzumuz bu,” dedi.</p>

  <p class="block2">Cümlesini tamamladığı an Günbatımı’nın kalçasına vurdu ve Innovindil pegasusu havaya kaldırdı.</p>

  <p class="block2">Drizzt onları izlemek üzere döndü, birkaç adım attı sonra arkasındaki devlerin hücuma geçtiğini duydu, çabucak yeniden onlara yöneldi ve öfkeyle gürleyerek saldırdı.</p>

  <p class="block2">“Drizzt!” diye haykırdı Innovindil; kadının ses tonundan az sonra devlerle karşılaşmak üzere olduğunu anladı.</p>

  <p class="block2">Hiçbir şey düşüncelerinden daha uzakta olamazdı.</p>

  <p class="block2">Çekiç tutan deve yöneldi ve yaratık çekici sallamaya başladığında sağa, ikinci deve doğru kaydı.</p>

  <p class="block2">Birinci dev saldırısına devam etmeyecek kadar akıllıydı; bu, muhtemelen kendi arkadaşına zarar verecek bir saldırı olacaktı. Fakat dişi dev, Drizzt’e uzandığında drow yeniden birinciye doğru döndü; sihirli halhallarından hız alan ayakları neredeyse seçilemez olmuştu. Yuvarlandı ve takla atarken yana doğru kaydı. Böylece sağa geçmiş ve devlerin arasından sıyrılmıştı. İki dev de onu yakalamak üzere birer hamle yapıp sallandı, hatta yarı yolda kafalarını birbirlerine çarpmasalardı dişi olanı neredeyse bunu başaracaktı.</p>

  <p class="block2">İkisi de homurdandı ve doğruldu, böylece Drizzt kaçtı.</p>

  <p class="block2">Fakat bir sonraki koridorda sadece on adım atmışken drow, başka devlerin seslerini duydu ve bir devle karşı karşıya kalmamak için başka bir dikey koridora dalması gerekti.</p>

  <p class="block2">“Açmaz değil,” diye fısıldadı drow; bu körlemesine daldığı her yerde mırıldandığı bir dua sayılırdı.</p>

  <p class="block2">Çok geçmeden kenarlarında farklı şekil ve büyüklükte heykellerin olduğu daha geniş bir koridora geldi. Birkaç tanesi taştan olsa da çoğunluğu buzdan yapılmıştı. Bazıları dev ebatlarındaydı ama çoğunluğu bir insan ya da elf endamına sahipti. Detaylar ve işçilik, cüce taşlarındaki kadar ustacaydı ve bu sanat eserlerinin zarafeti drowun dikkatinden kaçmadı; heykeller pekala Menzoberranzan’a ya da bir elf kasabasına ait olabilirdi.</p>

  <p class="block2">Fakat arkasında ve önünde devlerin ve uçsuz bucaksız görünen yapının içinde yankılanan boruların seslerini duyduğundan durup heykelleri takdir etmek için pek az zamanı oldu.</p>

  <p class="block2">Pelerinini omuzlarına çekti ve yana, elf boyutundaki heykel kümelerine yöneldi.</p>

  <p class="block2">Innovindil sadece yerdeki taşların üzerinde kalmayı ve buzda hareket etmek mecburiyetinde olmamayı dileyebilirdi; çevresinde koşturan devlerin arasında kalan Günbatımı’nın hızını kesmek zorunda kalacaktı. Bazen dönüp bir diğerine koşarak, yeniden dönmeye niyetlenip karşısında düşmanlar bularak bir koridordan öbürüne hareket edip durdu. Körlemesine ilerlemek elfin elinden gelen tek şeydi. Ya da körlemesine savaşmak… Arada sırada hız kazanmak için pegasusu havaya kaldırıyordu.</p>

  <p class="block2">Yine de havadayken dikkatli olmak zorundaydı; Günbatımı keskin, dik açılı dönüşleri kontrol edemezdi. Innovindil önünü ve arkasını kolladı ve sürekli havaya baktı. Tepesindeki tavanın açılmasını ve böylece Günbatımı’nı hafifçe uçurmayı dileyip duruyordu; hatta belki bir bacadan geçip gökyüzüne bile çıkarlardı. Köşede, elf ve pegasusu neredeyse bir taş duvara çarpıyordu; dönüş açıları doksan dereceden fazlaydı. Günbatımı aniden durabilmek için kaymış ve Innovindil pegasusu geri çektiğinde taşı yalayıp geçmişti.</p>

  <p class="block2">Tekrar düzene geçtiklerinde Innovindil nefesini tuttu ve atı yeniden koşması için yönlendirdi. O hareketsizlik anının kendisini saldırıya açık bıraktığını biliyordu.</p>

  <p class="block2">Böylece bir önceki koridordan kendisine doğru dev uzun, şekillibir buz mızrağının uzandığını gördüğünde pek de şaşırmadı. İçgüdüsel olarak eğildi, aksi takdirde şişlenecekti. Bu kıl payı kurtulduğu hamleyle bile elf neredeyse yerinden olacaktı; mızrak, kadının üzerindeki taşa çarpıp parçalanmış ve böylece başına buz parçaları yağmıştı.</p>

  <p class="block2">İnatla yerini koruyan Innovindil, topuklarını Günbatımı’nın böğrüne vurdu ve atı koşmaya teşvik etti. Yan arkasından, mızrağın geldiği yerden bir haykırış yükseldi ve bir şekilde elf diline benzeyen ayaz devlerinin dilini yeterince anlayan kadın, bir dişi devin mızrak fırlatıcısını azarladığını fark etti.</p>

  <p class="block2">“Gerti’nin yeni hayvanına zarar vermek mi istiyorsun?”</p>

  <p class="block2">“Pegasustan mı yoksa elften mi bahsediyorsun?” diye cevapladı dev; gürleyen sesi Innovindil’in arkasındaki kayalarda yankılanıyordu.</p>

  <p class="block2">“İkisi birden olsun!” diye güldü dişi olanı. Ses tonları, bir şekilde Innovindil’in, mızrağı göğsüne yemesinin çok daha iyi olacağını düşünmesine neden oldu.</p>

  <p class="block2">İki dev, koridorun aşağısına daldı, bir tanesi aniden sola dönüp zafer çığlığı atıncaya kadar yan koridora sadece arada bir göz atıyorlardı.</p>

  <p class="block2">Heykelin üzerindeki pelerini fark eden diğeri de, “Akıllı!” diye bağırdı; pelerin taşa oyulmamıştı, sadece bir kumaşın sallanabileceği gibi kıvrılıp salınıyordu.</p>

  <p class="block2">Yana doğru tek bir adım atan ilk dev, ağır bir sopayı pelerinin üzerine savurdu. Giysinin altındaki heykel tuzla buz oldu.</p>

  <p class="block2">“Oh! Mardalade’in eserini parçaladın!” diye bağırdı diğeri. “Ddrow?” diye kekeledi ilki ve sopasını bıraktı.</p>

  <p class="block2">“Seni oldukça eğlenceli buluyor,” diyen bir cevap duyuldu ve iki dev arkalarına döndü.</p>

  <p class="block2">Öbür tarafa sıçrayan Drizzt, onları selamlamak üzere durdu ve devlerin arkasını işaret edip gülümsedi. Dev, bir panterin iniltisini duyuncaya kadar ikisi de dönmedi.</p>

  <p class="block2">İki dev, iki yüz yetmiş kiloluk siyah kürklü bir kas yığını üzerlerine atladığında dönüp eğildi; hayvan tam üstlerine geliyor olduğundan ellerinin de desteğiyle daha da yere yakınlaştılar ve bir tanesi taşa çarptı.</p>

  <p class="block2">Drizzt hızla uzaklaştı. Bu rahatlama anını labirentin koridorlarını çözmeye çalışmak için kullandı.</p>

  <p class="block2">Çevresindeki seslere de kulak {#» kabarttı; onlardan da bir anlam çıkarmak istiyordu. Alakasız yerlerden gelen haykırışlar Innovindil’in hâlâ kaçıyor olduğunun göstergesiydi ve kadının genel yönü hakkında fazlasıyla fikir sahibi olmasına yaramıştı.</p>

  <p class="block2">Batıya, sonra kuzeye, sonra yeniden batıya doğru hızla hareket etti. Bir sonraki dört yol ağzına yaklaştığında koşan pegasusun toynaklarından çıkan takır tukur seslerini duydu ve yanından geçecek olan arkadaşını yakalayıp arkasına binmeyi umarak daha da hızlandı.</p>

  <p class="block2">Fakat bu düşünceyi kafasından çabucak atarak yavaşladı. Devlere iki hedef vermenin daha iyi olacağını fark etti. Innovindil ve Günbatımı başlarını öne eğmiş hızla uçarak önünden geçtiler; pegasus yerden birkaç metre yukarıdaydı. Durup elfin kanatlı atı kontrol edişini hayranlıkla izlemekten kendini alıkoyamasa da Drizzt yaklaşan devlerin sesini rahatlıkla duyabiliyordu.</p>

  <p class="block2">Yeniden hızlandı ve o kesişim noktasında bir çift dev, elfin peşinden ilerlediğinde Drizzt onların tam arkasından hareket etti ve bir tanesini bacağının arkasından yaralamayı başarıp devin acıyla inlemesine neden oldu.</p>

  <p class="block2">O dev durdu ve diğeri yavaşladı ve ikisi birden koşan kara elfi karşılamak üzere döndü.</p>

  <p class="block2">Görkemli bir panter ensesine atıldığında yaralı olanı yüzükoyun yere kapaklandı ve uzağa fırladı.</p>

  <p class="block2">Kesişme noktasında üç dev daha belirdi ve beşi birden tüm gücüyle bağırdı: “Sola!” “Sağa!” “Düz!”</p>

  <p class="block2">“Elf sizi aptallar!” “Drow!”</p>

  <p class="block2">Ve tüm bunlar, tabii ki, Drizzt’in ve Innovindil’in biraz daha nefes almasını sağladı.</p>

  <p class="block2">Dönüp durdular ve Drizzt daha önce geçmiş olduğu koridorları anımsadı. Başka bir kesişim noktasında; Günbatımı’nın toynaklarından çıkan takır tukur seslerini yeniden duydu ve ilk oraya yöneldi. Yine pegasusun arkasına atlamayı düşündü ve bir kez daha bu fikirden vazgeçti; kaçan arkadaşının peşinde hâlâ devler vardı.</p>

  <p class="block2">Drizzt köşede durup Innovindil’in kendisini görmesini sağlayacak kadar yana yattı. Yolun karşısını, yaklaşan Innovindil’in solundaki tüneli işaret etti. Kadın, Günbatımı’nı sağa, Drizzt’in yanına çevirip genişçe dönerek karşılık verdi.</p>

  <p class="block2">Kadın şimşek hızıyla yanından geçerken, “Sağa, sola, ikinci sağa ve doğruca nehire!” diye bağırdı drow.</p>

  <p class="block2">Drizzt yeniden köşeye sindi. Innovindil’i takip edenlerin yanı sıra kendi arkasından gelen devlerin sesini duydu; ilk olarak Innovindil’in peşine düşenlerin gelmesini umarak sürekli ve gergin bir şekilde sağa sola bakıp durdu. Gelenlerin onlar olduğunu gördüğünde hissettiği rahatlama içten ve derindendi. Bakışları hâlâ pegasusun üzerindeki elfe kilitlenmiş olan devler tüm hızlarıyla geldiler ve Drizzt saklandığı köşeden çıkıp onlara bağırdığında tamamen hazırlıksız yakalandılar.</p>

  <p class="block2">Durup onu yakalamaya kalktıklarında birbirlerinin üzerlerine devrildiler ve böylece drow onların geldiği yöne doğru geri kaçtı. Devlerin yaşadığı karmaşa Drizzt’in peşinde olanların da aralarına katılmasıyla daha da arttı.</p>

  <p class="block2">Drizzt’in yüzüne büyük bir gülümseme yayıldı; eğleniyor olduğunu yadsıyamazdı!</p>

  <p class="block2">Fakat birden şiddetli bir kar fırtınasına yakalandı, yüksek tavanda küçük kara bir bulut dolanıyor ve üzerine ayağı büyüklüğünde dolu taneleri yağdırıyordu. Ayağının altındaki zemin anında kayganlaştı ve drow, çok da sağlam olmayan dengesini koruyarak kontrollü bir şekilde kaymaya başladı.</p>

  <p class="block2">Elbette kuru bir yere geldiğinde ayağı arkaya kıvrıldı ve takla atmak zorunda kaldı. Yuvarlanırken arkaya baktı ve kesişim noktasında yaşanan karmaşanın içinde bir dişi devin varlığını seçti; yaratık ona bakıyor ve devasa parmaklarını bir kez daha oynatıyordu.</p>

  <p class="block2">“Ah ne güzel!” dedi drow. Doğruldu ve kaygan zeminde elinden geldiği kadar hızlı koştu.</p>

  <p class="block2">Şimşeği, çakmadan bir an önce farketti ve yana doğru yattı. Yıldırım üzerine geldiğinde düşüşü hızlandı. Yine de her iki dev grubu da üzerine geliyor olduğundan kolundaki yanma ve uyuşma hissini yok saymak zorundaydı.</p>

  <p class="block2">Drizzt kafasında canlandırdığı yerleşim planının doğru olduğunu umarak hayatı için, bütün gücüyle koştu. Innovindil’i, pegasusa aynı anda ulaşabilmeyi ümit ettiği dolambaçlı bir yola göndermişti.</p>

  <p class="block2">Buz fırtınası ve yıldırımla, yaptığı hızlı hesaplar doğruysa, bu gerçekleşemeyecekti.</p>

  <p class="block2">Donmuş nehre ve kaçış tünellerine yönelen kadının o kesişme noktasına kendisinden önce ulaştığını gördü. Drow tam arkasında belirdiğinde kadın, rotasını izlemeye devam ederek ona baktı.</p>

  <p class="block2">“Koş!” diye bağırdı Drizzt; kadının durup bekleyecek vakti olmadığını biliyordu. Aralarında o iğrenç büyücü de olan devler tam arkalarındaydı; ve büyücü kadın, bütün istilacılarının uzun, dümdüz bir tünelde tam önünde belirmesini nasıl da isterdi!</p>

  <p class="block2">Innovindil donuk nehre yaklaştığında, “Yüksel! Karşıya uç!” diye bağırdı; Drizzt ve elf de öyle yaptı; Günbatımı’nı çabucak havalandırdı ve karşı taraftaki sağlam zemine geçti. Aptal olmayan elf, dizginlere asıldı, sonra pegasusu yana çevirdi ve nehrin kıyısına, tünelin sadece birkaç metre uzağına alçaldı.</p>

  <p class="block2">Drizzt onun hemen arkasından nehirde belirdi; devler hızla yaklaşıyordu. Hızını hiçbir şekilde kesmeyen drow kaymayı ve yeniden koşmayı umarak doğruca ileri atıldı. Karın üstü buza yattığında Innovindil’i gördü; elf kendisine sesleniyordu.</p>

  <p class="block2">Diğer taraftan, sağından ve tepesinden yükselen gürültülü bir homurtu duydu ve tepeye tüneyen bir devin attığı devasa bir kaya, tepesine yuvarlanırken tam zamanında yana kaydı.</p>

  <p class="block2">“Drizzt!” diye bağırdı Innovindil.</p>

  <p class="block2">Drow kıvrılıp döndü ve kendisine tutunacak bir şey buldu. Atılan kayanın amacına ulaştığını fark etti. Yavaşlayarak ezilmekten kurtulmuştu ama kaya tam önündeki buza isabet etmiş ve onu varmıştı.</p>

  <p class="block2">Çaresizce kayan drow buzlu sulara gömüldü.</p>

  <p class="block2">“Drizzt!” diye bir kez daha bağırdı Innovindil.</p>

  <p class="block2">Tek bir parmağıyla asılı kalan ve soğuk akımın insafsızca aşağı çektiği Drizzt, kadına güç bela omuz silkip karşılık verdi.</p>

  <p class="block2">Sonra yok oldu.</p>

  <p class="block4">İÇ SESLER</p>

  <p class="block2">Delly Curtie, cüce yapısında attığı her adımda, kendi kendine Bunu yapmalısın, deyip durdu. Bunun herkes içinen iyisi olacağına tamamen ikna olan Delly, bunu kendisine bile hatırlatacak, sabit anımsatıcılara ve güvenceye ihtiyaç duyuyordu.</p>

  <p class="block2">Burada bir dakika daha duramazsın.</p>

  <p class="block2">Pöh! Zaten o senin çocuğun değil ki, seni aptal kadın!</p>

  <p class="block2">Bu senden çok onun iyiliği için, hem zaten o kadın senin hiç olamayacağın kadar iyi!</p>

  <p class="block2">Kadın tüm bu bahaneleri yineleyip durdu; Cattibrie’nin özel odasının kapısına doğru adım adım ilerlerken mırıldandığı bir duaydı sanki. Colson kıpırdanıp hafifçe bağırdı ve Delly, küçük kızı kendine iyice bastırıp huzur verici sevgi sözcükleri mırıldandı.</p>

  <p class="block2">Odanın önüne gelip kulağını kapıya dayadı; hiçbir şey duyamayınca kapıyı biraz aralayıp durdu ve yeniden dinledi. Cattibrie’nin düzenli soluğunu duydu. Kadın, uykuya ihtiyacı olduğunu söyleyerek, kısa bir süre önce dinleyicilerin bulunduğu odadan tükenmiş bir halde dönmüştü.</p>

  <p class="block2">Delly odaya girdi. Cattibrie’yi ilk görüşüyle oluşan öfke ve kıskançlık karışımı hisler, içinde bir girdap yarattı ve engel olunamaz bir aşağılık duygusu midesini kemirdi.</p>

  <p class="block2">Delly ‘Hayır, hepsini bir kenara bırak!’ diye sessizce karar verdi ve kendisini yatağın yanma gitmeye zorladı.</p>

  <p class="block2">Attığı her adımda içinde ağır ağır dolanan şüphenin varlığını hissediyor, Colson’a sımsıkı tutunup onu asla bırakmaması gerektiğini haykıran seslerin yarattığı kakofoniyi duyuyordu. Sırtüstü yatan Cattibrie’ye baktı; gür, kumral saçları yüzünü örtüyor, onun olduğundan küçük, neredeyse bir çocuk gibi görünmesine neden oluyordu. Delly, kadının güzelliğini, teninin yumuşaklığını, yüz hatlarının eşsizliğini görmezden gelemezdi. Cattibrie iyi fakat oldukça zor bir hayat yaşamıştı, yine de bu zorluklar karşısında hiçbir fiziksel yara almamış gibi duruyordu; tabii şu anki yarası hariç.</p>

  <p class="block2">Yaşadığı tüm savaşlara ve yaptığı tüm kılıç dövüşlerine rağmen kadının yüzünde tek bir kusur, tek bir iz yoktu. Delly bir an için onun yüzünü parçalamak istedi.</p>

  <p class="block2">Çok kısa bir an için… Delly derin bir nefes alıp yapacağı herhangi bir kötülüğün Cattibrie’den çok kendisine zarar vereceğini hatırladı.</p>

  <p class="block2">“Kadın sana bir kez bile ne ters bir bakış attı ne de kötü bir söz söyledi,” diye sessizce kendi kendine anımsattı. Delly önce Colson’a, sonra Cattibrie’ye baktı.</p>

  <p class="block2">“Sana iyi annelik edecektir,” diye mırıldandı bebeğe.</p>

  <p class="block2">Eğildi, ya da eğilmek üzereydi, sonra doğruldu, Colson’a sımsıkı sarıldı ve bebeği başından öptü.</p>

  <p class="block2">Bunu yapmak zorundasın Delly Curtie! Wulfgar’ın çocuğunu çalamazsm!</p>

  <p class="block2">Fakat birden durumun farkına vardı. Wulfgar’ın çocuğu mu? Colson neden Delly Curtie’den çok “Wulfgar’ın çocuğu olsundu ki? Meralda’nm umutsuz ricası üzerine bebeği Auckneyli Meralda’dan alan kişi Wulfgar’dı ama Delly, Luskan’da ona ve Colson’a katıldığından beri bebeğe bakan Wulfgar değil kendisiydi. Wulfgar, Aegis-fang’i ve kendisini bulma umuduyla aralanndan ayrılmıştı. Wulfgar, orklarla savaşmak üzere günlerce ortadan kaybolmuştu ve tüm bu süre zarfında Delly, Colson’u bağrına basmış, beslemiş, uykuya yatırmış, ona oyun oynamayı hatta ayakta durmayı öğretmişti. O an aklına annelik güdüsünü güçlendiren başka bir fikir daha geldi. Colson’u Wulfgar’a bırakıp gitse bile adam savaşmaktan vazgeçecek miydi? Tabii ki hayır. Peki ya Cattibrie yaraları iyileştikten sonra savaşçı yönüne bir son verecek miydi? Tabii ki hayır. Bu Colson için ne anlama gelirdi? Delly bu korkunç düşünceyle neredeyse bir çığlık atıyordu. Yataktan uzaklaştı ve kapıya doğru bir adım attı. Bu çocuktan ve kendi seçimlerinle kuracağın bir hayattan sorumlusun, dedi beyninde yankılanan bir ses. Delly, Colson’u yeniden öptü ve arkasına dönüp bakmamaya kararlı bir şekilde odanın karşısına doğru cesurca bir adım attı. Tüm güzellikler onu mu bulacak? diye sordu ses. Cattibrie’ye yapılan bu gönderme Delly için o denli netti ki sanki kendi sesini duyuyormuş gibi oldu. Hem kendini, hem de kendinden veriyorsun ama tüm iyi niyetin seni umutsuzluğa sürüklüyor, dedi ses. Evet ve karanlık taşların boş tünellerine… ve düşüncelerimi paylaşacak tek bir kişi bile yok… diye cevap verdi Delly; hisseden başka bir yaratıkla konuştuğunun farkında bile değildi. Derken kapıya uzandı ama yana bakma mecburiyeti duyup durdu. Cattibrie’nin giysileri küçük bir tezgahın üzerine yığılmıştı; zırhı ve silahları yıpranmış peleriniyle örtülmüştü. Delly’nin gözleri özellikle tek bir şeye takıldı. <span class="calibre1">Pelerin altından, kusursuzca tasarlanmış ve Delly’nin şimdiye kadar gördüğü tüm nesnelerden daha parlak olan bir kılıç kabzası çıkıyordu. En parlak cüce mücevherinden bile güzeldi, ejderhanın altın yığınlarından bile değerliydi. Delly Curtie ne yaptığının farkına bile varamadan Colson’u yana kaydırdı, tek kalçasının üzerinde bir denge kurdu, hızlı bir adım attı ve boşta kalan eliyle kılıcı pelerinin altından, aynı zamanda kınından, çekip aldı. Anında kılıcın, başka hiç kimseye değil de, kendisine ait olduğunu hissetti. Birden, böyle bir silahla ColsonTa kendisinin bu zalim dünyada yollarını bulabileceklerini ve çok da iyi olabileceklerini fark etti. Duyarlı ve aç kılıç Khazid’hea hep böyle vaatlerde bulunurdu. Gözlerini açtığında rahatlatıcı bir yüzün, endişeli ve sevecen kristal mavisi gözbebeklerinin kendisini izliyor olduğunu gördü. Karşısındakinin kim olduğunu ve kendisinin nerede bulunduğunu tam olarak idrak etmeden önce Cattibrie elini kaldırıp</span> Wulfgar’ın <span class="calibre1">yanağını okşadı. “Hayatını uyuyarak geçireceksin,”</span> dedi büyük adam.</p>

  <p class="block2">Cattibrie gözlerini ovalayıp esnedi, sonra da adamın yardımıyla yatakta oturma pozisyonu aldı.</p>

  <p class="block2">“Uyumamam için hiçbir sebep yok,” dedi kadın. “Ne de olsa hiç kimseye bir yardımım dokunmuyor.”</p>

  <p class="block2">“Savaşa katılabilmek için iyileşiyorsun. Bu hiç de azımsanacak bir iş değil.”</p>

  <p class="block2">Cattibrie bu mantıklı açıklamayı hiç itirazsız kabul etti. Kendi zayıflığı onu tabii ki hüsrana uğratmıştı. Wulfgar ve Bruenor’un, hatta Regis’in, o burada, güven içinde uyuklarken savaş alanında yer alıyor olduğu düşüncesinden nefret ediyordu.</p>

  <p class="block2">“Doğuda işler nasıl?” diye sordu.</p>

  <p class="block2">“Hava duruldu ve tekne iş görüyor. Felbarr’dan duvar için malzeme ve kaynak getiren cüceler geldi. Orklar tabii ki her gün saldırıyor ama Aykorusu elflerinin yardımıyla kolaylıkla geri püskürtülüyorlar. Henüz bütün güçleriyle bastırmadılar ve bunun nedenini bilmiyoruz.”</p>

  <p class="block2">“Çünkü dağlardan gelip onları katledeceğimizi biliyorlar.”</p>

  <p class="block2">Wulfgar karşı çıkmadığını gösterircesine başıyla onayladı. “Bölgeyi iyi koruyoruz ve her dakika savunmamız daha da güçleniyor. Gözcüler, ork kümesi haberleri getirmiyor. Onların da kazandıkları topraklan koruduğunu düşünüyoruz.” “O halde bu kış yoğun bir çalışmayla geçecek, savaşla değil.”</p>

  <p class="block2">“Kanlı bir bahar için hazırlık…”</p>

  <p class="block2">Cattibrie başıyla onayladı; hava ısındığında savaşa katılacağına fazlasıyla inanıyordu. “Kuzey yerleşkelerindeki mülteciler şimdiden ayrılmaya başladı,” diye devam etti Wulfgar. “Yol bu riski göze alacak kadar güvenli mi?”</p>

  <p class="block2">“Nehir kıyısının bir milini ve güneye uzanan kısmını aldık ve tekneyi devlerin atış menzilinin dışına yerleştirdik. Güvende olacaklardır; hatta ilk grup karşıya geçti bile.” “Bölge ne kadar temiz?” diye sordu Cattibrie; sesindeki endişeyi saklama ihtiyacı bile duymamıştı.</p>

  <p class="block2">“Çok. Hatta fazlasıyla,” diye cevapladı Wulfgar; kadının endişesini yanlış yorumlamıştı. Sonra kadının ne demek istediğini anlayarak durdu. “Drizzt’in yanımıza gelip gelemeyeceğini merak ediyorsun,” dedi.</p>

  <p class="block2">“Ya da bizim onun yanma gidip gidemeyeceğimizi.” Wulfgar yatağın ucuna oturup Cattibrie’ye uzun uzun baktı.</p>

  <p class="block2">“Onun ölmediğini söylediğinden bu yana çok da uzun bir vakit geçmedi,” diye hatırlattı adam. “Buna tutunman gerek.” “Peki ya tutunamazsam?” diye sordu kadın; böyle bir korkuyu dile getiriyor olmak bile bakışlarını aşağı indirmesine neden olmuştu.</p>

  <p class="block2">Wulfgar iri eliyle kadının çenesini tutup başını yukarı kaldırdı; böylece kadın onun gözlerinin içine bakmak zorunda kaldı. “O zaman ona ait hatıralarına tutun ama ben yine de onun öldüğüne inanmıyorum,” diye ısrar etti. “Sevmiş olmak iyidir…”</p>

  <p class="block2">Cattibrie uzaklara baktı.</p>

  <p class="block2">Anlık bir karmaşa yaşadıktan sonra Wulfgar onu yeniden kendine çevirdi. “Onu hiç tanımamaktansa sevip kaybetmiş olmak daha iyidir,” diye bildirdi, bu tüm Diyarlardaki en eski yakarışlardan biriydi. “Siz sevgiliydiniz; bundan daha özel bir şey olamaz.”</p>

  <p class="block2">Cattibrie’nin derin mavi gözleri her şeyi açıklayan yaşlarla doldu.</p>

  <p class="block2">“Sen… Sen söyledin…” diye kekeledi Wulfgar. “Kaptan DeudermontTa beraber teknede geçirdiğiniz yıllarda öyle olduğunu söyledin…”</p>

  <p class="block2">“Ben hiçbir şey söylemedim,” diye cevapladı kadın. “Öyle olduğunu varsaymana izin verdim.” “Ama…”</p>

  <p class="block2">“Wulfgar durdu ve Banak’ın yanında yer aldıkları savaş anında Cattibrie ile yaptıkları konuşmayı aklından geçirdi. Kadına, Drizzt’le arkadaşlığın ötesinde bir şeyler yaşayıp yaşamadıklarını sormuştu ve aslında doğrudan bir cevap alamamıştı; tek öğrendiği 255 }<span class="calibre1">#* altı uzun yıl boyunca birlikte yolculuk ettikleri olmuştu. Wulfgar sonunda, “Neden?”</span> diye sordu.</p>

  <p class="block2">“Çünkü ben aptalın biriyim,” diye cevapladı Cattibrie. “Ama yakınlaştık. Sadece hiçbir zaman… Bunun hakkında konuşmak istemiyorum.”</p>

  <p class="block2">“Drizzt’le sevgili olduğunuzu düşündüğümde nasıl bir tepki vereceğimi görmek istedin,” dedi Wulfgar; bu bir sorudan çok her şeyi anladığını gösteren bir durum bildirişiydi.</p>

  <p class="block2">“Bunu inkar edemem.”</p>

  <p class="block2">“Wulfgar’ın Abyss’de yaşadığı işkenceden kurtulup kurtulmadığını mı görmek istedin? Amacın yetişme anımdaki şeytanların üstesinden gelip gelmediğini anlamak mıydı?”</p>

  <p class="block2">“Hemen kızma,” dedi Cattibrie. “Belki de “Wulfgar’ın Delly gibi bir eşi hak edip etmediğini öğrenmek istemiştim.” “Seni hâlâ sevdiğimi mi düşünüyorsun?”</p>

  <p class="block2">“Bir ağabeyin kız kardeşini sevdiği gibi.” “Yoksa daha fazlası mı?”</p>

  <p class="block2">“Bunu bilmek zorundaydım.”</p>

  <p class="block2">“Neden?”</p>

  <p class="block2">Bu basit soru Cattibrie’nin yeniden yatağa gömülmesine neden oldu. Kısa bir süre sonra, “Çünkü bu benim ve Drizzt’in çok ötesinde,” dedi. “Çünkü şimdi ne hissettiğimi biliyorum ve hiçbir şey bunu değiştirmeyecek. Bunun hepsinden öte seni nasıl etkileyeceğini görmek istedim.”</p>

  <p class="block2">“Neden?”</p>

  <p class="block2">“Çünkü grubumuzu bozmayacağım,” diye cevapladı Cattibrie. “Çünkü, Drizzt’e karşı ne hissedersem hissedeyim, beşimiz asla kaybetmek istemeyeceğim bir şey başardık.”</p>

  <p class="block2">Wulfgar uzun bir süre kadına baktı ve kadın, bu incelemenin altında kıvrandı. “Pekala, ne düşünüyorsun?”</p>

  <p class="block2">“Her geçen gün konuşma tarzının cücelerden gitgide ayrıştığını düşünüyorum,” diye cevapladı adam çarpık bir gülümsemeyle. “Aksan olarak demek istedim. Ruhsal olarak her geçen gün daha çok cüceleşiyorsun. İkimizi lanetleyenin Bruenor olduğunu görüyorum. Belki her ikimiz de fazla faydacı düşünen insanlarız.” “Bunu nasıl söylersin?”</p>

  <p class="block2">“Altı yılını sevdiğin adamın yanında geçirdin ve sevgili olmadınız?” “O bir adam değil. Sorun da bu zaten.” “Sadece cüce yaklaşımın bunu bir sorun olarak algıladığı sürece…”</p>

  <p class="block2">Cattibrie, ne adamın ses tonunu ne de gülümsemesini görmezden gelebilirdi ve çok geçmeden o da bundan etkilendi. İkisi de kendilerini eleştirircesine güldü.</p>

  <p class="block2">Sonunda Wulfgar, “Onu bulmalıyız,” dedi. “Hepimizin hatırı için Drizzt aramıza yeniden katılmalı.”</p>

  <p class="block2">“Yakında yeniden ayağa kalkacağım ve dışarı çıkacağız,” diye onayladı Cattibrie. Sözlerini tamamlarken gözleri eşyalarında; pelerininde ve onun altından gözüken Taulmaril’in koyu tahtasında gezindi.</p>

  <p class="block2">Bir zamanlar Khazid’hea’nın içinde olduğu kınında… Kadının aniden kaşlarını çattığını fark eden Wulfgar, “Ne oldu?” diye sordu.</p>

  <p class="block2">Cattibrie, parmağıyla adamın bakışlarını yönlendirdi. “Kılıcım,” diye fısıldadı.</p>

  <p class="block2">Wulfgar ayağa fırlayıp giysi yığınına yöneldi, pelerini çekti ve kılıcın gerçekten de gitmiş olduğunu anında fark etti. “Kim almış olabilir ki?” diye sordu. “Kim alır ki?”</p>

  <p class="block2">Wulfgar’ın ifadesi şaşkınlık ve karmaşa doluyken Cattibrie’ninki çok daha ciddiydi. Sezgili kılıcın gücünü ve Khazid’hea’yı kınından her kim çektiyse düşündüğünden çok daha büyük bir işe kalkıştığını biliyordu. Çok daha fazla… “Onu bulmalıyız, hem de bir an önce,” dedi kadın.</p>

  <p class="block2">Bekleyen tekneye doğru ilerlediğinde, O senin için değil sesi Delly’nin beyninde yankılandı.</p>

  <p class="block2">Çevresindeki tüm cüceler taşlar üzerinde çalışıyor, kapıdan nehre uzanan yolu pürüzsüzleştiriyor ve dağ sırtındaki savunma pozisyonlarını alıyorlardı. Kaptan cüce, salın birkaç dakika daha hareket etmeyeceğini söylemiş olsa da insan mültecilerin çoğu tekneye çoktan yerleşmişti.</p>

  <p class="block2">Delly, beyninde yankılanan ve kendisine ait olduğunu sandığı bu sese ne cevap vereceğini bilemedi.</p>

  <p class="block2">“Benim için değil mi?” diye yüksek ama çevredeki hiç kimsenin dikkatini çekmeyecek kadar da alçak sesle sordu. Hatta Colson’a dönüp, sanki bebekle konuşuyormuş gibi yaparak bu gülünç konuşmayı iyice ört bas etti.</p>

  <p class="block2">Delly, Yeniden madenlere dönüp cücelerle yaşamayı düşünecek kadar kafadan çatlak mısın peki? diye kendi kendine sordu.</p>

  <p class="block2">Dünya Mithril Salonu ‘ndan ve Surbrin ‘i saran topraklardan çok daha geniş, diye beklenmedik bir cevap geldi.</p>

  <p class="block2">Delly yana, cücelerden birinin soğuk rüzgardan korunmak isteyen işçiler için yaptığı deponun arkasına kaydı. Colson’u bir iskemleye yerleştirdi ve bohçasını yere koydu; bu sırada duyduğu ikinci sesin kafasından değil de bohçasından geliyor olduğunu fark etti. Delly büyük bir dikkatle Khazid’hea’yı çıkardı ve kılıç kabzasının çıplak metalini elinde hisseder hissetmez ses daha da net bir şekilde yankılandı.</p>

  <p class="block2">Nehri geçmiyoruz. Kuzeye gidiyoruz.</p>

  <p class="block2">“Yani kılıcın kendi bilinci var, öyle mi?” diye sordu Delly; endişeliden çok eğleniyor gibi bir hali vardı. “Ah ama bana Gümüşay’da kayda değer bir para kazandırırsın, değil mi?”</p>

  <p class="block2">Kolu uzanıp yavaşça ve karşı konulmaz bir şekilde Khazid’hea’nın ucu Colson’a doğru kaydığında gülümsemesi dağıldı. Delly çığlık atmak istedi ama yapamadığını, boğazının düğümlendiğini fark etti. Yine de korkusu anında dağıldı ve tüm olanların güzelliğini görmeye başladı. Evet, tek bir hamleyle Colson’un hayatına son verebilirdi. Tek bir hareketle bir tanrı gibi davranabilirdi.</p>

  <p class="block2">Delly’nin yüzüne kötücül bir gülümseme yayıldı. Colson ona merakla bakıp kılıca uzandı. Küçük kız, parmağını o keskin uca çizdirdi ve ağlamaya başladı ama Delly onu duymuyordu.</p>

  <p class="block2">Delly herhangi bir hamlede de bulunmadı, oysa bunu yapmak için fazlasıyla sebebi vardı ama gözünün önündeki bir görüntü, Colson’un kılıcın, onun kılıcının, üzerindeki parlak kırmızı kanı kadının olduğu yerde kalmasına neden oldu.</p>

  <p class="block2">Kızı öldürmek çok kolay olurdu. Bunu yadsıyamazsın. “Lanet bıçak,” diye soludu Delly.</p>

  <p class="block2">Bir kez daha yüksek sesle konuşursan kızın boğazını keserim, diye söz verdi sezgili kılıç. Kuzeye gidiyoruz. “Sen…” diye söze başladı Delly fakat korkudan devam edemedi. Beşikteki bir bebekle beni kuzeye göndermeye mi çalışacaksın? diye sessizce sordu. Bu çevrenin dışına bile çıkamayız.</p>

  <p class="block2">Çocuğu bırak.</p>

  <p class="block2">Delly’nin nefesi kesildi.</p>

  <p class="block2">Yürü! diye emretti kılıç. Delly Curtie hayatı boyunca böylesi kendisine hakim olan bir komut duymamıştı. Mantıklı düşündüğü zaman kılıcı yere fırlatıp kaçabileceğinin farkına varıyordu varmasına ama işte yapamıyordu. Nedenini bilmiyordu. Sadece yapamıyordu.</p>

  <p class="block2">Pek kolay nefes alamadığını fark etti. Aklına bin bir rica geldi ama Khazid’hea’ya verilecek gerçek bir cevabı olmadığından hepsi kendi içinde yitip gitti. İtiraz edip başını sallıyor fakat aynı zamanda da Colson’dan adım adım uzaklaşıyordu.</p>

  <p class="block2">Çevresinde duyduğu bir ses bu işkenceye bir anlığına son verdi. Delly, bu iniltiyi kesinlikle tanıyordu. Dönüp baktığında herkese acele etmesi için bağıran kaptanı ve tekneye ilerleyen Cottie Cooperson’u gördü.</p>

  <p class="block2">Delly kılıca, Kızı bırakamayız, diye yalvardı.</p>

  <p class="block2">Boğazı… Ne kadar da körpe… diye alay etti Khazid’hea.</p>

  <p class="block2">Çocuğu bulup peşimize düşerler. Surbrin’i geçmediğimin farkına varırlar.</p>

  <p class="block2">Hiçbir itiraz gelmediğinde Delly, şeytani kılıcın dikkatini çekmeyi başardığını anladı. Ondan sonra kılıcı ikna edecek cümleler kurmak yerine silahın ne demek istediğini anlayabilmesi için aklından bir dizi imge ve düşünce geçirdi. Khazid’hea’yı sarıp kolunun altına alana Delly bir dakika sonra tekneye koştu. Tekneye varıp Colson’u dertli kadına teslim ettiğinde Cottie’ye pek de bir şey açıklamadı ama zaten Colson’un kokusuyla ve varlığını yanında hissetmenin hazzıyla dolan Cottie’ye bir şey açıklaması da gerekmiyordu.</p>

  <p class="block2">Delly, kaptan kendisine, “Gidiyoruz kadın, çık şu tekneye!” diye bağırıncaya kadar öylece bekledi.</p>

  <p class="block2">“Ne yapmaya çalışıyorsun?” diye sordu yolculardan biri; genellikle Cottie’nin yanında oturan bir adam. Delly gözlerine dolan yaşlarla Colson’a baktı.</p>

  <p class="block2">Bir an için aklından bebeğin boğazını kesmeyi geçirdi.</p>

  <p class="block2">Kaptana baktı ve başını salladı. Cüce, teknenin iplerini çözüp salın nehre ilerlemesini sağlayınca Delly öbür tarafa yöneldi ve dönüp dönüp arkasına baktı.</p>

  <p class="block2">Fakat on adım attıktan sonra tekrar geriye dönme ihtiyacı bile duymadı; gözleri ileriye, kuzeye odaklanmış, aklı Khazid’hea’nm bildirdiği, ne şekli ne tanımı olan, sadece genel bir sevinç hali veren sözlerine takılmıştı.</p>

  <p class="block2">Delly Curtie, Khazid’hea’nın gücünün o denli etkisi altındaydı ki işçiler ve muhafızlar arasından taşların üzerine basa basa ilerleyip nehir kıyısının kuzeyinde özgürlüğüne kavuşuncaya kadar Colson’u tek bir defa daha düşünmedi. “Dur!” diye bağırdı bir elf ve onun yanındaki bir cüce nöbetçisi haykırışın yankılanmasına neden oldu.</p>

  <p class="block2">“Koşuşturup durmayı bırakın da sayılın!” diye haykırdı cüce.</p>

  <p class="block2">Birden fazla elf, oklarını kaçan siluete doğrulttu ve cücelerin arbaletleri de aynı şekilde hareket etti. Haykırışlar birbirini takip etti ama siluet, görüş menzilinden çıkmıştı ve yaylar yavaş yavaş aşağı indi.</p>

  <p class="block2">Ivan Bouldershoulder bağıran nöbetçi cüceye, “Ne biliyorsun?” diye sordu. Arkasındaki Pikel elini gökyüzüne doğru kaldırdı ve heyecanla gevelemeye başladı. Nöbetçi cüce, siluetin hızla koşmaya devam ettiği yeri; nehrin kuzeyini işaret etti.</p>

  <p class="block2">“Ya birisi kaçtı ya da bir ork gözcüsü,” diye cevapladı Ivan.</p>

  <p class="block2">Yanlarındaki okçu elflerden biri, “O bir ork değildi,” dedi. “Bir insandı, hatta bir kadın olduğunu düşünüyorum.” “Elf gözleri,” diye fısıldadı nöbetçi cüce Ivan’a ve abartılı bir şekilde göz kırptı.</p>

  <p class="block2">“Yarı ork da olabilir,” diye belirtti Ivan. “Yarı ork gözcüleri kasabalarından olan diğerlerinin arasına karışmış olabilir. En iyisi siz dikkatli bir şekilde gözlemeye devam edin.”</p>

  <p class="block2">Elf ve cüce başıyla onayladı ama Ivan düşüncelerini gözden geçirmeye devam ederken bir el omzunu kavrayıp onu sertçe geri çevirdi.</p>

  <p class="block2">“Ne var?” diye sordu Pikel’e ve durup kardeşine baktı.</p>

  <p class="block2">Pikel kardeşinin omzuna sıkıca tutunuyor ama ona bakmıyordu. Boş boş bakıyordu ve Ivan, başta druid hilesini fark edemedi; kardeşinin tamamen aklını oynattığını düşünüyor olmalıydı.</p>

  <p class="block2">“Yine kuş gözleriyle görüyorsun, öyle değil mi?” diye sordu Ivan ve ellerini kalçalarına koydu.</p>

  <p class="block2">“Seni lanet bunu yaaap; bunun başını gereğinden fazla döndürdüğünü biliyorsun.”</p>

  <p class="block2">Pikel onun söylediği sözü yerine getiriyormuşçasma sallanmaya başladı ve Ivan uzanıp onu sabit tuttu. Pikel’in gözleri fal taşı gibi açıldı, sonra dönüp kardeşine baktı.</p>

  <p class="block2">“Geri döndün mü?” diye sordu Ivan. “Oo oo,” dedi Pikel.</p>

  <p class="block2">“Oo oo? Seni lanet aptal, ne gördün?”</p>

  <p class="block2">Pikel öne çıkıp yüzünü kardeşinin başına bastırdıktan sonra heyecanla Ivan’ın kulağına bir şeyler fısıldadı.</p>

  <p class="block2">Ve Ivan’ın gözleri kardeşininkinden bile fazla açıldı. Pikel, kuş gözleriyle izliyor olduğundan ve o kuş, verdiği buyrukla kaçan siluete iyice yaklaştığından, her şeyi yakından görmüştü.</p>

  <p class="block2">“Emin misin?” diye sordu Ivan. “Hı hı.”</p>

  <p class="block2">“Wulfgar’ın Delly’si mi?” “Hı hı!”</p>

  <p class="block2">Ivan, Pikel’i sıkıca kavrayıp kuzeyi gösterip ileri itti. “O halde bizi izleyen bir kuş bul. Gitmemiz gerek!” “Neyin peşindesiniz?” diye sordu nöbetçi cüce.</p>

  <p class="block2">“Nereye gidiyorsunuz?” diye meraklandı elf okçusu.</p>

  <p class="block2">“Gidip Bruenor’a haber verin,” diye bağırdı Ivan. “Tekneyi yakalayın, tünelleri arayın ve Wulfgar’ı bulun!”</p>

  <p class="block2">Elf ve nöbetçi cüce, “Ne?” diye aynı anda sordular.</p>

  <p class="block2">“Ben ve kardeşim yakında döneceğiz. Tartışacak zamanımız yok. Gidip Bruenor’a haber verin!”</p>

  <p class="block2">Nöbetçi cüce güneye doğru hızla yola koyuldu ve Bouldershoulder kardeşler kuzeye koştu. Sayısız şaşkın nöbetçinin pervasız haykırışları onları izledi.</p>

  <p class="block4">KARŞILIKLI FAYDA</p>

  <p class="block2">Fırtına dinmişti ama Günbatımı’nın sırtında oturmuş, Parlak Beyaz’ın mağara girişine bakan Innovindil için gün çok daha kararmıştı. Devler, onu iç kapıya kadar takip etmişti. Günbatımı’yla birlikte dörtnala yanından geçtikleri koridordaki nöbetçi ise hâlâ hoşnutça horluyordu.</p>

  <p class="block2">Elf, yola koyulması ve oralarda takılmaması gerektiğini biliyordu. Gizli geçitlerden süzülen devlerin dağ duvarındaki çıkıntılara, belki de çok yakınına ya da tam tepesine yerleşeceğinin farkındaydı. Ne zaman sağa ya da sola bakacak olsa üzerine iri bir kayanın yuvarlanmasından korkuyordu.</p>

  <p class="block2">Ama Innovindil, ne yanlara baktı ne de Günbatımı’nı harekete teşvik etti. Sadece orada oturup mantığıyla örtüşmemesine rağmen Drizzt Do’Urden’in yakında mağaradan koşarak çıkmasını umarak girişe baktı.</p>

  <p class="block2">Dakikalar ilerledikçe dudaklarını ısırdı. Bunun gerçekleşmeyeceğini biliyordu. Nehrin içine girdiğini ve kaçamayacağı bir buz parçasıyla sürüklendiğini görmüştü. Görebildiği kadarıyla nehir, bölgedeki hiçbir yüzeye çıkmıyordu, bu yüzden de yapabileceği hiçbir şey yoktu.</p>

  <p class="block2">Hiçbir şey. Drizzt’i yitirmişti.</p>

  <p class="block2">Rüzgara, “Ona göz kulak ol Tarathiel,” diye fısıldadı. “Onu güzel Arvandor’da karşıla. Kalbi, Seldarine’e, bu korkunç karanlık kraliçeye göre bile fazlaydı.” Innovindil bu sözleri söyledikten sonra, hepsine tüm kalbiyle inanarak, onaylarcasma başını salladı. Teninin koyuluğuna rağmen Drizzt Do’Urden’in bir drow olmadığını ve hayatını öyle yaşamadığını biliyordu. Belki düşünce ve davranışta bir elf de değildi ama yine de Innovindil, onu bu yöne çekebileceğine inanmıştı.</p>

  <p class="block2">Tanrılarının onu reddetmeyeceğinden emindi ve reddedecek olurlarsa kendisinin onlara ne gibi bir faydası olurdu ki?</p>

  <p class="block2">“Elveda arkadaşım,” dedi. “Ne fedakarlığını ne de hiçbir kazancın olmaksızın Gündoğumu için bu hayvan barınağına girişini unutacağım.”</p>

  <p class="block2">Doğruldu ve yola koyulabilmek için dizginleri sağa doğru çekerek döndü ama yeniden durdu.</p>

  <p class="block2">Aykorusu’na geri dönmeliydi; bunu çok daha önce, hatta Tarathiel, Obould’un zalim kılıcına yenilmeden önce yapmalıydı. Halkını bir araya toplayabilirse belki Parlak Beyaz’a hep beraber gelip Gündoğumu’nu kurtarabilirlerdi.</p>

  <p class="block2">Evet, izleyeceği yol, tek yol, bu olacaktı ve Innovindil yolculuğuna ne kadar erken başlarsa hepsinin durumu da o kadar çabuk iyileşirdi.</p>

  <p class="block2">Yine de Innovindil’in, Günbatımı’nı döndürüp ilk adımı atabilecek güce sahip olabilmesi için aradan uzun, çok uzun bir süre geçmesi gerekti.</p>

  <p class="block2">Yüzünü çaresizce buzların ve soğuk, delicesine soğuk suyun arasında kalan o daracık alanda tutmaya çalışırken tırmandı, etrafı tırmaladı, vahşi tekmeler savurdu ve kollarını salladı. Akıntı onu sürükledikçe Drizzt’in direnmesini sağlayan tek şey içgüdüleri oldu; durup acısını ve çabanın yararsızlığın” d üşünecek olsa yalnızca teslim olurdu. Aslında bunun pek de bir önemi yoktu; buzun soğukluğu eklemlerine yayılıp kaslarını donuklaştırmca ve itme gücünü azaltınca hareketleri yavaş yavaş ağırlaşmıştı. Her saniyede ve her hareketinde yavaşlayıp dibe çöken Drizzt kendini neredeyse sürekli su yutarken buldu.</p>

  <p class="block2">Sert bir şeye çarptı ve akıntı onu, o nesneni üzerine çıkardı. Böylece sonunda birkaç dakikalığına rahatladı. Kayanın üzerine yerleşen Drizzt bir hava boşluğu buldu. Yumruk atıp buzu kırmaya çalıştı ama eli yol vermez bir engelle karşılaştı. Aklına palaları geldi ve tek eliyle Parıltı’yı çekmek üzere aşağı uzandı. Bıçak kesinlikle işe yarardı… Ama uyuşuk parmakları kabzayı yeterince iyi kavrayamadı ve palayı kınından çektiği anda akıntı onu elinden alıp götürdü. İçgüdüsel olarak düşen ve sürüklenen palanın ardından hareket ettiğinde Drizzt bir kez daha devrildi ve başı buzlu suya gömüldü.</p>

  <p class="block2">Dövüştü ve itişip kakıştı ama hepsinin boşa olduğunu biliyordu. Soğuk, Drizzt’i ele geçiriyor, kemiklerinin içine işliyor ve onu hiç bilmediği kadar derin bir karanlığa davet ediyordu. Suyun karanlık girdabında artık hiçbir şey göremez oldu; orada bir ışık olsaydı bile Drizzt farkına varmayacaktı; gözleri kapalıydı, düşünceleri kendi içine kayıyordu, vücut organları ve hisleri ölüyordu.</p>

  <p class="block2">Yeraltı nehri kıvrılıp derinleşince Drizzt pek net olmasa da itilip kakıldığını hissetti. Kayalık bir bölgeye çarptı ama bir taştan diğerine sekerken neredeyse hiçbir şey hissetmedi.</p>

  <p class="block2">Derken nehir yeniden aşağı kıvrıldı, bu kez daha da sarp bir yerden, sanki bir şelaleden akıyor gibiydi. Drizzt sertçe düştü ve düşüşünden de daha sert bir şekilde zemine vurdu. Bir buza çarpmış gibi hissetti; boynu tuhaf bir açıyla kıvrıldı. Keskin soğuk, yanağına saplandı ve gitgide daha da derine gömüldü.</p>

  <p class="block2">Innovindil, yüksek dağlan sol tarafına alıp onların gölgesinde ilerleyerek Parlak Beyaz’ın doğusuna doğru hareket etti. Gece çöktüğünde buzlu rüzgardan korunmak ve yakmak zorunda kalacağı kamp ateşinin ışığını gizlemek için onlara ihtiyacı olacağını biliyordu. Günbatımı’nı yükseltmeye cesaret edemedi; ani rüzgar bir felaket yaratabilirdi. Birden belki de güneye yönelmesi, hava şartlarının daha iyi olduğu bir yere, Battlehammer Klanı cücelerinin yanına gitmesi gerektiğini düşündü. Kendisine yardım ederler miydi? Pegasusu kurtarmak için kendisiyle beraber ta Parlak Beyaz’a kadar yolculuk ederler miydi?</p>

  <p class="block2">‘Büyük ihtimalle hayır,’ diye düşündü Innovindil. Fakat kabul etmesi canını çok yaksa da, Parlak Beyaz’a muhtemelen baharın karları eritişinden önce dönemeyeceğini biliyordu.</p>

  <p class="block2">Sadece Gündoğumu’nun o kadar uzun süre hayatta kalabileceğini umabilirdi.</p>

  <p class="block2">Buz parçasının altında değil de üzerinde yatıyor olduğunu fark ettiğinde Drizzt, olayı yanlış algılamış oluşuna şaşırdı. Sızlayan kemiklerinin yarattığı bir iniltiyle gözlerini açıp dirseklerinin üzerinde durdu. Arkasındaki şelalenin sesini duyup bakışlarını o yöne çevirdi.</p>

  <p class="block2">İniş yerine geldiğinde nehir onu özgürce aşağı bırakmış ve drow da fazlasıyla uzağa, buz parçasının tam üzerine fırlamıştı.</p>

  <p class="block2">Drow, ağzındaki suyu tükürdü; soğuk ciğerleri sızlıyordu. Yuvarlanıp buzun üzerine oturdu fakat altında bir çatırtı duyunca yeniden uzandı. Yavaşça ve büyük bir dikkatle nehrin yanındaki taş duvara doğru emekledi ve orada oturup durum değerlendirmesi yapabileceği bir çıkıntı buldu.</p>

  <p class="block2">Yaptığı su yolculuğunda aslında o kadar da mesafe kat etmemiş olduğunu fark etti; muhtemelen düştüğü yerden itibaren, aşağı doğru inen iki büyük adımı saymazsak, en fazla on beş metre ilerlemişti.</p>

  <p class="block2">Drizzt ellerini kemerine götürüp Buzölüm’ün varlığını hissetti ama Parıltı orada değildi. Palasını kaybettiğini anımsayınca yüzünü buruşturdu. Bıçağı nasıl geri alabileceğini merak ederek büyük bir özlemle şelaleye baktı.</p>

  <p class="block2">Sonra birden aslında bunun çok da önemli olmadığını fark etti. Sırılsıklamdı ve devlerden önce soğuk onu öldürecekti. Aklından bunları geçiren drow kendini titrek ayaklarının üzerinde durmaya zorladı ve duvara doğru ilerlemeye başladı; ağırlığını elinden geldiğince taşa veriyor, mümkün olduğunca taşların üzerine yürümeye çalışıyordu. Yolun karşısında devasa oltalarla dolu bir yüzeye baka<span class="calibre1">n</span> bir yan geçit gördüğünde sadece birkaç yüz metre ilerlemişti ve şelalenin sesi arkasında yankılanmaya devam ediyordu. Parlak Beyaz’a geri dönmeyi gerçekten istemiyordu ama başka seçeneği de yoktu. Buza, aradan çıkan taşlara takılmayacak şekilde, yüzüstü yattı. Sonra kendini ileri itti ve donmuş nehirde kaydı. Sürtündü, emekledi ve karşıya geçmeyi başardı. Hemen ardından yukarı doğru dikleşen tünele doğru hareket etti.</p>

  <p class="block2">Kısa bir süre sonra, tüneller daha geniş ve süslü bir hal aldığından çoğunun üzerinde çeşitli işler ve freskler olan gösterişli sütunlar tavanla birleşiyorduyeniden dikkatini topladı. Çok uzak olmayan bir kesişme noktasında iki devin salına salına yürüdüğünü görüp tam zamanında eğildi.</p>

  <p class="block2">Onların yolu boşaltmasını bekledi ve… ‘Şimdi ne olacak?’ diye düşündü. Nereye gidecekti ki?</p>

  <p class="block2">Devler soldan sağa doğru ilerlemişti bu yüzden Drizzt hâlâ uyuşuk olan ve ağrıyan bacaklarının el verdiğince hızlı hareket ederek ve ilk fırsatta bir ateş bulması gerektiğinin bilincine vararak sola saptı. Dişlerinin birbirine vurmasını engellemeye çalıştı, üstelik göz kapakları da fazlasıyla ağırlaşmıştı.</p>

  <p class="block2">Bir dizi dönemeç ve koridor onu yapının daha kalabalık yerlerine çıkardı ama devler arsız soğuktan rahatsız oluyorduysa bile hiçbiri bunu kesinlikle belli etmiyordu; Drizzt ateşe rastlamamıştı.</p>

  <p class="block2">İlerlemeye devam etti; başka ne yapabilirdi ki? nereye ve neden gittiğini bilmese de… Arkasından yükselen bir çığlık görülmüş olduğunu anlamasına neden oldu ve işte kovalamaca yeniden başladı.</p>

  <p class="block2">Drizzt bir köşeye fırladı, tüm hızıyla on metre ilerlemişti, sonra başka bir dönemece daldı.</p>

  <p class="block2">Heykellerle dolu bir koridor boyunca koştu. Burayı biliyordu! Yerde kırık bir heykel parçaları ve pelerini vardı. Geçerken pelerini aldı, bedenine sıkıca doladı ve kovalamacaya katılan bir yığın devin önünde koşmaya devam etti. Yönünü tayin edebiliyordu ve kendisini çıkışa götürecek olanı bulmak için karşısına çıkan her dönemece dikkatlice baktı.</p>

  <p class="block2">Fakat tüm dönemeçler bloke edilmişti; çıkışa giden koridorlarda devler de onunla aynı doğrultuda koşuyordu. Tüm kaçış yollarının £* bilinçli şekilde engellendiğini fark etti. Takipçilerin sayısı gitgide artıyordu. Yine de, kavga etmeye karar vermediği sürece, Drizzt duramazdı; peşindeki bir çift dev, saptığı tüm yolları kapatıyordu. Sağa yerine sola dönmek zorundaydı ve o da bir sonraki dönemeci dar bir açıyla alıp hayatı için koşarak öyle yaptı. Kendisini kovalayan devlerin geri dönmesini sağlayacağını umarak bir sonraki dönemeçte sola saptı.</p>

  <p class="block2">Orası da bloke edilmişti.</p>

  <p class="block2">Drizzt sağa döndü ve açık kapılardan içeri hızla daldı. Büyük bir odadan geçerken oradaki iki dev inleyip kovalamacaya katıldı. Başka kapılardan geçtikten sonra koridorun sonuna geldi; burada yol hem sağa hem de sola ayrılıyordu. İkisinin de birbirinden pek bir farkı olmadığını düşünen Drizzt sola sapıp koşmaya devam etti ve böylece içinde büyük, yuvarlak bir masa olan ve masanın çevresindeki bir grup ayaz devinin gümüş para kazanmak için kemik yuvarladığı başka bir geniş odaya geldi.</p>

  <p class="block2">Devler, drowun peşinden gitmek için sıçrayınca masa devrildi, paralar ve kemikler etrafa saçıldı.</p>

  <p class="block2">Drizzt mavi dudaklarının ve birbirine çaıpan dişlerinin arasından, “Bu iyi olmadı,” diye fısıldadı.</p>

  <p class="block2">Bir sonraki kapı kapalıydı, yine de drow hızını kesmedi ve kapıya bir omuz attı. Yapının içindeki en aydınlık odaya vardığında sendeleyip gözlerini kıstı. Çabucak yönünü yeniden bulabilmek, ayaklarını harekete geçirebilmek ve yoluna devam edebilmek için çabaladı.</p>

  <p class="block2">Artık o yol her neyse… Heykeller ve goblenlerle dekore edilmiş büyük, oval bir odaya geldi. Pek çok canavarın umber hulkların, displacer beastlerin, küçük bir ejderhanınbaşları savaş ganimetleri olarak duvarlara asılmıştı. Drizzt yalnız olmadığını biliyordu ama odanın ucundaki konuşma kürsüsünü fark edince bu tahminin doğruluğundan emin olamamıştı. Orada, muhteşem giysiler giyen, değerli bilezikler, kolyeler, yüzükler takan, çok kaliteli kumaşlardan yapılmış bir cübbe giyen, inanılmayacak kadar güzel bir dişi dev oturuyordu. Oturduğu yerde ileri doğru kıpırdanıp çıplak ve sütun gibi bacaklarından birini diğerinin üzerine attı.</p>

  <p class="block2">“Avın kendi kendine gelmesine bayılıyorum,” dedi ortak dilde; şivesi Drizzt’inki kadar kusursuzdu.</p>

  <p class="block2">Drow, kapıların arkasından kapandığını duydu ve peşindeki devlerden biri gelişini nazik bir şekilde duyurdu; “İşte istediğiniz drow Hatun Orelsdottr. Adı Drizzt Do’Urden olmalı.”</p>

  <p class="block2">Drizzt başını sallayıp bir eliyle donan yüzünü ovaladı. Diğer elini aşağı uzatıp Buzölüm’ü çekti ve bunu yaptığı an iki tarafında nöbetçi devlerin doğrulup silahlarını çektiğini duydu. Sağa ve sola baktı; kendisine doğrultulmuş bir dizi mızrak ve kılıç vardı.</p>

  <p class="block2">Drow omuz silkip palasını yere bıraktı ve ayağıyla onu Gerti’ye doğru itti. “Ünlü Drizzt Do’Urden kavga bile etmeyecek mi?” diye sordu dişi dev. Drizzt cevap vermedi.</p>

  <p class="block2">“Senden daha fazlasını beklerdim,” diye devam etti Gerti. “Bıçaklarınla başımızı döndürmeden teslim mi olacaksın? Yoksa kendini bana sunarak hayatının bağışlanacağını mı düşünüyorsun? Eğer öyleyse aptalın tekisindir, Drizzt Do’Urden. İstiyorsan palanı al. Silahını kuşan ve askerlerim canını almadan önce hiç değilse savaşmayı dene.” Drizzt ona nefretle baktı ve söylediği şeyi yapmayı düşündü. Bıçağı alıp, hızlıca bir iki adım atıp Gerti’nin güzel yüzüne birkaç hamle savurma olasılığını gözden geçirirken devin yanından gelen alçak ve vahşi bir kükreme hem onun hem de Gerti’nin dikkatlerini oraya yöneltmelerine sebep oldu.</p>

  <p class="block2">Gerti döndü ve Drizzt bakışlarını dengeledi. Odadaki bütün devler de onların bakışlarını takip etmiş, gözlerini Gerti’nin güzel yüzünün hizasında duran ve dişi devden sadece beş metre uzaklıkta olan Guenhwyvar’a dikmişti.</p>

  <p class="block2">Dişi dev ne göz kırptı ne de kımıldadı. Drizzt, onun görkemli tahtının beyaz taştan yapılmış kollarına sımsıkı tutunduğunu görebiliyordu. Dev, kendini savunmak için elini bile kaldıramadan panterin üzerine atlayacağım biliyordu. Guenhwyvar’ın pençelerinin mavi ve hassas derisini parçalayacağının farkındaydı.</p>

  <p class="block2">Gerti yutkundu.</p>

  <p class="block2">Drizzt, “Belki şimdi pazarlık etmek istersin,” deme cesaretini gösterdi.</p>

  <p class="block2">Gerti ona doğru nefret dolu bir bakış attıktan sonra gözlerini yeniden ürkütücü kediye çevirdi.</p>

  <p class="block2">“Muhtemelen seni öldüremeyecektir,” dedi Drizzt; ağzından çıkan her kelimede donan çenesi acıyordu.</p>

  <p class="block2">“Ah, ama bundan sonra Hatun Gerti Orelsdottr’a kim bakıp güzelliğine hayran kalabilir ki? Güzel gözünü de çıkar Guenhwyvar,” diye ekledi Drizzt. “Fakat sadece tek gözünü; diğeriyle yaralı yüzüne bakanların suratlarında oluşan ifadeyi görmeli.” “Sus!” diye kükredi Gerti. “Kedin beni yaralayabilir ama seni anında öldürtebilirim.”</p>

  <p class="block2">“İşte tam da bu yüzden pazarlık etmeliyiz,” dedi Drizzt en ufak bir tereddüte kapılmadan. “İkimizin de kaybedecek çok şeyi var.”</p>

  <p class="block2">“Gitmek istiyorsun.”</p>

  <p class="block2">“Önce bir ateşin başında oturmak, kuruyup ısınmak istiyorum. Drowlar soğuktan pek hoşlanmazlar, özellikle de ıslakken.”</p>

  <p class="block2">Gerti alaycı bir şekilde homurdandı. “Halkım yaz kış o nehirde yıkanıyor,” diye övündü. “Güzel! O halde savaşçılarından biri diğer palamı geri getirebilir. Onu buzun altına düşürdüm.” “Senin bıçağın, senin ateşin, senin hayatın ve özgürlüğün,” dedi Gerti. “Dört imtiyaz istiyorsun.” “Ve karşılığında gözünü, kulağını, dudaklarını ve güzelliğini sunuyorum,” dedi Drizzt.</p>

  <p class="block2">Guenhwyvar, Gerti’ye her sözcüğü anladığını ve her an saldırmaya hazır olduğunu göstererek kükredi. “Dörde karşı dört,” diye devam etti Drizzt. “Haydi, Gerti, beni öldürmekle eline ne geçecek ki?”</p>

  <p class="block2">“Evime saldırdın drow.”</p>

  <p class="block2">“Sen benimkine yapılan saldırıyı yönettikten sonra.” “Seni özgür bırakacağım, gidip elf arkadaşını bulacaksın ve yeniden evime saldıracaksın, öyle mi?” diye sordu Gerti.</p>

  <p class="block2">Drizzt, Innovindil’in kurtulduğunu öğrenince duyduğu rahatlamayla neredeyse yere yığılacaktı.</p>

  <p class="block2">“Sadece bize ait olanı elinde tutmaya devam edersen yeniden geliriz,” dedi drow. “Kanatlı at.”</p>

  <p class="block2">“Ayaz devlerinin mağarasında evcil bir hayvanmış gibi duramaz.”</p>

  <p class="block2">Gerti homurdandı, Guenhwyvar kükredi ve bacaklarına bastırıp sıkıştırdı.</p>

  <p class="block2">“Pegasusu bana ver, ben de yoluma koyulayım,” dedi Drizzt. “Guenhwyvar da buradan ayrılır ve böylece hiçbirimiz seni bir daha rahatsız etmeyiz. Ama pegasusu tutar ve beni öldürürsen Guenhwyvar da senin yüzünü alır. Seni uyarıyorum Gerti Orelsdottr; Aykorusu elfleri kanatlı at için buraya gelecektir, üstelik Mithril Salonu cüceleri de onlara eşlik edecektir. Çalıntı hayvanınla hiçbir zaman huzurlu olamayacaksın.”</p>

  <p class="block2">“Yeter!” diye bağırdı Gerti ve Drizzt’i şaşırtarak gülmeye başladı.</p>

  <p class="block2">“Yeter Drizzt Do’Urden,” dedi bu kez daha alçak bir ses tonuyla. “Ama benden bir talebin daha oldu; pazarlığın dışına çıktın.”</p>

  <p class="block2">“Karşılığında…” diye cevap vermeye yeltendi Drizzt ama Gerti elini kaldırıp onu susturdu.</p>

  <p class="block2">“Kedinin bende kalmasına izin vereceği vücut parçalarımı sayma bana,” dedi. “Daha iyi bir şartım var. Bıçağını bulacağım, büyük bir ateşin başında ısınmanı sağlayacağım, bu sırada da seni en iyi yemeklerle besleyeceğim ve Parlak Beyaz’dan yürüyerek hayır, öylesi güzel bir yaratığın benden uzaklaşacak olması canımı yaksa da, o değerli kanatlı atının üzerindeayrılmana izin vereceğim. Senin için tüm bunları ve çok daha fazlasını yapacağım, Drizzt Do’Urden.” Drow duyduklarına inanamıyordu ve yaşadığı bu duygu tüm odaya hakimdi; çevredeki devlerin ağızları şaşkınlıktan bir karış açılmıştı.</p>

  <p class="block2">“Ben senin düşmanın değilim,” dedi Gerti. “Hiçbir zaman da olmadım.” “Halkının iri kayalarla bir kuleyi yıkışını izledim. O kulede arkadaşlarım vardı.”</p>

  <p class="block2">Gerti bunun bir önemi yokmuşçasına omuz silkti ve, “Bu savaşı ben, biz başlatmadık. Görkemli bir orkun peşinden gittik,” dedi. “Obould Bol-Ok.” “Evet, adı batasıca.”</p>

  <p class="block2">Bu cümle Drizzt’in kaşlarını kaldırmasına neden oldu. “Onu öldürmek istiyor musun?” diye sordu Gerti.</p>

  <p class="block2">Drizzt cevap vermedi. Buna gerek olmadığını biliyordu.</p>

  <p class="block2">Gerti kötücül bir gülümsemeyle, “Böyle bir savaşa tanıklık etmek isterim,” dedi. “Belki Kral Obould’u sana gönderebilirim Drizzt Do’Urden. Bu ilgini çeker miydi?”</p>

  <p class="block2">Drizzt yutkundu. “Pazarlığı iyice yükselttin ve kendi payını kapadın,” dedi.</p>

  <p class="block2">“Aslında evet. Bu yüzden iki söz vererek anlaşmayı kabul et. İlk olarak Obould’u öldüreceksin. Sonra Parlak Beyaz ve çevresindeki krallıklar arasında ateşkes sağlayacaksın. Ne Kral Bruenor’un cüceleri, ne Leydi Alustriel ne de Battlehammer Klanı’nın diğer müttefikleri halkımı cezalandırmaya kalkacak. Parlak Beyaz’m devleri Obould’un savaşına hiç katılmamış gibi davranılacak.”</p>

  <p class="block2">Drizzt’in bu sözleri hazmetmesi oldukça uzun sürdü. Gerti bunu neden yapıyordu ki? Muhtemelen güzelliğini korumak içindi ama ortalıkta Drizzt’in anlayamadığı kadar çok şey dönüyordu. Gerti, Obould’dan nefret ediyordu, bu kadarı aşikardı; şimdi ondan korkmaya da başlamış olabilir miydi? Yoksa kendisi ona ihanet etsin etmesin, ork kralının sonunda düşeceğini ve bunun halkı için bir felaket yaratacağını mı düşünüyordu? Üç cüce krallığı üç insan krallığıyla birleşirse orkları durdurup devlerden intikam alabilir miydi?</p>

  <p class="block2">Drizzt çevreye bir göz attı ve devlerin çoğunun başlarını sallayıp sırıtarak dişi devin önerisini onayladığını gördü. Karşı çıkanları da duydu ama ne yüksek sesle konuşuyorlardı ne de baskındılar.</p>

  <p class="block2">Orada durup titreyen Drizzt her şeyi anlamaya başladı. Kazanırsa, Gerti kesinlikle hor gördüğü bir rakipten kurtulacaktı, kaybederse bundan daha kötü bir konumda olmayacaktı.</p>

  <p class="block2">“Her şeyi ayarla o halde,” dedi Drizzt. “Öyleyse palanı al ve panterini uzaklaştır.”</p>

  <p class="block2">Drizzt’in beyninde tehlike çanları çaldı, siyah yüzüne şüphe izleri yayılıp durdu ama Gerti son derece rahat gözüküyordu.</p>

  <p class="block2">“Tüm halkımın önünde sana söz veriyorum, Drizzt Do’Urden. Dünyanın Omurgası’nin devleri için söz, sahip olunan en değerli şeydir. Seni kandıracak olursam halkım onlara da aynısını yapmayacağıma inanabilir mi?”</p>

  <p class="block2">“Ben ayaz devi değilim, senin gözünde çok daha değersizim,” diye karşı çıktı Drizzt.</p>

  <p class="block2">“Tabii ki öylesin,” diye kıkırdadı Gerti. “Ama bu hiçbir şeyi değiştirmiyor. Ayrıca Kral Obould ile yapacağın savaşı izlemek beni fazlasıyla eğlendirecek. Güce karşı hız, bir vahşinin öfkesine karşı gerçek bir savaşçının taktikleri… Evet, bundan hoşlanacağım. Hem de çok,” diyerek sözlerini tamamladıktan sonra yeniden palayı işaret etti.</p>

  <p class="block2">Drizzt uzun bir süre onun gözlerinin içine baktı. “Git Guenhwyvar,” diye talimat verdi.</p>

  <p class="block2">Panterin kulakları dikildi ve Drizzt’e şaşkınlıkla baktı.</p>

  <p class="block2">“Bana ihanet ederse maddi dünyaya bir sonraki gelişinde onu bul ve güzelliğini çal,” dedi Drizzt.</p>

  <p class="block2">“Sözümün geri dönüşü yoktur,” dedi Gerti.</p>

  <p class="block2">“Git Guenhwyvar,” diye yineledi Drizzt ve öne doğru bir adım atıp Buzölüm’ü aldı. “Eve git ve dinlen; seni yeniden çağıracağımı bilerek dinlen.”</p>

  <p class="block4">DİĞERLERİNİN İSTEKLERİ</p>

  <p class="block2">Gerti’nin devlerinin her adımını izlediğinin farkında olan Drizzt, ertesi sabah Gündoğumu’yla birlikte Parlak Beyaz’dan ayrıldı. Hava öncekine göre daha sakin ve sıcaktı, yeni düşen kar tanelerine inat güneş parıldıyordu.</p>

  <p class="block2">Drow gerinip giysilerini, pelerinini ve bir kez daha iki palasını birden tutan kemerini düzeltti.</p>

  <p class="block2">Daha yirmi adım atmamışken dönüp Parlak Beyaz’a yeniden baktı. Üzerinde hâlâ Gerti’nin kendisiyle anlaşma yapışının ve sözüne sadık kalışının şaşkınlığı vardı. Gerti Orelsdottrın ve ayaz devlerinin savaşa devam etmek gibi bir niyetleri olmadığından ve en az bu denli önemli bir başka sebepten; Obould Bol-Ok ile arkadaş olmadıklarını öğrendiğinden bunu bölgenin geleceği için bir umut ışığı olarak algıladı. Gerti de ork kralının ölmesini en az Drizzt kadar istiyor gibi görünüyordu.</p>

  <p class="block2">Peki, bu dişi dev için geçerliyse Obould’un rakibi olan ork kabile reisleri için de geçerli olabilir miydi? Güçlü ordunun yıpranmaya başlama, onları tek başlarına yenemeyecek olan cücelerin zafere ulaşma ihtimali var mıydı?</p>

  <p class="block2">Bu umut dolu düşünce bir başkasıyla hemen yer değiştirdi; Gerti gerçekten de Obould’la karşılaşmasını sağlarsa Drizzt bu istilacı birliğin çöküşünü hızlandırabilirdi. Ork kralının yöneticiliği olmazsa kaotik yaratıklar günden güne, on günden on güne, er ya da geç muhakkak birbirlerine girerdi.</p>

  <p class="block2">Drizzt, soğuk nehrin kemiklerinde bıraktığı son izlerden de kurtulmaya çalışarak, ön kol kaslarını esnetip yumruklarını sıktı ve parmaklarını açıp kapadı. Innovindil, Obould’un oğlunu öldürmüştü ve şimdi de o, çok daha büyük bir saldırıya geçecekti.</p>

  <p class="block2">Elf arkadaşını düşünmek, tek elini gözlerinin üzerine siper edip kanatlı bir at görme umuduyla gökyüzünü taramasına neden oldu. Gündoğumu’nun sırtına atlamak, pegasusla havalanıp tüm bölgeyi görebilmek istedi ama Gerti bunu kesinlikle yasaklamıştı. İşin aslı, Gündoğumu’na kanatlarının açılmasına engel olacak bir koşum takılıydı.</p>

  <p class="block2">Gerti bir anlaşma öneriyor ama bunu kendi şart ve koşullarmca yapıyordu.</p>

  <p class="block2">Drizzt bunu, başını sallayarak kabullendi ve gökyüzüne bakmaya devam etti. Pegasus onun elindeydi.</p>
</body>
</html>
