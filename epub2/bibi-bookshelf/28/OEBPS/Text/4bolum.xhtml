<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
<title></title>





<link href="../Styles/alt.css" type="text/css" rel="stylesheet"/>
<link href="../Styles/pdf_output.css" type="text/css" rel="stylesheet"/>
<link href="../Styles/style.css" type="text/css" rel="stylesheet"/>
<link href="../Styles/title.css" type="text/css" rel="stylesheet"/>
</head>
<body>
<p></p>

<p></p>

<p style="text-align: center;"><img alt="B4" src="../Images/B04.jpg"/><br/></p>

<p></p>

<p style="text-align: justify;">Ormanın ve sisin içinde kör bir adam gibi el yordamıyla
yürüyüp sendeleye tökezleye, sonunda yeniden aydınlık ortama çıktığımda, batmak
üzere olan güneşin ortalığı kızıla boyamasına şaşırmıştım. Şöyle böyle derken koca
bir gün geçmişti. Babam pubda beni bekliyordu. Zift gibi kara bir bira içip
masaya koyduğu laptopta bir şeyler yazıyordu.</p>

<p style="text-align: justify;">Yanına oturup bana bakmasına fırsat bırakmadan bardağından bir
yudum bira aşırdım.</p>

<p style="text-align: justify;">Öksürüğe boğularak, “Aman Tanrım,” dedim. Ağzımdaki birayı yutmak
zorunda kalmıştım. “Nedir bu? Mayalanmış motor yağı mı?” </p>

<p style="text-align: justify;">Gülerek, “Neredeyse,” deyip bardağı yanına çekti. “Amerikan birasına
benzemiyor. Gerçi onun tadının neye benzediğini bilmiyorsundur, değil mi?” </p>

<p style="text-align: justify;">Göz kırparak, “Kesinlikle hayır,” dedim ama gerçekten
öyleydi.</p>

<p style="text-align: justify;">Babam benim yaşlarımdayken nasıl macera düşkünü ve girişken bir
çocuksa benim de öyle olduğuma inanmaktan hoşlanıyordu. Bu yalanı sürdürmek her
zaman en kolay iş olmuştu.</p>

<p style="text-align: justify;">Eve nasıl gittiğim, beni kimin götürdüğü konusunda kısa bir
sorgulamadan geçtim. Bir hikâyedeki unsurları uydurmaktansa bahsetmemek, yalan
söylemenin en kolay şekli olduğundan bu sınavı başarıyla atlattım. Solucanla
Dylan’ın bana oyun oynayıp koyun pisliğiyle dolu bir yere sokmalarını, ardından
hedefe yarım mi! kala tüymelerini anlatmayı münasip bir şekilde unuttum. Babam
kendi yaşımda çocuklar bulmamdan hoşnut görünüyordu; galiba onların benden
nefret ettiğini söylemeyi de unutmuştum.</p>

<p style="text-align: justify;">“Ev nasıldı peki?” </p>

<p style="text-align: justify;">“Enkaz gibiydi.” </p>

<p style="text-align: justify;">Bunu duyunca irkildi. “Galiba büyükbaban orada yaşayalı çok zaman
olmuş ha?” </p>

<p style="text-align: justify;">“Evet. Ya da başkası yaşayalı. “</p>

<p style="text-align: justify;">Laptopu kapaması bütün dikkatini anlattıklarıma vermesinin kesin
bir göstergesiydi. “Hayal kırıklığına uğradığın belli oluyor.” </p>

<p style="text-align: justify;">“Eh, binlerce mil yolu pislik ve çöple dolu bir evi bulmak
için gelmedim.” </p>

<p style="text-align: justify;">“Ne yapacaksın peki?” </p>

<p style="text-align: justify;">“Konuşacak insanları arayacağım. Orada yaşayan çocuklara ne olduğunu
bilen birileri vardır. Herhalde birkaç tanesi hâlâ hayattadır, burada olmasa
bile anakarada, bir huzurevinde filan yaşıyordur. “</p>

<p style="text-align: justify;">“Muhakkak öyledir. Bu iyi fikir.” Fakat söyledikleri
inandırıcı gelmiyordu. Tuhaf bir sessizlik oldu. Ardından babam yine sormaya devam
etti: “Büyükbabanın nasıl biri olduğu konusunda buraya gelerek daha iyi fikir
edinmeye başladığını hissediyor musun?” </p>

<p style="text-align: justify;">Biraz düşündükten sonra, “Bilmiyorum,” dedim. “Sanırım öyle.</p>

<p style="text-align: justify;">Burası küçük bir ada, öyle değil mi?” </p>

<p style="text-align: justify;">Başını salladı. “Kesinlikle öyle.” </p>

<p style="text-align: justify;">“Ya sen ne düşünüyorsun?” </p>

<p style="text-align: justify;">“Ben mi?” Omuz silkti. “Babamı anlamaya çalışmaktan uzun zaman
önce vazgeçtim. “</p>

<p style="text-align: justify;">“Üzücü. İlgini çekmedi mi?” </p>

<p style="text-align: justify;">“Elbette çekti. Ama bir süre sonra artık ilgilenmemeye
başladım.” </p>

<p style="text-align: justify;">Konuşmanın pek huzurlu olmadığım bir yöne kaydığını
hissetsem de sürdürmeye karar vermiştim. “Neden?” </p>

<p style="text-align: justify;">“Birisi seni içeri almazsa sonunda kapıyı çalmaktan
vazgeçersin.</p>

<p style="text-align: justify;">Demek istediğimi anlıyor musun?” </p>

<p style="text-align: justify;">Hiç böyle konuştuğunu duymamıştım. Belki biranın, belki
evden bu kadar uzakta oluşumuzun etkisiydi; ya da sonunda bu tür konuşmaları dinleyecek
yaşa geldiğime karar vermişti. Her ne sebeple olursa olsun, yarım bırakmasını
istemiyordum.</p>

<p style="text-align: justify;">“Ama o senin babandı. Nasıl vazgeçebildin?” </p>

<p style="text-align: justify;">“Vazgeçen ben değildim!” Biraz yüksek sesle konuşmuştu,
utanarak başını öne eğip bardağındaki birayı çalkaladı. “Mesele şu; galiba
deden baba olmayı bilmiyordu, fakat yine de baba olması gerektiğini düşünmüştü
çünkü hiçbir kardeşi savaştan sağ çıkamamıştı.</p>

<p style="text-align: justify;">Böylece bunun üstesinden sürekli bir yerlere giderek geldi;
av seyahatlerine, iş seyahatlerine, aklına ne gelirse her türlü seyahate çıktı.
Bizimle olduğu zaman bile sanki yanımızda değildi.” </p>

<p style="text-align: justify;">“Şu Cadılar Bayramı’yla ilgili mesele mi?” </p>

<p style="text-align: justify;">“Neden bahsediyorsun sen?” </p>

<p style="text-align: justify;">“Biliyorsun ya, şu fotoğraf.” </p>

<p style="text-align: justify;">Bu eski hikâye kısaca şöyleydi: Babam dört ya da beş
yaşındaymış ve o zamana dek Cadılar Bayramı’nda kapı kapı dolaşıp şeker toplamamış.
Bir Cadılar Bayramı’nda Portman Dedem işten çıkınca onu gezdirmeye söz vermiş.
Büyükannem babama o korkunç pembe tavşan kıyafetini almış. Babam onu giyip
kapının önündeki yolda dedemin gelişini beklemeye başlamış. Akşam beşten hava kararıncaya
kadar beklediği halde dedem gelmemiş. Büyükannem öyle kızmış ki, dedeme ne
kadar alçak bir insan olduğunu gösterebilmek için sokakta ağlayan babamın fotoğrafını
çekmiş. Bu resmin uzun bir süre aile üyeleri arasında efsane haline geldiğini
ve babam için büyük bir utanç kaynağı olduğunu söylemeye herhalde lüzum yoktur.</p>
<div class="newpage">

<div class="illustration" id="tavsankostumlucocuk">
<img src="../Images/12tavsankostumlucocuk.png" alt="Tavşan Kostümlü Çocuk"/>
</div>

</div>

<p style="text-align: justify;">“İş tek bir Cadılar Bayramı’yla bitmiyordu,” diye
homurdandı babam. “Jake sen gerçekten ona benden daha yakındın. Bilemiyorum, aranızda
sanki konuşmadan anlaşıyordunuz.”<br/></p>

<p style="text-align: justify;">Ne diyeceğimi bilemedim. Yoksa beni kıskanıyor muydu?</p>

<p style="text-align: justify;">“Bunu neden söylüyorsun?” </p>

<p style="text-align: justify;">“Çünkü sen benim oğlumsun, üzülmeni istemem.” </p>

<p style="text-align: justify;">“Neden üzüleceğim?” </p>

<p style="text-align: justify;">Bir süre sustu. Dışarıda bulutlar hareket ediyordu. Güneşin
son ışınları gölgelerimizin duvara vurmasına neden olmuştu. Hani bir anneyle
baba çocuklarına boşanacaklarını söylemek üzeredir de, çocuk bunu onlar daha
ağzını açmadan anlar ya, işte midemde öyle bir sıkıntı vardı.</p>

<p style="text-align: justify;">Babam sonunda, “Dedenin geçmişini asla fazla kurcalamadım çünkü
bulacaklarımdan korkuyordum,” diye konuştu.</p>

<p style="text-align: justify;">“Savaştan mı bahsediyorsun?” </p>

<p style="text-align: justify;">“Hayır. Deden onları sır olarak sakladı çünkü çok acı
vericiydi.</p>

<p style="text-align: justify;">Bunu anlayışla karşılıyorum. Benim bahsettiğim seyahatler,
sürekli dışarıda olması; aslında ne yaptığı. Galiba başka bir kadın vardı, halanla
ben öyle düşünüyorduk. Belki birden fazlaydı.” </p>

<p style="text-align: justify;">Bir süre cevap veremedim. Yüzümde garip bir karıncalanma hissediyordum.
“Bu çok saçma baba.” </p>

<p style="text-align: justify;">“Bir keresinde bir mektup bulduk. Adını bilmediğimiz bir
kadının dedene hitaben yazdığı bir mektuptu. Seni seviyorum, seni özledim, ne
zaman döneceksin gibi şeyler yazmıştı. Yakanın üzerindeki ruj lekesi tarzı,
rahatsız edici bir yazıydı. Onu hiç unutamam.” </p>

<p style="text-align: justify;">Bahsettiği kabahati sanki ben işlemişim gibi, duyduğum utanç
yüzünden içime bir ateş basmıştı. Buna rağmen söylediklerine inanamıyordum.</p>

<p style="text-align: justify;">“Mektubu yırtıp tuvalete attık. Bir daha başka mektup
bulamadık.</p>

<p style="text-align: justify;">Herhalde ondan sonra daha dikkatli davranmaya başlamıştı.” </p>

<p style="text-align: justify;">Ne diyeceğimi bilemiyordum, babamın yüzüne bakamıyordum.</p>

<p style="text-align: justify;">“Üzgünüm Jake, bunları duymak hoş olmasa gerek. Ona nasıl taptığını
biliyorum.” Omzuma dokunmak için elini uzatınca geri çekildim, sandalyemi hızla
iterek ayağa kalktım.</p>

<p style="text-align: justify;">“Ben kimseye tapmam. “</p>

<p style="text-align: justify;">“Tamam. Ben sadece... şaşırmanı istemedim, hepsi bu.” </p>

<p style="text-align: justify;">Montumu alıp omzuma attım.</p>

<p style="text-align: justify;">“Ne yapıyorsun? Yemek gelmek üzere.” </p>

<p style="text-align: justify;">“Onu yanlış tanıyorsun,” diye konuştum. “Ve ben bunu
kanıtlayacağım.“</p>

<p style="text-align: justify;">Babam içini çekti. Başından savmak ister gibi bir iç çekişti
bu.</p>

<p style="text-align: justify;">“Tamam. Umarım kanıtlarsın.” </p>

<p style="text-align: justify;">Kapıyı hızla çarparak Rahip Deliğinden çıkıp, gidecek bir
yeri hedeflemeden yürümeye başladım. Bazen insan sadece kapıyı çekip çıkmak
ister.</p>

<p style="text-align: justify;">Babamın söylediği elbette doğruydu, dedeme tapıyordum.</p>

<p style="text-align: justify;">Onun hakkında doğrulamak istediğim şeyler vardı ama zina
yapmak bunlardan biri değildi. Ben küçükken Portman Dedem’in anlattığı
fantastik masallar, sihirli bir yaşamın mümkün olduğunu gösteriyordu. Onlara
inanmaktan vazgeçtiğim zaman bile, dedemin gözümde hâlâ sihirli bir yanı vardı.
Başına gelen onca korkunç olaya katlanması, insanlığın en kötü yanlarına tanık
olması ve bu nedenle hayatının tanınmaz hale gelmesi, bütün bunların içinden tanıdığım
onurlu, iyi ve cesur insan olarak sıyrılması, bütün bunlar sihirliydi. Bu
yüzden onun ailesini aldatan, yalancı, kötü bir baba olduğuna inanamıyordum.
Eğer Portman Dedem dürüst ve iyi bir insan değilse, o zaman kimse öyle değildi.</p>

<p style="text-align: justify;"><img alt="ARA" src="../Images/ARA.jpg"/><br/></p>

<p></p>

<p style="text-align: justify;">Müzenin kapısı ve ışıkları açıktı ama içeride kimse yoktu.
Adanın tarihiyle burada yaşayan insanlar hakkında belki bir şeyler bilir umuduyla
müze müdürünü bulmak için oraya gitmiştim. Belki boş evin ve eski sakinlerinin
durumunu aydınlatabilirdi. Kısa bir süreliğine dışarı çıkmış olabileceğini
düşündüm, ne de olsa müzenin kapısında kuyruk yoktu. Bu nedenle vakit geçirmek
amacıyla sergilenen eşyalara bakınmak için içeri girdim.</p>

<p style="text-align: justify;">Sergilenen eşyalar önü açık dolaplara yerleştirilmiş, bu
dolaplar da bir zamanlar kilise sıralarının bulunduğu yerlere dizilmişti. Büyük
bir kısmı üzerinde konuşmaya değmeyecek kadar sıkıcıydı. Hepsi geleneksel balıkçı
köyündeki hayatı ve hayvan yetiştiriciliğinin süregelen gizemlerini
anlatıyordu. Yalnız bir tanesi diğerlerinden farklıydı.</p>

<p style="text-align: justify;">Odanın ön kısmında Özel bir yerde duruyordu ve bir zamanlar
sunak olarak kullanılan yerin tepesinde, gösterişli bir kutunun içine konmuştu.</p>

<p style="text-align: justify;">Küçük uyarı levhasının üzerinde ne yazdığına aldırış etmeden
fazla yaklaşmayı önlemek amacıyla kullanılan ip şeridin üstünden atladım.</p>

<p style="text-align: justify;">Vitrinin iki yanı cilalı tahtayla kaplı, üstüyse şeffaf
plastikle örtülüydü, bu nedenle içindekini ancak üstten bakarak görmek mümkündü.</p>

<p style="text-align: justify;">Vitrinin içine bakınca sanırım gerçekten soluğum tutulmuştu.</p>

<p style="text-align: justify;">Bir an paniğe kapılarak içerideki nesnenin gerçekten canavar
olduğunu sanmıştım; zira umulmadık bir anda, birden kararmış bir cesetle yüz
yüze gelmiştim. Büzüşmüş bedeni kâbuslarıma giren yaratıklarla sevimsiz bir
benzerlik taşıyordu. Şişe geçirilip aleve tutulmuş gibi bir renk almış olan eti
bile aynı düşlerimde gördüğüm türdendi. Gelgelelim, ceset canlanıp şahdamarıma
saldırmayı ve böylece ebediyen zihnime musallat olmayı beceremeyince, ilk
gördüğüm andaki paniğim yavaş yavaş azaldı. Sonuçta müzede sergilenen bir
nesneydi bu ama son derece maraziydi.</p>

<p style="text-align: justify;">Ardımdan, “Bakıyorum ihtiyar adamla tanışmışsın!” diye bir
ses duydum. Arkama dönünce müze müdürünün hızlı adımlarla bana doğru geldiğini
gördüm. “Gayet iyi idare ettin. Bayılıp yere düşen yetişkin insanlar gördüm!” Sırıtarak
tokalaşmak için elini uzattı.</p>

<p style="text-align: justify;">“Martin Pagett. Geçen gün adını duyduğumu zannetmiyorum.” </p>

<p style="text-align: justify;">“Jacob Portman,” diyerek elini sıktım. “Kim bu, Galler’in
en ünlü cinayet kurbanı mı?” </p>

<p style="text-align: justify;">“Ha! Tabii, öyle de denebilir, gerçi ben hiç o şekilde
düşünmemiştim.</p>

<p style="text-align: justify;">O bizim adamızın en kıdemli sakini. Arkeoloji çevrelerinde daha
çok Cairnholm Adamı olarak tanınsa da biz ona İhtiyar Adam deriz. Doğruyu
söylemek gerekirse öleli iki bin yedi yüz yıldan fazla olmuş ama öldüğünde
sadece on altı yaşındaymış. Bu nedenle aslında genç bir adam. “</p>

<p style="text-align: justify;">Cesedin yüzüne bakarak, “İki bin yedi yüz yıl mı?” diye
konuştum.</p>

<p style="text-align: justify;">Yüzündeki ince ayrıntılar nasıl olduysa mükemmel biçimde korunmuştu.
“Fakat o kadar canlı...” </p>

<p style="text-align: justify;">“İnsan altın çağlarını oksijen ve bakterilerin bulunmadığı,
mesela bizim bataklığımız dibi gibi bir yerde geçirirse böyle olur. Orada tam
bir gençlik pınarı var, tabii ölmüş olanlar için.” </p>

<p style="text-align: justify;">“Onu orada mı buldunuz? Bataklıkta mı?” </p>

<p style="text-align: justify;">Adam güldü. “Ben bulmadım! Yetmişli yıllarda, ilerideki
büyük taş yığınının yanında turba toprağı toplamak için orayı kazanlar bulmuş.
O kadar canlı görünüyormuş ki, Cairnholm’da bir katilin ortalıkta dolaştığını
düşünmüşler. Sonunda polisler adamın elindeki taş devrinden kalma yayı ve
boynuna doladığı insan saçından yapılmış kolyeyi fark etmiş. Bu devirde artık
öyle kolyeler yapılmıyor.” </p>

<p style="text-align: justify;">Bunları duyunca ürpermiştim. “İnsan kurban etme veya ona benzer
bir şey galiba.” </p>

<p style="text-align: justify;">“Kesinlikle. Boğazını sıkma, suda boğma, iç organlarını
çıkarma ve kafaya vurulan darbeden oluşan bir kombinasyonla işini bitirmişler.</p>

<p style="text-align: justify;">Anlaşılan olayı bayağı abartmışlar, öyle değil mi?” </p>

<p style="text-align: justify;">“Öyle tahmin ediyorum.” </p>

<p style="text-align: justify;">Martin bir kahkaha patlattı. “Öyle tahmin ediyormuş!” </p>

<p style="text-align: justify;">“Tamam, evet, öyle yapmışlar.” </p>

<p style="text-align: justify;">“Kesinlikle öyle. Fakat biz günümüz insanı için asıl
şaşırtıcı olan şey, çocuğun ölümü büyük bir ihtimalle isteyerek hatta büyük bir
hevesle kabul etmesi. Onun çağındaki insanlar bataklıkların -özellikle bizim
bataklığın- tanrıların dünyasına giriş sağladığına inanıyordu.</p>

<p style="text-align: justify;">Bu nedenle bataklıklar en değerli hediyeyi yani kendilerini sunmak
için mükemmel yerlerdi. “</p>

<p style="text-align: justify;">“Bu delilik.” </p>

<p style="text-align: justify;">“Bence de. Fakat düşünüyorum da biz, geleceğin insanına
akıldışı gelecek her türlü yoldan şu anda kendimizi öldürüyoruz. Hem öbür dünyaya
gitme bakımından bataklık kötü bir tercih değil. Ne tam anlamıyla su, ne tam
anlamıyla toprak; iki arada bir yer.” Müze müdürü vitrine eğilerek içindeki
cesedi inceledi. “Güzel görünmüyor mu?” </p>

<p style="text-align: justify;">Gırtlaklanan, derisi yüzülen, suda boğulan ve bütün bu süreç
içinde bir şekilde ölümsüz kılınan cesede tekrar baktım.</p>

<p style="text-align: justify;">“Sanmıyorum,” dedim.</p>

<p style="text-align: justify;">Martin doğrularak şaşaalı bir tarzda konuşmaya başladı. “Gel
de şu kömürleşmiş adama bir bak! Kapkara durumda ebedi istirahatta.</p>

<p style="text-align: justify;">Nazik suratı is renginde. Kurumuş kolları kömür damarları,
ayakları buruş buruş olmuş asma kütükleri gibi!” Sahnede abartılı rol yapan bir
aktör gibi kollarını ileriye uzatıp vitrinin etrafında kasıla kasıla yürümeye
başladı. “Gel de zalimce açılan şu yaralarına tanıklık et!</p>

<p style="text-align: justify;">Bıçaklarla yılankavi çekilen çizgilere, taşlarla ortaya
saçılan beyin ve kemiklere, boynunu hâlâ saran şu ipe bak. Bıçaklarla delik
deşik edilip bataklığa atılan ilk insan, cenneti arayan kişi. Gençliğe mahkum olan
ihtiyar adam, neredeyse sana aşığım!” </p>

<p style="text-align: justify;">Ben alkışlayınca öne eğilip selam verdi. “Vay, bunu siz mi
yazdınız?” diye sordum.</p>

<p style="text-align: justify;">Mahcup bir gülümsemeyle, “Benim suçum!” diye cevap verdi.</p>

<p style="text-align: justify;">“Arada bir, birkaç satır karalarım ama sadece hobi olarak.
Her neyse, bana katlandığın için teşekkürler.” </p>

<p style="text-align: justify;">Acemice şiirler yazıp pilili pantolon giyen bu garip ve
hoşsohbet insanın; tek telefonu ve asfaltsız yolları olan, rüzgârlara açık bir adanın
sakininden çok bir banka müdürüne benzeyen bu adamın Cairnholm’da ne işi
olduğunu merak etmiştim.</p>

<p style="text-align: justify;">“Koleksiyonumun diğer ürünlerini de göstermekten mutluluk duyarım,”
diyerek beni kapıya doğru yöneltti. “Ancak ne yazık ki kapatma vakti geldi.
Bununla birlikte, yarın yine gelmek istersen...” </p>

<p style="text-align: justify;">Beni dışarı sepetlemesine fırsat vermeden sözünü kesip, “Aslında
size bir şey sormak istiyordum,” dedim. “Bu sabah bahsettiğim ev hakkında. O
evi görmeye gittim.” </p>

<p style="text-align: justify;">“Vaaay!” diye bağırdı. “Seni korkuttuğumu sanmıştım. Perili köşkümüz
bugünlerde nasıl görünüyor? Hâlâ ayakta mı?” </p>

<p style="text-align: justify;">Ayakta olduğunu söyledikten sonra asıl konuya geldim. “Orada
yaşayan insanlar, onlara ne olduğu konusunda bilginiz var mı?” </p>

<p style="text-align: justify;">“Öldüler. Çok uzun zaman önce .” </p>

<p style="text-align: justify;">Çok şaşırmıştım, oysa şaşırmamam gerekirdi. Bayan Peregrine yaşlı
bir kadındı. İnsanlar yaşlanınca ölür. Fakat bu cevap, araştırmamın sona ermesi
anlamına gelmiyordu. “Sadece müdireyi değil, orada yaşamış herhangi birini
arıyorum.” </p>

<p style="text-align: justify;">“Hepsi öldü. Savaştan beri orada kimse yaşamıyor.” </p>

<p style="text-align: justify;">Bu bilgiyi kafamda tartmak biraz zaman almıştı. “Ne demek
istiyorsunuz?</p>

<p style="text-align: justify;">Hangi savaş?” </p>

<p style="text-align: justify;">“Evladım burada savaş dendiği zaman, akla tek bir savaş
gelir, İkinci Dünya Savaşı. Yanlış hatırlamıyorsam, bir Alman hava saldırısı sonucu
hayatlarını kaybetmişler. “</p>

<p style="text-align: justify;">“Hayır, olamaz bu.” </p>

<p style="text-align: justify;">Başını salladı. “O günlerde adanın öbür ucunda, ormanı geçtikten sonra, yani evin bulunduğu tarafta bir uçaksavar bataryası varmış. O
yüzden Cairnholm meşru bir askeri hedef haline gelmiş.</p>

<p style="text-align: justify;">Tabii aslında, Almanların meşruluğu pek taktığı yoktu. Her
neyse, bombalardan biri hedefinden sapmış ve . ..” Başını iki yana salladı.</p>

<p style="text-align: justify;">“Kör talih.” </p>

<p style="text-align: justify;">Bir kez daha, “Olamaz bu,” desem de artık kafamda soru
işaretleri dolaşıyordu.</p>

<p style="text-align: justify;">“İstersen otur da sana çay yapayım ha?” diye konuştu. “Biraz
sarsılmış görünüyorsun.” </p>

<p style="text-align: justify;">“Biraz başım dönüyor...” </p>

<p style="text-align: justify;">Beni ofisine götürüp bir koltuğa oturttuktan sonra çay
yapmaya gitti. Aklımı başıma toplamaya çalışıyordum. Savaşta bombalandılar, bu
söz, duvarları yok olmuş odaları açıklamaya yetiyordu. Ya Bayan Peregrine’in
sadece on beş yıl önce Caimholm’dan gönderdiği mektuba ne demeli?</p>

<p style="text-align: justify;">Martin yanıma gelip bana bir kupa uzattı. “İçinde bir damla
Penderyn var. Gizli tarif, anlarsın ya. Seni çabucak kendine getirir.” </p>

<p style="text-align: justify;">Teşekkür edip bir yudum aldım. Gizli tarifin son derece sert
viski içerdiğini anlamıştım ama artık çok geçti. Sanki yemek borumdan aşağı bir
napalm bombası atılmıştı. Yüzümün kızardığını hissederek, “Etki yaptığı
muhakkak,” dedim.</p>

<p style="text-align: justify;">Kaşlarını çatarak bana baktı. “Galiba babanı çağırsam iyi
olacak.” </p>

<p style="text-align: justify;">“Yok, yok, düzelirim. Fakat hava saldırısı konusunda
söyleyebileceğiniz başka şeyler varsa, minnettar olurum.” </p>

<p style="text-align: justify;">Martin karşımdaki koltuğa oturdu. “Bu konu tuhafıma gitti.
Dedenin burada yaşadığını söylemiştin. Hiç bahsetmez miydi?” </p>

<p style="text-align: justify;">“Benim de tuhafıma gitti. Herhalde o ayrıldıktan sonra
bombalanmıştı.</p>

<p style="text-align: justify;">Savaşın başında mı sonunda mı oldu?” </p>

<p style="text-align: justify;">“Bilmediğimi itiraf etmek zorundayım. Fakat bu konuda
kararlıysan seni bilen biriyle tanıştırırım. Oggie amcam seksen üç yaşında ve
hayatını hep burada geçirmiş. Hâlâ zımba gibi.” Saatine göz attı. “Televizyonda
Peder Ted başlamadan yetişirsek, sana istediğin her şeyi büyük bir
memnuniyetle anlatacağından eminim.”</p>

<p style="text-align: justify;"><img alt="ARA" src="../Images/ARA.jpg"/><br/></p>

<p style="text-align: justify;">On dakika sonra Martin’le birlikte, Oggie’nin evinde, içi
aşırı derecede doldurulmuş bir kanepeye gömülmüş durumda oturuyorduk.</p>

<p style="text-align: justify;">Oturma odası kitaplarla, eski ayakkabı kutularıyla ve
Carlsbad mağaralarını aydınlatacak kadar lambayla doluydu. Gerçi lambaların sadece
birisi yanıyordu. Ücra bir adada yaşamanın insanları birer istifçi haline
getirdiğini anlamaya başlamıştım. Karşımızda oturan Oggie’nin üstünde eski
püskü bir hırka, altında pijama vardı. Resmi giyinmeye değmez misafirler
bekliyormuş gibiydi. Oturduğu plastik koltukta konuşurken durmadan
sallanıyordu. Karşısında dinleyici bulmaktan dolayı mutlu görünüyordu.
Havalardan, Galler siyasetinden, günümüz gençliğinin üzüntü verici durumundan
enine boyuna bahsettikten sonra nihayet Martin dizginleri eline aldı da konuyu hava
saldırısına ve yuvada kalan çocuklara getirdi.</p>

<p style="text-align: justify;">“Tabii onları hatırlıyorum,” dedi Oggie. “Tuhaf bir insan
topluluğuydu.</p>

<p style="text-align: justify;">Onları arada bir kasabada görürdük. Çocuklar, bazen de
onlara bakan kadın süt, ilaç ve benzeri ıvır zıvır almaya gelirdi.</p>

<p style="text-align: justify;">‘Günaydın’ dediğimiz zaman başlarını öbür yana çevirirlerdi.
O koca evde içlerine kapanık bir halde yaşıyorlardı. Herkes konuşup duruyordu
ama kimse ne yaptıklarını tam olarak bilmiyordu.” </p>

<p style="text-align: justify;">“Neler konuşuluyordu?” </p>

<p style="text-align: justify;">“Bir sürü boş laf. Dediğim gibi, kimse bilmiyordu. Şunu
söyleyebilirim ki, bildiğimiz türden yetim çocuklar değillerdi. Başka
şehirlerdeki Barnardo yurtlarında yaşayan çocuklar gibi resmi geçitlere filan
gelip insanlarla sohbet etmezlerdi. Bunlar farklıydı. Bazıları standart
İngilizce bile konuşamazdı. Hatta hiç İngilizce konuşamayan vardı.” </p>

<p style="text-align: justify;">“Çünkü onlar aslında yetim değildi,” dedim. “Başka
ülkelerden gelmiş mültecilerdi. Polonya, Avusturya, Çekoslovakya...” </p>

<p style="text-align: justify;">Oggie, “Öyle mi diyorsun?” diye bir kaşını havaya kaldırarak
bana baktı. “Tuhaf, bunu hiç duymamıştım.” Kendi adası hakkında daha çok şey
biliyormuş gibi davranıp onu aşağıladığımı düşünen bir hali vardı. Koltukta
daha hızlı sallanmaya başladı. Cairnholm’da dedemle diğer çocuklara bu şekilde
davrandılarsa, içlerine kapanmalarına şaşmamak gerekti.</p>

<p style="text-align: justify;">Martin gırtlağını temizledi. “Peki amca, bombardıman nasıl oldu?”
</p>

<p style="text-align: justify;">“Biraz sabret. Evet, evet, lanet olası Almanlar. Onları
unutmak mümkün mü?” Alman hava saldırıları tehdidi altında adadaki yaşamın nasıl
geçtiğine dair bitmek bilmez bir nutka başladı. Kulak tırmalayan sirenlerden,
panik içinde sığınaklara girmek için mücadele edenlerden, geceleri karartmanın
eksiksiz yapılması amacıyla panjurları ve sokak lambalarını kontrol etmek için
bir evden öbürüne koşturan gönüllü bekçiden bahsetti. Hazırlıklı olmak için ellerinden
gelen çabayı göstermekle birlikte vurulacaklarını asla düşünmemişlerdi. Sonuçta
bütün limanlarla fabrikalar anakarada olup Cairnholm’daki küçük uçaksavar
yuvasından çok daha önemli hedeflerdi. Fakat bir gece bombalar yağmaya
başlamıştı.</p>

<p style="text-align: justify;">“Korkunç bir gürültü vardı,” dedi Oggie. “Sanki devler
adaya ayak basmıştı. Üstelik asırlar boyunca sürmüş gibiydi. Ortalığı cehenneme
çevirdiler, yine de Tanrı’ya şükür kasabada kimse ölmedi. Bizim topçu çocuklar
için aynı şeyi söyleyemeyeceğim, gerçi ellerinden geleni yaptılar.
Yetimhanedeki zavallı çocuklar da öyle. Tek bir bomba yetmişti. Canlarını
Britanya için verdiler. Bu nedenle nereden gelmiş olurlarsa olsunlar, hepsinin
mekânı cennet olsun.” </p>

<p style="text-align: justify;">“Ne zaman olduğunu hatırlıyor musunuz?” diye sordum. “Savaşın
başı mı yoksa sonu muydu?” </p>

<p style="text-align: justify;">“Tam gününü söyleyebilirim. 1940 senesinin 3 Eylül günü
olmuştu.” </p>

<p style="text-align: justify;">Odadaki hava birdenbire çekilmiş gibiydi. Gözümün önünde
dedemin bembeyaz kesilmiş yüzü belirdi. Dudaklarını güçlükle kıpırdatarak 3
Eylül 1940 diyebilmişti.</p>

<p style="text-align: justify;">“Emin, emin misiniz? O gün olduğundan?” </p>

<p style="text-align: justify;">“Hiç savaşa katılmadım. Bir yaşla kurtarmıştım. Savaşla
bütün ilişkim o tek geceden ibaretti. Bu nedenle evet, eminim.” </p>

<p style="text-align: justify;">Oturduğum yerde donakalmıştım, adeta dünyayla ilişkim
kesilmişti.</p>

<p style="text-align: justify;">Çok garipti. Birisi bana eşek şakası mı yapıyor diye
düşünmekten kendimi alamıyordum.</p>

<p style="text-align: justify;">“Peki, hiç kurtulan olmadı mı?” diye sordu Martin.</p>

<p style="text-align: justify;">Yaşlı adam gözlerini tavana dikerek bir süre düşündü. “Şimdi
hatırladım,” diye konuştu. “Sadece bir kişi. Genç bir çocuk, en fazla bu
delikanlı kadardı.” Anıları canlanınca koltukta sallanmayı bırakmıştı. “Ertesi
sabah kasabada dolaşıyordu ve yüzünde tek bir çizik bile yoktu. Bütün
arkadaşlarının can verdiğini görmesini düşünürsek pek sarsılmışa benzemiyordu.
En tuhaf şey de oydu.” </p>

<p style="text-align: justify;">“Muhtemelen şoka girmişti,” diye konuştu Martin.</p>

<p style="text-align: justify;">“Şaşırmam,” dedi Oggie. “Sadece bir kez konuştuğunu duydum.</p>

<p style="text-align: justify;">Babama anakaraya gidecek geminin ne zaman kalkacağını sormuştu.
Eline silah geçirip arkadaşlarını katleden lanet olası canavarları öldürmek
istediğini söylemişti.” </p>

<p style="text-align: justify;">Tıpkı Portman Dedem’in masalları gibi Oggie’nin
anlattığı olaya inanmak da güçtü, yine de ondan kuşkulanmamı gerektirecek bir
neden yoktu.</p>

<p style="text-align: justify;">“Onu tanıyorum,” diye konuştum. “O benim büyükbabamdı.” </p>

<p style="text-align: justify;">Hayret içinde bana baktılar. Yaşlı adam, “Vay canına,” diyebildi.</p>

<p style="text-align: justify;">Ayağa kalkıp müsaade istedim. Pek iyi görünmediğimi söyleyen Martin puba kadar birlikte yürümemizi önerse de kabul etmedim.</p>

<p style="text-align: justify;">Düşüncelerimle baş başa kalmaya ihtiyacım vardı. “O halde,
en yakın zamanda bana uğra,” deyince geleceğime söz verdim.</p>

<p style="text-align: justify;">Dönüşte yolu uzattım ve titrek ışıklar saçan limanın
yanından geçtim. Yoğun deniz kokusuyla yüz tane şöminenin bacasından çıkan dumanın
kokusu birbirine karışmıştı. Bir rıhtımın ucuna kadar yürüyüp denizin üstünde
yükselen ayı seyrettim. O korkunç gecenin sabahında, yaşadığı şok yüzünden
donakalmış büyükbabamı, yaşadığı onca ölümden onu uzaklaştırıp yeni savaşlara
ve ölümlere götürecek gemiyi beklerken hayal ettim. Haritada bir kum tanesi kadar
görünen, sis dağları, sarp kayalar ve azgın gelgitlerle korunan bu adada bile
canavarlardan kaçış yoktu. Hiçbir yerde kaçış yoktu.</p>

<p style="text-align: justify;">Büyükbabamın beni korumaya çalıştığı korkunç gerçek buydu.</p>

<p style="text-align: justify;">Uzaktan jeneratörlerin tekleyip sesinin kesildiğini duydum.
Limanın ışıkları ve arkamdaki evlerin pencerelerinden görünen ışıklar bir süre
dalgalandıktan sonra karanlığa gömüldü. Tep ede giden bir uçaktan bakılsa bu
durumun nasıl görüneceğini merak etmiştim.</p>

<p style="text-align: justify;">Bütün ada sanki hiç yokmuş gibi birdenbire kararırdı.
Minyatür bir süpernova gibi.</p>

<p style="text-align: justify;"><img alt="ARA" src="../Images/ARA.jpg"/><br/></p>

<p style="text-align: justify;">Kendimi küçücük hissederek ay ışığında geri döndüm. Babam
pubda aynı masada oturmaya devam ediyordu. Önündeki yarısı yenmiş tabakta sulu
bir et yemeği vardı. Yemeğin suyu donmuş, üstünde yağlar birikmişti. Ben masaya
otururken, “Bakın kim gelmiş,” dedi.</p>

<p style="text-align: justify;">“Yemeğini ayırdım.” </p>

<p style="text-align: justify;">“Aç değilim,” diyerek Portman Dedem hakkında öğrendiklerimi
anlattım.</p>

<p style="text-align: justify;">Şaşırmaktan çok kızmış görünüyordu. “Bu olaydan hiç
bahsetmemesine inanamıyorum. Bir kez olsun bahsetmedi.” Kızgınlığını anlıyordum.
Bir büyükbabanın öyle bir olayı torunundan saklaması, bir babanın oğlundan, hem
de o kadar uzun bir süre saklamasından farklıydı.</p>

<p style="text-align: justify;">Sohbeti daha olumlu bir yöne çevirmeye çalıştım. “Başından geçen
onca şey hayret verici değil mi?” </p>

<p style="text-align: justify;">Babam başını salladı. “Sanırım olayları bütün ayrıntısıyla
asla öğrenemeyeceğiz. “</p>

<p style="text-align: justify;">“Portman Dedem sır saklamasını iyi biliyormuş ha?” </p>

<p style="text-align: justify;">“Dalga mı geçiyorsun? Adam adeta duygusal bir kaleydi.” </p>

<p style="text-align: justify;">“Acaba bu onun durumunu açıklamaz mı? Sen küçükken neden öyle
mesafeli davrandığını.” Babam bana sert bir şekilde bakınca sözlerimi çabucak
toparlamam gerektiğini yoksa haddimi aşacağımı anlamıştım. “Daha önce ailesini
iki kere kaybetmiş. Önce Polonya’da, sonra burada yanına sığındığı aileyi. O
yüzden sen ve Susie Halam dünyaya geldiğinizde...” </p>

<p style="text-align: justify;">“Sütten ağzı yandığı için yoğurdu üfleyerek mi yemiş?” </p>

<p style="text-align: justify;">“Ben ciddiyim. Bunun aslında büyükannemi aldatmadığı
anlamına gelebileceğini düşündün mü?” </p>

<p style="text-align: justify;">“Bilmiyorum Jake. Galiba meselenin o kadar basit olduğuna inanmıyorum.”
Derin bir nefes verince bira bardağının içi buğulandı.</p>

<p style="text-align: justify;">“Sanırım bunun aslında ne anlama geldiğini biliyorum. Sen dedenle
çok yakındın.” </p>

<p style="text-align: justify;">“Tamam...” </p>

<p style="text-align: justify;">“Aile kurma korkusunu yenmesi tam elli yılını almıştı. Sen
tam o zaman dünyaya geldin.” </p>

<p style="text-align: justify;">Ne diyeceğimi bilemedim. İnsan kendi babasına nasıl baban seni
yeterince sevmediği için üzgünüm diyebilir? Zaten ben de diyemedim, bu nedenle
iyi geceler dilemekle yetinip yatmak için üst kata çıktım.</p>

<p style="text-align: justify;"><img alt="ARA" src="../Images/ARA.jpg"/><br/></p>

<p style="text-align: justify;">Gecenin büyük bir kısmı boyunca yatakta dönüp durdum.
Mektupları düşünmekten kendimi alamıyordum. Sürekli babamla halamın küçükken
bulduğu, şu “diğer kadından” gelen mektubu ve bir ay önce benim bulduğum, Bayan
Peregrine’in yazdığı mektubu düşünüyordum. Aklımdan çıkmayıp uyumamı engelleyen
düşünce şuydu: ya ikisi de aynı kadınsa?</p>

<p style="text-align: justify;">Bayan Peregrine’in gönderdiği zarftaki posta damgası on beş yıl
öncesine aitti ama söylendiğine göre daha 1940’ta parçalanıp stratosfere
uçmuştu. Benim kanaatime göre geriye iki olası açıklama kalıyordu: Ya dedem
ölü bir insanla yazışıyordu -ki bu kuşkusuz olasılık dışıydı- ya da mektubu
yazan kişi aslında Bayan Peregrine değil, kimliğini gizlemek için onun adını kullanan
biriydi.</p>

<p style="text-align: justify;">İnsan mektup yazarken neden kimliğini gizleme ihtiyacı duyar?</p>

<p style="text-align: justify;">Çünkü saklayacak bir şeyi vardır. Çünkü o öbür kadındır.</p>

<p style="text-align: justify;">Benim bu gezide keşfettiğim tek gerçek, dedemin eşini
aldatmak için yalan söylemesi miydi? Son nefesini vermek üzereyken bana yanına
sığındığı ailenin ölümünü mü anlatmaya çalışıyordu, yoksa on yıllar boyunca
süren bayağı bir ilişkiyi mi? Belki her ikisiydi.</p>

<p style="text-align: justify;">Belki büyüyüp genç bir adam olduğu zaman ailesi o kadar çok parçalandığından,
tek bir aileye nasıl sahip olacağını ya da birine nasıl sadık kalacağını
bilmiyordu.</p>

<p style="text-align: justify;">Sonuçta bunların hepsi birer tahmindi. Gerçeği bilmediğim
gibi soracak kimse de yoktu. Cevabı bilebilecek kimse varsa bile uzun zaman
önce ölmüştü. Daha yirmi dört saat geçmeden seyahatimiz anlamsız hale gelmişti.</p>

<p style="text-align: justify;">Huzursuz bir uykuya dalmıştım. Şafak sökerken odamda
duyduğum bir sesle uyandım. Ne olduğunu anlamak için hemen yataktan fırladım.
İri bir kuş şifonyerin üstüne tünemiş beni seyrediyordu. Başı parlak gri tüylerle kaplıydı. Şifonyerin kenarında beni
daha iyi görmek ister gibi bir o yana, bir bu yana hareket ettikçe pençeleri tahtada
takırdıyordu. Düş görüp görmediğimi anlamak için dikkatle kuşa baktım.</p>

<p style="text-align: justify;">Babama seslenince korkan kuş havalandı. Yüzümü kollarımla kapayarak
kendimi yatağa attım. Tekrar kalktığımda kuş açık duran pencereden uçup
gitmişti.</p>

<p style="text-align: justify;">Uykulu gözlerle odaya giren babam, “Neler oluyor?” diye
sordu.</p>

<p style="text-align: justify;">Şifonyerin üstündeki pençe izleriyle yere düşen tüyü
gösterdim.</p>

<p style="text-align: justify;">Tüyü eline alıp inceleyerek, “Çok garip,” diye konuştu. “Doğanlar
insanlara hiç bu kadar yaklaşmaz.” </p>

<p style="text-align: justify;">&nbsp;Acaba onu yanlış mı
duydum diye tereddüt ettim. “Doğanlar mı dedin?” </p>

<p style="text-align: justify;">Tüyü havaya kaldırdı. “Bir gökdoğan bu,” dedi. “Harika
yaratıklardır, yeryüzünün en hızlı kuşlarıdır. Havada uçarken adeta şekil değiştirirler,
bedenleri ince bir çizgiyi andırır.” Bu isim garip bir tesadüften ibaret olsa
da üstümden atamadığım tekinsiz bir duyguya kapılmama neden olmuştu.</p>

<p style="text-align: justify;">Kahvaltı ederken acaba çok çabuk mu pes ettim diye düşündüm.</p>

<p style="text-align: justify;">Dedem hakkında konuşabileceğim kimse hayatta kalmamıştı ama ev
hâlâ yerinde duruyordu ve büyük bir kısmını araştırmamıştım.</p>

<p style="text-align: justify;">Orada dedem hakkında mektup, fotoğraf albümü veya belki bir günlük
gibi cevaplar olsa bile muhtemelen bombardıman sırasında yanmış veya onlarca
yıl önce çürümüştü. Fakat bunu kesin olarak öğrenmeden adadan ayrılırsam
pişmanlık duyacağıma emindim.</p>

<p style="text-align: justify;">İşte böyle, alışılmadık biçimde kâbuslar gören, geceleri
üstüne sıkıntı ve ürperti basan, gerçekte olmayan şeyleri gören biri kendi kendine
konuşup, en az bir düzine çocuğun vakitsiz sonuyla karşılaştığı terk edilmiş,
adeta perili bir eve son bir ziyaret yapmaya karar verir.</p>
</body>
</html>