<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
<title></title>





<link href="../Styles/alt.css" type="text/css" rel="stylesheet"/>
<link href="../Styles/pdf_output.css" type="text/css" rel="stylesheet"/>
<link href="../Styles/style.css" type="text/css" rel="stylesheet"/>
<link href="../Styles/title.css" type="text/css" rel="stylesheet"/>
</head>
<body>
<p style="text-align: center;"><img alt="B3" src="../Images/B03.jpg"/><br/></p>
<p style="text-align: justify;">Sis etrafımızı kalın bir örtü gibi kaplamıştı. Kaptan neredeyse
geldiğimizi duyurduğunda önce dalga geçtiğini zannettim; feribotun yalpalanan
güvertesinde sonsuza uzanan gri bir perdeden başka bir şey göremiyordum.
Küpeşteye yapışarak yeşil dalgaları seyrederken bir yandan da kahvaltı niyetine
beni yemeye hazır balıkları düşünüyordum. Üstünde gömlekten başka bir şey
olmayan babamsa titriyordu. Hiç bu kadar soğuk ve nemli bir haziran
görmemiştim. Babamın ve benim selametim için, bu kadar uzak bir yere gelmek
için katlanmayı göze aldığımız otuz altı saatlik eziyetli yolculuğun
semeresini görmemiz için dua ettim. Şimdiye kadar üç uçak değiştirmiş, iki
aktarma yerinde beklemiş, pis tren garlarında sırayla kestirmiştik ve şimdi bu
bitmek bilmeyen, mide bulandırıcı feribot yolculuğuna katlanıyorduk.<br/></p>

<p style="text-align: justify;">Derken babam, “Bak!” diye bağırdı. Başımı kaldırınca bembeyaz
boşluğun ortasında göğe doğru bir kule gibi yükselen kayalık tepeyi gördüm.</p>

<p style="text-align: justify;">Dedemin adası karşımızdaydı. Sis perdesinin içinde soğuk ve kasvetli
haliyle bir hayalet gibi görünüyordu. Çığlık çığlığa uçuşan milyonlarca kuşun
koruduğu ada, devlerin inşa ettiği antik bir kaleyi andırıyordu. Dimdik
yükselen yamaçların hayalet gibi bulutların içinde kaybolduğunu görünce,
buranın sihirli bir yer olduğu düşüncesi bana pek gülünç gelmemişti.</p>

<p style="text-align: justify;">Midemin bulantısı geçmişe benziyordu. Babam Noel günü hediye
almış bir çocuk gibi gözlerini tepemizde dönen kuşlardan alamıyordu.</p>

<p style="text-align: justify;">Havada uçan noktalardan oluşan bir kümeyi göstererek, “Jacob
şunlara bak!” diye bağırdı. “Man adasına özgü yelkovan kuşları!” </p>

<p style="text-align: justify;">Kayalık yamaçlara biraz daha yaklaşınca suyun altında tuhaf
şekiller belirdiğini fark ettim. Yanımdan geçen bir tayfa küpeşteden eğilip
dikkatle suya baktığımı görünce, “Daha önce hiç gemi enkazı görmedin ha?” dedi.</p>

<p style="text-align: justify;">Ona dönüp, “Gerçekten mi?” diye sordum.</p>

<p style="text-align: justify;">“Bütün bu bölge gemi mezarlığı gibidir. Eski kaptanlar şöyle
derdi: ‘Hartland Burnuyla Cairnholm Koyu arası, gece veya gündüz denizcilerin
mezarı!’ “</p>

<p style="text-align: justify;">Tam o sırada üstünden geçtiğimiz enkaz yüzeye öyle yakındı
ki, yosun tutmuş iskeleti çok belirgin biçimde görülebiliyordu. Mezarında ayağa
kalkan bir zombi gibi sudan dışarı fırlayacağa benziyordu.</p>

<p style="text-align: justify;">Denizci enkazı göstererek, “Şunu gördün mü?” diye sordu. “O tekneyi
bir U-bot batırmıştı.” </p>

<p style="text-align: justify;">“U-botlar buraya geliyor muydu?” </p>

<p style="text-align: justify;">“Hem de yüzlercesi. Bütün İrlanda Denizi Alman
denizaltılarıyla kaynıyordu. Torpilledikleri bütün gemileri tekrar su üstüne
çıkarabilsen bahse girerim donanmanın yarısı sende olurdu.” Kaşının birini
ciddiyetle havaya kaldırdı, ardından gülerek uzaklaştı.</p>

<p style="text-align: justify;">Geminin enkazını daha iyi görebilmek için güvertede kıç
tarafına doğru koşup gözden kaybolana kadar seyrettim. Adaya çıkmak için
tırmanma donanımına ihtiyaç duyacağımızı düşündüğüm sırada, dik yamaçlar bizi
karşılamak istercesine alçalmaya başladı. Bir burnu dönünce kayalıklarla
çevrili yarımay şeklinde bir koya girdik.</p>

<p style="text-align: justify;">Uzakta rengârenk balıkçı tekneleriyle dolu küçük bir liman,
onun ardındaysa yeşil bir çanağı andıran düzlüğe kurulmuş kasaba gözüküyordu.</p>

<p style="text-align: justify;">Kasabanın ardında, yükselerek dik bir sırtla buluşan yeşil çayırlara
dağılmış koyunlar bir yamalı bohça görüntüsü sunuyordu.</p>

<p style="text-align: justify;">Sırtın üstüne bir duvar gibi çökmüş bulutlar, pamuktan
yapılmış bir siperi andırıyordu. Daha önce gördüğüm hiçbir yere benzemeyen etkileyici
ve güzel bir manzara vardı. Feribot motorundan gürültüler çıkararak limana
yaklaşırken, haritalarda belli belirsiz mavi bir nokta olarak gösterilen bir
kara parçasını gürmüşçesine, hafif bir macera hissi duyarak ürperdim.</p>

<p style="text-align: justify;">Feribot limana yanaşınca çantalarımızı sırtlayıp küçük
kasabaya girdik. Birçok şey gibi buranın da yakından bakınca, uzaktan göründüğü
kadar sevimli olmadığına karar verdim. Çatılarındaki çanak antenler olmasa eski
ve hoş görünecek beyaz boyalı ahşap evler, ızgara planlı uzanan, çamurlu ve
çakıl taşlı sokaklar boyunca dizilmişti. Cairnholm çok uzak olduğundan,
anakaradan buraya kablolarla elektrik taşımanın maliyeti anlamsız derecede
yüksekti.</p>

<p style="text-align: justify;">Bu nedenle adanın her tarafına yayılmış pis mazot kokulu
jeneratörler, kızgın yabanarıları gibi vızıldayarak çalışıyordu. Bunların gürültüsü,
adanın yegâne trafiğini oluşturan homurtulu traktörlerle son derece uyumluydu.
Kasabanın kenar sokaklarında çatıları olmayan terk edilmiş yapılar, gittikçe
azalan nüfusun göstergesiydi.</p>

<p style="text-align: justify;">Gençler yüzyıllardan beri uygulanan balıkçılık ve çiftçilik
geleneklerine sırt çevirip başka diyarların daha göz alıcı fırsatlarının peşine
düşüyordu.</p>

<p style="text-align: justify;">Adı Rahip Evi gibi bir şey olan, kalacağımız yeri arıyorduk.</p>

<p style="text-align: justify;">Babam burada oda ayırtmıştı. Gözümde sadece oda ve kahvaltı hizmeti
sunmak üzere pansiyona çevrilmiş eski bir kilise canlandırmıştım.</p>

<p style="text-align: justify;">Kuşları seyretmediğimiz veya iz peşinde koşmadığımız zaman
uyuyacağımız bu mekânda fazladan bir özellik olmayacaktı.</p>

<p style="text-align: justify;">Kalacağımız yerin adresini birkaç kasabalıya sorunca şaşkın
bakışlarla karşılaştık. Babam yüksek sesle, “Bunlar İngilizce konuşmuyor muydu?”
diye düşündü. Bavulumun anlamsız derecede ağır oluşu yüzünden kolum ağrımaya
başlamıştı ki karşımıza bir kilise çıktı.</p>

<p style="text-align: justify;">Kalacağımız yere geldiğimizi sanmıştık, ancak içeri girince
buranın pansiyona değil, küçük kirli bir müzeye çevrilmiş olduğunu fark ettik.</p>

<p style="text-align: justify;">Yarı zamanlı görev yapan müze sorumlusu, tavanından eski balıkçı
ağları ve koyun postları sarkan bir odada oturuyordu. Bizi görünce aydınlanır
gibi olan yüzü kaybolduğumuzu anlayınca asılmıştı.</p>

<p style="text-align: justify;">“Siz herhalde Rahip Deliğini arıyorsunuz,” dedi. “Orası
adaya gelenlerin kalabileceği tek yer. “</p>

<p style="text-align: justify;">Benim son derece eğlenceli bulduğum, iniş çıkışları olan hoş
bir aksanla nasıl gideceğimizi tarif etti. Söylediklerinin yarısını anlamasam da
Galler halkının konuşmasını dinlemek hoşuma gidiyordu.</p>

<p style="text-align: justify;">Babam teşekkür edip çıkmaya hazırlanırken, ben bize bu kadar
yardımcı olan adama bir soru daha sordum.</p>

<p style="text-align: justify;">“Eski çocuk yuvasına nasıl gidebiliriz?” </p>

<p style="text-align: justify;">Gözlerini şaşkınlıkla kısarak, “Eski ne?” diye sordu.</p>

<p style="text-align: justify;">Dehşet içinde kaldığım birkaç saniye boyunca yanlış adaya
geldiğimizi ya da daha kötüsü, o yuvanın dedemin hayal ürünlerinden biri
olduğunu düşündüm.</p>

<p style="text-align: justify;">“Mülteci çocukların kaldığı bir yuva yok muydu?” dedim. “Savaş
sırasında? Büyük bir ev?” </p>

<p style="text-align: justify;">Adam bana kuşkulu gözlerle bakıp dudağını ısırdı; yardım
etmekle başından savmak arasında kararsız kalmış gibiydi. Sonunda bana
acımıştı. “Mülteci filan bilmiyorum,” dedi. “Ama galiba bahsettiğin yeri biliyorum.
Adanın öbür tarafında kalıyor. Bataklığı geçtikten sonra ormanın içinden
gidiliyor. Yine de senin yerinde olsam oraya yalnız gitmezdim. Yoldan
uzaklaştığın takdirde bir daha seni gören olmaz. Islak otlar ve koyun pisliği,
kayalığın üstünden dümdüz gitmeyi engeller.” </p>

<p style="text-align: justify;">Babam bana bakarak, “Bunu duyduğum iyi oldu,” dedi. “Tek başına
gitmeyeceğine söz ver.” </p>

<p style="text-align: justify;">“Tamam, tamam.” </p>

<p style="text-align: justify;">Adam, “Sahi orayla niye ilgileniyorsunuz?” diye sordu. “Turist
haritalarında bulunmaz orası.” </p>

<p style="text-align: justify;">Kapının ağzında duran babam, “Küçük bir soyağacı projesi,” diye
cevap verdi. “Babam küçük bir çocukken orada birkaç yıl kalmış.” </p>

<p style="text-align: justify;">Ölmüş büyükbabamdan ya da psikiyatrdan bahsetmemek için çıkmaya
can attığını anlamıştım. Adama bir kez daha teşekkür edip beni kapıya doğru
çekti.</p>

<p style="text-align: justify;">Müze müdürünün tarifine göre geldiğimiz sokaklardan geri
döndük.</p>

<p style="text-align: justify;">Sonunda kara taştan yapılmış çirkin görünümlü bir heykelin yanına
geldik. Bekleyen Kadın adlı bu anıt kayıp denizcilere adanmıştı.</p>

<p style="text-align: justify;">Acıklı bir yüz ifadesine sahip kadın kollarını birkaç sokak ötedeki
limana doğru uzatmıştı. Fakat aynı zamanda, sokağın tam karşısındaki Rahip
Deliğini gösteriyordu. Otel uzmanı olmadığım halde yıpranmış tabelaya bir göz
atmak, yastıkların üzerine hoş kokulu otların konduğu, dört yıldızlı bir
mekânda kalmayacağımızı söylemeye yeterliydi. Tabelanın tepesinde dev harflerle
ŞARAP, BİRA, ALKOLLÜ İÇKİLER yazılıydı. Bu satırın altında daha küçük harflerle
Leziz Yemekler ibaresi vardı. Sonradan akla geldiği belli olan bir şekilde, en
alta el yazısıyla Boş Odalar yazılmıştı; ancak ‘lar’ hecesi silindiği için
geriye Oda kalmıştı. Bavullarımızı kapıya doğru çekiştirirken babam hilekârlık
ve yanlış reklam yüzünden homurdanıyordu. Bense belki Bekleyen Kadın kendisine
içki getirecek birini gözlüyordur diye o tarafa göz atmaktan kendimi alamamıştım.</p>

<p style="text-align: justify;">Bavulları kapıdan ittirerek geçirdikten sonra gözlerimizi
kırpıştırarak alçak tavanlı pubın kasvetli ortamını bir müddet seyrettik.</p>

<p style="text-align: justify;">Gözlerim karanlığa alıştığında bu mekânı tarif etmek için
delik kelimesinden daha uygunu olamayacağını anlamıştım. Küçük çerçevelere bölünmüş
ufacık pencereler, yol üstündeki masalarla sandalyelere çarpmadan bira sifonunu
bulmaya ancak yetecek kadar aydınlık sağlıyordu. Ayakları sallanan eski püskü
masalar şöminede daha çok işe yarayacak gibi görünüyordu. Sabahın o saatine
rağmen barın yarısı sessiz ve sarhoş erkeklerle doluydu. Hepsi başını dua eder
gibi kehribar sarısı sıvıyla dolu kocaman bardaklara doğru eğmişti.</p>

<p style="text-align: justify;">Barın içindeki adam, “Odayı siz ayırtmıştınız sanırım,” diyerek
elimizi sıkmak için dışarı çıktı. “Benim adım Kev, bunlar da arkadaşlar. Merhaba deyin arkadaşlar.“</p>

<p style="text-align: justify;">Adamlar bardağa doğru başlarını sallayıp, “Merhaba,” diye
mırıldandılar.</p>

<p style="text-align: justify;">Kev’in peşine düşüp dar bir merdivenden üst kata çıktık.
Burada iyi niyetli bir yaklaşımla basit olduğu söylenebilecek birkaç oda
(çoğul!) vardı. İki yatak odası vardı ki bunlardan büyük olanını babam istedi.
Ayrıca mutfak, yemek odası ve salon olarak üçe bölünmüş bir oda vardı. Bu da
burada bir masa, güve yemiş bir kanepe ve bir elektrik ocağı olduğu anlamına
geliyordu. Kev’e göre tuvalet çoğu zaman çalışıyordu. “Fakat kuşkulu bir
durum olursa, eski dost her zaman hizmetinizde.” Koridorun ilerisinde, yatak
odamın penceresinden rahatça görünen bir yerde duran portatif tuvaleti gösterdi.</p>

<p style="text-align: justify;">“Ha, sahi, bunlar da size lazım olacak,” deyip koridordaki
dolaptan iki tane gaz lambası çıkardı. “Petrol aşırı pahalı olduğundan jeneratörler
gece onda kapanır. Bu nedenle ya erken yatacaksınız ya da mumlara ve gaz
lambalarına alışacaksınız,” diyerek sırıttı.</p>

<p style="text-align: justify;">“Umarım burası size fazla ilkel gelmemiştir!” </p>

<p style="text-align: justify;">Kev’e tuvaletin odanın dışında bulunmasının ve gaz
lambasının sorun olmadığını, hatta kulağa eğlenceli bile geldiğini -evet
efendim, küçük bir macera- söyledik. Bunun üzerine turumuzun son etabını
tamamlamak üzere bizi tekrar alt kata indirdi. “Yemeklerinizi burada
yiyebilirsiniz ki ben öyle umuyorum, zira adada yemek yiyecek başka yer yok.
Telefon etmeniz gerekirse, şu köşede bir telefon kulübemiz var. Gerçi bazen
biraz kuyruk oluyor. Cep telefonları burada çekmiyor. O gördüğünüzse adanın tek
sabit hatlı telefonu. Evet, hepsi bizde, yemek yenebilecek tek yer, yatacak tek
yer, telefon edilecek tek yer!” Sözlerini bitirince gövdesini arkaya doğru atıp
gürültülü uzun bir kahkaha savurdu.</p>

<p style="text-align: justify;">Adadaki tek telefon. Konuşmaları başkasının duymaması için kapısı
çekerek kapatılan, eski filmlerde görebileceğiniz türden bir telefon kulübesi
vardı. Kulübeyi biraz daha inceleyince, birkaç hafta önce adayı aradığım zaman
duyduğum bekâr evi partisine benzer seslerin buradan geldiğini, Grek âleminin
burada yapıldığını dehşet içinde fark ettim. Helâ deliği burasıydı.</p>

<p style="text-align: justify;">Kev odalarımızın anahtarlarını babama verdi. “Bir şey sormak
isterseniz beni nerede bulacağınızı biliyorsunuz,” dedi.</p>

<p style="text-align: justify;">“Benim bir sorum var,” dedim. “Helâ, şey, rahip deliği
nedir?” </p>

<p style="text-align: justify;">Barda oturan adamlar kahkahayı basmıştı. İçlerinden biri, “E
ne olacak, rahipler için yapılmış delik tabii ki,” deyince kahkahalar ayyuka
çıktı.</p>

<p style="text-align: justify;">Kev şöminenin yanında, döşeme tahtalarının eğri büğrü
durduğu ve uyuz bir köpeğin uyukladığı bir kısma doğru yürüdü. Bir zamanlar bir
kapının olduğu yeri ayakkabısının ucuyla yoklayarak, “Tam burası,” dedi. “Asırlar
önce, Katolik olmanın asılmak için yeterli neden olduğu zamanlarda, bir grup
rahip saklanmak için buraya kaçmıştı. Kraliçe Elizabeth’in haydut çetesi onların
peşine düştüğü takdirde, saklanması gereken herkesi bu daracık yerlere, rahip
deliklerine saklardık.” Saklardık diye konuşması tuhafıma gitmişti, sanki uzun
zaman önce ölmüş ada sakinlerini şahsen tanıyor gibiydi.</p>

<p style="text-align: justify;">İçenlerden birisi, “Hakikaten daracık!” dedi. “Bahse girerim
orada kızarmış ekmek gibi kavruluyor, davul gibi geriliyorlardı!” </p>

<p style="text-align: justify;">“Her gün rahip katilleri tarafından asılma tehlikesiyle
yaşamaktansa sıcak ve dar bir yere sıkışmayı tercih ederdim,” diye konuştu bir
başkası.</p>

<p style="text-align: justify;">İlk adam, “Beyler!” diye bağırdı. “Cairnholm’a içiyorum; her
zaman bizim sığınılacak kayamız olsun!” </p>

<p style="text-align: justify;">Bardakiler hep bir ağızdan, “Cairnholm’a!” diye bağırıp
bardaklarını kaldırdılar.</p>

<p style="text-align: justify;"><img alt="ARA" src="../Images/ARA.jpg"/><br/></p>

<p></p>

<p style="text-align: justify;">Uçak yolculuğundan dolayı bitap düştüğümüz için erkenden
yattık.</p>

<p style="text-align: justify;">Daha doğrusu yatağa girip döşemenin arasından odaya sızan
yüksek kakofoniyi duymamak için başımızı yastığın altına gömdük. Bir ara
gürültü öyle arttı ki alemcilerin odaya girdiğini düşünmekten kendimi alamadım.
Derken herhalde saat on olmuştu ki, dışarıda homurtular çıkararak çalışan bütün
jeneratörler tekleyerek sustu.</p>

<p style="text-align: justify;">Aynı anda alt kattan gelen müzik sesi kesilirken penceremin
önünde yanan sokak lambası da karardı. Birdenbire sessiz, mutluluk veren bir
karanlık beni koza gibi sarmıştı. Sadece uzaktan gelen dalgaların sesi nerede
olduğumu hatırlatıyordu.</p>

<p style="text-align: justify;">Aylardan beri ilk kez derin, kabussuz bir uykuya dalmıştım.
O gece rüyamda dedemi, küçük bir çocuk olarak burada, yabancı bir ülkede
yabancı olarak geçirdiği ilk geceyi gördüm. Tuhaf bir evde barınıyordu ve
hayatını tuhaf bir dili konuşan insanlara borçluydu.</p>

<p style="text-align: justify;">Uyandığımda güneş pencereden içeri vurmuştu. O zaman Bayan Peregrine’in
sadece dedemin değil, benim ve babamın hayatını da kurtardığını fark ettim.
Talihim yaver giderse bugün ona nihayet teşekkür etme fırsatı bulacaktım.</p>

<p style="text-align: justify;">Aşağı indiğimde babamın çoktan bir masaya kurulduğunu gördüm.</p>

<p style="text-align: justify;">Bir yandan kahvesini höpürdetirken bir yandan da en sevdiği dürbünü
temizliyordu. Ben oturur oturmaz Kev elinde iki tabakla çıkageldi. Tabaklarda
ne olduğunu anlamadığım bir et ve kızarmış ekmek vardı. “Ekmek kızarttığınızı
bilmiyordum,” deyince, kızartarak daha güzel hale getirilmeyecek bir yiyecek
bilmediğini söyledi.</p>

<p style="text-align: justify;">Kahvaltımızı ederken babamla günlük planımızı konuştuk.
Adaya alışmak için bir tür keşif gezisi yapacaktık. Önce babamın kuşları izleyebileceği
noktaları belirleyecek, ardından çocuk yuvasını bulacaktık.</p>

<p style="text-align: justify;">Bir an önce başlama amacıyla yemeğimi çabucak yedim.</p>

<p style="text-align: justify;">Karnımız adamakıllı doymuş bir halde pubdan çıktık.
Kasabanın sokaklarında traktörler geçtikçe kenara çekilip jeneratörlerin
gürültüsünü bastırmak için birbirimizle bağıra çağıra konuşarak yürüdük.</p>

<p style="text-align: justify;">Sonunda sokaklar bitip çayırlar başlayınca gürültü de
azalmıştı. Sert rüzgâr yüzünden ayaz vardı. Dev bulut kümelerinin ardına
saklanan güneş arada bir yüzünü gösterip görkemli ışınlarıyla tepelerde benekli
gölgeler yaratıyordu. İçimi bir canlılık ve umut kaplamıştı.</p>

<p style="text-align: justify;">Babamın feribotta gelirken gördüğü bir kuş kümesinin
bulunduğu kayalık sahile doğru yürüyorduk. Oraya nasıl ulaşacağımızdan emin değildim.
Ada biraz da olsa çanak şeklini andırıyordu. Kıyılara doğru yükselen tepeler
denizle birleştiği noktalarda tehlikeli ve dik yamaçlar oluşturuyordu. Fakat
bizim gittiğimiz noktada dik yamaçlar yoktu. Aşağıdaki küçük kumsala inmeyi
sağlayan bir patika vardı.</p>

<p style="text-align: justify;">Dikkatle inerek kumsala vardık. Burada koca bir kuş sürüsü
çığlıklar atarak kanat çırpıyor, gelgitlerin yarattığı birikintilerde
avlanıyordu.</p>

<p style="text-align: justify;">Babamın gözleri fal taşı gibi açılmıştı. “Büyüleyici,” diye mırıldanarak
elindeki kalemin küt ucuyla sertleşmiş bir kuş pisliğini kazımaya başladı. “Burada
biraz zaman geçirmem gerekiyor. Anlaştık mı?” </p>

<p style="text-align: justify;">Bu yüz ifadesini daha önce görmüştüm ve “biraz” kelimesinin saatler
boyu anlamına geldiğini biliyordum. “Öyleyse evi tek başıma bulurum,” dedim.</p>

<p style="text-align: justify;">“Tek başına olmaz. Söz vermiştin.” </p>

<p style="text-align: justify;">“O halde beni götürecek birini bulurum.” </p>

<p style="text-align: justify;">“Kimi?” </p>

<p style="text-align: justify;">“Kev’in tanıdığı birisi vardır.” </p>

<p style="text-align: justify;">Babam bir süre denize, bir kaya kümesinin üstünde göğe
doğru yükselen paslanmış fenere baktı. “Annen burada olsaydı ne cevap verirdi
biliyorsun,” dedi.</p>

<p style="text-align: justify;">Annemle babam benim ne kadar bakılmam gerektiği konusunda farklı
teorilere sahipti. Annem her zaman başımda dolanan, dayatmacı kişiydi. Babam
biraz daha gevşek davranırdı. Arada bir yanlış yapıp doğruları görmemin önemli
olduğunu düşünürdü. Üstelik gitmeme izin verdiği takdirde bütün gün kuş
pisliğiyle oynama fırsatına sahip olacaktı.</p>

<p style="text-align: justify;">“Tamam,” dedi. “Ama beraber gittiğinin kişinin numarasını bana
bırakmayı unutma. “</p>

<p style="text-align: justify;">“Baba burada kimsenin telefonu yok.” </p>

<p style="text-align: justify;">İç çekti. “Pekâlâ. Neyse, güvenilir oldukları sürece sorun yok
.”</p>

<p style="text-align: justify;"><img alt="ARA" src="../Images/ARA.jpg"/><br/></p>

<p></p>

<p style="text-align: justify;">Kev bir siparişi götürmek için dışarı çıkmıştı. Barın sarhoş
müdavimlerinden bana refakat etmelerini istemek kötü bir fikir gibi geldiğinden,
en azından maaşlı çalışan birine sormak için gördüğüm ilk dükkâna yöneldim. Kapıda
BALIKÇI yazıyordu. Kapıyı itip içeri girdiğimde karşıma çıkan uzun boylu ve
sakallı, önlüğü kan içindeki adamı görünce sinip kalmıştım. Balıkları doğramayı
bırakıp sert gözlerle bana bakarken elindeki satırdan kan damlıyordu. Bunun üzerine
sarhoşlara karşı bir daha ayrımcılık yapmamaya yemin ettim.</p>

<p style="text-align: justify;">Nereye gitmek istediğimi söyleyince, “Ne halt edeceksin
orada?” diye kükredi adam. “Orada bataklık ve pis bir havadan başka bir şey
yok.” </p>

<p style="text-align: justify;">Dedemi ve çocuk yuvasını anlattım. Bir süre kaşlarını
çatarak bana baktı, ardından tezgâhın üstüne eğilip ayakkabılarımı kuşkulu bakışlarla
süzdü.</p>

<p style="text-align: justify;">“Galiba Dylan’ın fazla işi yok, seni götürebilir,” dedi.
Elindeki satırı kaldırıp, benim yaşlarımda, dondurucu dolaba balık dizen bir çocuğu
gösterdi. “Ama oraya uygun çizme giymen lazım. O spor pabuçlarla olmaz, içleri
hemen çamur dolar! “</p>

<p style="text-align: justify;">“Sahi mi?” diye sordum. “Emin misiniz?” </p>

<p style="text-align: justify;">“Dylan! Dostumuza bir çift Wellingtons getir!” </p>

<p style="text-align: justify;">Çocuk homurdanarak dolabın kapısını ağır ağır kapadı.
Ellerini yıkadıktan sonra uyuşuk bir halde giyim eşyalarıyla dolu bir rafa yöneldi.</p>

<p style="text-align: justify;">Balıkçı, “Şansın varmış, kısa süre önce çok sağlam çizmeler geldi,”
diye konuştu. “Bir çift alana bedava yok!” Kahkahayı basarak satırı bir
somonun üstüne indirdi. Balığın kopan kafası kandan kayganlaşmış tezgâhın üstünde
hızla yol alarak küçük bir kovanın içine düştü.</p>

<p style="text-align: justify;">Babamın acil durumlar için verdiği parayı cebimden çıkardım.</p>

<p style="text-align: justify;">Görmek için Atlas Okyanusunu aştığım kadını bulmak amacıyla
küçük bir haraç vermemin zararı yoktu.</p>

<p style="text-align: justify;">Lastik çizmeleri giymiş vaziyette dükkândan çıktım. Çizmeler
hem spor ayakkabılarımın içine sığacağı kadar büyük hem de gönülsüz rehberime
yetişmekte güçlük çekmeme yol açacak kadar ağırdı.</p>

<p style="text-align: justify;">Dylan’a yetişmek için arkasından koştururken, “Okulun adada mı?”
diye sordum. Benim yaşımda biri için burada hayatın nasıl geçtiğini gerçekten
merak ediyordum.</p>

<p style="text-align: justify;">Dylan anakaradaki bir şehrin ismini mırıldandı.</p>

<p style="text-align: justify;">“Yani sırf gidiş feribotla bir saat mi sürüyor?” </p>

<p style="text-align: justify;">“Hu.” </p>

<p style="text-align: justify;">Hepsi buydu. Sohbeti ilerletme girişimlerime daha az heceli cevaplar
verdi, yani hiç sesini çıkarmadı. Nihayet pes edip onun peşinden yürüdüm.
Kasabanın dışındaki yolda giderken bir arkadaşına rastladık. Yaşı ondan daha
büyük olan çocuk göz kamaştırıcı parlaklıkta sarı bir eşofman giymiş ve sahte
altından kolye takmıştı.</p>

<p style="text-align: justify;">Bir astronot gibi giyinse Cairnholm sokaklarında ancak o
kadar yadırganırdı. Dylan’la yumruk tokuşturan çocuk kendini Solucan olarak
tanıttı.</p>

<p style="text-align: justify;">“Solucan mı?” </p>

<p style="text-align: justify;">“Sahne adı öyle,” diye durumu açıkladı Dylan.</p>

<p style="text-align: justify;">Solucan, “Biz Galler’in en hasta rap ikilisiyiz,” dedi. “Benim
adım MC Solucan, bu da Mersin Balığı Cerrah, namı diğer Emcee Dirty Dylan, namı
diğer Emcee Dirty Bizniss; Cairnholm’un bir numaralı beat-boxçısı. Şu Yankiye
nasıl yaptığımızı gösterelim mi Dirty D?” </p>

<p style="text-align: justify;">Dylan kızgın görünüyordu. “Şimdi mi?” </p>

<p style="text-align: justify;">“Biraz ritim ver bakalım evlat! “</p>

<p style="text-align: justify;">Dylan gözlerini hoşnutsuzlukla yukarı doğru kaldırsa da
denileni yaptı. Başlangıçta havasız kalmış gibi dilini dışarı çıkarmaya
çalıştığını sandım. Fakat öksürür gibi çıkardığı gürültüler belli bir ritme sahipti:
puhh, puh-ÇA, puh-puhh, puh-ÇA. Bu ritmin üzerine Solucan bir rap şarkısı
söylemeye başladı.</p>

<p style="text-align: justify;">“Hoşuma gidiyor sürünmek Rahip Deliğinde / Baban hep orada işsizlik
parasını yemede / Ben söylerim kolay, yoksa hepsi zor uyak / Dylan’ın ritimleri
tavuk yahnisi gibi sıcak.” </p>

<p style="text-align: justify;">Dylan durdu. “Çok saçma oldu bu. Hem işsizlik maaşını yiyen
de senin baban. “</p>

<p style="text-align: justify;">“Öff Dirty D, hadi ver şu ritmi!” Solucan bir yandan
beat-box yaparken öbür yandan ayaklarını yerde burgulu bir şekilde sürüyerek yürüyen
robot taklidi yapıyordu. “Mikrofonu al D!” </p>

<p style="text-align: justify;">Dylan utanmış gibi görünse de kafiyeleri sıralamaya başladı.</p>

<p style="text-align: justify;">“Sıkı bir kuş tanıdım adı Sharon / Dedi ki eşofmanınla spor
pabuçlarına hasta oldum / Doktor Who gibi ona vakti gösterdim / Ben bu kafiyeyi
helâda uydurdum! “</p>

<p style="text-align: justify;">Solucan başını iki yana salladı. “Hela mı?” </p>

<p style="text-align: justify;">“Hazırlıksız yakalandım!” </p>

<p style="text-align: justify;">Bana dönüp ne düşündüğümü sordular. Birbirlerinin rap
yapmasından bile hoşlanmadıklarını göz önüne alarak ne diyeceğimi bilemedim.</p>

<p style="text-align: justify;">“Ben daha çok şarkılı, gitarlı, enstrümanlı müziği
seviyorum.” </p>

<p style="text-align: justify;">Solucan beğenmediğini belli edercesine elini salladı. “Bunun
taşaklarını sıksam bile aklına güzel bir kafiye gelmez,” diye mırıldandı.</p>

<p style="text-align: justify;">Bunun üzerine Dylan güldü. Ardından bir dizi karmaşık ve çok
aşamalı el sıkışma -yumruk tokuşturma- el çakma hareketi yaptılar.</p>

<p style="text-align: justify;">“Artık gidebilir miyiz?” diye sordum.</p>

<p style="text-align: justify;">Bir süre homurdanıp oyalandıktan sonra yürümeye başladılar.</p>

<p style="text-align: justify;">Bu kez Solucan bizim peşimize takılmıştı.</p>

<p style="text-align: justify;">Ben biraz geriden yürüyüp, karşılaştığım zaman Bayan Peregrine’e
ne diyeceğimi düşündüm. Kibar bir Galler hanımefendisiyle tanıştırılmayı,
salonda çay yudumlamayı ve kötü haberi vermek için uygun vaktin geldiğine
inanana kadar biraz nazikçe sohbet etmeyi bekliyordum. Ben Abraham Portman’ın torunuyum, diyecektim. Size bunu söylemekten dolayı üzgünüm ama o aramızdan
ayrıldı. Ardından kadın gözyaşlarını sessizce silmeyi tamamlayınca, soru
yağmuruna tutacaktım.</p>

<p style="text-align: justify;">Otlayan koyun sürülerinin arasından kıvrılarak yukarı doğru
çıkan patikada Dylan ve Solucan’ı takip ettim. Bir süre sonra insanın soluğunu
kesen dik bir sırta tırmandık. Tepede bizi yılan gibi kıvrılarak hareket eden
bir sis bulutu karşıladı. Sis öyle yoğundu ki, adeta başka bir dünyaya adım
atmıştık. Tam anlamıyla kutsal kitabı hatırlatan bir ortam vardı. Tanrı’nın
sergilediği küçük gazaplarından biri olarak lanetlenen Mısırlıları gözümün
önüne getirdim.</p>

<p style="text-align: justify;">Sırtın öbür yamacından aşağı doğru inerken sis azalacağına
yoğunlaşmış, güneş donuk beyaz bir nokta haline gelmişti. Dört bir yanımızı saran
nem yüzünden cildimde damlalar oluşmuş, giysilerim ıslanmıştı. Hava sıcaklığı
da düşmüştü. Bir an Solucan ile Dylan’ı kaybetmiştim; derken patika düzleşmeye
başladı ve bir süre sonra ilerde durmuş, beni beklediklerini gördüm.</p>

<p style="text-align: justify;">“Yanki çocuğu,” diye seslendi Dylan. “Buradan gideceğiz!” </p>

<p style="text-align: justify;">İtaatkâr bir şekilde onları takip ettim. Patikadan çıkıp
bataklığı andıran bir çayırda yürümeye başladık. Koyunlar iri nemli gözleriyle bize
bakıyordu. Kuyrukları aşağı sarkmış, tüyleri vıcık vıcık olmuştu.</p>

<p style="text-align: justify;">Sisin içinde küçük bir ev belirdi. Dört bir yanı tahtalarla
örtülmüştü.</p>

<p style="text-align: justify;">“Burası olduğuna emin misiniz?” diye sordum. “Boşa benziyor.”
</p>

<p style="text-align: justify;">“Boş mu? Hiç de değil, orada tonlarca bok var,” diye cevap verdi
Solucan.</p>

<p style="text-align: justify;">“Hadi gidip bak,” dedi Dylan.</p>

<p style="text-align: justify;">İçimde bunun bir oyun olduğuna dair bir his olsa da
basamakları çıkıp kapıya vurdum. Kilitli olmadığı için hafifçe dokunduğum zaman
açıldı. İçerisi seçilemeyecek kadar karanlıktı. Yavaşça bir adım atmamla
birlikte şaşkınlık içinde biraz aşağı indim. Önce bir hayli kirlenmiş bir
zemine bastığımı sandım, fakat çabucak diz kapağına kadar dışkıyla dolu bir
mekânda olduğumu anladım. Dışarıdan bakınca son derece masum görünen bu boş
virane, aslında derme çatma bir koyun ağılıydı; kelimenin tam anlamıyla bir bok
yuvasıydı.</p>

<p style="text-align: justify;">Tiksinti içinde, “Aman Tanrım!” diye haykırdım.</p>

<p style="text-align: justify;">O anda dışarıdan bir kahkaha tufanı koptu. Kokudan dolayı
bayılmamak için can havliyle kapıya doğru geriledim. Dışarı çıktığımda oğlanlar
gülmekten iki büklüm olmuştu. Çizmelerimdeki pisliği temizlemek için ayaklarımı
sert bir şekilde yere vururken, “Çok adisiniz,” diye söylendim.</p>

<p style="text-align: justify;">“Neden?” dedi Solucan. “Bok dolu olduğunu sana söyledik!” </p>

<p style="text-align: justify;">Dylan’ın karşısına dikildim. “Bana evi gösterecek misiniz?” </p>

<p style="text-align: justify;">Solucan gözündeki yaşları silerken, “Bu ciddi yahu,” diye
konuştu.</p>

<p style="text-align: justify;">“Tabii ki ciddiyim!” </p>

<p style="text-align: justify;">Dylan’ın gülümsemesi kayboldu. “Kafa bulduğunu sanıyordum ahbap.”
</p>

<p style="text-align: justify;">“Kafa bulmak mı?” </p>

<p style="text-align: justify;">“Yani şaka yaptığını sanıyordum.” </p>

<p style="text-align: justify;">“Hayır, şaka yapmıyorum.” </p>

<p style="text-align: justify;">Oğlanlar huzursuzca birbirine baktı. Dylan Solucan’ın
kulağına bir şeyler fısıldadı. Ardından Solucan ona bir şeyler fısıldadı. Sonunda Dylan bana dönüp patikayı gösterdi. “Orayı gerçekten görmek istiyorsan şuradan
yürümeye devam edip bataklığı ve ormanı geç. Orası büyük ve eski bir bina.
Görmemen imkânsız.” </p>

<p style="text-align: justify;">“Şu işe bak yahu! Hani benimle gelecektiniz?” </p>

<p style="text-align: justify;">Solucan gözünü benden kaçırarak, “Biz ancak buraya kadar gelebiliriz,”
dedi.</p>

<p style="text-align: justify;">“Neden?” </p>

<p style="text-align: justify;">“Öyle işte.” Ardından dönüp geldiğimiz yoldan zahmetle
hareket ediyormuş gibi yürüyerek sisin içinde gözden kayboldular.</p>

<p style="text-align: justify;">Seçeneklerimi gözden geçirdim. Kuyruğumu kıstırıp bana
eziyet eden çocukların ardından kasabaya dönebilirdim veya tek başına yürümeye
devam edip babama yalan söyleyebilirdim.</p>

<p style="text-align: justify;">Dört saniye boyunca yoğun bir şekilde düşündükten sonra
yoluma devam ettim.</p>

<p style="text-align: justify;"><img alt="ARA" src="../Images/ARA.jpg"/><br/></p>

<p></p>

<p style="text-align: justify;">Patikanın iki tarafında sisin içinde uzanan ve ay yüzeyini
andıran büyük bir bataklık vardı. Görebildiğim kadarıyla ortalıkta boz renkli otlardan
ve çay rengini andıran sudan başka bir şey yoktu. Arada bir üst üste yığılmış
taş kümeleri göze çarpıyordu. Derken bataklık birdenbire sona erip yerini uzun
ve yapraksız ağaçlardan oluşan bir ormana bıraktı. Islak fırça uçlarını andıran
cılız dallar göğe yükseliyordu.</p>

<p style="text-align: justify;">Patika bir süre yere düşmüş dal parçaları ve zemini halı
gibi örten sarmaşıklar yüzünden gözden kayboldu. Artık tamamen sezgilerime dayanarak
yürüyordum. Bayan Peregrine gibi yaşlı bir kadının böylesi zorluklarla dolu bir
yolu nasıl yürüdüğünü merak etmiştim. İstediklerini eve getirtiyor olmalı diye
düşündüm; gelgelelim aylardan, belki yıllardan beri kimse patikadan geçmemişe
benziyordu.</p>

<p style="text-align: justify;">Yosun tutup kayganlaşmış kocaman bir dal parçasının üstünden
tökezleyerek geçtikten sonra patika keskin bir dönemece girdi.</p>

<p style="text-align: justify;">Ağaçlar bir perde gibi ikiye ayrıldı ve işte o anda bir sis
perdesine bürünmüş vaziyette, yabani otların sardığı bir tepedeki ev karşıma çıktı.
Çocukların neden gelmekten vazgeçtiğini anlamıştım.</p>

<p style="text-align: justify;">Dedem yüzlerce kez anlattığı masallarında bu evden hep
aydınlık, mutlu bir yer olarak bahsederdi. Evin büyük ve derme çatma olduğu
doğruydu ama onun masallarında ışık ve kahkahalarla doluydu. Oysa şimdi
karşımda duran yapı çocukları canavarlardan koruyan bir sığınak olmak şöyle
dursun, kendisi bir canavar gibiydi.</p>

<p style="text-align: justify;">Tepedeki tüneğinden açlıktan guruldayan karnıyla aşağıya bakıyordu.
Kırık pencerelerden dışarı ağaçlar fışkırmıştı. Pürtüklü sarmaşıklar bir virüse
saldıran antikorlar gibi duvarlara yapışmıştı.</p>

<p style="text-align: justify;">Sanki doğa savaş açmış ama ev bir türlü ölmüyor gibiydi.
Yamulan duvarlarına rağmen kararlı bir şekilde ayakta duruyordu. Yıkılan çatı
parçalarının arasından gökyüzü görülebiliyordu.</p>

<p style="text-align: justify;">Ev yıkık dökük olsa da burada hâlâ birilerinin
yaşayabileceğine dair kendimi ikna etmeye çalıştım. Geldiğim yerde böyle
haberler duyulmuyor değildi. Şehrin kenar mahallelerinden birinde, yıkıldı yıkılacak
durumda, perdeleri sürekli kapalı duran bir binada, yıllardan beri inzivaya
çekilmiş birinin yaşadığı ortaya çıkıyordu. Başlangıcı bilinmeyen bir zamandan
beri erişte çorbası ve ayak tırnaklarından başka bir şey yemeden hayatını
sürdüren zavallı adamın sonunda bir koltukta can verdiğini bir gayrimenkul
uzmanı veya görevine aşırı bağlı bir nüfus sayım memuru ortaya çıkarıyordu.</p>

<p style="text-align: justify;">İnsanlar çok yaşlandığı zaman yaşadıkları yeri çekip
çeviremiyor, aileleri şu ya da bu nedenden ötürü onları defterden siliyordu.
Üzücü olsa da böyle şeyler meydana gelmekteydi. İşte bu düşüncelerle ister
istemez kapıyı çalmaya karar verdim.</p>

<p style="text-align: justify;">Kalan azıcık cesaretimi toplayarak bel hizasına gelen
otların arasından güçlükle sundurmaya kadar yürüdüm. Çürümüş ve kırılmış tahta
döşemenin üzerinde dikkatle adım atarak camı çatlamış bir pencereden içeriyi
görmeye çalıştım. Pislikten kararmış camın ardında görebildiğim kadarıyla
birtakım mobilyalar vardı. Kapıyı çaldıktan sonra geri çekilerek ürkütücü
sessizlikte beklerken bir yandan da elimle cebimdeki Bayan Peregrine’in
mektubunu yokladım.</p>

<p style="text-align: justify;">Mektubu kim olduğumu kanıtlamak gerekebilir düşüncesiyle yanıma
almıştım. Fakat önce bir, ardından iki dakika geçince bu mektuba pek ihtiyacım
olmayacağı ortaya çıkmıştı.</p>

<p style="text-align: justify;">Tekrar bahçeye inip başka bir giriş aramak maksadıyla evin
etrafını dolaştım, ancak her köşede karşıma yeni balkonlar, kuleler ve bacalar
çıkıyordu. Sonunda evin arka tarafına geldiğimde karşıma çıkan fırsatı gördüm.
Kapısı yerinden çıkmış ve asma yapraklarının sardığı giriş kara bir delik gibi
karşımda duruyordu. Adeta beni yutmak için bekleyen açılmış bir ağız gibiydi.
Kapıya bakmak bile tüylerimin diken diken olmasına yetmişti ama dünyanın yarısını
korkunç bir ev görünce çığlığı basarak kaçmak için kat etmemiştim. Portman Dedem’in
hayatı boyunca yaşadığı onca korkunç olayı düşününce cesaretimin arttığını
hissettim. İçeride bulunacak birisi varsa bulacaktım.</p>

<p style="text-align: justify;">Çatırdayan basamaklardan çıkarak kapıdan içeri girdim.</p>

<p style="text-align: justify;"><img alt="ARA" src="../Images/ARA.jpg"/><br/></p>

<p></p>

<p style="text-align: justify;">Kapının biraz içerisinde mezar karanlığındaki koridorda
donakalmış, çengellerden sarkan derilere benzer cisimlere bakıyordum.</p>

<p style="text-align: justify;">Karanlığın içinden bir yamyamın elinde bıçakla fırladığını
hayal ettiğim bir an boyunca kusacak gibi olmuştum. Neyse ki kısa sürede gördüğüm
cisimlerin yıllarca asılı kaldığı yerde çürüyerek paçavraya dönüp yeşil renge
bürünmüş paltolar olduğunu anladım. Elimde olmadan titreyip derin bir nefes
aldım. Daha evin içinde iki üç metre ilerlediğim halde neredeyse altıma
yapacaktım. Kendi kendime akimı başına topla diye konuşup yavaşça ileri doğru
yürüdüm ama kalbim gümbür gümbür atıyordu.</p>

<p style="text-align: justify;">Baktığım her oda bir öncekinden daha beter bir felaketi
andırıyordu.</p>

<p style="text-align: justify;">Etrafa saçılmış gazete tomarları vardı. Uzun zaman önce çekip
gitmiş çocukların varlığını kanıtlayan oyuncaklar tozdan bir örtüyle kaplıydı.
Evin içine işleyen küf yüzünden pencerelerin bitişiğindeki duvarlar kapkara
olmuştu. Bacalardan sarkan sarmaşıklar şöminelerin içinden taşıp, dünya dışı
yaratıklar gibi zeminde yayılmaya başlamıştı. Mutfak felaketle sonuçlanan bir
bilimsel deney yerini andırıyordu. Rafları dolduran yiyecek kavanozları altmış mevsim
boyunca bir donup bir çözülmekten dolayı patlamış, içindekiler duvarlara
fışkırarak korkunç görünümlü lekelere yol açmıştı.</p>

<p style="text-align: justify;">Yemek odasının duvarlarından dökülen boyalar yerde o kadar
kalın bir örtü yaratmıştı ki, bir an içeriye kar yağdığını düşünmekten kendimi
alamadım. Yıllardır ışığa hasret bir koridorun sonundaki köhne merdivenin
sağlamlığını denemek için basamaklara hafifçe basınca, kalın toz tabakasında
ayakkabılarımın izi çıktı. Basamaklar uzun süren bir uykudan uyanmışçasına
gıcırdıyordu. Üst katta birileri varsa bile, yıllardır orada oldukları
muhakkaktı.</p>

<p style="text-align: justify;">Sonunda karşıma duvarları tamamen göçmüş iki tane oda çıktı.</p>

<p style="text-align: justify;">İçlerini adeta çalılar ve bodur ağaçlardan oluşan bir orman
kaplamıştı.</p>

<p style="text-align: justify;">Dışarıdan esen hafif rüzgarda, böylesi bir yıkıma neyin yol açmış
olabileceğini düşündüm. İçimi burada korkunç şeyler olduğuna dair bir his
kaplamaya başlamıştı. Dedemin anlattığı huzurlu masallarla bu kâbus evini
bağdaştıramadığım gibi, buraya sığınmasıyla içimi dolduran felaket duygusu
arasında en küçük bir bağ kuramıyordum.</p>

<p style="text-align: justify;">Evin içinde daha gezecek çok yer kalmıştı ama birdenbire bu
iş bana zaman kaybı gibi geldi. Burada birilerinin, hatta insanlardan kaçan en
yabani kişinin bile artık yaşaması olanaksızdı.</p>

<p style="text-align: justify;">Gerçeklerden adamakıllı uzaklaştığımı hissederek evden
çıktım.</p>
</body>
</html>