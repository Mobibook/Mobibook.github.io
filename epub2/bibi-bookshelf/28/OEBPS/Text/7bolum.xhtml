<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
<title></title>





<link href="../Styles/alt.css" type="text/css" rel="stylesheet"/>
<link href="../Styles/pdf_output.css" type="text/css" rel="stylesheet"/>
<link href="../Styles/style.css" type="text/css" rel="stylesheet"/>
<link href="../Styles/title.css" type="text/css" rel="stylesheet"/>
</head>
<body>
<p style="text-align: center;"><img alt="B7" src="../Images/B07.jpg"/><br/></p>

<p></p>

<p></p>

<p></p>

<p style="text-align: justify;">Sabah beraberinde yağmur, rüzgâr ve sis getirmişti.</p>

<p style="text-align: justify;">Bu kasvetli hava yüzünden bir önceki günün garip ve harika
bir rüyadan ibaret olmadığına inanmak güçtü.</p>

<p style="text-align: justify;">Kahvaltımı silip süpürdükten sonra babama dışarı çıkacağımı
söyleyince bana delirmişim gibi baktı.</p>

<p style="text-align: justify;">“Bu havada mı? Ne yapacaksın?” </p>

<p style="text-align: justify;">Düşünmeden, “Buluşmaya...” diye söze başladım. Ardından bunu
geçiştirmek için boğazıma bir yiyecek parçası takılmış gibi davrandım. Fakat
artık çok geçti; babam söylediğimi duymuştu.</p>

<p style="text-align: justify;">“Kiminle buluşacaksın? Umarım o rapçı serserilerle değildir.”
</p>

<p style="text-align: justify;">Bu durumdan kurtulmanın tek yolu yalanı daha ilerilere
götürmekti.</p>

<p style="text-align: justify;">“Hayır. Sanırım onları hiç görmedin. Onlar, ee, adanın öbür tarafında
yaşıyorlar ve ...” </p>

<p style="text-align: justify;">“Sahi mi? O tarafta kimse yaşamıyor sanıyordum.” </p>

<p style="text-align: justify;">“Evet, şey, birkaç kişi var. Koyun çobanları filan. Neyse,
hoş insanlar; ben evdeyken etrafı kolluyorlar.” Arkadaşlar ve güvenlik babamın
itiraz edemeyeceği iki unsurdu.</p>

<p style="text-align: justify;">Sert görünmeye çalışarak, “Onlarla tanışmak isterim,” dedi.
Sanırım hep olmaya çalıştığı duyarlı, mantıksız hareketler yapmayan baba
davranışını taklit ederek sık sık bu yüz ifadesini takınırdı.</p>

<p style="text-align: justify;">“Elbette; ama birazdan orada buluşacağız, artık başka
sefere.” </p>

<p style="text-align: justify;">Başını sallayıp kahvaltıya devam etti.</p>

<p style="text-align: justify;">“Yemek saatinde burada ol.” </p>

<p style="text-align: justify;">“Anlaşıldı baba.” </p>

<p style="text-align: justify;">Bataklığa kadar adeta uçarak gittim. Hareketli çamurun
içinde ilerlerken, Emma’nın kullandığı yarı görünür ot tepeciklerini
hatırlamaya çalıştım. Bir yandan da öbür tarafta sağanak yağmur ve yıkık bir
evden başka bir şey bulamayacağım diye endişeleniyordum.</p>

<p style="text-align: justify;">Höyükten dışarı çıktığımda yine 3 Eylül 1940 gününü
yaşadığımı fark edince büyük bir ferahlama hissettim. Her şey dün bıraktığım gibiydi.
Ortalık güneşli ve sıcaktı, sisten eser yoktu. Gökyüzünün maviliği insana güven
verecek güzellikteydi. Bulutlar insana çok tanıdık gelen şekillere bürünmüştü.
En güzeli, Emma tepeciğin kenarına oturmuş, bataklığa taşlar fırlatarak beni
bekliyordu. “Nerede kaldın?” diye oturduğu yerden fırladı. “Hadi, herkes seni
bekliyor.” </p>

<p style="text-align: justify;">“Öyle mi?” </p>

<p style="text-align: justify;">Gözlerini sabırsızca devirerek, “Ev-veet,” deyip elimi tuttu
ve önüme düştü. Heyecandan yerimde duramıyordum. Bunun tek sebebi onun elimi
tutması değil, önümüzde bizi bekleyen ve sonsuz olasılıklar vaat eden günü
düşünmekti. Gerçi milyonlarca yüzeysel yoldan, bir önceki günün aynısı
olacaktı. Aynı meltem esecek, aynı ağaç dalları yere düşecekti. Ama ben yeni bir
tecrübe yaşayacaktım; sıra dışı çocuklar da öyle. Onlar bu küçük cennetin
tanrıları, ben de onların konuğuydum.</p>

<p style="text-align: justify;">Bir randevuya geç kalmış gibi bataklıktan ve ormanın içinden
hızla geçtik. Eve vardığımız zaman Emma beni hemen arka bahçeye götürdü. Buraya
küçük ahşap bir sahne kurulmuştu. Çocuklar koşturarak eve girip çıkıyor, sahne
kıyafetleri taşıyor; kimi takım elbiselerinin ceketlerini ilikliyor, kimi pullu
payetli kıyafetlerinin fermuarını çekiyordu. Bir akordeon, yamulmuş bir trombon
ve Horace’ın yay kullanarak çaldığı müzikli bir testereden oluşan küçük orkestra
akort yapıyordu.</p>

<p style="text-align: justify;">Emma’ya, “Nedir bu?” diye sordum. “Çocuklar bir oyun mu hazırladılar?”
</p>

<p style="text-align: justify;">“Görürsün.” </p>

<p style="text-align: justify;">“Kim oynuyor?” </p>

<p style="text-align: justify;">“Görürsün.” </p>

<p style="text-align: justify;">“Konusu ne?” </p>

<p style="text-align: justify;">Emma beni çimdikledi.</p>

<p style="text-align: justify;">Bir düdük sesi duyulunca herkes sahneyi görecek şekilde
dizilmiş katlanan sandalyelere koşturdu. Emma’yla ben de oturunca perde açıldı
ve ortaya cafcaflı kırmızı-beyaz çizgili kumaştan yapılmış birtakım elbisenin
üstünde havada hareket eden bir hasır şapka çıktı. Biraz sonra bir ses duyunca
bunun -elbette- Millard olduğunu anladım.</p>

<p style="text-align: justify;">Cırtlak bir sesle, “Bayanlaaaar ve baylaaaar!” diye haykırdı.</p>

<p style="text-align: justify;">“Tarihte eşi benzeri görülmemiş bir gösteriyi size sunmaktan
dolayı sonsuz bir memnuniyet duymaktayım! Benzersiz bir cesaret, muazzam bir
sihirbazlık gerektiren bu gösteriyi seyrettiğiniz zaman gözlerinize
inanamayacaksınız! Değerli konuklar, karşınızda Bayan Peregrine ve Onun Sıra
Dışı Çocukları!” </p>

<p style="text-align: justify;">Kalabalıktan bir alkış tufanı koptu. Millard şapkasını
hafifçe havaya kaldırdı.</p>

<p style="text-align: justify;">“İlk illüzyonumuzda bizzat Bayan Peregrine’i ortaya
çıkaracağım!” perdenin arkasına geçip bir süre sonra tekrar belirdiğinde, bir
kolunun üstünde bir kumaş parçası asılıydı, diğer kolunaysa bir doğan
tünemişti. Başıyla işaret verince orkestra neşeli bir karnaval müziği çalmaya
başladı.</p>

<p style="text-align: justify;">Emma dirseğiyle beni dürterek, “Bunu izle,” diye fısıldadı.</p>

<p style="text-align: justify;">Millard doğanı yere koyup bezi önüne tuttu. Ardından geriye saymaya
başladı. “Üç, iki, bir!” </p>

<p style="text-align: justify;">“Bir” dediği sırada kuşku götürmez biçimde kanat sesleri
işittim.</p>

<p style="text-align: justify;">Derken Bayan Peregrine’in başı -insan şeklindeki başı- bezin
arkasından belirdiği anda daha canlı bir alkış sesi koptu. Saçı karmakarışık olmuş
kadının sadece omuzlarının üst kısmı görülüyordu.</p>

<p style="text-align: justify;">Sanki kumaşın arkasında kalan bedeni çıplak gibiydi.
Anlaşılan, kuş haline geldiği zaman elbiseleri bu değişimin içinde yer
almıyordu.</p>

<p style="text-align: justify;">Kumaşı kenarlarından tutup gösterişsiz bir tavırla vücuduna
sardı.</p>

<p style="text-align: justify;">Bayan Peregrine sahneden bana bakarak, “Bay Portman!” diye seslendi.
“Döndüğünüze çok sevindim. Bu küçük gösteriyi, o güzel barış dolu günlerde
Kıtada turneye çıktığımız zaman sergilemiştik. Eğitici bulacağınızı düşündüm.” Ardından eve girip
elbiselerini giymek üzere sahneyi terk etti.</p>

<p style="text-align: justify;">Sıra dışı çocuklar birbiri ardına seyircinin arasından
sahneye çıkıp kendilerine özgü gösterilerini sergilediler. Kıyafetini çıkardığı
için artık tamamen görünmez durumdaki Millard cam şişeleri havaya fırlatıp
tuttu. Kurşun ayakkabılarını çıkaran Olive paralel barda yerçekimine karşı
koyan bir jimnastik gösterisi yaptı. Ateş yutan Emma kendini yakmadan tekrar
dışarı püskürttü. Onu ellerim patlayıncaya kadar alkışladım.</p>

<p style="text-align: justify;">Emma yanıma döndüğünde ona dönerek, “Anlamıyorum, bu gösteriyi
halk için mi yaptın?” diye sordum.</p>

<p style="text-align: justify;">“Tabii,” diye cevap verdi.</p>

<p style="text-align: justify;">“Normal halka mı?” </p>

<p style="text-align: justify;">“Elbette normal halka. Sıra dışı insanlar kendi
yapabildikleri şeyler için neden para ödesin ki?” </p>

<p style="text-align: justify;">“Ama bu sizi açığa çıkarmaz mı?” </p>

<p style="text-align: justify;">Kıkırdayarak güldü. “Kimse bir şeyden şüphelenmedi. İnsanlar
bu tür gösterilere özel oyunları ve hünerleri görmeye gelir. Biz de onlara tam
olarak istedikleri şeyleri gösterdik. “</p>

<p style="text-align: justify;">“Yani göz önünde saklanıyorsunuz.” </p>

<p style="text-align: justify;">“Sıra dışıların çoğu geçimini bu yoldan sağlar.” </p>

<p style="text-align: justify;">“Peki, kimse yakalanmaz mı?” </p>

<p style="text-align: justify;">“Arada sırada budalanın biri sahne arkasına burnunu sokup
sorular sorar. O yüzden her zaman güçlü kuvvetli biri onları gerisin geri
paketlemek için bekler. İti an değneği hazırla, işte geldi!” </p>

<p style="text-align: justify;">Sahnede erkeksi görünümlü bir kız çocuğu vardı. Küçük bir
buzdolabı büyüklüğündeki kaya parçasını perdenin arkasından sahneye doğru
çekiyordu. Emma, “Mükemmel bir insan olmayabilir ama kocaman bir yüreği var,” diye
fısıldadı. “Arkadaşı için ölüme bile gider. Bronwyn’le ben etle tırnak
gibiyiz.” </p>

<p style="text-align: justify;">Birisi Bayan Peregrine’in gösterileri tanıtmak için
kullandığı bir deste kart dağıttı. Deste benim elime geldiğinde en üstte Bronwyn’in
kartı vardı. Çıplak ayaklarıyla kız fotoğraf makinesine donuk bir bakışla poz
vermişti. Kartın arkasında süslü harflerle “SWANSEA’NİN GÖZ KAMAŞTIRAN GÜÇLÜ KIZI!” yazıyordu.</p>

<p style="text-align: justify;">“Eğer sahnedeki gösterisi kaya kaldırmaksa fotoğrafta neden kaldırmamış?”
diye sordum.</p>

<p style="text-align: justify;">“Kuş onun fotoğraf çekilirken ‘hanımefendi gibi giyinmesini’
istediği için keyfi kaçmış. O yüzden bir şapka kutusu gibi kaldırıp poz vermeyi
reddetti.” </p>

<p style="text-align: justify;">“Anlaşılan ayakkabı giymeyi de reddetmiş.” </p>

<p style="text-align: justify;">“Genellikle öyle dolaşır.”</p>
<div class="newpage">

<div class="illustration" id="bronwynbruntley">
<img src="../Images/26bronwynbruntley.jpg" alt="Bronwyn Bruntley"/>
</div>

</div>
<p style="text-align: justify;">Bronwyn kayayı
nihayet sahnenin ortasına kadar taşımıştı. Birisi ona dramatik bir hava
yaratmasını söylemiş gibi, tedirgin edici bir süre boyunca gözlerini seyirciye
dikip baktı. Ardından eğilip kayayı iri elleriyle tuttu ve yavaşça başının
üstüne kaldırdı. Herkes onu alkışlayıp ıslık çalıyordu. Çocuklar bu numarayı belki
bininci kez seyretse de coşkularında en ufak bir eksilme yoktu. Kendimi
öğrencisi olmadığım bir okulun maçını seyreder gibi hissediyordum.<br/></p>

<p style="text-align: justify;">Bronwyn kayayı koltuğunun altına sıkıştırıp esneyerek
sahneden ayrıldı. Ardından dağınık saçlı kız sahneye çıktı. Emma onun adının
Fiona olduğunu söyledi. Toprakla dolu bir saksının arkasından seyirciye
bakıyordu. Ellerini bir orkestra şefi gibi saksının üstünde havaya kaldırmıştı.
Orkestra “Yabanarısının Uçuşu”nu (becerebildiği kadar) çalmaya başladı. Fiona
saksının üstünde elleriyle havayı yararken yüzü harcadığı çaba ve
konsantrasyondan dolayı buruşmuştu. Şarkı doruğa çıkarken toprağın içinden boy
veren bir demet papatya onun ellerine yaklaşınca yapraklarını açtı. Sanki
çiçeklerin açılışını gösteren hızlı çekim bir video izler gibiydik. Yalnız burada
kız çiçekleri çamurlu yataklarından sanki görünmez sicimlerle tutup çekiyordu.
Bu numaraya bayılan çocuklar oturdukları yerden fırlayıp coşkuyla alkışladılar.</p>

<p style="text-align: justify;">Emma kartları karıştırıp Fiona’nınkini buldu. “En beğendiğim
kart onunki. Onun kostümü için günlerce çalıştık.”</p>

<p style="text-align: justify;">Karta baktım. Kız bir dilenci gibi giyinmişti ve elinde bir
tavuk tutuyordu. “Ne kılığına girmiş? Evsiz bir çiftçi mi?” </p>

<p style="text-align: justify;">Emma beni çimdikledi. “Vahşi bir insan gibi doğal görünmek istedi.
Ona Ormanın Jill’i diyoruz.” </p>

<p style="text-align: justify;">“Gerçekten ormanda mı doğmuş?” </p>

<p style="text-align: justify;">“İrlandalı o . “</p>

<p style="text-align: justify;">“Ormanda çok tavuk var mı?” </p>

<p style="text-align: justify;">Beni yine çimdikledi. Biz fısıldayarak konuşurken Hugh
sahneye çıkıp Fiona’nın yanına gelmişti. Ağzını açınca arılar uçup garip bir
çiftleşme ritüelindeki gibi, Fiona’nın açılmasını sağladığı çiçekleri polenlediler.</p>

<p style="text-align: justify;">“Fiona çalılar ve çiçeklerden başka ne yetiştiriyor?” </p>

<p style="text-align: justify;">Bahçedeki çiçek tarhlarını gösteren Emma, “Her tür sebze ve bazen
ağaç,” diye cevap verdi.</p>

<p style="text-align: justify;">“Sahi mi? Bütün ağaçları mı?” </p>

<p style="text-align: justify;">Kartpostalları bir kez daha karıştırdı. “Bazen Jill ve
Fasulye Sırığı oyununu oynarız. Birimiz ormanın kenarındaki fidanlardan birini sıkıca
tutar ve Fiona’nın ne kadar yükseğe tırmandığına bakarız.” </p>

<p style="text-align: justify;">Aradığı fotoğrafı bulunca parmağıyla vurdu. Gururlu bir
edayla, “İşte rekoru bu, yirmi metre,” dedi.</p>

<p style="text-align: justify;">“Galiba burada canınız bayağı sıkılıyor ha?” </p>

<p style="text-align: justify;">Beni yine çimdiklemeye kalkışınca elini tutarak mani oldum.</p>

<p style="text-align: justify;">Kızlar konusunda uzman değilim ama biri sizi dört kez
çimdiklemeye kalkıyorsa eminim ki flört ediyordur.</p>
<div class="newpage">

<div class="illustration" id="kizvetavuk">
<img src="../Images/27kizvetavuk.jpg" alt="Kız ve Tavuk"/>
</div>

</div>
<div class="newpage">

<div class="illustration" id="jillvefasulyesirigi">
<img src="../Images/28jillvefasulyesirigi.jpg" alt="Jill ve Fasulye Sırığı"/>
</div>

</div>

<p style="text-align: justify;">Fiona’yla Hugh sahneden ayrıldıktan sonra birkaç gösteri
daha oldu ama çocuklar artık sıkılmaya başlamıştı. Bunun üzerine günün geri
kalan saatlerinde yaz mevsiminin tadını çıkarmaya karar verdik. Güneşte uzanıp
limonata içtik, kroket oynadık, Fiona sayesinde bakıma pek muhtaç olmayan
bahçeleri gözden geçirdik, öğle yemeğinde ne yiyeceğimizi tartıştık. Bayan
Peregrine’e dedem hakkında biraz daha soru sormak istiyordum; ne zaman onun
ismi geçse Emma aksileştiği için bu konuyu onunla konuşmaya çekiniyordum.<br/></p>

<p style="text-align: justify;">Ancak müdire küçük çocuklara ders çalıştırmak için sınıfa gitmişti.
Görünüşe bakılırsa daha epey vaktim vardı. Durgun akan zaman ve öğle sıcağı
herhangi bir iş yapma isteğimi alıp götürmüştü.</p>

<p style="text-align: justify;">Rüyadaymış gibi ortalıkta dolaşmanın dışında yapacağım her şey
bana angarya gibi geliyordu.</p>

<p style="text-align: justify;">Kaz etli sandviç ve çikolatalı pudingden oluşan gösterişli
öğle yemeğimizi bitirince Emma büyük çocukları yüzmeye gitme konusunda kandırmaya
başladı. Millard, “Söz konusu bile olamaz,” diye homurdanırken pantolonunun üst
düğmesi kendiliğinden açıldı.</p>

<p style="text-align: justify;">“Noel hindisi gibi ağzıma kadar doluyum.” Oturma odasındaki kadife
koltukların üzerine yayılmış, fazla yemekten patlamak üzereydik.</p>

<p style="text-align: justify;">Bronwyn başını iki yastığın arasına sokmuş ve iki büklüm uzanmıştı.
Boğuk bir sesle, “Dosdoğru dibe çökerim,” diye karşılık verdi.</p>

<p style="text-align: justify;">Fakat Emma ısrarcıydı. On dakika kadar dil döktükten sonra uyuklamakta
olan Hugh, Fiona ve Horace’ı ayağa dikmişti. Hiçbir yarışa karşı koyamadığı
belli olan Fiona’yı da yüzme yarışı yapmak için kışkırtmıştı. Hepimizin evden
dışarı çıkmak üzere olduğunu gören Millard onu yalnız bırakmaya kalkıştığımız
için bizi azarladı.</p>

<p style="text-align: justify;">Yüzmek için en güzel yer limanın yakınındaydı ama oraya
gitmek için kasabanın içinden geçmek gerekiyordu. “Benim Alman casusu olduğumu
zanneden o çılgın sarhoşlar ne olacak?” diye sordum.</p>

<p style="text-align: justify;">“Bugün sopalarla kovalanmaya hiç niyetim yok.” </p>

<p style="text-align: justify;">“Seni sersem,” dedi Emma. “O dündü. Bugün hiçbir şey
hatırlamazlar.” </p>

<p style="text-align: justify;">“Yine de üstüne bir havlu sar ki, senin -eee- geleceğe
ait giysilerini görmesinler,” dedi Horace. Üstümde blucin ve tişört vardı.</p>

<p style="text-align: justify;">Horace ise her zamanki siyah takım elbisesini giymişti.
Anlaşılan giyim konusunda Bayan Peregrine ekolüne bağlıydı: Ne vesileyle olursa
olsun, marazi derecede aşırı resmi giyiniyordu. Onun fotoğrafını parçalanan
sandığın içinden çıkanlar arasında görmüştüm.</p>

<p style="text-align: justify;">“Şık giyineceğim” diye olayı iyice abartmiştı: Melon şapka,
baston ve monokl gibi aksesuarlar kullanmıştı.</p>

<p style="text-align: justify;">Bir kaşımı Horace’a bakıp kaldırarak, “Haklısın,” dedim. “Kimsenin
tuhaf giyindiğimi düşünmesini istemem.” </p>

<p style="text-align: justify;">Mağrur bir edayla, “Yeleğimden bahsediyorsan evet kabul
ediyorum, modayı takip ederim,” diye karşılık verdi. Diğer çocuklar kıkırdadı. “Çok
güzel, yaşlı Horace’a gülün bakalım! İsterseniz bana züppe deyin ama köylülerin
nasıl giyindiğinizi hatırlamaması sizin serseri gibi giyinmenizi gerektirmez!” Sözünü
bitirince yakalarını dikleştirmesi çocukların bu kez kahkahaya boğulmasına yol
açtı.</p>

<p style="text-align: justify;">Gücenik bir tavırla benim elbiselerimi gösterdi. “Ona
gelince, ileride hepimizin kıyafetleri böyle olacaksa Tanrı yardımcımız olsun!”</p>
<div class="newpage">

<div class="illustration" id="modatakipcisi">
<img src="../Images/29modatakipcisi.jpg" alt="Moda Takipçisi"/>
</div>

</div>

<p style="text-align: justify;">Kahkahalar dinince
Emma’yı bir kenara çekip fısıldayarak sordum: “Horace’ı sıra dışı kılan tam
olarak ne, yani kıyafetini bir yana bırakacak olursak?”<br/></p>

<p style="text-align: justify;">“Kehanet gibi düşler görür. Arada bir tuhaf kâbuslar görür
ki, bunlar insanı rahatsız edecek derecede doğru çıkar.” </p>

<p style="text-align: justify;">“Ne kadar sıklıkta? Çok mu?” </p>

<p style="text-align: justify;">“Ona sorsana.” </p>

<p style="text-align: justify;">Fakat Horace benim sorularıma cevap verecek havada değildi.</p>

<p style="text-align: justify;">Bu nedenle başka zaman sormaya karar verdim.</p>

<p style="text-align: justify;">Kasabaya girdiğimiz zaman belime bir havlu sarıp başka bir havluyu
da omuzlarıma attım. Tam kehanet sayılmasa da Horace doğru bilmişti; kimse beni
tanımadı. Ana yolda yürürken birkaç tuhaf bakışa maruz kalsak da kimse bizimle
uğraşmadı. Hatta barda beni epey sıkıştıran şişman adamın yanından bile geçtik.</p>

<p style="text-align: justify;">Adam tütüncü dükkânının önünde piposunu doldurup bir yandan pek
dinlemez gözüken bir kadınla siyasi konularda gevezelik ediyordu. Yanından
geçerken gözlerimi ona dikmekten kendimi alamamıştım. O da bana baktığı halde
en ufak bir tanıma belirtisi göstermedi.</p>

<p style="text-align: justify;">Sanki birisi bütün kasabanın “reset” tuşuna basmıştı. Daha
dün gördüğüm şeyleri fark ettim. Aynı at arabası hızla yolda ilerlerken arka
tekerleği çakılların üstünde sallanıyordu; aynı kadınlar kuyuda sıraya
girmişti; bir adam bir sandalın alt kısmına katran sürüyordu ve yirmi dört saat
öncesine göre hiçbir ilerleme kaydedememişti.</p>

<p style="text-align: justify;">Hatta benim tıpatıp bir benzerimin koşarak bir çeteden
kaçmasını bekledim ama galiba olay bu şekilde yürümüyordu.</p>

<p style="text-align: justify;">“Çocuklar, herhalde burada neler olduğunu iyi
biliyorsunuzdur. Tıpkı dün gibi, aynı uçaklar, aynı at arabası.”</p>

<p style="text-align: justify;">Hugh, “Her şeyi bilen Millard’dır,” dedi.</p>

<p style="text-align: justify;">“Evet, doğru,” dedi Millard. “Aslında dünyada ilk kez bir
kasabanın bir günlük yaşamının tamamını, herkesin başından geçenleri ilk kez
derlemenin tam yarısına geldim. Cairnholm’un yüz elli dokuz insan ve üç yüz
otuz iki hayvan sakininin dakika dakika, gün doğumundan gün batımına yaptığı
her hareketi, her konuşmayı, çıkardığı her sesi derliyorum.” </p>

<p style="text-align: justify;">“Bu inanılmaz bir şey.” </p>

<p style="text-align: justify;">“Buna katılmaktan kendimi alamıyorum. Sadece yirmi yedi
yılda hayvanların yaklaşık yarısını ve insanların hemen hemen tümünü gözlemledim.”
</p>

<p style="text-align: justify;">Ağzım hayretten bir karış açılmıştı. “Yirmi yedi yıl mı?” </p>

<p style="text-align: justify;">Hugh, “Sadece domuzlar için üç yıl harcadı!” diye söze
karıştı.</p>

<p style="text-align: justify;">“Yani üç yılın her günü domuzlar hakkında not aldı!
Düşünebiliyor musun? ‘Şuradaki koca bir tezek parçası yaptı!’ ‘Oradaki vıyk vıyk dedikten sonra kendi pisliğinin üstünde uyumaya başladı!’“</p>

<p style="text-align: justify;">Millard sabırla, “Notlar bu işte çok büyük önem taşır,” diye
açıklama yaptı. “Fakat kıskançlığını anlıyorum Hugh. Akademik araştırma alanında
dünyada daha önce yapılmamış bir çalışma olacak. “</p>

<p style="text-align: justify;">Emma, “Aman, burnun büyümesin,” dedi. “Aynı zamanda sıkıcı işler
tarihinde de yapılmamış bir çalışma olacak. Şimdiye kadar yazılmış en sıkıcı
şey olacak! “</p>

<p style="text-align: justify;">Millard cevap vermek yerine daha önce meydana gelen olayları
göstermeye başladı. “Bayan Higgins bir öksürük nöbetine tutulmak üzere.” O
sözünü bitirdiği anda sokaktaki bir kadın yüzü kıpkırmızı kesilene dek öksürdü.
“Şimdi bir balıkçı savaş zamanı işlerin kötü gitmesinden yakınacak.” O sırada
ağlarla dolu bir arabaya yaslanmış olan bir adam yanındakine dönüp konuştu: “Denizde
şu lanet olası U-botlardan o kadar çok var ki, ağ atmak bile imkânsız hale
geldi!” </p>

<p style="text-align: justify;">Bu durumdan çok etkilendiğimi Millard’a söyledim. “Yaptığım işi
takdir eden birinin çıkması beni mutlu etti,” diye cevap verdi.</p>

<p style="text-align: justify;">Kalabalık limanda yürümeye devam ettik. Sonunda rıhtımlar
bitip kayalık bir kıyıdan geçerek burundaki kumsal bir koya geldik.</p>

<p style="text-align: justify;">Erkekler soyunarak iç çamaşırlarıyla kaldı (Horace sadece
ayakkabılarıyla kravatını çıkarmıştı). Kızlarsa bir süre ortadan kaybolup eski
moda mayolarıyla ortaya çıktılar. Ardından hepimiz yüzdük.</p>

<p style="text-align: justify;">Bronwyn ile Emma birbiriyle yarışırken biz kulaç atarak
dolaştık.</p>

<p style="text-align: justify;">Yorulunca kumsala çıkıp güneşlendik. Güneş bizi yakınca
tekrar suya girdik. Serin denizde titremeye başlayınca tekrar dışarı çıktık.</p>

<p style="text-align: justify;">Gölgelerimizin kumsalda uzamaya başladığı saate kadar bu
durum böylece devam etti.</p>

<p style="text-align: justify;">Kumsalda otururken sürekli konuşuyorduk. Bana sormak
istedikleri milyonlarca soru vardı. Bayan Peregrine yanımızda olmadığından onlara
samimi cevaplar vermek istiyordum. Benim yaşadığım dünya nasıl bir yerdi?
İnsanlar ne yiyor, içiyor, nasıl giyiniyorlardı?</p>

<p style="text-align: justify;">Bilim hastalıklar ve ölümün üstesinden ne zaman gelecekti?
İmrenilecek bir hayat yaşamalarına karşın yeni yüzler görmeye, yeni öyküler
dinlemeye can atıyorlardı. En küçük ayrıntıyı atlamamak için kafa patlatarak
elimden geldiğince Bayan Johnston’un tarih dersinde okuduğumuz 20. yüzyıl
tarihini anlattım. Aya ilk insanın ayak basmasından, Berlin Duvarından,
Vietnam’dan bahsettim; yine de anlamakta çok zorluk çektiler.</p>

<p style="text-align: justify;">En çok ilgilendikleri konu benim yaşadığım zamanın
teknolojisi ve yaşamıydı. Evlerimiz klimalıydı. Televizyonu duymuşlardı ama hiç
görmemişlerdi. Bizim evde neredeyse her odada bu konuşan resimli kutudan bir
tane olduğunu öğrendiklerinde şoka girdiler.</p>

<p style="text-align: justify;">Onlar için tren yolculuğu ne kadar sıradan ve ucuzsa bizim
için hava yolculuğu öyleydi. Ordumuz uzaktan kumandalı hava araçlarıyla savaşıyordu.
Cebimize sığan bilgisayar-telefonlar taşıyorduk.</p>

<p style="text-align: justify;">Benimki burada çekmediği halde (görünüşe bakılırsa hiçbir
elektronik cihaz çalışmıyordu), ince ve parlak şeklini görmeleri için cebimden çıkarıp
gösterdim.</p>

<p style="text-align: justify;">Vakit gün batımına yaklaşırken geri dönmeye koyulduk. Emma çok
yakınımda yürüyordu, elinin üstü benim elime değiyordu. Kasabanın hemen dışında
bir elma ağacının yanından geçerken durup bir tane elma almak istedi. Fakat
ayakuçlarında yükseldiği halde en alçaktaki elmaya bile boyu yetişmiyordu. O
yüzden bir centilmen gibi kollarımla onu belinden kavradım ve havaya
kaldırırken inlememeye çalıştım. Emma beyaz kolunu yukarıya doğru uzatırken ıslak
saçı güneşte parlıyordu. Onu yere indirdiğimde yanağımdan hafifçe öpüp elmayı
bana uzattı.</p>

<p style="text-align: justify;">“Al bakalım, bunu sen hak ettin.” </p>

<p style="text-align: justify;">“Elmayı mı öpücüğü mü?” </p>

<p style="text-align: justify;">Gülerek diğerlerine yetişmek için koştu. Aramızda geçenlere
ne diyeceğimi bilemiyordum ama hoşuma gitmişti. Aptalca, kırılgan ve güzel bir
olaydı. Elmayı cebime koyup onun ardından koştum.</p>

<p style="text-align: justify;">Bataklığa geldiğimizde gitmem gerektiğini söylediğim zaman surat
asar gibi yaptı. “Hiç olmazsa seni geçireyim,” dedi. Diğer çocuklara el
sallayıp höyüğe doğru yürüdük. Onun bastığı yerleri ezberlemek için elimden
geleni yapıyordum.</p>

<p style="text-align: justify;">Oraya vardığımızda, “Bir dakikalığına da olsa benimle öbür
tarafa gel,” dedim.</p>

<p style="text-align: justify;">“Gelemem. Dönmem gerek, yoksa Kuş bizden şüphelenir.“</p>

<p style="text-align: justify;">“Bizim neyimizden şüphelenecek?” </p>

<p style="text-align: justify;">Cilveli bir edayla gülümsedi. “Bir şeyden.” </p>

<p style="text-align: justify;">“Ne şeyi?” </p>

<p style="text-align: justify;">Gülerek, “Hep bir şeyi gözetler o,” dedi.</p>

<p style="text-align: justify;">Taktik değiştirdim. “Öyleyse yarın beni görmeye gelmez misin?”
</p>

<p style="text-align: justify;">“Seni görmeye mi? Oraya mı?” </p>

<p style="text-align: justify;">“Neden olmasın? Bayan Peregrine orada bizi gözetleyemez. Babamla bile tanışırsın. Tabii ona kim olduğunu söylemeyiz.
O zaman ben nereye gidiyorum, bütün gün ne yapıyorum diye merak etmez. Güzel
bir kızla dolaşmam, bir baba olarak en büyük rüyasının gerçekleşmesi olur. “</p>

<p style="text-align: justify;">Güzel kız lafına güleceğini sanmıştım, oysa o ciddileşti. “Kuş
dışarıya her seferinde birkaç dakikalığına çıkmamıza izin veriyor, döngüyü açık
tutmak için.” </p>

<p style="text-align: justify;">“Öyleyse ona ne yaptığını söylesene!” </p>

<p style="text-align: justify;">İç çekti. “Söylemek isterim. Söylerim. Ama kötü bir fikir
bu.” </p>

<p style="text-align: justify;">“Tasmanı sıkı tutuyor anlaşılan.” </p>

<p style="text-align: justify;">Kaşını çatarak “Neden bahsettiğinden haberin yok senin,” dedi.</p>

<p style="text-align: justify;">“Hem beni köpeğe benzettiğin için teşekkürler. Çok
harikaydı.” </p>

<p style="text-align: justify;">Flört etmekten kavga etmeye bu kadar çabuk geçmemize
şaşırmıştım.</p>

<p style="text-align: justify;">“Öyle demek istemedim. “</p>

<p style="text-align: justify;">&nbsp;“Gelmek istemiyorum
sanma. Sadece yapamam.” </p>

<p style="text-align: justify;">“Tamam, bir anlaşma yapalım. Bütün gün boyunca gelmeyi unutalım.
Sadece bir dakikalığına gel, hemen şimdi.” </p>

<p style="text-align: justify;">“Bir dakikalığına mı? Bir dakikada ne yapabiliriz ki?” </p>

<p style="text-align: justify;">Sırıttım. “Şaşıracaksın.” </p>

<p style="text-align: justify;">Beni iterek, “Söylesene!” dedi.</p>

<p style="text-align: justify;">“Resmini çekeceğim.” </p>

<p style="text-align: justify;">Gülümsemesi kayboldu. Kuşkuyla, “Pek çekici görünmüyorum,” dedi.</p>

<p style="text-align: justify;">“Hayır, çok hoşsun. Gerçekten.” </p>

<p style="text-align: justify;">“Sadece bir dakika mı? Söz mü?” </p>

<p style="text-align: justify;">Höyüğün içine önce onun girmesine müsaade ettim. Dışarıya çıktığımızda
ortalığı yine sis ve soğuk basmıştı; neyse ki yağmur durmuştu. Telefonumu
çıkarıp teorimin doğru olduğunu görünce sevindim. Döngünün bu tarafına geçince
elektronik cihazlar çalışıyordu.</p>

<p style="text-align: justify;">Emma titreyerek, “Fotoğraf makinen nerede?” diye sordu.</p>

<p style="text-align: justify;">“Hadi hemen halledelim!” </p>

<p style="text-align: justify;">Telefonu ona doğru tutup resmini çektim. Benim garip
dünyamda artık hiçbir şey onu şaşırtmıyormuş gibi başını iki yana salladı.</p>

<p style="text-align: justify;">Ardından koşmaya başladı. Ben de onun arkasından koşturarak höyüğün
etrafında kahkahalar atıp döndük. Emma bir kaçıyor, bir geri dönüp poz
veriyordu. Bir dakika içinde o kadar çok fotoğraf çekmiştim ki, telefonun
belleği dolmak üzereydi.</p>

<p style="text-align: justify;">Emma höyüğün ağzına gelerek eliyle bana öpücük gönderdi.</p>

<p style="text-align: justify;">“Yarın görüşürüz geleceğin çocuğu!” </p>

<p style="text-align: justify;">El sallayarak vedalaştım. Emma tünelin içine girip gözden
kayboldu.</p>

<p style="text-align: center;"><img alt="ARA" src="../Images/ARA.jpg"/><br/></p>

<p style="text-align: justify;">Islanmış ve soğuktan donmuş bir halde, geri zekâlılar gibi
sırıtarak kasabaya döndüm. Puba varmama henüz birkaç sokak daha vardı ki, jeneratörlerin uğultusunu bastıran tuhaf bir ses duydum.</p>

<p style="text-align: justify;">Birisi bana sesleniyordu. Sesi takip edince sokağın
ortasında ıslak bir kazakla bekleyen babam karşıma çıktı. Soğuk bir kış sabahı
bir arabanın egzozundan çıkan dumanlar gibi nefes verdikçe ağzından duman
çıkıyordu.</p>

<p style="text-align: justify;">“Jacob! Ben de seni arıyordum!” </p>

<p style="text-align: justify;">“Yemek vakti dön demiştin, geldim işte!” </p>

<p style="text-align: justify;">“Yemeği boş ver. Benimle gel.” </p>

<p style="text-align: justify;">Babam yemek saatini asla kaçırmazdı. Demek son derece ters giden
bir şey vardı.</p>

<p style="text-align: justify;">“Neler oluyor?” </p>

<p style="text-align: justify;">Beni puba doğru götürürken, “Yolda anlatırım,” dedi. Sonra bana
dikkatle baktı. “Tepeden tırnağa ıslanmışsın!” diye bağırdı.</p>

<p style="text-align: justify;">“Tanrı aşkına, öbür montunu da kaybettin mi?” </p>

<p style="text-align: justify;">“Ben, şey ...” </p>

<p style="text-align: justify;">“Hem suratın niye kırmızı? Güneşte yanmış gibi görünüyorsun.”
</p>

<p style="text-align: justify;">Sıçtık. Bütün öğleden sonrasını şemsiye olmadan deniz
kenarında geçirmiştik. “Koştuğum için yüzüm kızarmıştır,” dedim; oysa kollarım
soğuktan dolayı diken diken olmuştu. “Neler oluyor? Birisi mi öldü?” </p>

<p style="text-align: justify;">“Hayır, hayır. Aslında sayılır. Birkaç koyun.” </p>

<p style="text-align: justify;">“Bizimle ne ilgisi var?” </p>

<p style="text-align: justify;">“Çocukların yaptığını düşünüyorlar. Vandalizm filan işte.” </p>

<p style="text-align: justify;">“Kim düşünüyor? Koyun polisi mi?” </p>

<p style="text-align: justify;">“Çiftçiler. Yirmi yaşın altındaki herkesi sorguya
çekiyorlar. Doğal olarak senin bütün gün nerede olduğunla yakından
ilgileniyorlar.” </p>

<p style="text-align: justify;">Mideme bir sancı girmişti. Nasıl bir hikâye uyduracağımı
bilmiyordum.</p>

<p style="text-align: justify;">Rahip Deliğine yaklaşırken hızla inandırıcı bir hikâye bulmaya
çalıştım.</p>

<p style="text-align: justify;">Pubın dışında çok öfkeli görünen küçük bir çiftçi grubunun
etrafını kalabalık sarmıştı. Üstünde çamurlu bir iş tulumu olan bir çiftçi, elindeki
dirgene tehdit edercesine yaslanmıştı. Bir diğeri Solucan’ı yakasından
tutmuştu. Çocuk neon renkli bir eşofman ve üstünde “BANA BÜYÜKBABA DEMELERİNDEN
HOŞLANIYORUM“ yazan bir tişört giymişti. Epeydir ağladığı belliydi, burnundan
akan sümükler dudağının üstünde baloncuk oluşturmuştu.</p>

<p style="text-align: justify;">Topluluğa yaklaştığımız sırada dal gibi sıska, örgü bere
giymiş olan bir başka çiftçi beni gösterdi. “İşte geliyor!” diye seslendi. “Neredeydin evlat?” </p>

<p style="text-align: justify;">Babam bana güvenen bir tavırla sırtıma vurup, “Söyle onlara,”
dedi.</p>

<p style="text-align: justify;">Saklayacak bir şeyim yokmuş gibi davranmaya çalışarak
konuştum.</p>

<p style="text-align: justify;">“Adanın öbür tarafını araştırıyordum. Büyük evi.” </p>

<p style="text-align: justify;">Bereli adam şaşırmış görünüyordu. “Hangi büyük ev?” </p>

<p style="text-align: justify;">Dirgenli adam, “Ormanın içindeki o çürük yığın,” dedi. “Ancak
tescilli bir aptal oraya ayak basar. Orası perili bir yer, bilmeyenler için
ölüm tuzağıdır.” </p>

<p style="text-align: justify;">Bereli gözlerini kısarak bana baktı. “Büyük evde kimle
beraberdin?” </p>

<p style="text-align: justify;">“Kimseyle,” diye cevap verince babamın şaşırarak bana
baktığını fark ettim.</p>

<p style="text-align: justify;">Solucan’ı tutan adam, “Atma! Ben bununla beraber olduğunu düşünüyorum,”
dedi.</p>

<p style="text-align: justify;">Solucan, “Ben hiç koyun öldürmedim!” diye bağırdı.</p>

<p style="text-align: justify;">“Kes!” diye kükredi adam.</p>

<p style="text-align: justify;">“Jake, ya senin arkadaşların?” diye sordu babam.</p>

<p style="text-align: justify;">“Öff, uydurdum baba. “</p>

<p style="text-align: justify;">Bereli bana dönüp yere tükürdü. “Vay seni küçük yalancı.
Seni şimdi şurada, Tanrının ve herkesin önünde kayışımla dövmem lazım.” </p>

<p style="text-align: justify;">Babam en sert katı baba sesini takınarak, “Ondan uzak dur,” dedi.
Bereli bir küfür savurup ona doğru bir adım attı. İkisi karşılıklı kavga
pozisyonu almıştı. Fakat ikisi de yumruk savurmaya vakit bulamadan tanıdık bir
ses, “Sakin ol Dennis, bu işi halledeceğiz,” diye konuştu. Martin kalabalığın
içinden sıyrılıp aralarına girmişti.</p>

<p style="text-align: justify;">Babama dönüp, “Oğlunuz size ne söylemişti, bize anlatın
bakalım,” dedi.</p>

<p style="text-align: justify;">Babam dik dik bana baktı. “Öbür tarafta arkadaşlarınla
buluşacağını söyledi.” </p>

<p style="text-align: justify;">Dirgenli adam ısrarcı bir tonla, “Hangi arkadaşlar?” diye
sordu.</p>

<p style="text-align: justify;">Acil bir çare bulamadığım takdirde işlerin daha da sarpa
saracağını görüyordum. Onlara çocuklardan kesinlikle bahsedemezdim, ki bunun
tek sebebi bana inanmamaları değildi. O yüzden riski göze aldım.</p>

<p style="text-align: justify;">Utanmış gibi yaparak, “Kimse yoktu,” diye konuştum. “Hepsini
hayalimde canlandırdım.” </p>

<p style="text-align: justify;">“Ne dedi?” </p>

<p style="text-align: justify;">Babam üzüntülü bir ses tonuyla, “Arkadaşlarının hayal ürünü olduğunu
söylüyor,” diye tekrarladı.</p>

<p style="text-align: justify;">Çiftçiler şaşkın gözlerle birbirlerine baktılar.</p>

<p style="text-align: justify;">Yüzünde bir umut ışığı beliren Solucan, “Gördünüz mü?” diye konuştu.
“Bu çocuk psikopatın teki! Muhakkak o yapmıştır!” </p>

<p style="text-align: justify;">“Onlara asla dokunmadım!” diye cevap verdim ama zaten kimse beni
dinlemiyordu.</p>

<p style="text-align: justify;">Solucan’ı tutan çiftçi, “Bu işi yapan Amerikalı değildi,” dedi.</p>

<p style="text-align: justify;">Çocuğun gömleğini adamakıllı sıktı. “İşte bu, bunun geçmişi
kirli.</p>

<p style="text-align: justify;">Birkaç yıl önce uzaktan onun bir kuzuyu tekmeleyerek
uçurumdan aşağı attığını görmüştüm. Kendi gözlerimle görmesem asla inanmazdım.</p>

<p style="text-align: justify;">Attıktan sonra neden öyle yaptığını sordum. Uçup uçamadığını
görmek için diye cevap verdi. Üşütüğün teki bu.” </p>

<p style="text-align: justify;">Kalabalık tiksintiyle homurdandı. Solucan huzursuz görünse
de suçlamayı yalanlamadı.</p>

<p style="text-align: justify;">Dirgenli adam, “Bunun balıkçı arkadaşı nerede?” diye sordu.</p>

<p style="text-align: justify;">“Eğer bu işin içindeyse, bahse girerim öbürü de vardı.” Birisi
Dylan’ı limanda gördüğünü söyleyince onu çağırmak için kalabalıktan biri o
tarafa gönderildi.</p>

<p style="text-align: justify;">Babam, “Bu ya bir kurdun ya da vahşi bir köpeğin işiyse?” dedi.</p>

<p style="text-align: justify;">“Babamı vahşi köpekler öldürmüştü.” </p>

<p style="text-align: justify;">Bereli, “Cairnholm’da sadece çoban köpekleri var,” dedi. “Onlar
da asla koyun öldürmez. “</p>

<p style="text-align: justify;">Ortam yatışmışken babamın konuşmayıp gruptan ayrılması için dua
ediyordum ama onun olaya Perry Mason gibi el koyacağı tutmuştu.</p>

<p style="text-align: justify;">“Bahis konusu olan koyunlar kaç tanedir?” </p>

<p style="text-align: justify;">Dördüncü bir çiftçi, “Beş,” diye cevap verdi. O ana kadar
konuşmamış olan bu çiftçi kısa boylu, suratsız biriydi. “Hepsi benimdi. Ağılın içinde
öldürmüşler. Zavallı hayvanlar kaçacak fırsatı bile bulamamış.” </p>

<p style="text-align: justify;">“Beş koyun. Sizce beş koyundan ne kadar kan çıkar?” </p>

<p style="text-align: justify;">Dirgenli adam, “Bir küveti doldurursa şaşmam,” dedi.</p>

<p style="text-align: justify;">“Öyleyse bu işi yapan kimsenin üstüne başına kan bulaşması gerekmez
mi?” </p>

<p style="text-align: justify;">Çiftçiler birbirine baktı. Sonra bana, ardından Solucan’a
baktılar.</p>

<p style="text-align: justify;">Ardından omuz silkip başlarını kaşıdılar. Bereli, “Belki
tilkiler yapmıştır,” dedi.</p>

<p style="text-align: justify;">Dirgenli adam kuşkulu bir ses tonuyla, “Belki bir tilki
sürüsü. Tabii adada o kadar tilki varsa.”</p>

<p style="text-align: justify;">Solucanı tutan çiftçi, “Ben yine de yaraların çok temiz
olduğunu söylüyorum,” diye konuştu. “Ancak bir bıçakla açılabilir o yaralar.” </p>

<p style="text-align: justify;">Babam, “Ben buna inanmıyorum,” diye karşılık verdi.</p>

<p style="text-align: justify;">Bereli, “O halde gel de kendin gör,” dedi. Kalabalık
dağılmaya başladığından küçük bir grup halinde çiftçilerle birlikte suç
mahalline gittik. Alçak bir tepeyi ağır ağır çıkıp, bir tarlanın içinden geçtik
ve arkasında ağıl bulunan küçük kahverengi bir kulübeye geldik.</p>

<p style="text-align: justify;">Usulca yaklaşıp çitin tahtaları arasından ağılı gözledik.</p>

<p style="text-align: justify;">İçerideki şiddet abartılı bir karikatür gibiydi, sadece
kırmızı rengi kullanmış çılgın bir empresyonist ressamın eserini andırıyordu.</p>

<p style="text-align: justify;">Ezilmiş otlar kan gölüne dönmüştü. Ağılın direkleriyle
koyunların katılaşmış bedenleri de kandan nasibini almıştı. Zavallı koyunlar
acı çekerek ortalığa serilmişti. Bir tanesi çitin üstünden atlamaya çalışırken incecik
bacaklarını çıtaların arasına sıkıştırmıştı. Şimdi tuhaf bir açıyla önümde
sallanıp duruyordu. Sanki fermuarı açılmış gibi bedeni boynundan bacaklarının
arasına kadar yarılmıştı.</p>

<p style="text-align: justify;">Bu manzarayı görünce dayanamayıp döndüm. Yanımdaki insanlar mırıldanıp
başlarını iki yana sallarken birisi hafif bir ıslık çaldı. O sırada Solucan’ın
ağlamaya başlaması suçunu üstü kapalı olarak kabullendiği şeklinde yorumlandı.
Suçlu kendi işlediği suçu görmeye dayanamamıştı. Anakarada polise teslim
edilene kadar Martin’in müzesine kapatılmak üzere götürüldü. Burası bir
zamanlar kilisenin kutsal eşyalarının saklandığı yerken şimdi adanın geçici hapishanesi
haline gelmişti.</p>

<p style="text-align: justify;">Çiftçiyi katledilmiş koyunlarıyla baş başa bırakıp kasabaya
dönmek üzere yola çıktık. Bastıran akşam karanlığı altında yağmurun ıslattığı
tepelerden geçtik. Odaya çıktığımız zaman koruyucu baba konuşmasına maruz
kalacağımı biliyordum, o yüzden daha o söze başlamadan etkisiz hale getirmek
için elimden geleni yaptım.</p>

<p style="text-align: justify;">“Sana yalan söyledim baba. Özür dilerim.” </p>

<p style="text-align: justify;">Islanmış kazağını çıkarırken alaycı bir ifadeyle, “Yaa?” dedi.</p>

<p style="text-align: justify;">“Çok dürüstsün. Şimdi hangi yalandan bahsediyorsun? Artık
ipin ucunu kaçırdım.” </p>

<p style="text-align: justify;">“Arkadaşlarla buluşma konusu. Adada başka çocuk yok. Orada yalnız
bulunmamdan dolayı kaygılanmaman için bunu uydurdum. “</p>

<p style="text-align: justify;">“Elbette kaygılanıyorum, doktorun merak etmememi söylediği halde
elimde değil.” </p>

<p style="text-align: justify;">“Biliyorum.” </p>

<p style="text-align: justify;">“Peki ya şu hayali arkadaşlar? Golan’ın bundan haberi var
mı?” </p>

<p style="text-align: justify;">Başımı iki yana salladım. “O da yalandı. O adamlardan
kurtulmak zorundaydım.” </p>

<p style="text-align: justify;">Babam neye inanacağını şaşırmış bir halde kollarını
kavuşturdu.</p>

<p style="text-align: justify;">“Sahi mi?” </p>

<p style="text-align: justify;">“Koyun katili olmayıp hafif kaçık biri olduğumu düşünmeleri daha
iyi değil mi?” </p>

<p style="text-align: justify;">Masaya oturdum. Babam bana güvenmekle güvenmemek arasında kararsız,
uzun bir süre beni seyretti. Ardından lavaboya gidip yüzünü yıkadı. Yüzünü
kurulayıp geri döndüğünde bana güvenme konusunda artık fazla sıkıntı yaşamadığı
belliydi.</p>

<p style="text-align: justify;">“Dr. Golan’ı tekrar aramama konusunda emin misin? Şöyle uzun
uzadıya bir konuşsak?” </p>

<p style="text-align: justify;">“Nasıl istersen. Ama ben iyiyim.” </p>

<p style="text-align: justify;">“O rapçi çocuklarla dolaşmanı işte bu yüzden istememiştim.” </p>

<p style="text-align: justify;">Etkileyici bir konuşmayı tamamlaması açısından yeterince
babalık sergileyici bir kapanış yapması gerekiyordu.</p>

<p style="text-align: justify;">“Onlar için söylediklerinde haklıydın baba.” Oysa ikisinin
de bu işi yapabileceklerini pek sanmıyordum. Solucan’la Dylan sert görünmeyi
seviyordu ama hepsi bundan ibaretti.</p>

<p style="text-align: justify;">Babam karşımdaki sandalyeye oturdu. Yorgun görünüyordu.</p>

<p style="text-align: justify;">“Böyle bir günde insanın yüzü güneşten nasıl yanar, hâlâ
anlayamıyorum.” </p>

<p style="text-align: justify;">Evet. Güneş yanığı. “Galiba cildim aşırı hassas,” dedim.</p>

<p style="text-align: justify;">Soğuk bir tavırla, “Çok haklısın,” diye karşılık verdi.</p>

<p style="text-align: justify;">Sonunda beni serbest bıraktı. Bunun üzerine duşa girdim ve Emma’yı
düşündüm. Ardından dişlerimi fırçaladım ve Emma’yı düşündüm.</p>

<p style="text-align: justify;">Yüzümü yıkadım ve Emma’yı düşündüm. Odama girince bana
verdiği elmayı cebimden çıkarıp komodinin üzerine koydum.</p>

<p style="text-align: justify;">Varlığını kendime kanıtlamak istercesine telefonu çıkarıp
gündüz çektiğim fotoğraflara baktım. Bitişik odada babamın yattığını duyduğumda
hâla bakıyordum. Jeneratörler kapanıp ışık söndüğünde bakmaya devam ediyordum.
Şimdi telefonun küçük ekranında onun yüzü dışında etrafta hiç ışık yoktu.
Karanlıkta öylece yatıp ona bakmaya devam ettim.</p>
</body>
</html>