<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
<title></title>





<link href="../Styles/alt.css" type="text/css" rel="stylesheet"/>
<link href="../Styles/pdf_output.css" type="text/css" rel="stylesheet"/>
<link href="../Styles/style.css" type="text/css" rel="stylesheet"/>
<link href="../Styles/title.css" type="text/css" rel="stylesheet"/>
</head>
<body>
<p style="text-align: center;"><img alt="B9" src="../Images/B09.jpg"/><br/></p>

<p></p>

<p style="text-align: justify;">O canavarları görebiliyordu. Emma bu lafı söylediği anda,
geride bıraktığımı sandığım bütün korkular tekrar ortaya çıkmıştı. Demek
gerçektiler. Gerçektiler ve dedemi öldürmüşlerdi.</p>

<p style="text-align: justify;">Gizli kalması gereken bir ayıbı fısıldar gibi, “Ben de
görebiliyorum,” dedim.</p>

<p style="text-align: justify;">Gözleri dolan Emma bana sarıldı. “Sende sıra dışı bir
özellik olduğunu biliyordum. Ve bunu son derece büyük bir övgü olarak söylüyorum.
“</p>

<p style="text-align: justify;">Ben kendimi hep tuhaf biri olarak görürdüm. Sıra dışı
olduğumu hiç düşünmemiştim. Eğer kimsenin göremediği şeyleri görebiliyorsam, bu
durum dedemin öldüğü gece Ricky’nin neden ormanda hiçbir şey görmediğini
açıklıyordu. Neden herkesin delirdiğimi düşündüğü böylece açığa çıkıyordu. Deli
değildim, gaipten gelenleri görmüyordum ya da stres tepkisi yaşamıyordum. Bu
yaratıklar yakında olduğu zaman yaşadığım panikten dolayı midemin altüst olması
- ve onların korkunç görüntüsü- benim özel yeteneğimdi.</p>

<p style="text-align: justify;">“Ya sen, hepsini göremiyor musun?” diye sordum.</p>

<p style="text-align: justify;">“Sadece gölgelerini görebilirim. O yüzden çoğunlukla
geceleri ava çıkarlar. “</p>

<p style="text-align: justify;">“Şu anda senin peşine düşmelerini engelleyen nedir?” diye
sorduğum anda durumu toparladım. “Yani hepimizin peşine demek istiyorum.” </p>

<p style="text-align: justify;">Emma ciddileşti. “Bizim yerimizi bilmiyorlar. Hem o hem de döngülerin
içine giremiyorlar. O yüzden bu adada güvendeyiz ama burayı terk edemeyiz.” </p>

<p style="text-align: justify;">“Ama Victor gitmiş.” </p>

<p style="text-align: justify;">Üzüntüyle başını salladı. “Burada çıldıracağını söylemişti.
Daha fazla dayanamıyormuş. Zavallı Bronwyn. Benim Abe’im de gitti ama en
azından boş ruhlar tarafından öldürülmedi.” </p>

<p style="text-align: justify;">Ona bakmak için kendimi zorladım. “Sana söyleyeceklerim için
gerçekten üzgünüm... “</p>

<p style="text-align: justify;">“Ne? Yoo, olamaz.” </p>

<p style="text-align: justify;">“Vahşi hayvanların işi olduğu konusunda beni ikna ettiler.
Ama söylediğin doğruysa dedemi de onlar öldürdü. Öyle birini ilk ve son kez
onun öldüğü gece gördüm.” </p>

<p style="text-align: justify;">Dizlerini göğsüne çekip gözlerini yumdu. Bir kolumla ona
sarılınca o da başını başıma yasladı.</p>

<p style="text-align: justify;">“Sonunda onu bulacaklarını biliyordum,” diye fısıldadı. “Bana
Amerika’da güvende olacağına söz vermişti. Kendini orada koruyacaktı. Ama aslında hiçbirimiz güvende değiliz.” </p>

<p style="text-align: justify;">Ay alçalıp su boynumuza yükselene kadar geminin enkazı
üzerinde oturup konuştuk. Emma artık titremeye başlamıştı. Bunun üzerine el ele
tutuşup kanoya kadar yürüdük. Kıyıya doğru kürek çekerken bize seslenildiğini
işittik. Bir kayalığın ardına döndüğümüz zaman kıyıda bize el sallayan Hugh’la
Fiona’yı gördük. Yolunda gitmeyen bir şeyler olduğu uzaktan bile anlaşılıyordu.</p>

<p style="text-align: justify;">Kanoyu şamandıraya bağlayıp onların yanına koştuk. Soluk
soluğa kalan Hugh’un etrafında arılar heyecanla uçuşuyordu. “Bir şey oldu!
Hemen bizimle gelmeniz lazım!” </p>

<p style="text-align: justify;">Konuşarak kaybedecek vakit yoktu. Emma giysilerini mayosunun
üstüne geçirirken ben de her yerine kum bulaşmış pantolonumu giydim. Hugh kuşku
içinde bana baktı. “O olmaz, bu iş ciddi.” </p>

<p style="text-align: justify;">“Hayır Hugh. Kuş haklıymış. O bizden biri.” </p>

<p style="text-align: justify;">Hugh şaşkınlıkla önce ona, sonra bana bakakaldı. “Ona
söyledin mi?!” </p>

<p style="text-align: justify;">“Söylemek zorundaydım. Zaten o kendi kendine anlamıştı.” </p>

<p style="text-align: justify;">Bir an afallayan Hugh sonunda bana yaklaşıp içtenlikle elimi
sıktı. “Öyleyse aileye hoş geldin.” </p>

<p style="text-align: justify;">Ne diyeceğimi bilemediğimden sadece, “Sağol,” demekle
yetindim.</p>

<p style="text-align: justify;">Eve doğru koşarken Hugh arada bir bize bilgi kırıntıları
veriyordu.</p>

<p style="text-align: justify;">Soluklanmak için ormanda durduğumuzda durumu biraz daha
ayrıntılı anlattı. “Kuşun ymbryne arkadaşlarından biri geldi.</p>

<p style="text-align: justify;">Bir saat önce kuş kılığında gelip deli gibi bağırarak
herkesi yataktan kaldırdı. Biz daha ne olduğunu anlayamadan ölü gibi bayıldı.” </p>

<p style="text-align: justify;">Hugh ellerini ovuştururken çok berbat görünüyordu. “Çok kötü
bir şey olduğunu biliyorum.” </p>

<p style="text-align: justify;">Emma, “Umarım yanılıyorsundur,” dedi. Biraz soluklanınca koşmaya
devam ettik.</p>

<p style="text-align: center;"><img alt="ARA" src="../Images/ARA.jpg"/><br/></p>

<p></p>

<p style="text-align: justify;">Çocuklar buruş buruş pijamalarıyla koridorda, oturma
odasının kapalı kapısının hemen önünde gaz lambasının etrafına toplanmışlar, neler
olup bittiği hakkında fikir üretiyorlardı.</p>

<p style="text-align: justify;">Claire, “Belki zaman döngüsünü yeniden başlatmayı
unutmuşlardır,” dedi.</p>

<p style="text-align: justify;">“Bahse girerim boş ruhlardır,” dedi Enoch. “Ayakkabılarına
varana değin hepsini yemişlerdir!” </p>

<p style="text-align: justify;">Claire ve Olive ağlamaya başlayarak minik elleriyle
yüzlerini kapadılar. Horace yanlarına diz çöküp yatıştırıcı bir ses tonuyla konuştu:
“Durun, durun. Enoch sizi korkutmasın. Boş ruhların en çok gençleri sevdiğini
herkes biliyor. O yüzden Bayan Peregrine’in arkadaşının kaçmasına göz
yumdular, tadı bayat kahve gibidir!” </p>

<p style="text-align: justify;">Olive parmaklarının arasından ona baktı. “Küçüklerin tadı
neye benzer?” </p>

<p style="text-align: justify;">Horace sakin bir ses tonuyla, “Yaban mersini,” diye cevap
verince kızlar yine ağlamaya başladı.</p>

<p style="text-align: justify;">Hugh, “Rahat bırak onları!” diye bağırdığı sırada üstüne
doğru bir arı kümesi saldıran Horace bağırarak koridordan uzaklaştı.</p>

<p style="text-align: justify;">Bayan Peregrine oturma odasından, “Neler oluyor orada?” diye
seslendi. “Bay Apiston mu bağırıyor öyle? Bayan Bloom’la Bay Portman nerede?” </p>

<p style="text-align: justify;">Korkuyla sinen Emma endişeyle Hugh’a baktı. “Biliyor mu?” </p>

<p style="text-align: justify;">“Senin gittiğini fark edince neredeyse aklını oynatıyordu.
Yaratıkların veya bir delinin seni kaçırdığından korktu. Affedersin Em. Ona söylemek zorundaydım.” </p>

<p style="text-align: justify;">Emma başını iki yana sallasa da içeri girip olacaklara
katlanmaktan başka çaremiz yoktu. Fiona bize şans diler gibi hafifçe
selamladıktan sonra kapıyı açtık. Oturma odasındaki tek ışık kaynağı olan
şöminenin ateşi duvarda titreyen gölgeler yaratmıştı. Üstüne battaniye sarılmış
yaşlı bir kadın, bilinci yan açık bir vaziyette sandalyede titrerken, Bronwyn
endişeli bir halde başında bekliyordu.</p>

<p style="text-align: justify;">Sedire oturan Bayan Peregrine ise kadına kaşık kaşık koyu
renkli bir sıvı içiriyordu.</p>

<p style="text-align: justify;">Kadının yüzünü gören Emma donakalmıştı. “Aman Tanrım,” diye
fısıldadı. “Bu Bayan Avocet.” </p>

<p style="text-align: justify;">O zaman, Bayan Peregrine’in bana gösterdiği genç kızlık
fotoğrafından bu kadını hayal meyal hatırladım. O fotoğrafta gayet dinç görünen
Bayan Avocet şimdi çok kırılgan ve zayıf bir haldeydi. Bayan Peregrine küçük
gümüş bir şişeyi kadının ağzına dayadı. Bunun üzerine yaşlı ymbryne bir an
canlanır gibi olup parlayan gözleriyle oturduğu yerde doğruldu. Ne var ki çok
geçmeden bakışları yine donuklaştı ve sırtı çöktü.</p>

<p style="text-align: justify;">Bayan Peregrine Bronwyn’e, “Bayan Bruntley,” diye hitap etti.</p>

<p style="text-align: justify;">“Gidip Bayan Avocet’e kanepeyi hazırlayın. Sonra bir
şişe koka şarabıyla bir şişe brendi daha getirin.” </p>

<p style="text-align: justify;">Bronwyn kapıya doğru yürürken ciddi bir ifadeyle başını iki
yana salladı. O çıkınca Bayan Peregrine bize dönüp kısık sesle konuştu.</p>

<p style="text-align: justify;">“Bayan Bloom beni son derece hayal kırıklığına uğrattınız.
Hele gece yarısı gizlice kaçmanız affedilir gibi değil.” </p>

<p style="text-align: justify;">“Özür dilerim Bayan. Fakat kötü bir şey olacağını nereden
bilebilirdim?” </p>

<p style="text-align: justify;">“Sizi cezalandırmam gerekir. Yine de mevcut koşullar altında
bununla kaybedecek vaktim yok.” Elini kaldırıp akıl hocasının ak saçlarını
düzeltti. “Çok tehlikeli bir olay meydana gelmeseydi Bayan Avocet evlatlarını
bırakıp asla buraya gelmezdi.” </p>

<p style="text-align: justify;">Gürül gürül yanan ateş alnımda boncuk boncuk terler
birikmesine yol açtığı halde Bayan Avocet sandalyede titriyordu. Yoksa ölmek
üzere miydi? Dedemle benim aramda gerçekleşen trajik sahne bu kez Bayan
Peregrine’le hocası arasında mı gerçekleşecekti?</p>

<p style="text-align: justify;">Geçmiş bir kez daha gözümde canlandı: Ben dehşet ve
şaşkınlık içinde dedemin bedenine sarılmışken gerek o, gerek kendim hakkındaki gerçek
konusunda en ufak bir fikrim yoktu. Şimdi meydana gelen olayın benim başıma
gelene hiç benzemediğine karar verdim.</p>

<p style="text-align: justify;">Bayan Peregrine kim olduğunu hep bilmişti.</p>

<p style="text-align: justify;">Konuyu açmak için uygunsuz bir zaman gözükse de kızgın
olduğumdan kendimi tutamadım. “Bayan Peregrine,” diye söze başlayınca bana
baktı. “Bana ne zaman söyleyecektiniz?” </p>

<p style="text-align: justify;">Neyi diye sormak üzereyken bakışları Emma’ya kayınca cevabı onun
yüzünden okuduğu anlaşılıyordu. Bir an çok öfkelenir gibi olsa da benim
kızgınlığımı görünce yatıştı. “Kısa zamanda evladım. Lütfen anla. İlk görüşmemizde bütün gerçeği yüzüne vursam
korkunç bir şoka girerdin. Nasıl davranacağını bilemiyordum. Kaçıp hiç
dönmeyebilirdin. O riski göze alamadım.”</p>

<p style="text-align: justify;">“Böylece beni yemeklerle, eğlenceyle, kızlarla baştan
çıkarırken bütün kötü olayları sır gibi saklamaya mı karar verdiniz?” </p>

<p style="text-align: justify;">Emma yutkundu. “Baştan çıkarmak mı? Ah lütfen, beni öyle
biri olarak görme Jacob. Buna dayanamam.” </p>

<p style="text-align: justify;">Bayan Peregrine, “Korkarım ki bizim hakkımızda çok yanlış kanıya
sahipsin,” dedi. “Seni baştan çıkarma konusuna gelince, burada gördüklerin
bizim günlük yaşamımızdır. Hiçbir kandırmaca yok, sadece bazı gerçekleri sakladım.”
</p>

<p style="text-align: justify;">“Öyleyse ben de size bir gerçek söyleyeyim. O yaratıklardan
biri dedemi öldürdü.” </p>

<p style="text-align: justify;">Bayan Peregrine bir an gözlerini ateşe dikerek donakaldı. “Bunu
duyduğuma çok üzüldüm.”</p>

<p style="text-align: justify;">“Bir tanesini
gözlerimle gördüm. Etrafımdakilere söylediğimde beni delirdiğime inandırmak
için uğraştılar. Ama ne ben deliydim ne büyükbabam. Bütün hayatı boyunca bana
gerçeği söylemişti ama ben ona inanmamıştım.” Bütün benliğimi utanç kaplamıştı,
“inansaydım belki bugün hâlâ hayatta olurdu.” </p>

<p style="text-align: justify;">Bayan Peregrine ayakta sallandığımı görünce beni Bayan Avocet’in karşısındaki sandalyeye oturttu. Ben oturunca Emma yanıma diz çöktü. “Abe
herhalde senin sıra dışı olduğunu biliyordu. Sana söylememesinin mutlaka bir nedeni vardır.”</p>

<p style="text-align: justify;">“Gerçekten biliyordu,” diye konuştu Bayan Peregrine. “Nitekim
bir mektubunda bundan bahsetmişti.” </p>

<p style="text-align: justify;">“İyi ama ben bunu anlamıyorum. Hepsi doğruysa -yani
anlattığı öyküler- ve benim kendisi gibi olduğumu biliyorsa, ömrünün son anına
kadar neden sır olarak sakladı?” </p>

<p style="text-align: justify;">Bayan Peregrine Bayan Avocet’in ağzına bir kaşık daha
brendi verdi. Bunun üzerine kadın inleyip biraz doğrulduktan sonra tekrar sandalyeye
gömüldü. “Aklıma gelen tek olasılık seni korumak istemesidir.</p>

<p style="text-align: justify;">Bizim hayatımız her an çile ve yoksunlukla dolu olabilir. Bu
durum Abe için iki misli geçerliydi çünkü bir Yahudi için çok ters bir zamanda
doğmuştu. İki kez soykırımla karşı karşıya kaldı; birincisi Nazilerin
Yahudilere yaptığı, İkincisi boş ruhların sıra dışılara yaptığıydı. Kendi halkı, yani hem Yahudiler hem sıra dışılar
katledilirken burada saklanma düşüncesi ona büyük ıstırap veriyordu. “</p>

<p style="text-align: justify;">“Bana canavarlarla savaşmaya gittiğini söylerdi.” </p>

<p style="text-align: justify;">“Gerçekten savaştı,” dedi Emma.</p>

<p style="text-align: justify;">Bayan Peregrine, “Savaş Nazilerin egemenliğine son verdi ama
boş ruhlar her zamankinden daha güçlü hale geldi,” diye devam etti. “O yüzden
birçok sıra dışı insan gibi biz de saklanmaya devam ettik. Ama büyükbaban
cepheden farklı bir insan olarak döndü. Artık bir savaşçı olmuştu, kendisine döngünün dışında bir
yaşam kurmaya kararlıydı. Saklanmayı kabul etmiyordu.” </p>

<p style="text-align: justify;">“Ona Amerika’ya gitmemesi için yalvardım,” dedi Emma. “Hepimiz yalvardık. “</p>

<p style="text-align: justify;">“Neden Amerika’yı tercih etti?” </p>

<p style="text-align: justify;">Bayan Peregrine, “O zaman orada fazla boş ruh yoktu,” diye cevap
verdi. “Savaştan sonra sıra dışı insanlar Amerika’ya küçük bir göç dalgası
yarattı. Bir süre tıpkı büyükbaban gibi birçoğu sıradan bir hayat yaşama imkânı
buldu. Sıradan bir insan olmak, sıradan bir hayat sürmek onun en büyük
arzusuydu. Bundan mektuplarında sık sık bahsediyordu. Eminim ki, o yüzden
gerçeği senden uzun süre sakladı. Kendisinin asla sahip olamadığı bir şeye
senin sahip olmanı istiyordu. “</p>

<p style="text-align: justify;">“Sıradan olmayı,” dedim.</p>

<p style="text-align: justify;">Bayan Peregrine başını salladı. “Ama sıra dışılıktan hiç
kurtulamadı. Onun eşsiz yeteneği, savaş sırasında edindiği canavar
avcılığı gibi bir hünerle birleşince çok değerli hale geldi. Sık sık göreve
çağırılıp baş belası olan boş ruh sürülerinin kökünü kazımaya yardım etmesi
istendi. Bu istekleri pek geri çeviremeyecek bir karaktere sahipti.” </p>

<p style="text-align: justify;">Portman Dedem’in çıktığı uzun av seyahatlerini hatırladım. Ailemde bu seyahatlerden birisi sırasında çekilmiş bir fotoğrafı vardı.</p>

<p style="text-align: justify;">Gelgelelim, neredeyse hep yalnız gezdiği için resmi kimin
çektiğini ya da ne zaman çekildiğini bilmiyordum. Fakat küçük bir çocukken bu
resmi çok komik bulurdum, zira dedem takım elbise giymişti.</p>

<p style="text-align: justify;">Kim av seyahatine takım elbiseyle çıkar?</p>

<p style="text-align: justify;">Şimdi cevabı biliyordum: Hayvanlardan daha tehlikeli
yaratıkları öldüren biri.</p>
<div class="newpage">

<div class="illustration" id="AvSeyahati">
<img src="../Images/37avseyahati.jpg" alt="Av Seyahati"/>
</div>

</div>

<p style="text-align: justify;">Dedem hakkında yeni edindiğim bu bilgiden çok etkilenmiştim.<br/></p>

<p style="text-align: justify;">Demek paranoyak bir silah delisi, ağzı sıkı bir zampara ya
da ailesi ona ihtiyaç duyduğunda ortalıkta olmayan biri değil, yaşamını başkaları
için tehlikeye atan bir şövalyeydi. Hayatı arabalarda ve ucuz motellerde
geçiyor, ölümcül gölgeleri sessizce takip ediyor; epey mermi harcamış bir halde
eve döndüğünde vücudundaki çürükleri açıklayamıyor ve gördüğü kâbusları
anlatamıyordu. Onca fedakârlığına karşın sevdiği insanlar onu hor görüp
kuşkulanıyordu.</p>

<p style="text-align: justify;">Sanırım bu nedenle Emma ve Bayan Peregrine’e onca mektubu yazmıştı.
Ne de olsa ikisi onu anlıyordu.</p>

<p style="text-align: justify;">Bronwyn bir sürahi dolusu koka şarabı ve küçük bir şişe
brendiyle döndü. Bayan Peregrine onu gönderip içkileri bir çay fincanı içinde
karıştırmaya başladı. Ardından Bayan Avocet’in mavi damarları belirgin
yanaklarına birkaç kez hafifçe vurdu.</p>

<p style="text-align: justify;">“Esmeralda, Esmeralda, hadi biraz doğrul da şu hazırladığım iksiri
iç. “</p>

<p style="text-align: justify;">Bayan Avocet inleyerek karşılık verince Bayan Peregrine
fincanı onun ağzına dayadı. Yaşlı kadın birkaç yudum içince aksırık öksürmeye
başladı. Buna rağmen mor görünümlü sıvının büyük bir kısmı boğazından aşağı
inmişti. Bir an tekrar arkaya yaslanıp kendinden geçecekmiş gibi bakakaldı,
fakat biraz sonra oturduğu yerde doğruldu ve yüzü canlandı.</p>

<p style="text-align: justify;">“Aman Tanrım,” diye kuru bir sesle konuştu. “Uyukladım mı yoksa?
Ne yakışıksız bir durum.” Ansızın ortaya çıkmışız gibi şaşkınlıkla bize baktı.
“Alma? Sen misin?” </p>

<p style="text-align: justify;">Bayan Peregrine yaşlı kadının kemikli ellerini ovuşturdu. “Esmeralda,
gecenin bu vaktinde bizi görmek için çok uzun yoldan geldin. Korkarım ki
hepimizi çok telaşlandırdın. “</p>

<p style="text-align: justify;">“Öyle mi?” Bayan Avocet gözlerini kısıp kaşlarını çattı.
Gözlerini alevlerin gölgesinin titreştiği karşı duvara dikmiş gibiydi. Derken yüzünde
endişe dolu bir ifade belirdi. “Evet, sizi uyarmaya geldim Alma. Uyanık olmanız
gerekiyor. Benim gibi gafil avlanmamalısınız.“</p>

<p style="text-align: justify;">Bayan Peregrine kadının ellerini ovuşturmayı bıraktı. “Kim
tarafından?” </p>

<p style="text-align: justify;">“Ancak yaratıklar olabilir. Gece konsey üyesi kılığına
girmiş bir çift geldi. Tabii erkek konsey üyesi olmaz ama uyku sersemi evlatlarımı
kandırıp oyaladılar. Bu arada yaratıklar onları bağlayıp sürükleyerek
götürdüler.” </p>

<p style="text-align: justify;">Bayan Peregrine yutkundu. “Aman Esmeralda...” </p>

<p style="text-align: justify;">“Bayan Bunting’le ben onların acı dolu feryatlarına uyandık. Fakat bizi evin içine kıstırmışlardı. Kapıları zorlayıp
açmamız biraz zaman aldı. Sonunda açmayı başarıp yaratıkların pis kokusunu döngünün
dışına kadar takip ettik. Öbür tarafta bekleyen bir gölgecanavarlar sürüsü
vardı. Uluyarak üstümüze çullandılar.” Bir anda gözyaşlarına boğularak
konuşamaz oldu.</p>

<p style="text-align: justify;">“Ya çocuklar?” </p>

<p style="text-align: justify;">Bayan Avocet başını iki yana salladı. Gözlerindeki bütün
yaşam pırıltısı sönmüştü. “Çocuklar yemden ibaretti.” </p>

<p style="text-align: justify;">Emma elimi tutup sıkarken Bayan Peregrine’in yanaklarının alevlerin
ışığında parladığını fark ettim.</p>

<p style="text-align: justify;">“Asıl istedikleri Bayan Bunting ve bendim. Ben kaçmayı
başardım ama Bayan Bunting o kadar talihli değildi.” </p>

<p style="text-align: justify;">“Öldürdüler mi?” </p>

<p style="text-align: justify;">“Hayır, kaçırdılar. Tıpkı on beş gün önce döngüleri istila
edilen Bayan Wren ve Bayan Treecreeper gibi. Alma, ymbryneleri ele geçiriyorlar.
Bu koordine edilmiş bir çaba. Ne amaçla yaptıklarını düşünmeye çalıştıkça tüylerim
diken diken oluyor. “</p>

<p style="text-align: justify;">Bayan Peregrine usulca, “O halde bize de saldıracaklardır,” dedi.</p>

<p style="text-align: justify;">“Eğer sizi bulabilirlerse,” diye karşılık verdi Bayan
Avocet. “Siz burada herkesten daha iyi gizleniyorsunuz ama hazır olmalısınız
Alma. “</p>

<p style="text-align: justify;">Bayan Peregrine başını salladı. Bayan Avocet kucağında
kanadı kırık bir kuş gibi titreyen ellerine çaresizce baktı. Sesi de titriyordu.</p>

<p style="text-align: justify;">“Ah zavallı çocuklarım. Onlar için dua et, şimdi hepsi
yalnız. “Başını yana dönüp ağlamaya başladı.</p>

<p style="text-align: justify;">Bayan Peregrine battaniyeyi yaşlı kadının omuzlarına çekip
yanından kalktı. Bayan Avocet’i acısıyla baş başa bırakıp biz de arkasından
çıktık.</p>

<p style="text-align: justify;">Dışarı çıktığımızda bütün çocukların oturma odasının kapısı
önüne toplaşmış olduğunu gördük. Bayan Avocet’in söylediklerinin tümünü olmasa
da yeterince bir kısmını duydukları yüzlerindeki endişeden belliydi.</p>

<p style="text-align: justify;">Claire alt dudağı titreyerek, “Zavallı Bayan Avocet,” diye
inledi.</p>

<p style="text-align: justify;">“Bayan Avocet’in çocuklarına çok yazık,” dedi Olive.</p>

<p style="text-align: justify;">“Şimdi bizim peşimize mi düşecekler Bayan?” diye sordu
Horace.</p>

<p style="text-align: justify;">Millard, “Silah lazım bize!” diye bağırdı.</p>

<p style="text-align: justify;">Enoch, “Savaş baltaları!” dedi.</p>

<p style="text-align: justify;">Hugh, “Bombalar!” diye ekledi.</p>

<p style="text-align: justify;">Bayan Peregrine, “Kesin şunu!” diye bağırarak susmaları için
ellerini kaldırdı. “Hepimiz sakin olmalıyız. Evet, Bayan Avocet’in başına
gelenler trajik -hem de çok trajik- ama o trajedinin burada tekrarlanması
gerekmiyor. Yine de dikkatli olmalıyız. Bu andan itibaren evin dışına sadece
benim iznimle ve çiftler halinde çıkılacak. Tanımadığınız birini görürseniz, sıra dışı gibi görünse bile
hemen bana haber verin. Sabahleyin bunları ve diğer önlemleri konuşacağız. O zamana kadar herkes yatağa! Şimdi toplantı yapmak için uygun
bir saat değil. “</p>

<p style="text-align: justify;">“Ama Bayan...” diye söze başlayacak oldu Enoch.</p>

<p style="text-align: justify;">“Yatağa dedim!” </p>

<p style="text-align: justify;">Çocuklar odalarına seğirttiler. “Size gelince Bay Portman,
tek başına gitmeniz konusunda içim hiç rahat değil. Sanırım, en azından ortalık
biraz yatışana kadar burada kalsanız daha iyi olacak.” </p>

<p style="text-align: justify;">“Durup dururken ortadan kaybolursam babam aklını oynatır.” </p>

<p style="text-align: justify;">Kaşlarını çatıp düşündü. “O halde en azından geceyi burada geçirmelisiniz.
Bu konuda ısrar ediyorum. “</p>

<p style="text-align: justify;">“Kalırım ama dedemi öldüren canavarlar hakkında bildiğiniz
her şeyi anlatmanız şartıyla.” </p>

<p style="text-align: justify;">Başını bana doğru çevirip söylediğimden hoşlanmış gibi bana dikkatle
baktı. “Pekâlâ, Bay Portman, bu konuyu bilme hakkınızı tartışmayacağım. Geceyi
şu divanda geçirmeye hazırlanın, birazdan bu meseleyi konuşacağız.” </p>

<p style="text-align: justify;">“Hemen konuşalım.” Gerçeği öğrenmek için on yıldır
bekliyordum, bir dakika daha beklemeye tahammülüm kalmamıştı. “Lütfen .” </p>

<p style="text-align: justify;">“Delikanlı bazen takdir edilecek kadar bildiğini okumak ve
dayanılmaz derecede inatçı olmak arasında pamuk ipliğine bağlı bir köprü
kuruyorsun.” Emma’ya dönerek, “Bayan Bloom, koka şarabı şişesini getirir
misiniz?” diye rica etti. “Anlaşılan bu gece bana uyku yok, uyanık kalmak için
benim de içmem gerekecek.” </p>

<p style="text-align: center;"><img alt="ARA" src="../Images/ARA.jpg"/><br/></p>

<p style="text-align: justify;">Çalışma odası gecenin geç saatinde konuşmak için çocukların
yatak odalarına çok yakındı, o nedenle müdireyle birlikte ormanın hemen
yanındaki küçük seraya gittik. Sarmaşık gülleri arasında ortamıza bir gaz
lambası koyup boş saksıları ters çevirerek oturduk.</p>

<p style="text-align: justify;">Şafak henüz sökmediğinden camların arkası kapkaranlıktı.
Bayan Peregrine cebinden piposunu çıkardı ve eğilip lambada yaktı. Düşünceli bir
halde piposundan birkaç nefes çekip havaya mavi duman öbekleri savurduktan
sonra konuşmaya başladı.</p>

<p style="text-align: justify;">“Antik çağlarda insanlar bizi tanrılarla karıştırırdı, oysa
biz sıra dışılar tıpkı sıradan insanlar gibi ölümlüyüz. Zaman döngüleri
kaçınılmaz sonu ancak geciktirebilir, bizim bunları kullanmamızın bedeliyse ağırdır;
sürmekte olan zamandan geri dönüşü olmayan bir şekilde koparız. Bildiğin gibi,
uzun zaman boyunca döngüde yaşayanlar şimdiki zamana adım attıkları anda
yaşlanıp ölürler. Çok eski zamandan beri düzen bu şekilde işliyor.” </p>

<p style="text-align: justify;">Piposundan bir nefes daha çekip devam etti.</p>

<p style="text-align: justify;">“Bundan bir süre önce, geçen yüzyılın başlarında halkımız
arasında ayrılıkçı bir hizip ortaya çıktı. Bunlar tehlikeli fikirlere sahip ve
durumundan hoşnut olmayan bir grup sıra dışıydı. Kullanan kişiye bir tür
ölümsüzlük getirecek şekilde zaman döngülerinin işlevini tersine çevirecek bir
yöntem keşfettiklerine inanıyorlardı. Böylece yaşlanmayı sadece durdurmakla
kalmayıp tersine çevireceklerdi.</p>

<p style="text-align: justify;">Döngülerin içine hapsolmadan dışarıda ebedi gençliğin
keyfini sürmekten, başlarına bir şey gelmeden geçmişten geleceğe gidip
gelmekten, böylesi cüretkârlığı engelleyen olumsuz etkilerin hiçbirini yaşamayacaklarından
bahsediyorlardı. Bir başka deyişle, ölümün tutsağı olmadan zamana
hükmedeceklerdi. Her şeye hükmeden ampirik yasaların reddi anlamına gelen bu
delice fikirleri tamamen zırvaydı!” </p>

<p style="text-align: justify;">Derin bir soluk koyuverdi, ardından biraz durup dinlendi.</p>

<p style="text-align: justify;">“Her neyse. Teknik olarak zeki ama sağduyudan yoksun iki kardeşim
bu fikre kendilerini kaptırmıştı. Hatta bunu gerçeğe dönüştürmek için benden
yardım isteme küstahlığını bile gösterdiler.</p>

<p style="text-align: justify;">Kendinizi tanrıya dönüştürmekten bahsediyorsunuz dedim. Bunu
yapmak mümkün değil, olsa bile yapmamak gerek dedim. Fakat bu fikirden
caymadılar. Bayan Avocet tarafından eğitilen ymbryneler oldukları için bizim eşsiz
sanatımız hakkında birçok sıra dışı erkeğe göre daha çok şey biliyorlardı.
Maalesef bildikleri tehlikeli olacak kadar fazlaydı. Konseyin uyarılarına,
hatta tehditlerine rağmen iki kardeşim ve bu asi hizbin birkaç yüz üyesi 1908
yazında o menfur deneylerini yürütmek için Sibirya tundrasına gittiler.
İçlerinde bize ihanet eden çok güçlü birkaç tane ymbryne de vardı. Deney yeri
olarak asırlardır kullanılmayan isimsiz eski bir döngü seçtiler.</p>

<p style="text-align: justify;">Bir hafta içinde, doğayla oyun olmayacağını görüp kös kös
geri dönmelerini bekliyorduk. Ne var ki, başlarına gelen bela çok daha dramatikti.
Felaket gibi bir patlama olmuş ve şiddetinden taa Azor adalarına kadar bütün
pencereler zangırdamıştı. Beş yüz kilometrelik bir alanda yaşayan herkes
dünyanın sonunun geldiğini sanmıştı.</p>

<p style="text-align: justify;">Bütün dünyayı sarsan o iğrenç patlamanın toplu halde
haykırdıkları son bir feryat olduğunu ve hepsinin öldüğünü düşünmüştük.” </p>

<p style="text-align: justify;">&nbsp;“Ama hepsi
kurtuldular,” diye tahmin yürüttüm.</p>

<p style="text-align: justify;">“Bir bakıma öyle denebilir. Kimisi hayatlarının ondan
sonraki aşamasına ömür boyu lanetlenme diyebilir. Birkaç hafta geçmeden sıra
dışı insanlara karşı, senin gibi sıra dışılar haricinde kimsenin gölgelerinden
başka bir şey görmediği korkunç yaratıklar tarafından birtakım saldırılar
başladı. Bu bizim boş ruhlarla ilk çatışmamızdı.</p>

<p style="text-align: justify;">Aradan bir süre geçince, bu duyarga mideli menfur
yaratıkların aslında bizim asi kardeşlerimiz olduğunu anladık. Deney sonucu oluşan,
dumanları tüten kraterden sürünerek çıkmışlardı. Birer tanrı olmak yerine
kendilerini şeytana dönüştürmüşlerdi.” </p>

<p style="text-align: justify;">“Nerede hata yapmışlar?” </p>

<p style="text-align: justify;">“Bu hâlâ bir tartışma konusu. Bir teoriye göre, yaşlanma
sürecini daha ruhlarının bile yaratılmadığı bir zamana doğru geriye çevirmişlerdi.
Bu nedenle onlara boş ruh diyoruz çünkü yürekleri ve ruhları boş. Son derece
ironik ve acımasız bir sapma sonucu aradıkları ölümsüzlüğe kavuştular. Boş
ruhların binlerce yıl yaşayabileceği tahmin ediliyor, fakat hiç bitmeyen bir
fiziki işkence çekiyorlar. Son derece aşağılık koşullarda varlık sürdürüyorlar.
Başıboş hayvanları yiyip tecrit edilmiş bir halde yaşıyorlar. Üstelik eski
akrabalarının etine karşı doymak bilmez bir açlık çekiyorlar çünkü bizim
kanımız onların tek kurtuluş umudu. Bir boş ruh yeterince sıra dışı kişiyle beslendiği
zaman bir yaratık haline geliyor.” </p>

<p style="text-align: justify;">“Yine o kelime,” dedim. “Emma’yla ilk karşılaştığımda beni öyle
biri olmakla suçlamıştı.” </p>

<p style="text-align: justify;">“Seni daha baştan fark etmesem ben de öyle düşünebilirdim.” </p>

<p style="text-align: justify;">“Nedir onlar?” </p>

<p style="text-align: justify;">“Eğer boş ruhların cehennemde yaşadığını düşünürsek -ki
kesinlikle öyle - o zaman yaratık olmayı Araf’ta yaşamaya benzetebiliriz.</p>

<p style="text-align: justify;">Yaratıklar neredeyse sıradan insanlar gibidir. Sıra dışı
yetenekleri yoktur. Fakat insan sanıldıkları için boş ruh kardeşlerine hizmet ederek
yaşarlar. İzcilik ve casusluk yapıp onlara et temin ederler.</p>

<p style="text-align: justify;">Bu lanetliler hiyerarşisi bir gün bütün boş ruhları yaratığa
ve bütün sıra dışıları birer cesede çevirmeyi hedefliyor. “</p>

<p style="text-align: justify;">“Peki, onları engelleyen ne? Bir zamanlar sıra dışı
olduklarına göre sizin gizlendiğiniz bütün yerleri bilmiyorlar mı?” </p>

<p style="text-align: justify;">“Çok şükür ki, eski yaşamlarına ait bir şey hatırlamadıkları
anlaşılıyor.</p>

<p style="text-align: justify;">Ve yaratıklar boş ruhlar kadar güçlü veya korkutucu
olmadıkları halde, en az onlar kadar tehlikeliler. Boş ruhların aksine, sadece
içgüdüyle karar vermiyorlar ve sık sık halkın içine karışabiliyorlar.</p>

<p style="text-align: justify;">Onları sıradan halktan ayırmak güç olsa da belli birtakım göstergeler
var. Örneğin gözleri; garip ama yaratıkların gözbebeği yok. “</p>

<p style="text-align: justify;">Birden tüylerim diken diken oldu. Dedemin öldürüldüğü gece, uzamış
çimleri sulayan beyaz gözlü komşusu aklıma gelmişti. “Galiba öyle birini
gördüm. Onu kör bir ihtiyar zannetmiştim.” </p>

<p style="text-align: justify;">“Öyleyse onları birçoğumuzdan daha iyi fark ediyorsun.
Yaratıklar fark edilmeden dolaşmakta ustadır. Toplumun içinde görünmez kişilikler
edinirler. Trendeki gri takım elbiseli adam, bozuk para dilenen yoksul,
kalabalığın içinde gördüğün yüzler birer yaratık olabilir.</p>

<p style="text-align: justify;">Bir kısmı daha fazla insanla temas edebilmek ya da onlara
karşı daha güçlü bir konumda olmak için hekim, politikacı, rahip olmayı bile
göze alabilir. Böylece Abe örneğinde olduğu gibi, sıradan insanlar arasında
saklanan sıra dışıları daha kolay keşfedebilirler. “</p>

<p style="text-align: justify;">Bayan Peregrine evden getirdiği fotoğraf albümünü alıp
sayfaları çevirmeye başladı. “Bu fotoğrafları çoğaltıp bir tür aranan
insanların afişleri gibi her taraftaki sıra dışılara dağıttık. İşte bak.” Yapma
bir rengeyiğinin üstüne binmiş iki kızı gösterdi. Ürpertici görünümlü, gözleri
boş bir Noel Baba, geyiğin boynuzları arasından bakıyordu.</p>

<p style="text-align: justify;">“Bu yaratık bir Noel sırasında, Amerika’daki bir mağazada çalışırken
keşfedildi. Çok kısa bir zaman içinde çok sayıda çocukla temas etme imkânına
sahipti. Onlara dokunuyor, sorguluyor ve sıra dışı özellikleri olup olmadığını
araştırıyordu.” </p>

<p style="text-align: justify;">Sayfayı çevirince karşımıza sadist görünümlü bir diş
hekiminin fotoğrafı çıktı. “Bu yaratık bir çene cerrahı olarak çalışıyordu. Poz
verdiği kafatasının sıra dışı kurbanlarından birine ait olduğunu duysam şaşırmazdım.”
</p>

<p style="text-align: justify;">Sayfayı çevirince bu kez tepesinde beliren bir gölge
karşısında korkudan yere çökmüş bir kız çocuğuyla karşılaştık. “Bu kız Marcie. Otuz yıl önce bir köyde sıradan bir aileyle yaşamak için
bizi terk etti. Kalması için yalvardım ama dinlemedi. Çok geçmeden, okul servisini
beklediği sırada bir yaratık onu kaçırdı. Olay yerinde bulunan fotoğraf
makinesinin içinden bu fotoğraf çıktı.” </p>

<p style="text-align: justify;">“Kim çekmiş?” </p>

<p style="text-align: justify;">“Yaratığın kendisi. Dramatik eylemler yapmaktan hoşlanırlar
ve her zaman geride böyle alay eden bir hatıra bırakırlar. “</p>

<p style="text-align: justify;">Fotoğraflara baktıkça tanıdık bir dehşet duygusu içimi
kapladı.</p>
<div class="newpage">

<div class="illustration" id="magazanoelbabasi">
<img src="../Images/38magazanoelbabasi.jpg" alt="Mağaza Noel Babası"/>
</div>

</div>
<div class="newpage">

<div class="illustration" id="victoriacagidiscisi">
<img src="../Images/39victoriacagidiscisi.jpg" alt="Victoria Çağı Dişçisi"/>
</div>

</div>
<div class="newpage">

<div class="illustration" id="marcieveyaratik">
<img src="../Images/40marcieveyaratik.jpg" alt="Marcie ve Yaratık"/>
</div>

</div>

<p style="text-align: justify;">Daha fazla bakamayacağımı anlayarak albümü kapadım.<br/></p>

<p style="text-align: justify;">Bayan Peregrine, “Bütün bunları anlattım çünkü bilmek senin doğuştan
gelen hakkın,” dedi. “Fakat tek sebep bu değil. Senden yardım istiyorum,
içimizde kuşku uyandırmadan döngünün dışına çıkabilecek tek kişi sensin.
Bizimle olduğun ve ileriye gidip gelmekte ısrar ettiğin müddetçe, adaya yeni
gelenleri gözleyip bana haber vermen lazım.” </p>

<p style="text-align: justify;">Aklıma babamın moralini bozan kuş gözlemcisi gelince, “Önceki
gün birini gördüm,” dedim.</p>

<p style="text-align: justify;">“Gözlerini gördün mü?” </p>

<p style="text-align: justify;">“Pek sayılmaz. Hava karanlıktı ve yüzünü kısmen saklayan büyük
bir şapka takmıştı.” </p>

<p style="text-align: justify;">Bayan Peregrine kaşlarını çatarak tırnaklarını ısırdı.</p>

<p style="text-align: justify;">“Ne oldu? Sizce onlardan biri olabilir mi?” </p>

<p style="text-align: justify;">“Gözlerini görmeden emin olamayız ama adaya kadar takip edilme
olasılığın beni çok endişelendiriyor. “</p>

<p style="text-align: justify;">“Ne demek istiyorsunuz? Bir yaratık tarafından mı?” </p>

<p style="text-align: justify;">“Belki büyükbabanın öldüğü gece gördüğünü söylediğin adamın ta
kendisidir. Sana neden zarar vermediklerini açıklar bu. Bu şekilde onları daha
zengin bir ödüle, yani buraya getirmiş olabilirsin.” </p>

<p style="text-align: justify;">“Fakat benim sıra dışı olduğumu nereden biliyorlar? Ben bile
bilmiyordum!” </p>

<p style="text-align: justify;">“Büyükbabanı bildiklerine göre senden haberdar olduklarına
da emin olabilirsin.” </p>

<p style="text-align: justify;">Beni öldürmek için ellerine geçen onca fırsatı düşündüm.
Portman Dedem’in ölümünden sonraki haftalar boyunca onları hep yakında hissetmiştim.
Acaba beni izliyorlar mıydı? Yapmamı istedikleri şeyi yapıp buraya gelmemi mi
bekliyorlardı?</p>

<p style="text-align: justify;">Şaşkınlıktan ne yapacağımı bilemez halde başımı dizlerime
koydum.</p>

<p style="text-align: justify;">“Herhalde bana bir yudum şarap vermezsiniz,” dedim.</p>

<p style="text-align: justify;">“Kesinlikle hayır.” </p>

<p style="text-align: justify;">Birdenbire göğsümde bir ağrı hissettim. “Güvende
olabileceğim bir yer var mı?” </p>

<p style="text-align: justify;">Bayan Peregrine omzuma dokundu. “Burada güvendesin. Hem istediğin
kadar bizimle kalabilirsin.” </p>

<p style="text-align: justify;">Konuşmaya çalışsam da kekelemekten öteye gidemedim. “Ama ben-ben-ailem.
“</p>

<p style="text-align: justify;">“Onlar seni sevebilir ama asla anlayamazlar,” diye fısıldadı.</p>

<p style="text-align: center;"><img alt="ARA" src="../Images/ARA.jpg"/><br/></p>

<p style="text-align: justify;">Kasabaya döndüğümde güneş sokaklarda ilk uzun gölgeleri
oluşturmaya henüz başlamıştı. Bütün gece boyunca içenler gönülsüzce eve
dönerken lamba direklerinin etrafında dolanıp duruyordu. Kocaman kara
çizmelerini ayaklarına geçirmiş balıkçılarsa ayık adımlarla limana yürüyordu.
Babam derin uykusundan henüz uyanmış, kalkmak üzereydi. O yataktan çıkarken ben
usulca yatağın içine girip kapımı açmadan birkaç saniye önce yorganı kumlu
giysilerimin üstüne çekmeyi başardım.</p>

<p style="text-align: justify;">“İyi misin?” </p>

<p style="text-align: justify;">İnleyerek yüzümü duvara doğru dönünce dışarı çıktı. Öğleden sonra
uyandığımda ortak kullandığımız odadaki masada sevimli bir not ve bir kutu grip
ilacı buldum. Güldüm ve ona yalan söylediğim için bir an kendimi suçlu
hissettim. Ardından onu merak etmeye başladım. Deniz kıyısındaki burunda
dürbünü ve küçük defteriyle dolanırken muhtemelen koyun katili bir deli onun
yakınında geziniyordu.</p>

<p style="text-align: justify;">Gözlerimi ovuşturarak üstüme bir yağmurluk giydim. Köyün
etrafında bir tur attıktan sonra babamı veya o tuhaf ornitologu bulmayı ve
gözlerine iyice bakmayı umarak yakındaki kayalıklarla kıyıları dolaştım. Fakat
ikisini de bulamadım. Sonunda vazgeçip Rahip Deliğine döndüğümde hava kararmak
üzereydi. Babam barda müdavimlerle oturmuş bira içiyordu. Etrafındaki boş
şişelere bakılırsa epeydir buradaydı.</p>

<p style="text-align: justify;">Yanına oturup sakallı kuşçuyu görüp görmediğini sordum.
Görmediğini söyledi.</p>

<p style="text-align: justify;">“Şayet görürsen benim hatırım için ondan uzak dur olur mu?” </p>

<p style="text-align: justify;">Garip garip bana baktı. “Neden?” </p>

<p style="text-align: justify;">“Ondan hoşlanmıyorum nedense. Ya delinin biriyse? Ya o
koyunları o öldürdüyse?” </p>

<p style="text-align: justify;">“Bu acayip düşünceler nereden akima geliyor?” </p>

<p style="text-align: justify;">Ona anlatmak, her şeyi açıklamak istedim. Karşılığında beni anladığını
söylemesini ve adam gibi bir baba nasihati vermesini diledim.</p>

<p style="text-align: justify;">O anda her şeyin biz buraya gelmeden önceki haline dönmesini
istedim. Bayan Peregrine’in o mektubu bulmasından önceki günlere, zengin
mahallesinde ruhsal bunalım geçirerek yaşayan normal çocuk olduğum günlere
dönmek istedim. Buna karşılık, bir süre babamın yanında hiçbir şey konuşmadan
oturmakla yetindim.</p>

<p style="text-align: justify;">Aradan sadece dört hafta geçtiği halde akıl ermeyecek kadar
uzak bir geçmişte kalmış gibi hissettiğim o günlerde hayatımın nasıl olduğunu hatırlamaya
çalıştım ama beceremedim. Sonunda konuşacağımız hiçbir konu olmadığından izin
isteyip yalnız kalmak için üst kata çıktım.</p>
</body>
</html>