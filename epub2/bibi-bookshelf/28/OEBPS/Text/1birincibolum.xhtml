<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
<title></title>





<link href="../Styles/alt.css" type="text/css" rel="stylesheet"/>
<link href="../Styles/pdf_output.css" type="text/css" rel="stylesheet"/>
<link href="../Styles/style.css" type="text/css" rel="stylesheet"/>
<link href="../Styles/title.css" type="text/css" rel="stylesheet"/>
</head>
<body>
<p style="text-align: center;"><img alt="B1" src="../Images/B01.jpg"/><br/></p>

<p></p>

<p style="text-align: justify;">Öncesinin son öğleden sonrasıydı. Yetişkin hasta bezi kutularıyla
Empire State binasının 1/10.000 ölçeğinde bir taklidini yapıyordum. Eserim
gerçekten güzel oluyordu. Tabanı bir buçuk metrelik bir mesafeyi kaplıyor, boyu
kozmetik rafını geçiyordu. Temel için jumbo boy, seyir terası için küçük boy
paketleri kullanmış, ikon haline gelen sivri kule için numune boyu paketleri
titizlikle üst üste dizmiştim. Can alıcı bir detay dışında neredeyse mükemmeldi.<br/></p>

<p style="text-align: justify;">Hünerimi kuşkucu gözlerle seyreden Shelley, “Neverleak
kullanmışsın,” dedi. “Oysa Stay-Tite’ta indirim var.” Mağaza müdürü olan
Shelley’in düşük omuzlarıyla asık yüzü, hepimizin giymek zorunda olduğu mavi
polo gömlekler gibi üniformasının bir parçası haline gelmişti.</p>

<p style="text-align: justify;">“Ben Neverleak dediğinizi sanmıştım,” diye karşılık verdim, çünkü
gerçekten öyle söylemişti. Başını üzüntüyle iki yana sallayarak “Stay-Tite,” diye
ısrar etti. Sanki benim yaptığım kule sakat bir at, kendisi de sedef kabzalı
tabancayı ona doğrultmuş kişi gibi bakıyordu.</p>

<p style="text-align: justify;">Kısa olduğu halde geçmek bilmeyen sessiz bir süre boyunca başını
iki yana sallamayı sürdürüp gözlerini bir bana bir kuleye sonra yine bana
çevirdi. Alttan alta saldırgan bir tutumla bana ima ettiği şeyi hiç
kavrayamamış gibi boş gözlerle bir süre ona baktım.</p>

<p style="text-align: justify;">Sonunda, “Offff,” dedim. “Yani bunu tekrar yapmamı mı
istiyorsunuz?” </p>

<p style="text-align: justify;">“Sadece Neverleak kullandığın için,” diye tekrarladı.</p>

<p style="text-align: justify;">“Sorun yok. Hemen başlarım.” Siyah spor pabucumun burnuyla kulenin
temelinde duran bir kutuya hafifçe vurdum. O muhteşem yapı bir anda devrilirken
kutular adeta bir çağlayan gibi yere dökülüp dört bir yanımızı sardı. Hasta
bezi kutularının yarattığı dalgalar şaşkın müşterilerin bacaklarına çarpıp geri
dönüyordu. Otomatik kapıya kadar savrulan kutular kapının açılıp kızgın ağustos
sıcağının içeri dolmasına yol açmıştı.</p>

<p style="text-align: justify;">Shelley’in yüzü olgun bir narın rengini almıştı. Daha
oracıkta beni kovması gerekirdi ama asla o kadar talihli olmadığımı biliyordum.</p>

<p style="text-align: justify;">Smart Aid mağazasından bütün yaz boyunca kovulmak için
çabalamama rağmen bunun neredeyse imkânsız olduğu ortaya çıkmıştı. Sürekli geç
kalıp en uydurma bahaneleri ileri sürüyordum. Para üstünü insanı şoka sokacak
derecede yanlış veriyordum. Ürünleri bilerek yanlış raflara koyuyordum; örneğin
losyonları müshil ilaçlarının, doğum kontrol haplarını bebek şampuanlarının
arasına yerleştiriyordum. Sıkı çalıştığım neredeyse hiç görülmüyordu. Ne kadar
beceriksizmiş gibi görünsem de Shelley beni inatla kovmuyordu.</p>

<p style="text-align: justify;">Az önceki ifademe açıklık getireyim: Smart Aid
mağazasından kovulmak benim için imkânsızdı. Başka bir işçi olsa, daha önemsiz bir
kabahat yüzünden en az on kere kovulurdu. Politikada öğrendiğim ilk ders bu
olmuştu. Englewood’da, yani benim yaşadığım, insanın uykusunu getiren küçük
sahil kasabasında üç tane Smart Aid vardı. Sarasota ilçesinde yirmi yedi,
Florida genelinde yüz on beş mağaza, tedavisi imkânsız bir salgın gibi bütün
eyalete yayılmıştı.</p>

<p style="text-align: justify;">Benim kovulmama nedenim bu mağazaların hepsine dayılarımın sahip
olmasıydı. İşi bırakamamamın nedeniyse, çalışılacak ilk işyerinin Smart Aid
olmasının köklü ve kutsal bir aile geleneği haline gelmesiydi. Kendi kendimi
baltalama seferberliğim, Shelley’e karşı kazanamayacağım bir kan davasına,
mesai arkadaşlarımın bana derin ve kalıcı biçimde hınç duymasına yol açmıştı;
gerçeği söylemek gerekirse onlar bana her halükârda hınç duyacaktı. Bunun devirdiğim
teşhir mallarıyla veya müşterilere sürekli eksik para üstü vermemle bir ilgisi
yoktu; günün birinde şirketin oldukça büyük bir parçası bana miras kalacaktı,
oysa onlara hiçbir şey kalmayacaktı.</p>

<p align="center" style="text-align: justify;"><img alt="ARA" src="../Images/ARA.jpg"/><br/></p>

<p style="text-align: justify;">Hasta bezi kutuları arasında güçlükle yürüyen Shelley
parmağını göğsüme dayayıp tam sert birtakım sözler söylemek üzereyken
hoparlörden duyulan bir ses buna mani oldu.</p>

<p style="text-align: justify;">“Jacob, ikinci hattan aranıyorsun. Jacob, ikinci hat.” </p>

<p style="text-align: justify;">Shelley bana yiyecekmiş gibi bakarken uzaklaştım ve böylece onu
nar gibi suratıyla kulemin yıkıntıları arasında bıraktım.</p>

<p align="center" style="text-align: justify;"><img alt="ARA" src="../Images/ARA.jpg"/><br/></p>

<p style="text-align: justify;">Nemli ve penceresiz bir yer olan personel odasında eczane
reyonu görevlisi Linda, gazoz makinesinin canlı ışığına karşı oturmuş, sandviçini
kemiriyordu. Başıyla duvara monte edilmiş telefonu gösterdi.</p>

<p style="text-align: justify;">“İkinci hattan seni arıyorlar. Her kimse kaçığa benziyor.” </p>

<p style="text-align: justify;">Aşağı sarkmış ahizeyi aldım.</p>

<p style="text-align: justify;">“Yakob? Sen misin?” </p>

<p style="text-align: justify;">“Merhaba Dede.” </p>

<p style="text-align: justify;">“Yakob, şükürler olsun. Anahtarım lazım bana. Anahtarım
nerede?” </p>

<p style="text-align: justify;">Kızgın gibiydi, nefes nefese konuşuyordu.</p>

<p style="text-align: justify;">“Hangi anahtar?” </p>

<p style="text-align: justify;">“Benimle dalga geçme,” diye bağırdı. “Hangi anahtar olduğunu
biliyorsun.” </p>

<p style="text-align: justify;">“Belki başka bir yere koymuşsundur.” </p>

<p style="text-align: justify;">“Bunu baban öğretiyor sana. Hadi söyle, onun bilmesi
gerekmiyor.“</p>

<p style="text-align: justify;">“Kimse bana bir şey öğretmiyor.” Konuyu değiştirmeye
çalıştım.</p>

<p style="text-align: justify;">“Bu sabah ilacını aldın mı?” </p>

<p style="text-align: justify;">“Beni almaya geliyorlar anladın mı? Onca yıl sonra beni
nasıl buldular bilmiyorum ama buldular işte. Onlarla nasıl savaşacağım, uyduruk
tereyağı bıçağıyla mı?” </p>

<p style="text-align: justify;">Bu şekilde konuşması benim için yeni bir olay değildi. Dedem
artık yaşlanıyordu ve açık konuşmak gerekirse aklını kaybetmeye başlamıştı.
Başlangıçta alışveriş yapmayı unutmak veya anneme halamın adıyla hitap etmek
gibi küçük zihinsel gerileme belirtileri göstermişti. Fakat yaz ayları
sırasında demans hastalığı rahatsız edici bir hal aldı. Savaş sırasındaki
yaşamı hakkında uydurduğu fantastik öyküler -canavarlar, büyülü ada- onun için
tamamen ve bunaltıcı şekilde gerçek olmuştu. Özellikle son birkaç haftadan beri
taşkınlaştığı için kendine zarar vermesinden korkan babamla annem onu bir
bakımevine yerleştirmeyi düşünmeye başlamıştı. Bir sebepten ötürü, onun böyle
uğursuz kehanetlerde bulunmak için telefonla aradığı yegâne insan bendim.</p>

<p style="text-align: justify;">Her zamanki gibi, onu sakinleştirmek için elimden geleni
yaptım.</p>

<p style="text-align: justify;">“Merak etme, emniyettesin. Her şey yolunda. Gelirken bir
video alırım, birlikte seyrederiz. Nasıl, hoşuna gitti mi?” </p>

<p style="text-align: justify;">“Hayır! Olduğun yerde kal. Burası güvenli değil! “</p>

<p style="text-align: justify;">“Dede, canavar filan gelmiyor. Hepsini savaşta öldürmüştün, unuttun
mu?” Bu tuhaf konuşma sırasında Linda’ya görünmemek için yüzümü duvara doğru
dönmüştüm. Kız bir moda dergisi okurmuş gibi yaparak meraklı bakışlarla beni
süzüyordu.</p>

<p style="text-align: justify;">“Hepsini öldüremedim,” dedi dedem. “Hayır, hayır, hayır. Tabii
çok canavar öldürdüm ama hep öldürdüğümden fazlası vardı.” </p>

<p style="text-align: justify;">Evi ayağa kaldırdığını, çekmeceleri açıp eşyaları yere
attığını duyabiliyordum.</p>

<p style="text-align: justify;">Adamakıllı deliye dönmüştü. “Uzak dur, beni duyuyor musun?
Ben hallederim; dillerini keser, gözlerini oyarım! Yeter ki şu lanet olası
anahtarı bulayım!” </p>

<p style="text-align: justify;">Söz konusu anahtar Portman Dedem’in garajındaki kocaman bir
dolaba aitti. Bu dolabın içinde küçük bir orduya yetecek kadar silah ve bıçak
bulunuyordu. Ömrünün yarısını bunları toplamak için modası geçmiş silah
fuarlarını gezerek, uzun av seyahatlerine çıkarak, silah kullanmaya gönülsüz
ailesini ateş etmesini öğrenmeleri için güneşli pazar günleri atış talimlerine
götürerek geçirmişti. Silahlarını o kadar çok seviyordu ki bazen onlarla
yattığı olurdu. Babam bunu kanıtlayan eski bir fotoğraf göstermişti; Portman
Dedem elinde tabancayla kestiriyordu.</p>
<div class="newpage">

<div class="illustration" id="kestirenabe">
<img src="../Images/05kestirenabe.jpg" alt="Kestiren Abe"/>
</div>

</div>
<p style="text-align: justify;">Dedemin silahlara neden bu kadar takıntılı olduğunu babama sorduğumda,
eskiden asker olanların veya travmatik olaylar yaşayanların bazen böyle davrandığını
söyledi. Galiba dedem başına onca şey geldikten sonra hiçbir yerde, hatta evde
bile kendini güvende hissetmiyordu. Artık adamakıllı paranoyakça kuruntular yaşamaya
başladığına göre babamın dediği doğruydu. Onca silahı olduğu halde kendini evde
bile güvenli hissetmiyordu. İşte bu yüzden babam dolabın anahtarını saklamıştı.</p>

<p style="text-align: justify;">Nerede olduğunu bilmediğim şeklindeki yalanı bir kez daha
uydurdum.</p>

<p style="text-align: justify;">Dedem küfürler savurup ortalığı yıkarak anahtarı aramaya devam
etti.</p>

<p style="text-align: justify;">“Pöh!” dedi sonunda. “Madem o kadar önemli anahtar babanda kalsın.
O zaman benim cesedim de ona kalır!” </p>

<p style="text-align: justify;">Olabildiğince kibar sözlerle telefonu kapatıp babamı aradım.</p>

<p style="text-align: justify;">“Büyükbabam iyice aklını oynattı,” dedim.</p>

<p style="text-align: justify;">“Bugün ilaçlarını almamış mı?” </p>

<p style="text-align: justify;">“Bana bir şey söylemedi ama almamışa benziyordu.” </p>

<p style="text-align: justify;">Babamın iç çektiğini duydum. “Bir uğrayıp bakabilir misin?
Şu anda işi bırakacak durumda değilim.” Babam yarım gün, kuşları kurtarma
gönüllüsü olarak çalışıyor, arabaların çarptığı akbalıkçılların ve olta yutan
pelikanların tedavisine yardım ediyordu. Doğa yazarlığına özenen amatör bir
ornitologdu. Basılmayı bekleyen bir yığın el yazısı bu hevesini kanıtlıyordu.
Bu tür meraklar insan ancak yüz on beş mağazaya sahip bir ailenin kızıyla
evlendiği takdirde gerçek bir iş haline gelirdi.</p>

<p style="text-align: justify;">Tabii benim çalışmamın da gerçek bir işle alakası yoktu, o
yüzden canım ne zaman isterse işi bırakmam kolaydı. Babama gideceğimi söyledim.</p>

<p style="text-align: justify;">“Sağ ol Jake. En kısa zamanda bütün bu dede meselesinden kurtulacağımıza
söz veriyorum, tamam mı?” </p>

<p style="text-align: justify;">Bütün bu dede meselesi. “Yani onu bir bakımevine
yerleştireceksiniz,” dedim. “Onu başkasının sorunu haline getireceksiniz.” </p>

<p style="text-align: justify;">“Henüz annenle konuşmadık. “</p>

<p style="text-align: justify;">“Tabii ki konuştunuz.” </p>

<p style="text-align: justify;">“Jacob...” </p>

<p style="text-align: justify;">“Ben onunla ilgilenirim baba, gerçekten.” </p>

<p style="text-align: justify;">“Belki şimdi ilgilenebilirsin. Ama yakında daha kötü olacak.”
</p>

<p style="text-align: justify;">“İyi. Her neyse.” </p>

<p style="text-align: justify;">Telefonu kapatıp beni arabasıyla götürmesi için arkadaşım Ricky’yi
aradım. On dakika sonra park yerinde onun külüstür Crourn Victoria marka
arabasının karıştırılması imkânsız boğuk korna sesini duydum. Çıkışa doğru
giderken Shelley’e kötü haberi verdim: Stay-Tite kutularından yapılacak kulesi
yarına kadar beklemek zorundaydı.</p>

<p style="text-align: justify;">“Acil bir aile meselesi,” diye durumu açıkladım.</p>

<p style="text-align: justify;">“Tamam,” dedi.</p>

<p style="text-align: justify;">Dışarı çıktığımda akşam olmasına rağmen yapış yapış sıcak
bir hava vardı. Ricky hurdası çıkmış arabanın kaputu üstüne oturmuş sigara
içiyordu. Çamurla kaplı botları, sigaranın dumanını üfleme şekli, batmakta olan
güneşin aydınlattığı yeşil saçı, ona amele kılıklı, berduş bir James Dean
havası vermişti. Onda bütün bunların hepsinden biraz bir şeyler vardı; ancak
Güney Florida’da görülebilecek şekilde, alt kültürlerin tuhaf bir karışımıydı.</p>

<p style="text-align: justify;">Beni görünce kaputtan indi ve park yerinin ortasında, “Daha kovulmadın
mı?” diye bağırdı.</p>

<p style="text-align: justify;">“Şşşş!” diyerek ona doğru koştum. “Planımı bilmiyorlar!” </p>

<p style="text-align: justify;">Ricky sözde beni cesaretlendirmek için omzuma bir yumruk
attı ama neredeyse omuz kaslarımı parçalayacaktı. “Üzülme özel çocuk.</p>

<p style="text-align: justify;">Her gecenin bir sabahı vardır.” </p>

<p style="text-align: justify;">Bana özel çocuk demesinin sebebi, özel yetenekleri olan az
sayıdaki öğrencinin katıldığı derslere girmemdi. Doğru şekilde ifade etmek
gerekirse bu dersler okulumuzun özel eğitim müfredatının bir parçasıydı. Ricky
bu kelime oyununu son derece eğlenceli buluyordu.</p>

<p style="text-align: justify;">Bizim arkadaşlığımız işte bu şekilde, eşit ölçüde kızdırma
ve işbirliğinden oluşuyordu. İşbirliği kısmı gayriresmi bir beyin gücü, kas
gücü takasından meydana geliyordu. Ben onun İngilizceden geçmesine yardım
ediyordum, o benim okul koridorlarını kolaçan eden, kas yığını sosyopatlar
tarafından öldürülmeme mani oluyordu.</p>

<p style="text-align: justify;">Ailemi son derece huzursuz etmesi bu işin külfetiydi.
Herhalde en iyi arkadaşımdı, aslında bu ‘yegâne arkadaşımdı’ demenin daha az
acıklı yoluydu.</p>

<p style="text-align: justify;">Ricky Crown Vic’in sağ ön kapısını tekmeledi çünkü kapı
ancak bu şekilde açılıyordu. Araba bilmeden yapılan halk sanatının müzelik bir
parçası olarak görenleri hayrete düşürüyordu. Ricky onu bir kavanoz dolusu
yirmi beş sentle şehir hurdalığından almıştı ya da öyle iddia ediyordu.
Arabanın aynasına bir ormandaki bütün ağaçların kokusunu asabilse, içerdeki pis
kokuyu gidermeye yetmezdi.</p>

<p style="text-align: justify;">Koltuklar, yolunu şaşıran yayların kıçınıza batmaması için
koli bandıyla kaplanmıştı. Arabanın en harika yeri kaportasıydi; delikler ve göçükler
sayesinde ay yüzeyinin paslanmış şeklini andırıyordu. Bu durum benzin parasını
çıkartmak için yapılmış bir planın sonucuydu. Ricky sarhoş parti müdavimlerinin bir dolar karşılığı
arabaya golf sopasıyla vurmasına izin veriyordu. Çok katı biçimde uygulanmayan tek
kural, camdan yapılmış hiçbir kısma vurulmamasıydı.</p>

<p style="text-align: justify;">Motor hırıldayıp mavi bir duman bulutu salarak çalıştı. Park
yerinden çıkıp yan yana dizili dükkânların önünden geçerek Portman Dedem’in
evine doğru giderken, oraya vardığımızda neyle karşılaşacağımız konusunda
endişelenmeye başlamıştım. En kötü durum senaryoları arasında dedemin sokakta
çıplak vaziyette koşması, elinde bir av tüfeği sallaması, ön bahçenin çimleri
üstünde ağzından köpükler çıkarması, küt bir cisimle pusuya yatması vardı. Her
şey mümkündü. Ricky'nin saygıyla bahsettiğim bir adamla ilk kez bu şekilde
karşılaşacak olması yüzünden özellikle gerilmiştim.</p>

<p style="text-align: justify;">Dedemin yaşadığı mahalle, iç içe girmiş çıkmaz sokakların
bulunduğu sersemletici bir labirentten oluşuyordu. Circle Village adı verilen
bu mahalleye geldiğimizde gökyüzü yeni meydana gelmiş bir çürük rengini
almıştı. Güvenlik görevlisinin bulunduğu kapıda kendimizi tanıtmak için durduk.
Oysa kulübedeki ihtiyar horluyordu ve kapı her zamanki gibi açıktı. Böylece
arabayla içeri girdik.</p>

<p style="text-align: justify;">O sırada telefonum kısa bir sesle öttü. Babam işlerin nasıl
gittiğini soran bir mesaj göndermişti. Ona cevap yazdığım kısacık süre içinde Ricky
şaşırtıcı şekilde tamamen kaybolmamızı sağlamıştı. Nerede olduğumuza dair
hiçbir fikrim bulunmadığını söylediğim zaman küfredip arabanın tekerleklerini
ciyaklatarak peş peşe u dönüşleri yaparken bir yandan da çiğnediği tütünü
pencereden tükürüp durdu.</p>

<p style="text-align: justify;">Ben de o sırada tanıdık bir işaret bulmak için etrafı
tarıyordum.</p>

<p style="text-align: justify;">Büyüdüğüm sırada dedemi binlerce kez ziyaret etmeme rağmen her
ev birbirinin aynı olduğundan bu iş kolay değildi. Birbirinden ufak farklarla
ayrılan kutu görünümlü basık evler alüminyum veya yetmişlerden kalma kararmış
ahşap doğramayla kaplıydı. Bazılarının ön kısmında bulunan alçı sütunlar
hastalıklı bir sınıf atlama özleminin yansıması gibiydi. Sokak tabelalarının
yarısı güneşin altında pişmekten dolayı boyası kabarmış boş birer levhaya
dönmüştü. En doğru işaret noktaları çimlere yapılmış renkli ve tuhaf
süslemelerdi.</p>

<p style="text-align: justify;">Circle Village bu konuda gerçek bir açık hava müzesi gibiydi.</p>

<p style="text-align: justify;">Sonunda metalden yapılmış bir uşak heykelinin elinde duran
posta kutusunu tanımıştım. Dimdik sırtı ve küçümseyen yüz ifadesine rağmen uşak
sanki paslı gözyaşları döküyor gibi duruyordu. Ricky’ye sola dönmesi için
bağırdığım anda arabanın lastiklerinden çıkan cayırtıyla birlikte kapıya doğru
savruldum. Bu darbe beynimde bir şeyin serbest kalmasına yol açmış olsa gerek
ki, birdenbire bütün yönleri gayet iyi hatırlamaya başlamıştım. “Şu flamingo
topluluğunun olduğu yerden sağa dön! Damdaki şu melez Noel Babalardan sola dön!</p>

<p style="text-align: justify;">İşeyen melek çocuk heykellerinin yanından devam et!” </p>

<p style="text-align: justify;">Melek heykellerini geçip döndükten sonra Ricky yavaşladı.
Dedemin evinin içlerinde bulunduğu bloğa kuşku dolu gözlerle baktık. Hiçbir verandada
yanan bir ışık, pencerelerin ardında açık bir televizyon ekranı görünmediği
gibi önü açık garajlarda tek bir araba dahi yoktu.</p>

<p style="text-align: justify;">Bütün komşular kavurucu yaz sıcağından kurtulmak için kuzeye
kaçmış, bahçelerdeki cüce heykellerini adamakıllı uzayan çimlerin içinde boğulmaya
terk etmişlerdi. Kasırga kepenkleri sımsıkı kapalı olduğundan bütün evler
pastelle yapılmış birer bomba sığınağına benziyordu.</p>

<p style="text-align: justify;">“En soldaki ev,” dedim. Ricky’nin gaz pedalına basmasıyla
birlikte araba ileri doğru atıldı. Dördüncü veya beşinci evin önünden geçerken
çimleri sulayan ihtiyar bir adam gördük. Katası yumurta gibi kel olan adam
üstünde bornozu, ayağında terlikleriyle, bileğe kadar yükselmiş çimleri
suluyordu. Evi karanlıktı ve diğerleri gibi kepenkleri kapalıydı. Başımı
çevirip ona baktım. Görünüşe göre o da bana bakıyordu ama aslında bunu
beceremiyordu. Adama bakınca ufak bir şok yaşamıştım çünkü gözleri süt gibi
bembeyazdı.</p>

<p style="text-align: justify;">Çok tuhaf diye düşündüm. Portman Dedem kör bir komşusu
olduğundan hiç bahsetmemişti.</p>

<p style="text-align: justify;">Sokağın sonunda yan yana dizili bodur çam ağaçları vardı.</p>

<p style="text-align: justify;">Ricky büyükbabamın soldaki evinin girişine doğru sert bir
dönüş yaptı. Motoru durdurup indi ve benim kapımı tekmeleyerek açtı.</p>

<p style="text-align: justify;">Ön bahçenin kurumuş otları üstünde yürürken ayakkabılarımız
hışırdıyordu.</p>

<p style="text-align: justify;">Zili çalıp bir süre bekledim. Bir yerlerden yükselen köpek
havlaması bu boğucu akşam karanlığında duyduğumuz tek sesti. Bir cevap
alamayınca zilin bozulmuş olabileceğini düşünerek kapıyı yumrukladım. Ricky
etrafımızı sarmaya başlayan sivrisinekleri avlıyordu.</p>

<p style="text-align: justify;">Sırıtarak, “Belki dışarı çıkmıştır, manitası filan vardır,” dedi.</p>

<p style="text-align: justify;">“Sen gül bakalım,” dedim. “Biz her gecemizi boş geçirirken o
daha iyi işler becerir. Bu mahalle fıstık gibi dullarla kaynıyor. “Aslında sinirimi
yatıştırmak için espri yapıyordum. Sessizlik yüzünden çok gergindim.</p>

<p style="text-align: justify;">Yedek anahtarı babamın çalıların içine sakladığı yerden
çıkardım.</p>

<p style="text-align: justify;">“Burada bekle.” </p>

<p style="text-align: justify;">“Neden bekleyecekmişim?” </p>

<p style="text-align: justify;">“Çünkü boyun bir doksan beş ve saçların yeşil. Üstelik dedem
seni tanımıyor ve bir sürü silahı var.” </p>

<p style="text-align: justify;">Ricky omuz silkip ağzına yeni bir tütün demeti tıktı. O
çimlerin üstündeki şezlonga uzanmaya giderken ben ön kapıyı açıp içeri girdim.
O loşlukta bile evde bir felaket yaşandığı belliydi, sanki hırsızlar her tarafı
altüst etmişti. Kitap rafları ve dolaplar boşaltılmıştı.</p>

<p style="text-align: justify;">Dolapların içinde duran biblolarla iri harfli Reader's
Digest dergileri yere saçılmıştı. Kanepe minderleri ters çevrilmiş, sandalyeler
devrilmişti. Buzdolabıyla derin dondurucunun kapıları açıktı; içindekiler eriyerek
döşemenin üstünde yapışkan gölcükler meydana getirmişti.</p>

<p style="text-align: justify;">Yüreğim daralmıştı. Portman Dedem sonunda gerçekten aklını kaçırmıştı.
Ona seslendim ama hiçbir cevap alamadım. Bütün odalara girip ışıkları açarak
yaşlı bir paranoyağın canavarlardan kaçmak için saklanabileceği bir yer aradım.
Mobilyaların arkasına, tavan arasındaki dar boşluğa, garajdaki iş tezgâhının
altına baktım.</p>

<p style="text-align: justify;">Silahların durduğu vitrine bile göz attım ama tabii kapısı
kilitliydi.</p>

<p style="text-align: justify;">Dolabın sapındaki çiziklerden açmaya çalıştığı belliydi.
Verandadaki çardakta sulanmadığı için sararmış otlar hafif rüzgârla salınıp duruyordu.
Yapay çimle kaplı zeminde diz çöküp kötü bir şeyler keşfetmekten korkarak
kamıştan yapılmış koltukların altına baktım.</p>

<p style="text-align: justify;">Derken arka bahçede bir parıltı gördüm.</p>

<p style="text-align: justify;">Kapı sinekliğini açıp koşarak bahçeye çıkınca çimlerin
üstünde bir el feneri buldum. Işık huzmesi bahçenin bitimindeki ağaçları
aydınlatıyordu.</p>

<p style="text-align: justify;">Yabani biçimde büyümüş, yaprakları testere dişli bodur palmiyelerden
oluşan bir koruluk, Circle Village ve bir sonraki mahalle Century Woods
arasında bir mil boyunca uzanıyordu. Bölge sakinleri arasında yayılan rivayete
göre koru yılanlar, rakunlar ve yabandomuzlarıyla kaynıyordu. Dedemin üstünde
bornozundan başka bir şey olmadan kaybolup çılgın gibi oradan oraya dolaştığını
zihnimde canlandırınca adeta ruhum karardı. Hemen her hafta, bakıma muhtaç bir
yaşlının sulama kanalına düşerek timsahlar tarafından parçalandığına dair bir
haber duyuluyordu. En kötü durum senaryosunu hayal etmek zor değildi.</p>

<p style="text-align: justify;">Ricky’yi çağırır çağırmaz koşarak evin yan tarafından
dolaşıp geldi. O anda benim fark etmediğim bir şey fark etti. Kapı sinekliğinde
oldukça itici görünen bir yarık vardı. Ricky ıslık çalarak, “Amma acayip
kesilmiş,” dedi. “Belki yabandomuzu yapmıştır, ya da bir vaşak. Şurada tırnak
izleri görünüyor.” </p>

<p style="text-align: justify;">O anda yakında vahşi bir havlama silsilesi başladı. Ürkerek
birbirimize endişeyle baktık. “Ya da bir köpek,” dedim. Köpeğin sesi bütün
mahallede zincirleme bir tepkiye yol açmıştı, artık her yönden havlamalar
duyuluyordu.</p>

<p style="text-align: justify;">Ricky başını sallayarak, “Olabilir,” dedi. “Bagajda 22'lik
bir silahım var. Sen bekle burada.” Silahı almak için ön tarafa yürüdü.</p>

<p style="text-align: justify;">Havlamalar azalarak yerini gece böceklerinden oluşan koronun
tekdüze ve yabancı gürültüsüne bıraktı. Yüzümden ter süzülüyordu.</p>

<p style="text-align: justify;">Ortalık artık karanlıktı ama hafif rüzgâr kesildiğinden hava
gündüze göre daha sıcak gibiydi.</p>

<p style="text-align: justify;">Feneri yerden alıp ağaçlara doğru yürüdüm. Dedem orada bir yerdeydi,
bundan emindim. Ama neredeydi? Ne ben ne Ricky izciydik.</p>

<p style="text-align: justify;">Yine de bana yol gösteren bir şey -göğsümün sıkışması, yapış
yapış havada yükselen bir fısıltı- var gibiydi. Artık bir saniye daha
bekleyecek halim kalmamıştı. Görünmez bir izin kokusunu almış tazı gibi
çalıların içine daldım.</p>

<p style="text-align: justify;">Florida’da koruların içinde koşmak zordur. Ağaçların işgal
etmediği her santimetrekare bel hizasına kadar yükselen palmiyelerin kılıç gibi
yapraklarıyla, kördüğüm olmuş osuruk ağacı dallarıyla doludur.</p>

<p style="text-align: justify;">Buna rağmen koşmak için elimden geleni yaparak dedeme sesleniyor,
fenerin ışığını her tarafa tutuyordum. Bir ara göz ucuyla beyaz bir ışıltı
görünce ağaçların arasından dosdoğru o yöne gittim.</p>

<p style="text-align: justify;">Fakat yakından bakınca bunun yıllar önce kaybettiğim, artık
rengi ağarıp sönmüş futbol topu olduğunu gördüm.</p>

<p style="text-align: justify;">Tam vazgeçip Ricky’nin yanına dönmek üzereyken, biraz ileride
yeni çiğnenmiş palmiye dalları arasında dar bir geçit keşfettim.</p>

<p style="text-align: justify;">Buraya girerek fenerin ışığını etrafta dolaştırdım.
Yaprakların üstüne koyu renkli bir şey sıçramıştı. Boğazım kupkuru kesildi.
Kendi kendime cesaret vererek izleri takip etmeye başladım. İlerledikçe midemdeki
düğümlenme artıyordu, adeta bedenim ileride beni neyin beklediğini biliyor ve
uyarmaya çalışıyordu. Derken ezilmiş yapraklar iyice genişledi ve onu gördüm.</p>

<p style="text-align: justify;">Dedem zemini sarmaşıkla kaplı bir alanda yüzükoyun yatıyordu.</p>

<p style="text-align: justify;">Yüksek bir yerden düşmüş gibi bacakları iki yana açılmış,
bir kolu kıvrılıp bedeninin altında kalmıştı. Muhakkak ölmüş olmalı diye
düşündüm.</p>

<p style="text-align: justify;">Fanilası kan içindeydi, pantolonu yırtılmıştı ve
ayakkabısının teki yoktu. Uzunca bir süre öylece bakakaldım. Elimin titremesi yüzünden
sallanan ışık huzmesi bedenini aydınlatıyordu. Nihayet tekrar nefes alıp ona
seslendiğim zaman kıpırdamadı.</p>

<p style="text-align: justify;">Dizlerimin üstüne çöküp avucumu sırtına koydum.
Fanilasındaki kan hâla sıcaktı. Çok kısık da olsa nefes aldığını duyuyordum.</p>

<p style="text-align: justify;">Kollarımı vücuduna dolayıp onu yüzüstü çevirdim. Yaşıyordu
ama son nefesini vermek üzereydi. Gözleri donuktu, yüzü çökmüş ve bembeyaz
kesilmişti. Derken karnı civarındaki bıçak yaralarını görünce bayılacak gibi
oldum. Toprağa bulanmış yaralar derin ve genişti.</p>

<p style="text-align: justify;">Yattığı yer kandan dolayı çamurlaşmıştı. Bakmamaya gayret ederek
gömleğinin yırtık parçalarıyla yaraların üstünü kapatmaya çalıştım.</p>

<p style="text-align: justify;">Arka bahçeden Ricky’nin bağırdığını duydum. “BURADAYIM!” diye
haykırdım. Belki tehlike veya kan gibi bir iki kelime daha söylemem gerekirdi
ama sözcükleri bir araya getiremedim. Büyükbabaların yatakta, tıbbi cihazlarla
dolu sakin bir ortamda ölmesi gerektiğinden başka bir şey düşünemiyordum.
Dedemi titreyen elinde tuttuğu bir mektup açacağıyla, kandan sırılsıklam toprak
yığınına uzanmış, üstünde karıncalar yürürken görmek aklıma gelecek son şeydi.</p>

<p style="text-align: justify;">Bir mektup açacağı. Kendini savunabileceği yegâne silahı
oydu.</p>

<p style="text-align: justify;">Aleti parmaklarının arasından çektiğim sırada çaresizce nefes
almaya çalıştı. Bunun üzerine elini tuttum. Benim tırnakları yenmiş parmaklarım
onun soluk ve mor damarlarla kaplı parmaklarıyla kenetlenmişti.</p>

<p style="text-align: justify;">Bir kolumu sırtının, diğerini bacaklarının altına sokup, “Seni
taşımam lazım,” dedim. Ne var ki onu kaldırmayı denediğim sırada inleyip
kaskatı kesilince bıraktım. Onun canını yakmaya dayanamazdım.</p>

<p style="text-align: justify;">Onu o halde orada bırakmam da imkânsızdı, dolayısıyla beklemekten
başka yapabileceğim bir şey yoktu. Yüzüne, kollarına ve seyrelmiş beyaz
saçlarına bulaşmış toprağı yavaşça sildim. İşte o sırada dudaklarının
kıpırdadığını fark ettim.</p>

<p style="text-align: justify;">Fısıltıdan farksız sesi belli belirsiz duyuluyordu. Yüzüne
eğilip kulağımı ağzına dayadım. Dili dolaştığı için ne dediği tam anlaşılmıyor,
İngilizcenin arasına Lehçe kelimeler karışıyordu.</p>

<p style="text-align: justify;">“Anlamıyorum,” diye fısıldadım. Gözlerini bana dikene kadar ismini
birkaç kez tekrarladım. Sonunda derin bir nefes alıp sessizce ama anlaşılır bir
şekilde, “Adaya git Yakob. Burası güvenli değil,” dedi.</p>

<p style="text-align: justify;">Paranoyası yine depreşmişti. Elini sıkıp bizim iyi
olduğumuzu, kendisinin de iyi olacağını temin ettim. Aynı gün içinde ona ikinci
kez yalan söylüyordum.</p>

<p style="text-align: justify;">Ona ne olduğunu, ne tür bir hayvanın zarar verdiğini
sordumsa da beni dinlemiyordu. “Adaya git,” diye tekrarladı. “Orada güvende olacaksın.
Bana söz ver .” </p>

<p style="text-align: justify;">“Gideceğim. Söz .” Başka ne diyebilirdim ki?</p>

<p style="text-align: justify;">“Seni koruyabileceğimi sanmıştım,” dedi. “Sana çok daha
önce söylemem gerekirdi...” Son nefesini vermek üzere olduğunu anlamıştım.</p>

<p style="text-align: justify;">Gözyaşlarımı bastırmaya çalışarak, “Ne söyleyecektin?” diye sordum.</p>

<p style="text-align: justify;">“Vakit yok,” diye fısıldadı. Büyük çaba harcamaktan dolayı
titreyerek başını yerden kaldırıp kulağıma konuştu: “Kuşu bul. Döngünün içinde.
İhtiyar adamın mezarının öbür tarafında. 3 Eylül 1940”</p>

<p style="text-align: justify;">Başımı salladım ama bir şey anlamadığımı görmüştü. Kalan son
gücüyle devam etti: “Emerson-mektup. Onlara ne olduğunu anlat Yakob.” </p>

<p style="text-align: justify;">Bu sözleri söyledikten sonra tükenmiş bir halde yere
yığıldı. Onu sevdiğimi söyledim. Artık ellerimden kayıp gidiyordu. Bakışları
beni geçip gökyüzüne dikilmiş, yıldızlarla bezenmişti.</p>

<p style="text-align: justify;">Biraz sonra Ricky çalıların arasından çıkıp geldi. Yaşlı
adamı kollarımın arasında cansız görünce irkildi. “Aman Tanrım. Aman Tanrım,” diyerek
yüzünü elleriyle ovuşturdu. O dedemin nabzını bulmaktan, polis çağırmaktan,
ormanda bir şey görüp görmediğimden bahsederken üstüme çok garip bir duygu
çökmüştü. Dedemin bedenini yere bırakıp ayağa kalktım. Bütün sinir uçlarım
varlığını bilmediğim bir içgüdüyle karıncalanıyordu. Ormanda bir şey vardı ve
ben bunu hissediyordum.</p>

<p style="text-align: justify;">Gökte ay olmadığı gibi çalıların içinde bizden başka hareket
eden kimse yoktu, yine de feneri ne zaman yakıp nereye tutacağımı bir şekilde
biliyordum. Işığın o daracık huzmesi bir an için doğrudan çocukluğumun
kâbuslarından alınıp oraya yerleştirilmiş gibi görünen bir yüzü aydınlatmıştı.
Kambur gövdesini kaplayan karbon siyahı gevşek derisinde yol yol kırışıklar
bulunan yaratık ağzını iyice açmış, içinden yılanbalıklarını andıran bir yığın
uzun dil çıkmıştı.</p>

<p style="text-align: justify;">Ben bir şeyler bağırınca dönüp kaçtı. Bu sırada çalıları
sarsması Ricky'nin dikkatini o yöne çekmişti. Silahını doğrultup
pat-pat-patpat- pat diye ateş etti. “Neydi o? Ne vardı orada?” Ricky yaratığı görememişti.
Bense olduğum yerde donakalmış, bir şey söyleyemiyordum.</p>

<p style="text-align: justify;">Fenerin cılızlaşan ışığı ağaçların üzerinde titreşiyordu.
Ondan sonra herhalde kendimden geçmiş olmalıyım ki onun Jacob, Jake, hey Ed iyi
misin dediğini hatırlıyorum. Son hatırladıklarım bu sözler olmuştu.</p>
</body>
</html>