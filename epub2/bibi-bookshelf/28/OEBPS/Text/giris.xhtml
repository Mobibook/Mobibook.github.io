<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
<title></title>





<link href="../Styles/alt.css" type="text/css" rel="stylesheet"/>
<link href="../Styles/pdf_output.css" type="text/css" rel="stylesheet"/>
<link href="../Styles/style.css" type="text/css" rel="stylesheet"/>
<link href="../Styles/title.css" type="text/css" rel="stylesheet"/>
</head>
<body>
<div style="text-align: center;"><img alt="BGİRİŞ" src="../Images/BG%C4%B0R%C4%B0%C5%9E.jpg"/></div>


<p></p>

<p style="text-align: justify;">Tam hayatımın olağan bir seyir izleyeceğini kabullenmek
üzereyken olağanüstü şeyler olmaya başlamıştı.</p>

<p style="text-align: justify;">Bunların ilki bende
korkunç bir şoka yol açıp, insanı ömrünün sonuna kadar değiştiren her şey gibi
hayatımı ikiye böldü: öncesi ve sonrası. Gelecekte karşılaşacağım birçok
olağanüstü olayda olduğu gibi bunda da büyükbabam Abraham Portman’ın parmağı
vardı.</p>

<p style="text-align: justify;">Ben küçükken Portman Dedem tanıdığım en büyüleyici kişiydi.</p>

<p style="text-align: justify;">Bir yetimhanede büyümüş, savaşlarda çarpışmış, buharlı
gemilerle okyanusları aşmış, at sırtında çölleri gezmiş, sirklerde gösteri
yapmıştı.</p>

<p style="text-align: justify;">Silahlar, saldırıya karşı kendini koruma, vahşi doğada tek başına
yaşama gibi konularda her şeyi biliyor ve İngilizcenin dışında en az üç dil
konuşuyordu. Florida dışına hiç çıkmamış bir çocuk için bunların hepsi son
derece egzotikti. Dedemi ne zaman görsem beni masallarıyla eğlendirmesi için
yalvarırdım. Beni hiç kırmaz, bütün o öyküleri sadece bana söyleyebileceği birer
sırmış gibi anlatırdı.</p>

<p style="text-align: justify;">Altı yaşına geldiğim zaman, dedeminkinin yansı kadar bile
olsa heyecanlı bir hayat yaşamamın tek şansının kâşiflik olduğuna karar vermiştim.
Öğleden sonraları vaktini benimle geçiren dedem, dünya haritaları üzerine
eğilip kırmızı raptiyelerle hayali seferler düzenliyor, günün birinde
keşfedeceğim fantastik yerlerden bahsederek beni bu işe özendiriyordu. Evin
içinde mukavvadan yaptığım bir dürbünle sağa sola bakıp, “Kara göründü!” veya “Karaya
çıkacak bir grup hazırlayın!” diye bağırıyordum. Sonunda annemle babam beni
evden sepetliyorlardı. Galiba dedemin beni tedavisi olmayan bir hayalperest
haline getireceğinden, bu tür hayallerin bana bir şekilde daha pratik hevesler
aşılayacağından korkuyorlardı. Bu nedenle bir gün annem beni karşısına oturttu
ve bir kâşif olamayacağımı çünkü dünyada artık keşfedilmedik bir yerin
kalmadığını söyledi.</p>

<p style="text-align: justify;">Yanlış yüzyılda doğmuştum ve kendimi kandırılmış
hissediyordum.</p>

<p style="text-align: justify;">Büyükbabam Portman’ın anlattığı o harika masalların çoğunun muhtemelen
doğru olmadığını anladığımda kendimi adamakıllı kandırılmış hissettim.
Anlattığı en hayali masallar çocukluğuyla ilgiliydi.</p>

<p style="text-align: justify;">Doğup büyüdüğü Polonya’dan on iki yaşında Galler’deki bir
çocuk yuvasına nasıl gönderildiğini anlatırdı. Ne zaman ailesinden ayrılma sebebini
sorsam cevap hep aynıydı: Çünkü canavarlar onun peşine düşmüştü. Dediğine göre
Polonya o canavarlarla kaynıyordu.</p>

<p style="text-align: justify;">Gözlerimi iyice açarak, “Ne tür canavarlar?” diye sorardım.
Bu soru-cevap artık rutin hale gelmişti. “Derileri çürümüş, gözleri kapkara, korkunç
kambur yaratıklar,” diye cevap verirdi. “Ve işte böyle yürürlerdi!” Eski
filmlerde görülen bir canavar gibi paytak paytak yürüyerek peşime düşer,
sonunda ben kahkahalar atarak kaçardım.</p>

<p style="text-align: justify;">Bunlardan bahsederken her seferinde heyecan verici yeni bir ayrıntı
eklerdi. Bu canavarlar çürüyen çöp gibi kokuyordu, gölgeleri dışında hiçbir
yerleri görünmüyordu, ağızlarının içinden çıkan büyük ve uzun dilleri vardı ve
bunlarla insanı anında güçlü çenelerine doğru çekebilirlerdi. Çok geçmeden
uyuma zorluğu çekmeye başlamıştım; hiperaktif hayal gücüm yüzünden araba
lastiklerinin ıslak asfalt üzerindeki sesini, penceremin hemen önünde birinin
hızla soluk almasına veya kapının altından görünen gölgeleri havada kıpırdayan gri-kara
dillere benzetiyordum. Canavarlardan korksam da dedemin onlarla savaşıp hayatta
kalmasını ve bunun öyküsünü anlatmasını hayal etmekten büyük heyecan duyuyordum.</p>

<p style="text-align: justify;">Galler’deki çocuk yuvası hakkındaki masalları daha da
fantastikti.</p>

<p style="text-align: justify;">Dediğine göre orası havanın her zaman güneşli olduğu,
kimsenin hastalanmadığı veya ölmediği bir adada, çocukları canavarlardan
korumak üzere yapılmış büyülü bir yerdi. Herkes yaşlı bilge bir kuşun koruduğu
kocaman bir evde birlikte yaşıyordu, ya da masal öyleydi. Ne var ki, büyüdükçe
kuşkulanmaya başlamıştım.</p>

<p style="text-align: justify;">Yedi yaşındayken bir gün masada monopoly oynuyorduk. Benim kazanmamı
sağlayacak şekilde oynayan dedeme, “Nasıl bir kuştu?” diye sordum.</p>

<p style="text-align: justify;">“Pipo içen kocaman bir atmaca,” diye karşılık verdi.</p>

<p style="text-align: justify;">“Dede herhalde sen beni aptal sanıyorsun.” </p>

<p style="text-align: justify;">Önünde gittikçe azalan turuncu ve mavi para yığınını
parmağıyla sayıyordu. “Senin için asla öyle düşünmem Yakob.” Tam anlamıyla kurtulamadığı
Polonya aksanının açığa çıkmasından onu kızdırdığımı anlamıştım. Düşünmem
kelimesini düşünmem diye söylemişti. Kendimi suçlu hissederek konuyu değiştirmeye
karar verdim.</p>

<p style="text-align: justify;">“Peki, canavarlar neden size zarar vermek istiyordu?” diye
sordum.</p>

<p style="text-align: justify;">“Çünkü biz diğer insanlara benzemiyorduk. Sıra dışıydık.” </p>

<p style="text-align: justify;">“Nasıl yani?” </p>

<p style="text-align: justify;">“Uçabilen bir kız vardı. İçinde arılar yaşayan bir oğlan
vardı.</p>

<p style="text-align: justify;">Koca kayaları başının üstüne kaldırabilen biri erkek biri
kız iki kardeş vardı.” </p>

<p style="text-align: justify;">Ciddi olup olmadığını söylemek güçtü. Üstelik dedem şakacı
bir insan olarak bilinirdi. Yüzümdeki ifadeden kuşku duyduğumu anlayınca kaşlarını
çattı.</p>

<p style="text-align: justify;">“Pekâlâ, istemiyorsan inanma,” dedi. “Elimde fotoğraflar
var!” </p>

<p style="text-align: justify;">Katlanır sandalyesini geriye doğru itip eve girerek beni
camlarla kapatılmış verandada yalnız bıraktı. Bir dakika sonra eski bir puro kutusuyla
döndü. Kutudan dört tane kırışmış ve sararmış fotoğraf çıkardı. Birincisi
içinde insan bulunmayan elbiseleri gösteren bulanık bir fotoğraftı. Ya da
giysilerin içindeki adamın kafası yoktu.</p>

<p style="text-align: justify;">Dedem sırıtarak “Elbette kafası var!” dedi. “Sadece sen
göremiyorsun.” </p>

<p style="text-align: justify;">“Neden? Görünmez adam mı bu?” </p>

<p style="text-align: justify;">“Hey, bu çocuğun beyni nasıl da çalışıyor!” Benim sonuç
çıkarma becerime şaşırmış gibi kaşlarını kaldırmıştı. “Adı Millard’dı. Tuhaf çocuktu.
Bazen, ‘Hey Abe, bugün ne yaptığını biliyorum’ derdi ve nereye gittiğini, ne
yediğini, kimsenin görmediğini düşünerek burnunu karıştırdığını filan bir bir
anlatırdı. Bazen sessiz bir fare gibi seni takip ederdi. Üstünde hiç giysi
olmadığından göremezdin, öylece seyrederdi!” Başını iki yana salladı. “Hem de
her şeyi.” </p>

<p style="text-align: justify;">Bana sonraki fotoğrafı uzattı. Ben biraz baktıktan sonra, “Ee?</p>

<p style="text-align: justify;">Ne görüyorsun?” diye sordu.</p>

<p style="text-align: justify;">“Küçük bir kız değil mi?” </p>

<p style="text-align: justify;">“Ve? “</p>

<p style="text-align: justify;">“Başında bir taç var. “</p>

<p style="text-align: justify;">Eliyle resmin altına vurdu. “Ya ayaklarına ne demeli?” </p>

<p style="text-align: justify;">Resme yakından baktım. Kızın ayakları yere basmıyordu. Fakat
havaya zıplamamıştı, sanki boşlukta asılı duruyordu. Ağzım hayretten bir karış
açılmıştı.</p>

<p style="text-align: justify;">“Uçuyor bu kız!” </p>

<p style="text-align: justify;">“Yaklaştın,” dedi dedem. “Havada duruyor. Fakat kendini çok iyi
kontrol edemezdi, bu nedenle bazen iyice havalanıp uçmasın diye beline bir ip
bağlamak zorunda kalırdık. “</p>

<p style="text-align: justify;">Gözlerimi kızın unutulması imkânsız bebek görünümlü yüzünden
alamıyordum. “Gerçek mi bu?” </p>

<p style="text-align: justify;">Sert bir ses tonu ile, “Tabii ki gerçek,” deyip resmi aldı
ve büyük bir kaya parçasını havaya kaldırmış cılız bir çocuğun resmini verdi.</p>

<p style="text-align: justify;">“Victoria kız kardeşi pek akıllı değildiler ama acayip
güçlüydüler!” </p>

<p style="text-align: justify;">Oğlanın sıska kollarına bakıp “Pek güçlü görünmüyor,” dedim.</p>

<p style="text-align: justify;">“Gerçekten güçlüydü, inan bana. Bir keresinde onunla bilek
güreşi yapmaya kalkıştım, neredeyse kolumu koparacaktı!” </p>

<p style="text-align: justify;">Fakat en tuhafı son fotoğraftı. Bu fotoğrafta birisinin
kafasının arkasına bir yüz şekli boyanmıştı.</p>
<div class="newpage">

<div class="illustration" id="gorunmezcocuk">
<img src="../Images/01gorunmezcocuk.jpg" alt="Görünmez Çocuk"/>
</div>

</div>
<div class="newpage">

<div class="illustration" id="havayakalkankiz">
<img src="../Images/02havayakalkankiz.jpg" alt="Havaya Kalkan Kız"/>
</div>

</div>
<div class="newpage">

<div class="illustration" id="kayakaldirancocuk">
<img src="../Images/03kayakaldirancocuk.jpg" alt="Kaya Kaldıran Çocuk"/>
</div>

</div>
<div class="newpage">

<div class="illustration" id="boyalibas">
<img src="../Images/04boyalibas.jpg" alt="Boyalı Baş"/>
</div>

</div>

<p style="text-align: justify;">Ben bu fotoğrafa bakarken Portman Dedem açıklama yaptı.</p>

<p style="text-align: justify;">“Adamın iki ağzı var anladın mı? Biri önde, diğeri arkada.
İşte bu yüzden o kadar iri ve şişman!” </p>

<p style="text-align: justify;">“Ama bu hile,” dedim. “Bu yüz aslında boya.” </p>

<p style="text-align: justify;">“Elbette boya hile, bir sirk gösterisi için yapılmış. Ama
dediğim gibi adamın iki ağzı vardı. Yoksa bana inanmıyor musun?” </p>

<p style="text-align: justify;">Önce fotoğraflara ardından büyükbabama bakıp düşündüm.</p>

<p style="text-align: justify;">Yüzü son derece ciddi ve samimi görünüyordu. Yalan
söylemesinin ne anlamı olabilirdi ki?</p>

<p style="text-align: justify;">“Sana inanıyorum,” dedim.</p>

<p style="text-align: justify;">Ona gerçekten inandım, en azından birkaç yıl boyunca. Bunun en
büyük sebebi, benim yaşımdaki çocukların Noel Baba’ya inanmak istemesi gibi bir
şeydi. İnanmanın bedeli adamakıllı artana kadar peri masallarına dört elle
sarılırız. Benim için bu bedelin iyice arttığı gün, ikinci sınıfta Robbie
Jensen’in bir öğle yemeği sırasında kızlarla dolu bir masada peri masallarına
inandığımı ilan ettiği gündü.</p>

<p style="text-align: justify;">Sanırım dedemin anlattığı öyküleri okulda tekrarlayarak
kaşınmıştım fakat o utanç verici birkaç saniye boyunca “peri çocuğu” lakabının yıllarca üstüme yapışıp kalacağını düşünüp, haklı
ya da haksız Robbie’ye içerlemiştim.</p>

<p style="text-align: justify;">O gün beni okuldan Portman Dedem almıştı; zaten annemle babam
çalıştığı için bu işi çoğunlukla o yapardı. Külüstür Pontiac’ın ön koltuğuna
oturduğum zaman artık peri masallarına inanmadığımı söyledim.</p>

<p style="text-align: justify;">Gözlüğünün üstünden bana bakıp, “Hangi peri masalı?” diye sordu.</p>

<p style="text-align: justify;">“Biliyorsun işte, o masallar. Çocukları ve canavarları
anlatanlar.” </p>

<p style="text-align: justify;">Şaşırmış görünüyordu. “Perilerden bahseden oldu mu?” </p>

<p style="text-align: justify;">Uydurma bir öyküyle peri masalının aynı şey olduğunu, peri masallarının
altını ıslatan bebelere anlatıldığını, gösterdiği fotoğrafların ve anlattığı
öykülerin aldatmaca olduğunu bildiğimi söyledim.</p>

<p style="text-align: justify;">Onun öfkeden deliye dönmesini veya kavga çıkarmasını bekliyordum.</p>

<p style="text-align: justify;">Oysa o sadece, “Peki,” deyip arabayı çalıştırdı. Gaz
pedalına basmasıyla birlikte sarsılarak yola koyulduk. Bu konu böylece
kapanmıştı.</p>

<p style="text-align: justify;">Sanırım bunun böyle olacağını -sonunda büyüyüp bunlardan kurtulacağımı-
önceden anlamıştı. Gelgelelim konuyu bu kadar çabuk kapatması bende aldatılma
hissi uyandırmıştı. Neden bütün o oyunlara başvurduğunu, mümkün olmadığı halde
olağanüstü şeylerin mümkün olduğuna neden inanmamı sağladığını anlayamıyordum.</p>

<p style="text-align: justify;">Ta ki birkaç yıl sonra babam açıklayana kadar: O çocukken büyükbabam
ona da aynı masalları anlatmış, ancak bunlar tamamen uydurma değil, gerçeğin
abartılmış şekilleriymiş, çünkü Portman Dedem’in çocukluğu aslında peri masalı
değil, bir korku öyküsüymüş.</p>

<p style="text-align: justify;">Dedem İkinci Dünya Savaşı patlak vermeden önce ailenin Polonya’dan
kaçan tek üyesiydi. Ailesi onu yabancılara emanet ettiğinde henüz on iki
yaşındaydı. En küçük oğullarını sadece üstündeki kıyafeti ve küçük bir bavulla
Britanya’ya giden bir trene bindirmişlerdi.</p>

<p style="text-align: justify;">Dedem dönüşü olmayan bir yolculuğa çıkmıştı. Annesiyle babasını,
ağabeylerini, kuzenlerini, teyze ve halalarını, amca ve dayılarını bir daha
görememişti. Hepsi, dedemin on altıncı yaş gününden önce, kıl payı ellerinden
kurtulduğu canavarlar tarafından öldürülmüştü. Fakat bunlar yedi yaşındaki bir
çocuğun zihnine musallat olan türden, derileri çürümüş ve uzun dilleri olan
canavarlar değildi. Yüzleri insana benzeyen bu yaratıklar gıcır gıcır
üniformalar giyip kaz adımıyla yürüyorlardı; öyle sıradan görünüyorlardı ki, iş
işten geçmeden ne olduklarını anlamanız imkânsızdı.</p>

<p style="text-align: justify;">Canavarlar gibi, büyülü ada masalı da şekil değiştirmiş bir
gerçekti.</p>

<p style="text-align: justify;">Dedemi kabul eden çocuk yuvası, kıta Avrupa’sıyla
kıyaslandığı zaman cennet gibi olsa gerekti. Nitekim onun anlattığı masallarda öyleydi:
yazların hiç bitmediği, koruyucu melekler ve sihirli çocuklarla dolu bir
cennet. Elbette bu çocuklar aslında uçamıyor, görünmez hale gelemiyor veya
kayaları kaldıramıyordu. Bunların sıra dişiliği aslında Yahudi olmalarından
ibaretti. Bir kan denizinin ortasında kalmış küçücük bir adadaki savaş
yetimleriydi onlar.</p>

<p style="text-align: justify;">Onları inanılmaz kılan mucizevi güçlere sahip olmaları
değildi; gettolardan kaçmaları, gaz odalarından kurtulmaları zaten yeterince mucizeydi.</p>

<p style="text-align: justify;">Artık dedemden masal anlatmasını istemiyordum, galiba o da içten
içe rahatlamıştı. Çocukluk yıllarıyla ilgili ayrıntılar sır perdesine sarılıydı.
Ben bu ayrıntıları kurcalamadım. Cehennemden zor kurtulmuştu, dolayısıyla
sırlarını saklamaya hakkı vardı. Ödemek zorunda kaldığı bedeli düşününce, onun
yaşamını kıskandığım için utanıyordum. Ayrıca, hak etmek için hiçbir şey
yapmadığım güvenli ve sıradan yaşamım nedeniyle şanslı olduğumu düşünmeye çalışıyordum.</p>

<p style="text-align: justify;">Derken, birkaç yıl sonra, on beş yaşımdayken olağanüstü ve korkunç
bir olay meydana geldi, işte o andan itibaren artık sadece öncesi ve sonrası
vardı.</p>
</body>
</html>