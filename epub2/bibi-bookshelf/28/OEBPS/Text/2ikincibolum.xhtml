<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
<title></title>









<link href="../Styles/alt.css" type="text/css" rel="stylesheet"/>
<link href="../Styles/pdf_output.css" type="text/css" rel="stylesheet"/>
<link href="../Styles/style.css" type="text/css" rel="stylesheet"/>
<link href="../Styles/title.css" type="text/css" rel="stylesheet"/>
</head>
<body>
<p style="text-align: center;"><img alt="B2" src="../Images/B02.jpg"/><br/></p>

<p></p>

<p></p>

<p style="text-align: justify;">Dedemin ölümünden sonraki ayları bej renkli bekleme odalarıyla meçhul ofislerden oluşan bir çile dünyasında geçirdim. Kulağımın
dibinde beni çekiştirenlere, tahlil edip sorgulayanlara katlandım. Bana bir şey
söyledikleri zaman başımı salladım, kendimi tekrarladım, binlerce acıyan
bakışın ve çatık kaşların hedefi oldum. Annemle babam bana kırılabilecek bir
aile yadigârı gibi davranıyor, yanımda kavga edip beni endişelendirmeye korkuyordu.</p>

<p style="text-align: justify;">Geceleri gördüğüm kâbuslar yüzünden çığlık atarak
uyanıyordum.</p>

<p style="text-align: justify;">Dişlerimi gıcırdatıp parçalamamak için uyurken koruyucu dişlik
takıyordum. Gözlerimi kapatır kapatmaz ormanda ağzından yılan gibi diller çıkan
o yaratığı görüyordum. Dedemi öldürdüğüne, beni de öldürmek için yakında geri
geleceğine inanmıştım. Bazen o gece olduğu gibi bütün benliğimi korkunç bir
panik duygusu kaplıyordu. O yaratığın civardaki karanlık ağaçların arasında,
park yerinde duran yandaki arabanın arkasında, bisikletimi koyduğum garajın
yanında beni beklediğini düşünüyordum.</p>

<p style="text-align: justify;">Buna bulduğum çözüm evden çıkmamak oldu. Haftalar boyunca sabahları
gazeteyi almak için evin önüne bile çıkmadım. Çamaşırlıkta yere serdiğim birkaç
battaniyenin içine kıvrılıp uyuyordum.</p>

<p style="text-align: justify;">Burası evin penceresiz tek odası olduğu gibi kapısı içerden
kilitleniyordu.</p>

<p style="text-align: justify;">Dedemin cenazesinin kaldırıldığı günü burada geçirmiş, kurutucunun
üstüne oturup laptopta internetten oyun oynayarak oyalanmaya çalışmıştım.</p>

<p style="text-align: justify;">Olanlardan dolayı kendimi suçluyordum. Keşke ona inansaydım diye
kendimi yiyip duruyordum. Ne var ki ona inanmamıştım.</p>

<p style="text-align: justify;">Kimse ona inanmamıştı. Şimdi onun neler hissettiğini çok iyi
biliyordum çünkü bana da kimse inanmıyordu. Olayları yorumlama şeklim bana son
derece rasyonel geliyordu. Ancak bu durum sözcükleri yüksek sesle söylemek
zorunda kalana dek sürmüştü. Bunları o zaman, özellikle evimize gelen polis
memuruna anlattığım gün akıldışı görünmüştü. Karşımda oturmuş başını sallayarak
beni dinleyen ancak telli not defterine hiçbir şey yazmayan memura olup biten her
şeyi anlattım. Ben gördüklerimi anlattığım zaman, “Çok iyi, teşekkürler,” demekle
yetindi. Ardından annemle babama dönüp beni birisine gösterip göstermediklerini
sordu. Sanki ne demek istediğini anlamıyordum. Ona yapacağım bir açıklama daha
olduğunu söyledim, ardından orta parmağımı havaya doğrultup dışarı çıktım.</p>

<p style="text-align: justify;">Ailem birkaç haftadan beri ilk kez bana bağırmıştı. Aslında
o bildik, tatlı sesleri duyunca bayağı rahatlamıştım. Ben de onlara birtakım
yakışıksız sözlerle bağırarak karşılık verdim. Portman Dedem’in ölmesinden
mutlu olduklarını, onu bir tek benim gerçekten sevdiğimi söyledim.</p>

<p style="text-align: justify;">Bizimkiler polisle kapının önünde bir süre konuştular. Polis
arabaya binip gittikten bir saat sonra yanında kendini eskiz ressamı olarak
tanıtan biriyle döndü. Adamın yanında büyük bir resim defteri vardı. Benden
yaratığı tekrar tarif etmemi istedi. Ben tarif ederken o taslağı çiziyor, arada
bir durup konuya açıklık getirmek için bir şeyler soruyordu.</p>

<p style="text-align: justify;">“Kaç tane gözü vardı?” </p>

<p style="text-align: justify;">“İki.” </p>

<p style="text-align: justify;">“Anladım,” dedi. Sanki bir canavarın resmini çizmek eskiz
ressamının sıradan işiymiş gibi konuşuyordu.</p>

<p style="text-align: justify;">Beni yatıştırmaya çalıştıkları belliydi. Bitirdiği taslağı
bana vermeye kalktığı zaman bu durum apaçık ortaya çıkmıştı.</p>
<div class="newpage">

<div class="illustration" id="desen">
<img src="../Images/desen.jpg" alt="desen"/>
</div>

</div>

<p style="text-align: justify;">“Bunu dosyaya koymak için filan size lazım değil mi?” diye
sordum.</p>

<p style="text-align: justify;">Karşısında duran polis memuruyla kaşlarını kaldırmış
vaziyette birbirlerine baktılar. “Tabii ya. Ne düşünüyorsam?” </p>

<p style="text-align: justify;">Son derece aşağılayıcıydı.</p>

<p></p>

<p style="text-align: justify;">En iyi ve tek arkadaşım Ricky bile olay yerinde olduğu halde
bana inanmamıştı. Ben fenerin ışığını yaratığın üstüne tuttuğum halde polislere
o gece ormanda hiçbir yaratık görmediğine yemin etti. Fakat bir havlama
duymuştu. Bunu zaten ikimiz de duymuştuk.</p>

<p style="text-align: justify;">Bu nedenle polisin dedemi vahşi bir köpek sürüsünün
öldürdüğüne karar vermesi şaşırtıcı olmadı. Bu sürü başka yerlerde de
görülmüştü ve bir hafta önce Century Woods’da sokakta yürüyen bir kadını ısırmıştı.
Aslında bunların hepsi gece olmuştu. “Tam da yaratıkları görmenin en zor olduğu
zaman!” dedim. Gelgelelim, Ricky başını iki yana sallayıp psikoza görünmem
gerektiğine dair birtakım sözler mırıldandı.</p>

<p style="text-align: justify;">“Psikiyatra demek istiyorsun,” diye karşılık verdim. “Yani
sana çok teşekkür ederim. İnsanı destekleyen arkadaşları olması ne güzel.” Odamın önündeki terasta oturmuş, Körfezde batan güneşi seyrediyorduk.
Ricky, annemlerin Amişler diyarına yaptıkları gezi sırasında aldığı, mantıksız
derecede pahalı ahşap bir şezlongda bağdaş kurmuş, kollarını göğsüne
kavuşturmuştu. Gaddarca bir kararlılıkla sigarasını söndürmeden yenisi
yakıyordu. Bizim evdeyken hep belli belirsiz huzursuz olduğu anlaşılırdı. Fakat
benden yana baktığı zaman gözlerini kaçırmasından artık onu ailemin servetinin
değil benim varlığımın huzursuz ettiği belliydi.</p>

<p style="text-align: justify;">“Her neyse, seninle açık konuşuyorum,” dedi. “Canavarlardan
bahsetmeye devam edersen seni kapatırlar. O zaman gerçekten özel çocuk olursun.”
</p>

<p style="text-align: justify;">“Bana öyle deme.” </p>

<p style="text-align: justify;">Sigarasını dışarı fırlatıp parmaklığın üzerinden koca bir
tomar tütün tükürdü.</p>

<p style="text-align: justify;">“Hem sigara içip hem tütün mü çiğniyordun?” </p>

<p style="text-align: justify;">“Sen benim annem misin?” </p>

<p style="text-align: justify;">“Yemek fişi karşılığı kamyoncularla yatar gibi bir halim var
mı?” </p>

<p style="text-align: justify;">Ricky insanların annesiyle ilgili şakalar yapmaya bayılırdı
ama bu onun bile kaldıramayacağı kadar ağırdı. Şezlongdan fırlayıp beni öyle
sertçe itti ki neredeyse terastan aşağı düşecektim. Defolması için bağırdım ama
o zaten çoktan kapının yolunu tutmuştu.</p>

<p style="text-align: justify;">Onu birkaç ay boyunca hiç görmeyecektim. Arkadaşlığımız çok bile
sürmüştü.</p>

<p style="text-align: justify;">&nbsp;</p>

<p style="text-align: justify;">Sonunda ailem beni gerçekten psikiyatra götürdü. Bu nedenle
onlarla kavga etmedim, yardıma ihtiyacım olduğunu biliyordum. Dr. Golan koyu tenli, sakin bir adamdı. Ben çetin ceviz olacağımı zannetmiştim ama Dr. Golan
şaşılacak ölçüde kolayca benimle iletişim kurdu. Olayları sakin ve duygusuzca açıklama
biçimi adeta hipnoz etkisi yaratmıştı. Yaratığın, aşırı heyecanımın tetiklediği
hayal gücümün ürünü olduğuna beni ikna etti. Dedemin ölümünün yarattığı travma
gerçekte olmayan bir şeyi görmeme yol açmıştı. Küçüklüğümde onun anlattığı
masallar zihnime öyle bir yaratığın yerleşmesine vesile olmuştu. Dedem kollarımın
arasında can vermiş, genç yaşta yaşadığım bu çok kötü şok yüzünden onun
anlattığı öcüler gözümün önünde canlanmıştı.</p>

<p style="text-align: justify;">Doktor buna bir isim bile koymuştu: akut stres tepkisi.
Annem bana konulan bu gösterişli teşhisi duyunca, “Ben bunda bir şirinlik göremiyorum,”
dedi. Yine de onun yaptığı espriye bozulmamıştım.</p>

<p style="text-align: justify;">Hemen hemen her şey kulağa deli olmaktan daha hoş geliyordu.</p>

<p style="text-align: justify;">Artık canavarlara inanmasam da bu iyileştiğim anlamına
gelmiyordu.</p>

<p style="text-align: justify;">Hâlâ kâbus görüyordum. Hâlâ gergin ve paranoyaktım.
Başkalarıyla iletişim kurmakta epey güçlük çektiğimden annemler bana özel bir
hoca tutmuşlardı. Böylece okula sadece kendimi iyi hissettiğim günler
gidiyordum. Ayrıca -nihayet- Smart Aid’den ayrılmama izin verdiler. “Daha
iyiyim,” demek artık yeni işim olmuştu.</p>

<p style="text-align: justify;">Oldukça kısa sürede bu yeni işten kovulmaya da karar
vermiştim.</p>

<p style="text-align: justify;">Geçici deliliğimden kaynaklanan ufak mesele halledildikten sonra
Dr. Golan’ın yegâne işlevi reçete yazmak haline gelmişti.</p>

<p style="text-align: justify;">Hâlâ kâbus mu görüyorsun? Bunun için bir ilacım var. Okul servisinde
panik atak mı geliyor? Bu işine yarar. Uyuyamıyor musun? Dozu arttıralım. Onca
ilaç beni şişmanlatıp sersem gibi yapmıştı. Buna rağmen hâlâ berbat
durumdaydım, geceleri sadece üç dört saat uyuyabiliyordum. Bu nedenle Dr.
Golan’a yalan söylemeye başladım. Bana bakan birisi gözlerimin altındaki
torbaları ve ani bir ses duyduğumda sinirli kediler gibi zıpladığımı fark
edebilirdi, oysa ben iyiymişim gibi davranıyordum. Bir hafta seans sırasında, normal
bir insan gibi yavan ve basit rüyalar gördüğümü sansın diye tamamen uydurma
rüyalar anlattım. Bir rüyamda dişçiye gitmiştim, öbüründe uçuyordum. İki gece
üst üste okulda çıplak dolaştığımı gördüğümü söyledim.</p>

<p style="text-align: justify;">Bunu anlatırken doktor beni durdurdu. “Ya yaratıklar ne
oldu?” </p>

<p style="text-align: justify;">Omuz silktim. “Hiç görmedim. Bu herhalde artık daha iyi
olduğum anlamına geliyor ha?” </p>

<p style="text-align: justify;">Dr. Golan bir süre elindeki kalemi masaya vurduktan sonra
bir şeyler yazdı. “Umarım duymak istediğimi sandığın şeyleri anlatmıyorsundur.”
</p>

<p style="text-align: justify;">“Tabii ki hayır,” derken gözlerimi psikolojinin çeşitli alt
dallarındaki uzmanlığını gösteren, duvara asılı çerçeveli diplomalara kaçırdım.</p>

<p style="text-align: justify;">Uzmanlıkları arasında akut strese girmiş bir delikanlının
nasıl yalan söylediğini anlamanın da olduğuna emindim.</p>

<p style="text-align: justify;">“Bir dakikalığına gerçekçi olalım.” Kalemi masaya bıraktı. “Bu
hafta bir gece bile olsun o rüyayı görmediğini mi söylüyorsun?” </p>

<p style="text-align: justify;">Her zaman berbat bir yalancı olmuştum. Kendimi rezil
etmektense durumu kabullendim. “Şey,” diye mırıldandım, “belki bir kere.” </p>

<p style="text-align: justify;">Aslında o rüyayı o hafta boyunca her gece görmüştüm. Ufak tefek
değişikliklerle hep şöyle seyir izliyordu: Dedemin yatak odasında bir köşeye
çömelmişim, akşamın kehribar sarısı ışığı pencerelerden uzaklaşıyor, kapıda
pembe plastikten havalı bir tüfek beliriyor.</p>

<p style="text-align: justify;">Karyolanın olması gereken yerde parlak ışıklar saçan kocaman
bir otomat var. Lâkin içine ustura gibi keskin avcı bıçaklarıyla zırh delen
tabancalar dizilmiş. İngiliz ordusuna ait eski bir üniforma giymiş olan dedem
makineye sürekli kâğıt dolarlar tıkıştırıyor fakat silah satın almak için çok
para lazım ve fazla vaktimiz kalmamış.</p>

<p style="text-align: justify;">Nihayet parlak bir 45’lik aşağı doğru hareket ediyor ama
tam yarığa düşmek üzereyken sıkışıp kalıyor. Dedem Yiddiş dilinde küfür edip
makineyi tekmeliyor, ardından yere diz çöküp içeriden silahı almaya çalışıyor
ama bu sırada eli sıkışıyor. İşte o sırada onlar geliyor; uzun kara dilleriyle
makinenin camını yalayıp içine girmenin yolunu arıyorlar. Havalı tüfeği onlara
doğrultup tetiği çekiyorum ama hiçbir şey olmuyor. O zaman Portman Dedem deli
gibi bağırıyor; <i>kuşu bul, döngüyü bul, Yakob neden anlamıyorsun be geri zekâlı
çocuk.</i> Derken pencereler kırılıp cam parçaları yağmur gibi yağıyor ve bütün o
kara diller üstümüze saldırıyor. Genellikle o zaman terden sırılsıklam olmuş
bir halde uyanıyorum. Kalbim yerinden fırlayacak gibi atarken midemde düğüm
üstüne düğüm oluşuyor.</p>

<p style="text-align: justify;">Hep aynı rüyayı görüp yüz kere anlatmama rağmen Dr. Golan her
seansta bunu tekrar anlattırıyordu. Adeta bilinçaltımı sorguya çekiyor, doksan
dokuzuncu kez anlattığımda kaçırmış olabileceği bir ipucunu yakalamak istiyordu.</p>

<p style="text-align: justify;">“Peki, rüyanda deden ne diyordu?” </p>

<p style="text-align: justify;">“Her zaman söylediklerini,” diye cevap verdim. “Kuştan,
düğümden ve mezardan bahsediyordu.” </p>

<p style="text-align: justify;">“Son sözleri.” </p>

<p style="text-align: justify;">Başını salladım.</p>

<p style="text-align: justify;">Dr. Golan parmak uçlarını birleştirip çenesine dayadı. Bu
haliyle tam da düşünceli bir psikiyatra benziyordu. “Ne anlama geldiği hakkında
yeni bir fikrin var mı?” </p>

<p style="text-align: justify;">“Evet. Hiçbir bok yok.” </p>

<p style="text-align: justify;">“Hadi canım, öyle demek istemedin herhalde.” </p>

<p style="text-align: justify;">Son sözlere aldırmıyormuş gibi davranmak istedim ama aslında
aldırıyordum. En az kâbuslar kadar o sözler de beynimi yiyip bitiriyordu.</p>

<p style="text-align: justify;">Dedemin dünyada söylediği son cümleyi hezeyanlarla dolu bir
saçmalık olarak görmeme konusunda kendimi ona borçlu hissediyordum.</p>

<p style="text-align: justify;">Dr. Golan bu sözleri anlamanın korkunç rüyalarımdan kurtulmama
yardımcı olacağına inanmıştı. Bu nedenle anlamaya çalıştım.</p>

<p style="text-align: justify;">Dedemin söylediği bazı sözler, örneğin adaya gitmemi
istemesi anlamlı geliyordu. Canavarların peşime düşeceğinden endişeliydi, bu
nedenle kendi çocukluğunda olduğu gibi onlardan kaçabileceğim tek yerin ada
olduğunu düşünmüştü. Ardından, “Sana söylemem gerekirdi,” demişti. Ancak bunun
ne olduğunu söyleyecek kadar zamanı olmadığından, yapması gereken en doğru şeyi
yapıp, ne olduğunu bana söyleyecek -onun sırrını bilen- kişiyi bulmamı
sağlayacak şekilde ekmek kırıntılarından oluşan bir iz bırakmış olabileceğini düşündüm.
Döngü, mezar ve mektup gibi şifreye benzeyen bütün o kelimelerin bu şekildeki
kırıntılar olduğunu tahmin ettim.</p>

<p style="text-align: justify;">Bir süre “döngünün” Circle Village’de bir sokak
olabileceğini düşündüm. Burası çıkmaz sokakların düğüm gibi birbirine girdiği bir
mahalleydi. “Emerson” ise dedemin mektuplar gönderdiği birisi olabilirdi. Belki
beraber savaştığı eski bir askerlik arkadaşı ya da onun gibi birisiydi. Belki
bu Emerson denen zat Circle Village’in döngülerinden birinde, mezarlığın
yanında yaşıyordu ve sakladığı mektuplardan biri 3 Eylül 1940 tarihliydi. Belki
o mektubu okumam gerekiyordu. Kulağa deli saçması gibi geldiğini biliyorum ama bazen
daha saçma şeylerin gerçek olduğu ortaya çıkıyordu. Böylece bir müddet
internette çıkmaz sokaklara tosladıktan sonra Circle Village mahalle lokaline
gittim. Mahallenin ihtiyarları shuffleboard oynayıp geçirdikleri son
ameliyatları tartışmak için burada buluşuyordu.</p>

<p style="text-align: justify;">Mezarlığın yerini ve Bay Emerson diye birini tanıyıp
tanımadıklarını sorduğum zaman sanki boynumdan ikinci bir kafa çıkmış gibi bana
baktılar. Kendileriyle konuşanın delikanlılık çağında bir çocuk olmasına
şaşırmışlardı. Circle Village’de mezarlık olmadığı gibi Emerson diye birisi de
yaşamıyordu. Ayrıca Döngü Caddesi, Döngü Sokağı ya da Döngü bilmem nesi diye
bir yer yoktu. Anlayacağınız ziyaret tam bir fiyaskoydu.</p>

<p style="text-align: justify;">Buna rağmen Dr. Golan pes etmeme izin vermiyordu. Eski ve
ünlü bir şair olduğunu söylediği Ralph Waldo Emerson’u araştırmamı istedi. “Emerson
hatırı sayılır miktarda mektup yazmıştır,” dedi. “Belki büyükbaban bundan
bahsediyordu.” Karanlıkta iğne aramaya benzese de sırf Golan’dan kurtulmak için
bir gün babamdan beni kütüphaneye bırakmasını istedim. Ralph Waldo Emerson’un
gerçekten yayımlanmış bir sürü mektubu olduğunu keşfetmem fazla uzun sürmedi.
Yaklaşık üç dakika boyunca bir ipucu yakalamaya çok yakın olduğumu zannedip
heyecanlandım fakat çok geçmeden iki gerçek ortaya çıktı: Birincisi, Ralph
Waldo Emerson 1800’lerde yaşayıp, ölmeden önce 3 Eylül 1940 tarihini taşıyan
bir mektup yazması imkânsızdı; İkincisi, adamın yazıları öyle yoğun ve
anlaşılması güçtü ki, hevesli bir okuyucu olmayan dedemin ilgisini çekmesi
mümkün değildi. Emerson’un uyku getirici niteliğini bizzat deneyerek
öğrenmiştim. “Kendine Güvenmek” adlı denemesini okurken yüzümü kitaba dayayıp
uyuyakalmış, uyurken ağzımdan akan salyalar kitabı ıslatmıştı. O hafta tam
altıncı kez otomatlı rüyayı gördüm. Haykırarak uyanıp gayet nezaketsiz bir
şekilde kütüphaneden çıkarılınca Dr. Golan’a ve aptalca teorilerine sövüp
durdum.</p>

<p style="text-align: justify;">Son darbe birkaç gün sonra, ailem Portman Dedem’in evini
satmaya karar verdiği zaman geldi. Muhtemel alıcılara evi gezdirmeden önce
mekânın temizlenmesi gerekiyordu. “Travma mekânımla yüzleşmemin” iyi
olabileceğini söyleyen Dr. Golan’ın tavsiyesi üzerine, döküntüleri ayıklama
işinde babamla Susie Halam’a yardım etmeme karar verildi. Eve girdikten sonra
babam bir süre iyi olduğumdan emin olmak için beni yanından ayırmadı. Şaşılacak
biçimde iyi görünüyordum; hem de bahçedeki ağaçların üstüne yapışıp kalmış olay
yeri inceleme bantları, rüzgârda sallanan verandadaki yırtık sineklik gibi
görüntülere rağmen. Bunların yanı sıra yol kenarında dedemden kalan eşyaları
yutmak için bekleyen kiralanmış çöp bidonunun varlığı beni korkutmamış ama
üzmüştü.</p>

<p style="text-align: justify;">Ağzından köpükler çıkan bir kaçık olmadığım anlaşılınca işe
koyulduk.</p>

<p style="text-align: justify;">Çöp torbalarıyla donanmış bir vaziyette, evin içinde
acımasızca ilerleyip raflarla dolapları boşalttık. Tavan arasını araştırıp
yıllardan beri yerinden oynatılmamış nesnelerin altında tozdan oluşan geometrik
şekilleri keşfettik. Kurtarılıp saklanabilecek eşyalardan oluşan ve çöp
bidonunu boylayacak eşyalardan oluşan iki ayrı piramit yaptık. Halamla babam
duygusal insanlar olmadığından çöp bidonu yığını daha büyüktü. Birtakım şeyleri
kurtarmak için hummalı bir kulis faaliyeti yaptım. Bunların arasında garajın
bir köşesinde duran ve boyu iki buçuk metreye varan, sudan zarar görmüş Nat
ional Geographic dergileri vardı. Bunları okumaya dalarak ne günler geçirmiş,
kendimi Yeni Gine’nin çamur adamları arasında dolaşırken veya Bhutan
krallığında, sarp kayaların tepesindeki bir kaleyi keşfederken hayal etmiştim.
Fakat asla benim dediğim olmuyordu.</p>

<p style="text-align: justify;">Aynı şekilde dedemin eski bowling gömleği koleksiyonunu (babam,
“Bunlar utanç verici,” diye iddia etti), 78’lik big band ve swing plaklarını (“Bunlara
iyi para veren çıkar”), masif ve hâlâ kilitli silah dolabının içindekileri (“Şaka
yapıyorsun değil mi? Herhalde şaka yapıyorsundur” ) saklamama da izin
vermediler.</p>

<p style="text-align: justify;">Babama taş yürekli davrandığını söyledim. Halam sahneden
kaçarak bizi, eski muhasebe kayıtlarından oluşan bir yığını ayıkladığımız çalışma
odasında yalnız bıraktı.</p>

<p style="text-align: justify;">“Ben sadece pratik davranıyorum, insanlar öldüğü zaman böyle
yapılır Jacob.” </p>

<p style="text-align: justify;">“Yaa? Ya sen öldüğün zaman ne olacak? Bütün el yazısı notlarını
yakmam mı gerekecek?” </p>

<p style="text-align: justify;">Babam kıpkırmızı kesilmişti. Bunu söylememem gerekirdi. Yarım kalmış kitap projelerinin kesinlikle belli bir düzeyin altında olduğunu ima
etmiştim. Yine de bana bağırmak yerine sakinliğini korudu. “Bugün buraya seni
bununla başa çıkabilecek kadar olgun olduğunu düşünerek getirdim. Demek ki
yanılmışım.” </p>

<p style="text-align: justify;">“Evet yanıldın. Dedemin eşyalarını elden çıkarmakla onu
unutacağımı sanıyorsun ama unutamam. “</p>

<p style="text-align: justify;">Ellerini havaya kaldırdı. “Sana bir şey diyeyim mi? Bu
konuda kavga etmekten bıktım. Canın ne istiyorsa sakla.” Sararmış kâğıtlardan
oluşan bir tomarı ayağımın dibine fırlattı. “İşte Kennedy’nin öldürüldüğü
yıldan kalma, ayrıntılı bir sonuç çıkarım listesi. Al da çerçevelettir!” </p>

<p style="text-align: justify;">Tomara bir tekme savurup kapıyı hızla çarparak odadan çıktım
ve salonda gelip benden özür dilemesini bekledim. Kâğıt imha makinesinin sesini
duyunca öyle yapmayacağını anlayıp kendimi yatak odasına kilitledim. Oda
havasızdı. Biraz ayakkabı derisi, biraz da dedemin kullandığı hafif keskin
kolonya kokuyordu. Duvara yaslanınca bir şey fark ettim. Kapıyla yatak
arasında, halının üstüne vuran güneş ışınları yatak örtüsünün altından ucu
görünen bir kutunun kenarını aydınlatıyordu. Yere eğilip kutuyu dışarı
çıkardım.</p>

<p style="text-align: justify;">Tozla kaplı eski puro kutusu, dedem tarafından benim görmem
için oraya bırakılmış gibiydi.</p>

<p style="text-align: justify;">Kutunun içinde çok iyi bildiğim fotoğraflar vardı: görünmez çocuk,
havaya kalkmış kız, kayayı kaldıran adam, başının arkasına surat resmi boyanmış
adam. Fotoğrafların bazı yerleri kırılmış, kısmen yırtılmıştı. Üstelik benim
hatırladığımdan daha küçüktüler.</p>

<p style="text-align: justify;">Şimdi neredeyse bir yetişkin olarak onlara baktığımda
hilekârlığın ne kadar açık seçik olduğu kafama dank etmişti. “Görünmez” çocuğun
kafasını yok etmek için muhtemelen biraz yakma, biraz oynama yeterli olmuştu.
Kuşku uyandıracak kadar sıska olan çocuğun kaldırdığı dev kaya, kolayca alçı
veya köpükten yapılmış olabilirdi.</p>

<p style="text-align: justify;">Fakat bu ayrıntılar altı yaşında, özellikle inanmaya hazır
bir çocuğun fark edemeyeceği kadar inceydi.</p>

<p style="text-align: justify;">O fotoğrafların altında Portman Dedem’in bana hiç
göstermediği beş fotoğraf daha vardı. Yakından bakana kadar bunun nedenini merak
etmiştim. Üç tanesiyle o kadar belirgin oynanmıştı ki bir çocuk bile fark
edebilirdi. Bir tanesi güldürecek derecede iki kez pozlanmıştı ve bir şişenin
içine “hapsolmuş” bir kızı gösteriyordu. Bir sonrakinde “havaya kalkmış” küçük
bir kız çocuğu vardı; arkasındaki karanlık kapı ağzına gizlenmiş biri
tarafından tutulmuştu. Bir diğerinde, baş kısmına bir çocuğun yüzü gelişigüzel
yapıştırılmış bir köpek vardı. Bunlar yeterince tuhaf değilmiş gibi, son ikisi
David Lynch’in kâbuslarından çıkıp gelmişe benziyordu. Birinde arkaya doğru
ürkütücü bir köprü hareketi yapmış, mutsuz bir akrobat kız görülüyordu.
Öbüründe hilkat garibesine benzeyen ve o güne dek gördüğüm en tuhaf kostümleri
giymiş ikiz çocuklar vardı. Beynimi yılan dilli canavarların bulunduğu
masallarla dolduran dedem bile bu tür fotoğrafların çocukların kâbus görmesine
yol açacağını fark etmişti.</p>
<div class="newpage">

<div class="illustration" id="sisedekikiz">
<img src="../Images/06sisedekikiz.jpg" alt="Şişedeki Kız"/>
</div>

</div>
<div class="newpage">

<div class="illustration" id="havadaduranbebek">
<img src="../Images/07havadaduranbebek.jpg" alt="Havada Duran Bebek"/>
</div>

</div>
<div class="newpage">

<div class="illustration" id="cocukyuzlukopek">
<img src="../Images/08cocukyuzlukopek.jpg" alt="Çocuk Yüzlü Köpek"/>
</div>

</div>
<div class="newpage">

<div class="illustration" id="akrobat">
<img src="../Images/09akrobat.jpg" alt="Akrobat"/>
</div>

</div>
<div class="newpage">

<div class="illustration" id="maskelibalerinler">
<img src="../Images/10maskelibalerinler.jpg" alt="Maskeli Balerinler"/>
</div>

</div>

<p style="text-align: justify;">Dedemin odasının
tozla kaplı zeminine diz çökmüş elimdeki fotoğraflara bakarken, masallarının
doğru olmadığını anladığım zaman kendimi nasıl aldatılmış gibi hissettiğimi
hatırladım. Artık gerçek ortadaydı: Son sözleri başka bir el çabukluğuydu. Son
eylemiyse, giderilmesi yılları alacak terapi ve metabolizmayı mahveden ilaç
tedavisi gerektirecek şekilde kâbuslar görüp paranoyakça kuruntulara kapılmama
neden olmuştu.</p>

<p style="text-align: justify;">Kutuyu kapatıp salona getirdim. Babamla Susie Halam
kesildiği halde hiç kullanılmamış kuponlarla dolu bir çekmeceyi on galonluk bir
çöp torbasına boşaltıyordu.</p>

<p style="text-align: justify;">Kutuyu onlara uzattım. İçinde ne olduğunu sormadılar bile.</p>

<p style="text-align: justify;"><img alt="ARA" src="../Images/ARA.jpg"/><br/></p>

<p></p>

<p></p>

<p style="text-align: justify;">“Hepsi bu mu?” diye sordu Dr. Golan. “Ölümü anlamsız mıydı?”
</p>

<p style="text-align: justify;">Kanepeye uzanmış, köşedeki akvaryumun içinde tek başına tembelce
daireler çizen altın renkli tutsağı seyrediyordum. “Eğer sizin daha iyi bir
fikriniz yoksa öyle,” dedim. “Ya da bana söylemediğiniz, bütün bunların ne
anlama geldiğini açıklayan müthiş bir teori. Aksi takdirde...” </p>

<p style="text-align: justify;">“Ne? “</p>

<p style="text-align: justify;">“Aksi takdirde, bu zaman kaybından başka bir şey değil.” </p>

<p style="text-align: justify;">Derin bir iç çekip baş ağrısını gidermek ister gibi burnunun
üstünü sıktı. “Dedenin son sözlerinin ne anlama geldiğinden benim bir sonuç
çıkarmam gerekmiyor. Önemli olan senin ne düşündüğün.” </p>

<p style="text-align: justify;">“Bunlar psikiyatrik palavralar,” diye ortalığı kızıştırdım. “Önemli
olan benim ne düşündüğüm değil, neyin gerçek olduğudur! Ama zannederim bunu
asla bilemeyeceğiz, o halde ne önemi var? Siz bana ilaçlarımı yazıp faturayı
çıkarın.” </p>

<p style="text-align: justify;">Onu delirtmek -hatalı olduğum konusunda ısrar ettirip
kavgaya sokmak- istiyordum. Oysa o ifadesiz bir yüzle, kalemini koltuğun kenarına
sürekli vurmakla yetindi. Bir süre sonra, “Görünüşe bakılırsa teslim oluyorsun,”
dedi. “Hayal kırıklığına uğradım. Yarı yolda bırakman hiç hoş değil.” </p>

<p style="text-align: justify;">“Öyleyse beni iyi tanımıyorsunuz,” diye karşılık verdim.</p>
<p style="text-align: justify;"><img alt="ARA" src="../Images/ARA.jpg"/><br/></p>

<p style="text-align: justify;">Parti verme konusunda kendimi bundan daha isteksiz
hissedemezdim.</p>

<p style="text-align: justify;">Annemler hiç ustaca gizleyemedikleri ipuçları vermeye
başladığı zaman bunun kaçınılmaz olduğunu anlamıştım. On altı yaşıma basacağımı
hepimiz gayet iyi bildiğimiz halde, önümüzdeki hafta sonunun ne kadar sıkıcı ve
durağan olacağından bahsetmeye başlamışlardı.</p>

<p style="text-align: justify;">Bu sene parti olayını rafa kaldıralım diye onlara yalvardım.</p>

<p style="text-align: justify;">Birçok sebebin yanı sıra davet etmek istediğim tek bir
kişinin bile aklıma gelmediğini söyledimse de yalnız başıma çok vakit
geçirmemden endişeleniyorlardı. Sosyalleşmenin bir nevi tedavi olacağı fikrine
dört elle sarılmışlardı. Onlara elektroşokun da bir tedavi şekli olduğunu
hatırlattım. Ne var ki annem bir kutlamayı engelleyecek en küçük mazereti bile
kabul etmeye hevesli değildi. Bir keresinde papağanımızın doğum gününü kutlamak
için arkadaşlarını davet etmişti.</p>

<p style="text-align: justify;">Evimizi konuklara gösterip hava atmayı sevmesinin de bunda payı
vardı. Elinde şarap kadehiyle konukları mobilyalarla tıka basa dolu bir odadan
öbürüne gezdirmeye, mimarın dehasını övmeye ve eşyaların döşenmesiyle ilgili
savaş öyküleri anlatmaya bayılırdı (“Şu aplikleri İtalya’dan getirtmemiz aylar
sürdü” ).</p>

<p style="text-align: justify;">Dr. Golan’da felaket gibi geçen bir seanstan eve yeni dönmüştük.</p>

<p style="text-align: justify;">Babamın peşinden kuşku uyandıracak kadar karanlık olan
salona doğru yürürken, “Ayıp bize, doğum günün için bir şey planlamadık” ve “Neyse canım, bu işin gelecek yılı da var,” gibi cümleler
mırıldanıyordu. Derken bütün ışıklar bir anda yanarak konfetiler, şeritler,
balonların yanı sıra teyzeler, halalar, amcalar, dayılar ve çok nadir
görüştüğüm kuzenlerden oluşan bir karışım -kısacası annemin katılmaya razı
ettiği herkes- ortaya çıktı. Hele punch kâsesinin yanından ayrılmayan ve vidalı
deri ceketiyle komik derecede aykırı duran Ricky’yi görünce çok şaşırmıştım.
Herkes mutlu yıllar şarkısını söyleyip ben de şaşırmış gibi davranmayı
bitirdikten sonra annem kollarını boynuma dolayıp, “Beğendin mi?” diye
fısıldadı.</p>

<p style="text-align: justify;">Oysa ben yorgundum ve allak bullak olmuştum; yatmadan önce TV’yi açıp Savaş Kulesi III: Çağrı oyununu oynamayı istiyordum. Ama ne
yapabilirdik, herkesi eve mi gönderecektik? Beğendiğimi söyleyince annem
teşekkür olarak bana gülümsedi.</p>

<p style="text-align: justify;">Annem kadehine chardonnay şarap doldurup, “Yeni eklentiyi kim
görmek ister?” diye şakıyarak küçük bir akraba grubunun başında üst kata çıktı.</p>

<p style="text-align: justify;">Ricky’yle uzaktan birbirimize baş salladık. Bir iki saat
birbirimizin varlığına katlanma konusunda konuşmadan anlaşmıştık. Beni damdan
neredeyse aşağı atacak gibi olduğu günden bu yana konuşmamıştık ama ikimiz de
arkadaş kalma görüntüsü yaratmanın önemini biliyorduk. Tam konuşmak için yanına
gitmek üzereyken Bobby Dayım beni kolumdan tutup bir köşeye çekti. Dayım büyük bir
araba kullanan, büyük bir evde yaşayan irikıyım bir adamdı.</p>

<p style="text-align: justify;">Yıllardan beri kalınbağırsağına tıktığı onca kaz ciğeri
ezmesi ve çift katlı dev hamburgerler yüzünden ağır bir kalp krizi geçirmesi
kaçınılmazdı.</p>

<p style="text-align: justify;">Böylece bütün varlığı o kalın kafalı kuzenlerimle sessiz, minik
karısına kalacaktı. Les Dayım’la birlikte Smart Aid’in eş başkanıydılar.</p>

<p style="text-align: justify;">Hep böyle yaparlardı; guacamole sosunun güzelliğinden dolayı
ev sahibesini övmek yerine, bir yere gizli bir saldırı planı yapıyormuş gibi
insanları köşelere çekip konuşurlardı.</p>

<p style="text-align: justify;">“Annen bana şu büyükbaba meselesinde... tehlikeyi gerçekten atlattığını
söyledi. “</p>

<p style="text-align: justify;">Büyükbaba meselesi. Kimse buna ne ad vereceğini bilmiyordu.</p>

<p style="text-align: justify;">“Akut stres tepkisi,” dedim.</p>

<p style="text-align: justify;">“Ne? “</p>

<p style="text-align: justify;">“Yaşadığım sorun. Yaşamakta olduğum. Her neyse.” </p>

<p style="text-align: justify;">“İyi, iyi. Bunu duyduğuma gerçekten sevindim.” Bütün o nahoş
olayları kovarcasına elini salladı. “Annenle biraz konuştuk. Bu yaz Tampa’ya
gelip aile işinin nasıl döndüğünü görmeye ne dersin? Bir süre genel merkezde
benimle birlikte kafa yormak istemez misin?</p>

<p style="text-align: justify;">Tabii raflara mal dizmekten hoşlanmıyorsan!” Öyle gür bir kahkaha
atmıştı ki elimde olmadan geriye sıçradım. “İstersen evde oturursun, hafta
sonları kuzenlerinle birlikte hep beraber tarpon balığı tutmaya gideriz.” Ardından
tam beş dakika boyunca yeni yatını, adeta pornografik en küçük detayına varana
kadar anlattı. Sanki bu tek başına anlaşmaya varmaya yetermiş gibi, konuşması
bitince sırıtıp sıkmam için elini uzattı. “Ee, ne diyorsun bakalım, J-dogg?” </p>

<p style="text-align: justify;">Galiba reddedemeyeceğim bir teklif olduğunu düşünüyordu,
oysa ben dayım ve şımarık çocuklarıyla birlikte yaşamaktansa bütün yazı Sibirya’daki
bir çalışma kampında geçirmeyi tercih ederdim. Smart Aid genel merkezinde
çalışmaya gelince; bunun muhtemelen geleceğimin kaçınılmaz bir parçası olduğunu
biliyordum ama en az birkaç yaz mevsimini daha özgür geçirmeyi ve şirket
kafesine kapanmadan önce dört yıl üniversite okumayı hesaplıyordum. Nazik bir
kaçış yolu bulmak için çabaladım. Gelgelelim ancak, “Psikiyatrımın şu sıralar bunu
doğru bulacağından pek emin değilim,” diyebildim.</p>

<p style="text-align: justify;">Dayımın fırça gibi kaşları birleşmişti. Belli belirsiz kafa
sallayarak, “Eh iyi, peki, tabii,” dedi. “O halde olayı kendi akışına bırakalım
ahbap, ne dersin?” Ardından benim cevabımı beklemeden, karşı tarafta kolundan
tutup kenara çekecek birini görmüş gibi yaparak yanımdan uzaklaştı.</p>

<p style="text-align: justify;">Annem hediyeleri açma vaktinin geldiğini duyurdu. Bu işi hep
herkesin gözü önünde yapmam için ısrar ederdi. Bu başlı başına bir sorundu
çünkü sanıyorum daha önce de bahsettiğim gibi hiçbir zaman iyi yalan
söyleyemem. Bu yalancıktan minnettarlık gösterme konusunda da iyi olmadığım
anlamına gelir. Başkasından hediye gelip tekrar paketlenen Noel CD’leri veya
Les Dayım’ın yıllardan beri benim “gezenti” olduğuma dair şaşılacak yanılgısı
yüzünden Field and Stream dergisi aboneliği gibi hediyeler alınca, yine de nezaket
kurallarını bozmamıştım. Paketini açtığım onca ıvır zıvırı zoraki bir
gülümsemeyle herkes görüp beğensin diye havaya kaldırıyordum.</p>

<p style="text-align: justify;">Sonunda kahve masasının üstüne yığılı hediyeler azalmış ve
ortada sadece üç tane paket kalmıştı.</p>

<p style="text-align: justify;">Önce en küçük paketi aldım. İçinden annemle babamın dört yıllık
lüks sedan arabasının anahtarı çıktı. Annem yeni bir araba alacaklarını
açıkladı, böylece ben eskisine konmuştum. İlk arabam!</p>

<p style="text-align: justify;">Herkes oooo, vaaay gibi nidalar atarken ben yüzümün
kızardığını hissettim. Ricky’nin önünde böylesine pahalı bir hediye kabul edip gösteriş
yapmak çok fazla olacaktı. Sonuçta onun arabası benim on iki yaşındayken
aldığım bir aylık harçlıktan daha ucuza mal olmuştu.</p>

<p style="text-align: justify;">Anlaşılan ailem hep benim paraya önem veren biri olmam için
çabalıyordu ama ben gerçekten önem vermiyordum. Tabii insanın bol parası olduğu
zaman önem vermediğini söylemesinin kolay olduğunu da unutmamak lazım.</p>

<p style="text-align: justify;">Sonraki hediye, geçen yaz boyunca annemle babama almaları için
yalvardığım dijital fotoğraf makinesiydi. Aleti elimde tartarken, “Vaay,” dedim.
“Bu müthiş.” </p>

<p style="text-align: justify;">Babam, “Kuşlar üzerine yeni bir kitap tasarlıyorum,” dedi. “Belki
fotoğrafları sen çekersin diye düşündüm.” </p>

<p style="text-align: justify;">“Yeni bir kitap!” diye haykırdı annem. “Bu fevkalade bir
fikir Frank. Sözü açılmışken üzerinde çalıştığın son kitap ne oldu?” Birkaç kadeh
şarap içtiği belliydi.</p>

<p style="text-align: justify;">Babam, “Ufak tefek birkaç düzeltmeyle uğraşıyorum,” diye usulca
karşılık verdi.</p>

<p style="text-align: justify;">Bobby Dayım, “Yaa, demek öyle,” diye kıs kıs güldü.</p>

<p style="text-align: justify;">Yüksek sesle, “Pekâlâ!” diyerek son hediyeyi aldım. “Bu
Susie Halam’dan.” </p>

<p style="text-align: justify;">Ben hediyenin ambalajını açarken halam, “Aslında bu hediye dedenden,”
dedi.</p>

<p style="text-align: justify;">Öylece donakalmıştım. Bütün ev birden ölüm sessizliğine
büründü.</p>

<p style="text-align: justify;">İnsanlar Susie Halam’a şeytanın adım anmış gibi bakıyordu.</p>

<p style="text-align: justify;">Babamın dudakları gerginleşirken annem kadehindeki son yudumu
bir dikişte bitirdi.</p>

<p style="text-align: justify;">“Hadi açıp baksana,” dedi Susie Halam.</p>

<p style="text-align: justify;">Ambalaj kâğıdının kalan kısmını açınca ortaya sayfa köşeleri
kıvrılmış, şömizi olmayan ciltli eski bir kitap çıktı. Cildin üstünde Ralph Waldo
Emerson’un Seçme Eserleri yazıyordu. </p>
<div class="newpage">

<div class="illustration" id="kitapkapagi">
<img src="../Images/kitapkapagi.jpg" alt="kitapkapagi"/>
</div>

</div>

<p></p>

<p style="text-align: justify;">Kitabın içinde yazılanlan cildin altından okumaya
çalışıyormuş gibi gözlerimi dikmiştim.</p>

<p style="text-align: justify;">Titreyen ellerimde ne işi olduğuna bir türlü anlam
veremiyordum.</p>

<p style="text-align: justify;">Son sözleri Dr. Golan’dan başka kimse bilmiyordu. Ben lavabo
açacağını lıkır lıkır içme veya Sunshine Skyway köprüsünden geriye doğru takla
atma tehdidinde bulunmadığım takdirde, muayenehanesinde konuştuğumuz her şeyin
gizli kalacağına dair birkaç kez söz vermişti.</p>

<p style="text-align: justify;">Yüzümde nasıl soracağımı pek bilmediğim bir soru ifadesiyle halama
baktım. Zoraki gülümseyerek, “Onu evde temizlik yaparken dedenin çalışma
masasında bulmuştum,” dedi. “Üstüne senin adını yazmıştı. Sanırım sende
kalmasını istiyordu.” </p>

<p style="text-align: justify;">Tanrı Susie Halam’ı korusun. Sonuçta iyi yürekli birisiydi.</p>

<p style="text-align: justify;">Ortamı yumuşatmak isteyen annem, “Harika,” dedi. “Dedenin kitap
okuduğunu bilmiyordum. Düşünceli bir davranış.” </p>

<p style="text-align: justify;">Babam dişlerini sıkarak, “Evet,” dedi. “Teşekkürler Susan.” </p>

<p style="text-align: justify;">Kitabın kapağını açtım. Tahmin ettiğim gibi, ilk sayfada
dedemin titrek el yazısıyla bir ithaf vardı: Jacob Magellan Portman’a ve ileride
keşfedeceği dünyalara...</p>

<p style="text-align: justify;">Herkesin önünde ağlamaya başlayacağımdan korkarak kalktığım sırada
sayfaların içinden çıkan bir şey yere düştü.</p>

<p style="text-align: justify;">Eğilip yerden aldım. Bu bir mektuptu.</p>

<p style="text-align: justify;">Emerson. Mektup.</p>

<p style="text-align: justify;">Yüzümden bütün kanın çekildiğini hissediyordum. Annem bana doğru
eğilerek gergin bir fısıltıyla su isteyip istemediğimi sordu. Annemin dilinde
bu kendini toparla, herkes sana bakıyor anlamına geliyordu. “Biraz şey
hissediyorum...” derken bir elimle karnımı tuttuğum gibi odama doğru fırladım.</p>

<p style="text-align: justify;"><img alt="ARA" src="../Images/ARA.jpg"/><br/></p>

<p></p>

<p style="text-align: justify;">Mektup ince çizgisiz kağıda, kıvrımlı bir el yazısıyla
yazılmıştı. Harfler öyle süslüydü ki adeta kaligrafiye benziyordu. Siyah
mürekkep eski bir dolma kalemle yazılmış gibi farklı tonlara bürünmüştü. Mektup
şöyleydi:</p>
<div class="newpage">

<div class="illustration" id="mektup1">
<img src="../Images/mektup1.jpg" alt="mektup1"/>
</div>

</div>

<p style="text-align: justify;"><i><br/></i></p>
<p style="text-align: justify;"><i>(Biricik Abe,</i></p>
<p style="text-align: justify;"><i>Umarım bu mektup eline geçtiğinde sağ salim hayattasındır. Senden haber almayalı çok uzun zaman oldu! Fakat bu satırları seni azarlamak için değil, hala seni düşündüğümüzü, mutluluğun için dua ettiğimizi bilmen için yazıyorum. Bizim cesur ve yakışıklı Abe’imiz.&nbsp;</i></p>
<p style="text-align: justify;"><i>Adadaki yaşama gelince, değişen pek fazla bir şey yok. Fakat biz her şeyin sakin ve derli toplu olmasını tercih ediyoruz.! Onca yıldan sonra seni görsek tanır mıyız bilmiyorum, ancak eminim ki sen bizi –hala hayatta olan az sayıdaki kişiyi tanırsın. Yakın zamanda çekilmiş bir resmini göndermen mümkünse çok seviniriz. Ben eski gençlik günlerime ait bir resmimi gönderiyorum.</i></p>
<p style="text-align: justify;"><i>E seni çok özlüyor. Ona yazmayacak mısın?</i></p>
<p style="text-align: justify;"><i>Sevgi ve saygılarımla,</i></p>
<p style="text-align: justify;"><i>Müdire</i></p>
<p style="text-align: justify;"><i>Alma LeFay Peregrine)</i></p>
<p style="text-align: justify;"><i><br/></i></p>
<div class="newpage">

<div class="illustration" id="bayanperegrineinsilueti">
<img src="../Images/11bayanperegrineinsilueti.jpg" alt="Bayan Peregrine’in Silueti"/>
</div>

</div>

<p style="text-align: justify;">Mektubu yazan kişi bahsettiği gibi, içine eski bir fotoğraf
koymuştu.</p>

<p style="text-align: justify;">Fotoğrafı odamdaki masa lambasının ışığına tutup kadının karanlıkta
kalan yüzünün ayrıntılarını görmeye çalıştım. Ne var ki, hiçbir ayrıntı
seçilemiyordu. Görüntü çok tuhaf olmakla birlikte dedemin fotoğraflarına
benzemiyordu. Bu fotoğrafta hiçbir hile yoktu. Sadece bir kadının, pipo içen
bir kadının görüntüsü vardı.</p>

<p style="text-align: justify;">Ağzından sarkan kıvrımlı pipo Sherlock Holmes’un piposuna
benziyordu.</p>

<p style="text-align: justify;">Gözümü ondan alamıyordum.</p>

<p style="text-align: justify;">Büyükbabamın bulmamı istediği şey bu muydu? Evet diye
düşündüm, öyle olsa gerek, Emerson’un yazdığı mektuplar değil, onun kitabının
içine saklanmış bir mektup. Fakat bu müdire, adı Peregrine olan kadın kimdi?
Gönderici adresi var mı diye zarfın üstüne bakınca, Cairnholm Adası, Cymru, UK
yazılı silik bir damgadan başka bir ibare göremedim.</p>

<p style="text-align: justify;">UK, bu Britanya demekti. Çocukken atlasları incelemeye
meraklı olduğumdan Cymru isminin Galler anlamına geldiğini biliyordum.</p>

<p style="text-align: justify;">Cairnholm Adası Bayan Peregrine’in mektubunda bahsettiği ada
olsa gerekti. Acaba burası dedemin küçük bir çocukken yaşadığı ada mıydı?</p>

<p style="text-align: justify;">Dokuz ay önce bana “kuşu bulmamı” söylemişti. Dokuz yıl önce,
yaşadığı çocuk yuvasının “pipo içen bir kuş” tarafından korunduğuna dair yemin
etmişti. O sırada yedi yaşındaydım ve söylediklerine olduğu gibi inanmıştım.
Oysa fotoğraftaki müdire pipo içiyordu ve Peregrine bir tür doğan demekti. Ya
dedemin bulmamı istediği kuş aslında onu kurtaran kadın, yani çocuk yuvasının
müdiresi olan kadınsa?</p>

<p style="text-align: justify;">Belki aradan geçen bunca yıldan sonra hâlâ adada yaşıyordu; belki
asırlar kadar yaşlı olduğu için, büyüdüğü halde onu terk etmeyen çocuklar
tarafından bakılıyordu.</p>

<p style="text-align: justify;">Dedemin son söylediği cümleler ilk kez tuhaf biçimde anlam kazanmaya
başlamıştı. Adaya gidip o yaşlı kadını, eski müdireyi bulmamı istemişti.
Çocukluğuna ait sırları bilecek yegâne insan o kadındı. Ne var ki zarfın
üstündeki damga on beş yıl öncesine aitti.</p>

<p style="text-align: justify;">Hâlâ hayatta olması mümkün müydü? Kafamda birtakım
hesaplamalar yaptım: 1939’da çocuk yuvasını yönetirken söz gelimi yirmi beş
yaşındaysa, o zaman bugün doksanlı yaşların sonunda olması gerekirdi. O halde
hayatta olması mümkündü, Englewood’da ondan yaşlı olup hâlâ kendi başına
yaşayan ve araba kullanan insanlar vardı. Bayan Peregrine mektubu gönderdikten
sonra vefat etmiş olsa bile, Caimholm’da yine de bana yardım edebilecek,
Portman Dedem’in çocukluğunu, onun sırlarını bilen insanlar olabilirdi.</p>

<p style="text-align: justify;">Biz, diye yazmıştı. Hâlâ hayatta olan az sayıdaki kişi.</p>

<p style="text-align: justify;"><img alt="ARA" src="../Images/ARA.jpg"/><br/></p>

<p></p>

<p style="text-align: justify;">Tahmin edebileceğiniz gibi, yaz mevsiminin bir kısmını Galler
açıklarındaki küçük bir adada geçirme konusunda ailemi ikna etmek kolay bir iş
değildi. Özellikle annem bunun neden berbat bir fikir olduğu konusunda pek çok
dayatmacı sebep saymıştı. Bunların arasında yaz aylarını Bobby Dayım’ın yanında
bir mağazalar imparatorluğunun nasıl yönetildiğini öğreneceğim beklentisi vardı.</p>

<p style="text-align: justify;">Ayrıca annem veya babam benimle gelmeye hiç niyetli
olmadığından seyahatte bana eşlik edecek kimse yoktu ve yalnız gitmem
kesinlikle söz konusu değildi. Bunları çürütecek etkili tezlerim yoktu.</p>

<p style="text-align: justify;">Bu yolculuğa çıkmayı -çıkmaya mecbur olduğumu düşündüğüm yolculuğu- isteme sebebimi korktuklarından daha da kaçık görünmeden izah etmem
olanaksızdı. Annemlere Portman Dedem’in son sözlerinden, mektuptan veya
fotoğraftan kesinlikle bahsetmeyecektim, aksi takdirde beni akıl hastanesine
yatırırlardı. Öne sürebileceğim tek mantıklı tez, “Aile geçmişimizi daha iyi
bilme” iddiasıydı.</p>

<p style="text-align: justify;">“Chad Kramer ve Josh Bell bu yaz Avrupa’ya gidiyorlar. Ben neden
gidemiyorum?” sorusuysa kulağa hiç inandırıcı gelmiyordu.</p>

<p style="text-align: justify;">Bu savları ümitsizmiş gibi görünmeden olabildiğince sık
gündeme getiriyordum (hatta bir ara “sakın paramız yok demeyin” çaresine başvurmuş
ama bu taktiği kullandığıma hemen pişman olmuştum), lâkin bir işe yarayacağa
benzemiyordu.</p>

<p style="text-align: justify;">Derken benim işime muazzam derecede yarayacak birkaç gelişme
oldu. Birincisi, Bobby Dayım bütün yazı onun yanında geçirmem konusunda
kararsızlığa kapıldı, kim evinde bir kaçığın yaşamasını isterdi ki? Böylece
tatil programım birdenbire tamamen boşalmıştı.</p>

<p style="text-align: justify;">İkincisi, babam Cairnholm adasının son derece önemli bir kuş
habitatı olduğunu öğrenmişti. Bir kuş cinsinin bütün dünyadaki nüfusunun yarısının
orada yaşadığını öğrenmek bir ornitolog olarak onu müthiş heyecanlandırmıştı.
Bu konu ne zaman açılsa onu özendirmek ve ilgilenmiş gibi görünmek için elimden
geleni yapıyordum.</p>

<p style="text-align: justify;">Fakat en önemli faktör Dr. Golan’dı. Onu kandırmak için
şaşılacak ölçüde az çaba harcamıştım. Sonunda bu fikri beğenmekle kalmayıp ailemi
benim gitmem konusunda teşvik ederek hepimizi şoka soktu.</p>

<p style="text-align: justify;">Bir gün öğleden sonra yaptığı seansın bitiminde anneme, “Bu yolculuk
onun için önemli olabilir,” dedi. “Orası dedesinin aşırı derecede efsaneleştirdiği
bir yer. Oraya gitmesi bu efsanenin ortadan kalkmasına yarayabilir. O adanın
herhangi bir yer gibi normal olduğunu, bir sihre sahip bulunmadığını görür.
Böylece büyükbabasının fantezileri etkileme gücünü kaybeder. Hayal dünyasının
gerçek dünyayla çatışmasında son derece etkili bir yol olabilir. “</p>

<p style="text-align: justify;">“Ama ben onun zaten o saçmalıklara inanmadığını sanıyordum,”
diyen annem bana dönerek, “Öyle değil mi Jake?” diye sordu.</p>

<p style="text-align: justify;">“Kesinlikle,” diye onu onayladım.</p>

<p style="text-align: justify;">Dr. Golan, “Bilinçli olarak inanmıyor,” dedi. “Ancak şu anda
bilinçaltı onda sorunlara yol açıyor. Gördüğü düşler, yaşadığı kaygı.” </p>

<p style="text-align: justify;">Annem çıplak gerçekle yüzleşmeye hazırlanır gibi gözlerini
kısarak doktora bakıp, “Peki siz oraya gitmesinin gerçekten işe yarayacağına inanıyor
musunuz?” diye sordu. Yapmam veya yapmamam gereken işler söz konusu olduğunda
Dr. Golan’ın söyledikleri kanun gibiydi.</p>

<p style="text-align: justify;">Doktor, “İnanıyorum,” diye cevap verdi.</p>

<p style="text-align: justify;">Mesele böylece kapanmıştı.</p>

<p style="text-align: justify;"><img alt="ARA" src="../Images/ARA.jpg"/><br/></p>

<p></p>

<p style="text-align: justify;">Bu konuşmadan sonra her şey şaşırtıcı bir hızla yerli yerine
oturmuştu.</p>

<p style="text-align: justify;">Uçak biletleri satın alınmış, planlar yapılmış, programlar ayarlanmıştı.
Babamla birlikte haziran ayının üç haftasını adada geçirecektik. Ben sürenin
çok uzun olduğundan endişelensem de o adadaki kuş kolonilerini kapsamlı biçimde
inceleyebilmek için en az bu kadar zamana ihtiyacı olduğunu ileri sürmüştü.
Annemin itiraz edeceğini sanmıştım -tam üç hafta!- fakat seyahat yaklaştıkça heyecanı
artmış görünüyordu. Sevinçten parlayan gözlerle, “Benim iki erkeğim büyük bir
maceraya atılacaklar!” diye konuşuyordu.</p>

<p style="text-align: justify;">Aslında coşkusunu bayağı dokunaklı bulmuştum, ta ki bir gün arkadaşıyla
yaptığı telefon konuşmasını duyana kadar. Üç hafta boyunca “eski yaşamına
kavuşacağı” ve “endişelenmesi gereken iki muhtaç çocuğu” olmayacağı için ne
kadar rahatlayacağını arkadaşına itiraf ediyordu.</p>

<p style="text-align: justify;">Olabildiğince iğneleyici biçimde ben de seni seviyorum demek
istedim fakat beni görmediği için sesimi çıkarmadım. Elbette onu seviyordum
ancak insanın annesini sevmesi zorunlu bir duygudur; yolda karşılaşsam çok
seveceğim bir tip olduğunu sanmıyorum. Zaten o da yolda yürümez; yürümek
fakirlere mahsustur.</p>

<p style="text-align: justify;">Okulun tatile girmesiyle yolculuğumuzun başlangıcı arasındaki
üç haftalık boşlukta Bayan Alma LeFay Peregrine’in hâlâ hayatta olan insanlar
arasında bulunduğunu doğrulamak için elimden geleni yaptım. Ne var ki,
internette yaptığım araştırmalardan hiçbir sonuç çıkmadı. Hâlâ yaşadığını
varsayarak ona telefon etmeyi ve en azından görüşmeye geleceğime dair uyarmayı
ummuştum. Gelgelelim kısa zamanda, Cairnholm’da neredeyse kimsenin telefonu olmadığını
keşfettim. Koca adada bir tek telefon numarası bulabilmiştim.</p>

<p style="text-align: justify;">Bu nedenle o numarayı aradım.</p>

<p style="text-align: justify;">Hattın bağlanması neredeyse bir dakika sürdü. Önce
hışırtılar ve tıkırtılar, ardından sessizlik ve tekrar hışırtılar duyuldu. O
uzak mesafenin her kilometresini kat eden telefon hattını hissedebiliyordum.</p>

<p style="text-align: justify;">Nihayet Avrupa’ya özgü o tuhaf zilin -düüt -düüt ...düüt düüt- diye çaldığını duydum. Aşırı derecede zehirlenmiş olduğunu düşündüğüm
bir adam telefonu açtı.</p>

<p style="text-align: justify;">“Helâ deliği!” diye haykırdı adam. Arkadan korkunç derecede gürültü
geliyordu, bir bekâr evinde verilen coşkulu partinin doruğunda duyulabilecek
türden bir uğultu vardı. Kendimi tanıtmaya çalışsam da karşımdaki adamın beni
duyabileceğini sanmıyordum.</p>

<p style="text-align: justify;">Adam tekrar, “Helâ deliği!” diye kükredi. “Kim arıyor?” Ne
var ki, ben daha konuşmaya fırsat bulamadan ağzını ahizeden uzaklaştırıp birilerine
bağırdı. “Ulan puşt herifler size kesin demedim mi, telefonda...” </p>

<p style="text-align: justify;">O anda hat kesildi. Uzunca bir süre telefon elimde öylece
kaldıktan sonra kapattım. Tekrar arama zahmetine katlanmadım.</p>

<p style="text-align: justify;">Cairnholm’un yegâne telefonu “helâ deliği” diye bir pislik
yuvasına aitse, adanın gerisi kim bilir nasıldı? Avrupa’ya yapacağım ilk seyahati
sarhoş manyaklardan kurtulmaya çalışarak ve kuşların bağırsaklarını kayalık
kıyıların üzerine boşaltmasını seyrederek mi geçirecektim? Belki öyle olacaktı.
Fakat sonunda dedemin sırrını açığa çıkarma ve olağandışı yaşamımı normal
seyrine sokma olanağı bulacaksam, her türlü sıkıntıya katlanmaya değerdi.</p>
</body>
</html>