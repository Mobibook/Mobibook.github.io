<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
<title></title>





<link href="../Styles/alt.css" type="text/css" rel="stylesheet"/>
<link href="../Styles/pdf_output.css" type="text/css" rel="stylesheet"/>
<link href="../Styles/style.css" type="text/css" rel="stylesheet"/>
<link href="../Styles/title.css" type="text/css" rel="stylesheet"/>
</head>
<body>
<p style="text-align: center;"><img alt="B11" src="../Images/B11.jpg"/><br/></p>

<p></p>

<p></p>

<p></p>

<p style="text-align: justify;">Savaş yorgunu askerler gibi başımız önde, tek sıra halinde
dik yamacı tırmanıp sırta doğru
yürüdük. Bronwyn Millard’ı kucağına almıştı. Bayan Peregrine ise Fiona’nın bir kuş yuvasını andıran saçlarında yolculuk yapıyordu.</p>

<p style="text-align: justify;">Ortalık henüz dumanları tüten bomba çukurlarıyla doluydu.
Sanki devasa bir köpek yeri eşelemiş gibi ortalığa toprak parçaları saçılmıştı.</p>

<p style="text-align: justify;">Eve döndüğümüzde neyle karşılaşacağımızı hepimiz merak etsek
de kimse sormaya cesaret edemiyordu.</p>

<p style="text-align: justify;">Cevabı daha ormandan çıkmadan öğrendik. Enoch’un ayağı yerdeki
bir şeye çarpınca eğilip baktı. Yarısı yanmış bir tuğla parçasıydı bu.</p>

<p style="text-align: justify;">Herkes paniğe kapılmıştı. Çocuklar patikada eve doğru
koşturmaya başladı. Ön bahçeye vardığımızda küçükler gözyaşlarına boğuldu.
Dumandan göz gözü görmüyordu. Bomba her zaman olduğu gibi Adem’in parmağının
ucunda kalmamış, heykeli ortadan ikiye yarıp patlamıştı. Evin arka köşesi yerle
bir olmuştu ve henüz dumanları tütüyordu. İki odanın kömürleşen duvarları
arasında küçük ateşler yanıyordu. Adem’in bulunduğu yerde, bir insanı dik olarak
gömmeye yetecek derinlikte bir krater açılmıştı. Buranın günün birinde ne hale
geleceğini göz önüne getirmek kolaydı. İlk kez birkaç hafta önce keşfettiğim
üzüntü verici, kutsallığı bozulmuş yere dönüşecekti burası. Kâbuslar evi
olacaktı.</p>

<p style="text-align: justify;">Fiona’nın başından havaya sıçrayan Bayan Peregrine, ciyak
ciyak bağırarak yanıp kavrulmuş otların üstünde telaşla uçmaya başladı.</p>

<p style="text-align: justify;">Olive, “Müdire ne oldu?” diye sordu. “Geçiş neden
gerçekleşmedi?” </p>

<p style="text-align: justify;">Bayan Peregrine cevap olarak ancak acı şekilde feryat
edebildi.</p>

<p style="text-align: justify;">Hepimiz gibi şaşkın ve korkmuş görünüyordu.</p>

<p style="text-align: justify;">Claire onun yanında diz çökerek, “Lütfen geri gelin!” diye
yalvardı.</p>

<p style="text-align: justify;">Kadın kanat çırpıp zıplıyor ve görünüşe bakılırsa
toparlanmaya çalışıyordu ama bir türlü eski şekline dönememişti. Çocuklar
endişe içinde etrafına toplanmıştı.</p>

<p style="text-align: justify;">Emma, “Bir aksilik var,” dedi. “İnsan olmayı becerebilse
şimdiye dek çoktan yapardı.” </p>

<p style="text-align: justify;">Enoch, “Belki döngüyü bu yüzden kaçırdık,” dedi. “Bayan
Kerkenez hakkında anlatılan o eski öyküyü hatırlasanıza; hani kaza geçirip bisikletten
düşmüş ya. Başını yere çarpınca bütün bir hafta boyunca kerkenez olarak kalmış.
Onun döngüsü o zaman bozulmuş.” </p>

<p style="text-align: justify;">“Bunun Bayan Peregrine’le ne alakası var?” </p>

<p style="text-align: justify;">Enoch iç çekti. “Belki başından yaralanmıştır. Kendine
gelmesi için belki bir hafta beklememiz gerekiyor.” </p>

<p style="text-align: justify;">Emma, “Hızla giden bir kamyon başka, yaratıklar tarafından kötü
muamele görmek başka,” dedi. “O alçağın biz kurtarmadan önce Bayan Peregrine’e
ne yaptığını bilmiyoruz.” </p>

<p style="text-align: justify;">“Yaratıklar mı? Birden fazla mı?” </p>

<p style="text-align: justify;">“Bayan Avocet’i yaratıklar götürdü,” dedim.</p>

<p style="text-align: justify;">“Nereden biliyorsun?” diye sordu Enoch.</p>

<p style="text-align: justify;">“Golan’la işbirliği yapıyorlardı, öyle değil mi? Hem bize
ateş edenin gözlerini gördüm. Hiç kuşku yok.” </p>

<p style="text-align: justify;">“O zaman Bayan Avocet’e öldü gözüyle bakabiliriz,” dedi
Hugh.</p>

<p style="text-align: justify;">“Onu muhakkak öldürürler.” </p>

<p style="text-align: justify;">“Belki öldürmezler,” dedim. “En azından hemen.” </p>

<p style="text-align: justify;">Enoch, “Yaratıklar hakkında bir şeyler biliyorsam, o da sıra
dışıları öldürdükleridir. Bu onların doğasında var. “</p>

<p style="text-align: justify;">&nbsp;“Hayır, Jacob haklı,”
dedi Emma. “O yaratık ölmeden önce onca ymbryne’yi neden kaçırdıklarını
anlattı. Boş ruhların ortaya çıkmasına yol açan o tepkimeyi yeniden yaratmak
için onları zorlayacaklar. Yani çok daha büyük bir tepkime yapacaklar.” </p>

<p style="text-align: justify;">Birinin korkuyla iç çektiğini duydum. Herkes suspus olmuştu.</p>

<p style="text-align: justify;">Etrafa bakınınca Bayan Peregrine’in Adem’in kraterinin
kenarına ümitsiz bir biçimde tünediğini gördüm.</p>

<p style="text-align: justify;">Hugh, “Onları durdurmamız gerek,” dedi. “Ymbryneleri
nereye götürdüklerini bulmalıyız.” </p>

<p style="text-align: justify;">“Nasıl,” diye sordu Enoch. “Denizaltıyı mı takip edeceğiz?” </p>

<p style="text-align: justify;">Arkamda birisi yüksek sesle boğazını temizledi. Hepimiz
dönüp bakınca Horace’ın yere bağdaş kurup oturduğunu gördük. Usulca, “Nereye
gittiklerini biliyorum,” dedi.</p>

<p style="text-align: justify;">“Biliyorum ne demek?” </p>

<p style="text-align: justify;">“Nasıl bildiği önemli değil, biliyor ya,” dedi Emma. “Onu
nereye götürüyorlar Horace?” </p>

<p style="text-align: justify;">Çocuk başını iki yana salladı. “İsmini bilmiyorum ama
gördüm.” </p>

<p style="text-align: justify;">“Çizsene öyleyse,” dedim.</p>

<p style="text-align: justify;">Bir an düşündükten sonra gergin bir vaziyette ayağa kalktı.
Yırtık pırtık siyah elbisesi içinde bir dilenci keşiş gibi görünüyordu.</p>

<p style="text-align: justify;">Evin yanan kısmından dökülen bir kül yığınının yanına gidip
eğildi ve bir avuç dolusu kum aldı. Ardından bunu parçalanmış duvarın üstüne
serip cılız ay ışığından yararlanarak kalın darbelerle bir resim çizmeye
başladı.</p>

<p style="text-align: justify;">Etrafına toplanıp yaptığı tabloyu seyrettik. Yan yana
sıralanmış dikey ve kalın çizgiler çekip üstüne ince sarmallar çizdi.
Direklerin üstüne gerilmiş dikenli tellerdi bunlar. Bir yanında karanlık bir
orman vardı. Karla kaplı zemin yer yer siyahla kaplanmıştı. Resim bundan
ibaretti.</p>
<div class="newpage">

<div class="illustration" id="desen2">
<img src="../Images/desen2.jpg" alt="desen2"/>
</div>

</div>
<p style="text-align: justify;">Resim bitince Horace geriye doğru çekilip kendini otların
üstüne bıraktı. Gözleri boşluğa bakar gibiydi. Emma omuzlarından nazikçe tutup,
“Horace, burası hakkında başka neler biliyorsun?” diye sordu.<br/></p>

<p style="text-align: justify;">“Soğuk bir yer.” </p>

<p style="text-align: justify;">Bronwyn Horace’ın yaptığı çizimi görmek için bir adım öne
çıktı.</p>

<p style="text-align: justify;">Olive’in koluna girmişti. Küçük kız başını onun omzuna
koymuştu.</p>

<p style="text-align: justify;">“Burası bir hapishaneye benziyor,” dedi Bronwyn.</p>

<p style="text-align: justify;">Olive başını kaldırdı. Cılız bir sesle, “Ee, ne zaman
gidiyoruz?” diye sordu.</p>

<p style="text-align: justify;">Enoch ellerini havaya kaldırarak, “Nereye gidiyoruz?” dedi.</p>

<p style="text-align: justify;">“Burada bir sürü anlamsız çizgi var!” </p>

<p style="text-align: justify;">Emma onun karşısına geçerek, “Burası belli bir yer,” dedi.</p>

<p style="text-align: justify;">“Karlı bir yere gidip hapishane arayamayız, o kadar basit
değil.” </p>

<p style="text-align: justify;">“Burada da kalamayız ama.” </p>

<p style="text-align: justify;">“Neden?” </p>

<p style="text-align: justify;">“Şuranın haline baksana. Müdireye bak. Burada güzel bir
düzenimiz vardı ama artık bitti.” </p>

<p style="text-align: justify;">Enoch ile Emma bir süre atışmaya devam ettiler. Çocuklar
taraf tutma konusunda ikiye bölünmüştü. Enoch’un tarafını tutanlar dış dünyadan
uzun zamandır uzak kaldıklarını öne sürdüler. O yüzden dışarı gidersek savaşta
kapana kısılabilir veya boş ruhlar tarafından yakalanabilirdik. Şansımızı
burada, en azından bildiğimiz bir yerde denemek daha iyiydi. Diğerleri savaşın
ve boş ruhların artık burnumuzun dibine geldiğini, gitmekten başka seçeneğimiz
kalmadığını söylüyordu. Yaratıklarla boş ruhlar Bayan Peregrine'i de almak için
bu kez daha kalabalık olarak dönecekti. Ayrıca Bayan Peregrine’in durumunu da
göz önüne almak gerekiyordu.</p>

<p style="text-align: justify;">Emma, “Başka bir ymbryne buluruz,” diye konuştu. “Müdireye nasıl
yardım edilmesi gerektiğini bilen varsa ancak onun arkadaşlarından biridir.” </p>

<p style="text-align: justify;">“Peki ya diğer döngüler de çöktüyse ne olacak?” diye sordu Hugh.
“Bütün ymbryneler kaçırıldıysa ne yapacağız?” </p>

<p style="text-align: justify;">“Öyle düşünmeyelim. Muhakkak birileri kurtulmuştur.”
</p>

<p style="text-align: justify;">Başının altına yastık niyetine kırık bir duvar parçası
konmuş vaziyette yerde yatan Millard, “Emma haklı,” dedi. “Eğer seçenek, bekleyip
artık hiçbir boş ruhun gelmeyeceğini ve müdirenin iyileşeceğini ümit etmekten
ibaretse, ben bunu seçenek olarak görmüyorum.” </p>

<p style="text-align: justify;">Karşıt görüştekiler sonunda işbirliğine razı oldular. Ev
terk edilecek, eşyalar paketlenecekti. Limandaki birkaç tekneye el konup kullanılacaktı.
Sabah hepimiz buradan ayrılacaktık. Emma’ya yönlerini nasıl bulacaklarını sordum.
Sonuçta çocukların hiçbiri neredeyse seksen yıldan beri adadan ayrılmamıştı.
Bayan Peregrine ise ne konuşabiliyor ne uçabiliyordu.</p>

<p style="text-align: justify;">Başını yavaşça dumanları çıkan eve doğru çevirdi ve “Bir
harita var,” dedi. “Tabii yanmadıysa.” </p>

<p style="text-align: justify;">Ona yardım etmeye karar verdim. Yüzümüze ıslak kumaşlar sararak
yıkılan duvarın arasından eve girdik. Pencere camları paramparça olmuştu ve
evin içi duman doluydu. Neyse ki Emma’nın elinde yaktığı ateşin parlak alevi
sayesinde çalışma odasının yolunu bulduk. Bütün raflar birer domino taşı gibi
aşağı düşmüştü. Rafları yana itip eğilerek yere saçılan kitapları araştırdık.
Şans bizden yanaydı zira harita kütüphanedeki en büyük kitabın içindeydi. Emma onu
bulunca sevinçle bağırıp yerden aldı.</p>

<p style="text-align: justify;">Dışarı çıkmadan önce Millard için gereken alkol, Laudanum ve
sargı bezlerini de bulduk. Yarasını temizleyip sardıktan sonra kitabı incelemek
için yere oturduk. Bu bir harita olmayıp aslında atlastı.</p>

<p style="text-align: justify;">İçi doldurulmuş, koyu bordo deriyle ciltlenmişti. Parşömene
benzeyen sayfaları itinayla çizilmiş haritalarla doluydu. Bu çok eski ve güzel
atlas Emma’nın kucağını kaplayacak kadar büyüktü.</p>

<p style="text-align: justify;">Emma, “Bunun adı Günlerin Haritası,” dedi. “Var olduğu
bilinen bütün döngüler burada yer alıyor. “Açtığı sayfada karşımıza çıkan
harita Türkiye’ye aitti ama ne yollar ne sınırlar çizilmişti. Bunların yerine
çeşitli bölgelere dağılmış ince sarmallar vardı. Bunların döngülerin yerini
gösterdiğini tahmin etmiştim. Her sarmalın ortasında farklı birer simge vardı.
Haritanın alt kısmındaki lejantta bu simgelerin karşısında araları taksimle
ayrılmış birtakım numaralar sıralanmıştı. Bir tanesini parmağımla gösterip
29-3-316 / ?-?-399 diye okudum. “Nedir bunlar, birtakım kodlar mı?” </p>

<p style="text-align: justify;">Emma parmağıyla rakamları takip etti. “Bu döngü MS 29 Mart 316
tarihine ait. 399 yılındaki bir güne kadar varlığını sürdürmüş ama ay ve gün
bilinmiyor. “</p>

<p style="text-align: justify;">“399 yılında ne olmuş?” </p>

<p style="text-align: justify;">Emma omzunu silkti. “Burada yazmıyor.” </p>

<p style="text-align: justify;">Bu kez Yunanistan haritasının bulunduğu sayfayı açtım. Bu
haritadaki sarmallar ve rakamların sayısı daha fazlaydı. “Fakat bütün bunları
listelemenin mantığı nedir? Bu antik döngülere nasıl gidilebilir ki?” </p>

<p style="text-align: justify;">“Sırayla konum değiştirerek,” dedi Millard. “Son derece
karmaşık ve tehlikeli bir yoldur. Ama bir döngüden öbürüne, örneğin her gün
geçmişte elli yıl yol alarak, son elli yılda varlığı sona eren bütün döngülere
girebilirsin. Bunlara seyahat etmek için gereken araçlara sahip olursan,
onların içinde başka döngüler de bulursun. Bu şekilde katlanarak artar.” </p>

<p style="text-align: justify;">Hayret içinde, “Bu zamanda yolculuk,” dedim. “Gerçek zaman yolculuğu.”
</p>

<p style="text-align: justify;">“Sanırım öyle.” </p>

<p style="text-align: justify;">Horace’ın duvar parçası üzerine külle yaptığı resmi
göstererek, “O zaman buranın sadece nerede olduğunu değil, hangi zamanda olduğunu
da bulmamız gerekecek öyle mi?” </p>

<p style="text-align: justify;">“Korkarım ki öyle. Ve eğer Bayan Avocet gerçekten
yaratıkların elindeyse, bunlar zaman yolculuğu konusunda son derece ustadır.</p>

<p style="text-align: justify;">O zaman onun ve diğer ymbryne’lerin götürüldüğü yer büyük olasılıkla
geçmişte bir yerdedir. Bu durumda orayı bulmamız iyice zorlaşacak ve oraya
ulaşmak çok tehlikeli olacaktır. Tarihi döngülerin konumunu düşmanlarımız iyi
bilir ve bunların girişlerinde pusuya yatarlar. “</p>

<p style="text-align: justify;">“O halde sizinle birlikte gelmem iyi bir şey,” dedim.</p>

<p style="text-align: justify;">Emma heyecanla bana doğru döndü. “Ah, bu harika!” diye
bağırıp sarıldı. “Emin misin?” </p>

<p style="text-align: justify;">Emin olduğumu söyledim. Çocuklar yorgunluğa aldırış
etmeyerek ıslık çalıp alkışladılar. Bazıları bana sarıldı. Hatta Enoch bile elimi
sıktı. Fakat Emma’ya baktığım zaman gülümsemesinin kaybolduğunu gördüm.</p>

<p style="text-align: justify;">“Ne oldu?” </p>

<p style="text-align: justify;">Huzursuzca kıpırdandı. “Bilmen gereken bir şey var. Korkarım
ki öğrendiğin zaman bizimle gelmek istemeyeceksin.” </p>

<p style="text-align: justify;">“İsterim.” </p>

<p style="text-align: justify;">“Buradan ayrıldığımız zaman bu döngü kapanacak. Geldiğin zamana
geri dönememen kuvvetli bir olasılık. En azından kolay olmaz.” </p>

<p style="text-align: justify;">Çabucak, “Benim için orada bir şey yok,” dedim. “Geri dönme imkânı
bulsam bile dönmek istediğimden emin değilim. “</p>

<p style="text-align: justify;">“Şimdi böyle söylüyorsun. Ama emin olman lazım.” </p>

<p style="text-align: justify;">Başımı sallayıp ayağa kalktım.</p>

<p style="text-align: justify;">“Nereye gidiyorsun?” diye sordu Emma.</p>

<p style="text-align: justify;">“Biraz yürüyeceğim.” </p>

<p style="text-align: justify;">Fazla uzağa gitmedim. Bozulmamış olan bahçenin etrafında ağır
adımlarla yürüyerek bulutlardan arınmış gökteki milyarlarca yıldızı seyrettim.
Yıldızlar da birer zaman gezginiydi. O çok eski ışık noktalarının kim bilir kaç
tanesi şimdi ölmüş bulunan güneşlerin son yansımalarıydı. Kim bilir kaç tanesi
yeni doğduğu halde ışıkları henüz buraya ulaşmamıştı. Bu gece bizim güneşimiz
dışındakilerin hepsi sönse evrende tek başına olduğumuzu anlamak için kim bilir
kaç ömür geçmesi gerekecekti. Gökyüzünün gizemlerle dolu olduğunu zaten
biliyordum ama bu ana kadar dünyanın da gizemlerle dolu olduğunu fark
etmemiştim.</p>

<p style="text-align: justify;">Patikanın ormandan çıktığı noktaya geldim. Bu patikanın bir ucunda
evim ve bildiğim her şey vardı. Bu sıradan ve güvenli dünyada gizem yoktu.</p>

<p style="text-align: justify;">Ama aslında öyle değildi. Artık orası sıradan ve güvenli
değildi.</p>

<p style="text-align: justify;">Canavarlar Portman Dedem’i öldürmüş, sonra benim peşime düşmüşlerdi.
Er geç yeniden peşime düşeceklerdi. Günün birinde eve geldiğimde babamın yerde
kanlar içinde yattığını görebilirdim.</p>

<p style="text-align: justify;">Hatta annemi de görebilirdim. Patikanın öbür ucundaysa
çocuklar küçük gruplar halinde toplanmış planlar yapıyordu. Hayatlarında ilk
kez geleceği düşünüyorlardı.</p>

<p style="text-align: justify;">Hâlâ kocaman kitaba bakmakla meşgul olan Emma’nın yanına gittim.
Bayan Peregrine onun yanına tünemiş, haritanın muhtelif yerlerine gagasıyla
dokunuyordu. Ben yaklaşınca Emma başını kaldırıp bana baktı.</p>

<p style="text-align: justify;">“Eminim,” dedim.</p>

<p style="text-align: justify;">Gülümsedi. “Sevindim.” </p>

<p style="text-align: justify;">“Gitmeden önce yapmam gereken bir şey kaldı.” </p>

<p></p>

<p style="text-align: justify;"><img alt="ARA" src="../Images/ARA.jpg"/><br/></p>

<p></p>

<p style="text-align: justify;">Şafak sökmeden hemen önce kasabaya döndüm. Yağmur nihayet dinmişti,
güneşli bir günün başlayacağı ufuktaki ince çizgiden belliydi.</p>

<p style="text-align: justify;">Anayol, iki yana damarların aynldığı bir kolu andırıyordu. Sel
sularının çakılları sürükleyip götürdüğü sokaklar uzun birer yırtığa benziyordu.</p>

<p style="text-align: justify;">Puba yürüyüp boş bardan geçerek üst kata çıktım. Perdeler örtülü,
babamın kapısı kapalıydı. Bunu görünce rahatladım zira babama söylemem
gerekenleri nasıl söyleyeceğimi bilemiyordum.</p>

<p style="text-align: justify;">Bunun üzerine kâğıt kalem alıp ona mektup yazdım.</p>

<p style="text-align: justify;">Ona her şeyi izah etmeye çalıştım. Sıra dışı çocukları, boş
ruhları, Portman Dedem’in anlattığı masalların aslında doğru olduğunu öğrendiğimi
yazdım. Bayan Peregrine ve Bayan Avocet’in başına gelenlerden bahsedip neden
gitmem gerektiğini anlamasını sağlamaya çalıştım. Üzülmemesini rica ettim.</p>

<p style="text-align: justify;">Ardından durup yazdıklarımı okudum. Hiç iyi olmamıştı.
Yazdıklarıma asla inanmazdı. Dedem gibi benim de aklımı oynattığımı zannedecek
veya kaçtığımı, kaçırıldığımı ya da uçurumdan aşağı düştüğümü düşünecekti. Her
halükârda onun hayatını mahvetmek üzereydim. Kağıdı buruşturup çöp kutusuna
attım.</p>

<p style="text-align: justify;">“Jacob?” </p>

<p style="text-align: justify;">Geriye dönüp baktığımda babam uykulu gözlerle kapıya
yaslanmıştı.</p>

<p style="text-align: justify;">Saçı darmadağındı, üzerinde çamurlanmış gömlek ve kot pantolon
vardı.</p>

<p style="text-align: justify;">“Selam baba.” </p>

<p style="text-align: justify;">“Sana basit ve açık bir soru soracağım. Sen de bana basit ve
açık bir cevap ver. Gece neredeydin?” Sakin kalabilmek için mücadele ettiği
halinden belliydi.</p>

<p style="text-align: justify;">Onca yalan söylemenin artık yettiğine karar vermiştim. “
İyiyim ben baba. Arkadaşlarımla birlikteydim.” </p>

<p style="text-align: justify;">Sanki bir el bombasının pimini çekmiş gibiydim.</p>

<p style="text-align: justify;">“ARKADAŞLARIN HAYAL MAHSULU!” diye bağırdı.
Yüzü kıpkırmızı, üzerime yürüdü. “Keşke annenle o çatlak psikiyatrı dinleyip
seni buraya getirmeseydik. Buraya gelmemiz felaketin daniskası oldu! Artık bana
yalan söyleyemeyeceksin! Şimdi hemen odana gidip eşyanı topla. İlk gemiyle
dönüyoruz!” </p>

<p style="text-align: justify;">“Baba?” </p>

<p style="text-align: justify;">“Eve döndüğümüz zaman da ahmağın teki olmayan bir psikiyatr bulana
kadar dışarı çıkmayacaksın!” </p>

<p style="text-align: justify;">“Baba!” </p>

<p style="text-align: justify;">Bir an ondan kaçmayı düşündüm. Gözümde babamın beni
tuttuğunu, yardım istemek için bağırdığını, beni üzerimde deli gömleğiyle feribota
bindirdiğini canlandırdım.</p>

<p style="text-align: justify;">“Seninle gelmiyorum,“ dedim.</p>

<p style="text-align: justify;">Babam gözlerini kısıp sanki iyi duymamış gibi başını dikti.
Tam sözlerimi tekrarlamak üzereyken kapı vuruldu.</p>

<p style="text-align: justify;">Babam, “Defolun!” diye bağırdı.</p>

<p style="text-align: justify;">Kapı bu kez daha ısrarlı vuruldu. Babam hışımla gidip kapıyı
açtı. Karşısında Emma duruyordu, elinin üstünde minik mavi bir alev topu dans
ediyordu. Yanında Olive vardı.</p>

<p style="text-align: justify;">“Merhaba,” dedi Olive. “Jacob’u görmeye geldik.” </p>

<p style="text-align: justify;">Babam şaşkın bir ifadeyle onlara bakakaldı. “Nedir bu...” </p>

<p style="text-align: justify;">Kızlar onun yanından geçip odaya girdi.</p>

<p style="text-align: justify;">Sert bir ses tonu ile, “Burada ne işiniz var?” diye
fısıldadım.</p>

<p style="text-align: justify;">Emma yüzünde geniş bir gülümsemeyle babama bakıp, “Sadece tanışmak
istedik,” dedi. “Oğlunuzla kısa süre önce tanıştık, o yüzden bir nezaket
ziyareti yapmanın yerinde olacağını düşündük. “</p>

<p style="text-align: justify;">Babam gözleri ikisi arasında mekik dokuyarak, “Tamam,” dedi.</p>

<p style="text-align: justify;">Olive, “Gerçekten çok iyi bir çocuk,” dedi. “Hem de çok
cesur!” </p>

<p style="text-align: justify;">Emma bana göz kırparak “Ve yakışıklı!” diye ekledi.
Elindeki alevle oyuncak gibi oynamaya başlamıştı. Babam hipnotize olmuş gibi
aleve bakıyordu.</p>

<p style="text-align: justify;">“E-evet,” diye kekeledi. “Gerçekten öyledir.” </p>

<p style="text-align: justify;">Olive, “Ayakkabılarımı çıkarmamın sakıncası var mı?” diye
sordu ve cevabı beklemeden çıkardığı anda yavaşça tavana yükseldi.</p>

<p style="text-align: justify;">“Teşekkürler. Böyle çok daha rahat!” </p>

<p style="text-align: justify;">“Bunlar arkadaşlarım baba. Sana bahsediyordum ya. Bu Emma, tavandaki
de Olive.” </p>

<p style="text-align: justify;">Babam geriye doğru sendeledi. Cılız bir sesle, “Hâlâ
uyuyorum anlaşılan,” dedi. “Öyle yorgunum ki...” </p>

<p style="text-align: justify;">Yerden bir sandalye kalkarak havada ona doğru ilerledi.
Sandalyenin peşinden ustaca sarılmış bir bandaj havada sallanarak gidiyordu.</p>

<p style="text-align: justify;">“Öyleyse lütfen oturun,” diyen Millard’ın sesi duyuldu.</p>

<p style="text-align: justify;">Babam, “Olur,” diyerek oturdu.</p>

<p style="text-align: justify;">Millard’a, “Burada ne işin var?” diye fısıldadım. “Senin
yatman gerekmiyor muydu?” </p>

<p style="text-align: justify;">“Bu civardaydım.” Modern görünümlü bir ilaç kutusu tutuyordu.</p>

<p style="text-align: justify;">“Gelecekte harika derecede etkili olan ağrı kesiciler
yaptıklarını söylemeliyim!” </p>

<p style="text-align: justify;">“Baba bu Millard. Onu göremiyorsun çünkü o görünmez.” </p>

<p style="text-align: justify;">“Tanıştığıma memnun oldum.” </p>

<p style="text-align: justify;">“Ben de,” dedi Millard.</p>

<p style="text-align: justify;">Babamın yanına gidip diz çöktüm. Başı hafifçe sallanıyordu.</p>

<p style="text-align: justify;">“Ben uzağa gidiyorum baba. Beni bir süre
göremeyeceksin,"</p>
<p style="text-align: justify;">“Öyle mi? Nereye gidiyorsun?” </p>

<p style="text-align: justify;">“Seyahate çıkıyorum.” </p>

<p style="text-align: justify;">“Seyahat,” diye tekrarladı. “Ne zaman döneceksin?” </p>

<p style="text-align: justify;">“Gerçekten bilmiyorum.” </p>

<p style="text-align: justify;">Başını iki yana salladı. “Tıpkı deden gibi.” Millard bir
bardağa musluktan su doldurup ona getirdi. Babam sanki boşlukta uçan bardaklar çok
sıradan bir olaymış gibi uzanıp onu aldı. Galiba gerçekten rüya gördüğünü
sanıyordu. “Peki, iyi geceler,” diyerek ayağa kalktı ve sendeleyerek yatak
odasına doğru yürüdü. Kapıda durup dönerek bana baktı.</p>

<p style="text-align: justify;">“Jake?” </p>

<p style="text-align: justify;">“Evet baba?” </p>

<p style="text-align: justify;">“Dikkatli ol tamam mı?” </p>

<p style="text-align: justify;">Başımı salladım. İçeri girip kapıyı kapadı. Bir saniye sonra
yatağa girdiğini işittim. Oturup yüzümü ovuşturdum. Ne hissettiğimi bilmiyordum.</p>

<p style="text-align: justify;">Olive tavandan, “Yardım edebildik mi?” diye sordu.</p>

<p style="text-align: justify;">“Emin değilim. Pek sanmıyorum. Uyandığı zaman sizi rüyasında
gördüğünü zannedecek. “</p>

<p style="text-align: justify;">Millard, “Bir mektup bırakabilirsin,” diye öneride bulundu. “Ne istersen yaz, görünüşe bakılırsa bizi takip edebileceğini sanmıyorum.” </p>

<p style="text-align: justify;">“Zaten yazmıştım ama bu durumu kanıtlamaz.” </p>

<p style="text-align: justify;">“Ah evet, sorununu anlıyorum.” </p>

<p style="text-align: justify;">“Aslında güzel bir sorun,” dedi Olive. “Keşke evi terk
ettiğim zaman benim annem babam da üzülecek kadar beni sevseydi.” </p>

<p style="text-align: justify;">Emma yukarıya uzanıp onun elini avucuna aldı. Ardından, “Bende
bir kanıt olabilir,” diye konuştu.</p>

<p style="text-align: justify;">Elbisesinin kuşağından küçük bir cüzdan çıkarıp içinden bir
fotoğraf alarak bana uzattı. Dedem gençken birlikte çektirdikleri bir fotoğraftı
bu. Emma bütün dikkatini ona yönelttiği halde onun aklı başka yerlerde gibiydi.
Hem keder verici hem güzel bir fotoğraftı, üstelik hakkında çok az bilgi sahibi
olduğum ilişkilerini kısa ve öz biçimde açıklıyordu.</p>

<p style="text-align: justify;">“Abe savaşa katılmak üzere gitmeden hemen önce çekilmişti. Baban beni hatırlar değil mi?”</p>

<p style="text-align: justify;">Ona bakıp gülümsedim. “Bir gün bile yaşlanmamış
görünüyorsun.” </p>

<p style="text-align: justify;">“Harika!” dedi Millard. “işte kanıtın.” </p>

<p style="text-align: justify;">Resmi Emma’ya geri verip, “Hep yanında mı taşıyorsun?” diye sordum.</p>

<p style="text-align: justify;">“Evet, ama artık ihtiyacım yok.” Masaya gidip kalemi alarak fotoğrafın
arkasına yazmaya başladı. “Babanın adı neydi?” </p>

<p style="text-align: justify;">“Franklin.” </p>

<p style="text-align: justify;">Yazmayı bitirince resmi bana uzattı, iki tarafına da baktım.
Ardından buruşturup çöp kutusuna attığım kendi mektubumu çıkarıp düzeltim ve
masadaki resmin yanına bıraktım.</p>

<p style="text-align: justify;">“Gidelim mi?” diye sordum.</p>

<p style="text-align: justify;">Arkadaşlarım kapıda beni bekliyordu.</p>

<p style="text-align: justify;">“Sen hazırsan,” dedi Emma.</p>
<div class="newpage">

<div class="illustration" id="AbeveEmma">
<img src="../Images/43abeveemma.jpg" alt="Abe ve Emma"/>
</div>

</div>
<div class="newpage">

<div class="illustration" id="mektup2">
<img src="../Images/mektup2.jpg" alt="mektup2"/>
</div>

</div>
<p style="text-align: justify;"><br/></p>
<p style="text-align: justify;"><i>(Sevgili Franklin,</i></p>
<p style="text-align: justify;"><i>Seninle tanışmaktan büyük memnuniyet duydum. Beni babanla birlikte gösteren bu fotoğraf baban burada yaşadığı sırada çekilmişti.&nbsp;</i></p>
<p style="text-align: justify;"><i>Umarım, benim hâlâ hayatta olduğumu ve Jacob'un öykülerinin hayal mahsulü olmadığını göstermek bakımından seni yeterince ikna eder.</i></p>
<p style="text-align: justify;"><i>Jacob bir süre benimle ve arkadaşlarımla seyahat edecek. Hepimiz birbirimize kol kanat gereceğiz. Bir gün tehlike geçtiği zaman sana geri dönecek. Sana söz veriyorum.</i></p>
<p style="text-align: justify;"><i>En içten sevgilerimle,</i></p>
<p style="text-align: justify;"><i>Emma Bloom</i></p>
<p style="text-align: justify;"><i>NOT: Uzun yıllar önce babana gönderdiğim bir mektubu bulmuş olabileceğini, tahmin ediyorum. Seni temin ederim ki bu onun arzusu dışında gerçekleşen, uygunsuz bir davranıştı; bana aynı şekilde cevap vermedi. Hayatta tanıdığım en dürüst erkeklerden biriydi.)</i></p>

<p></p>

<p></p>

<p></p>

<p style="text-align: justify;">Sırta tırmanmak üzere yola koyulduk. Zirve yakınında her
zaman durup ne kadar yol aldığıma baktığım noktada bu kez yürümeye devam ettim.
Bazen geriye bakmamak daha iyidir. Höyüğe vardığımız zaman Olive taşları uzun
zamandır sahip olduğu evcil bir hayvan gibi sevip okşadı. “Hoşça kal sevgili
döngümüz,” dedi. “Sen ne kadar iyi bir döngüydün, seni çok özleyeceğim.” Emma
onun omuzlarını okşadı. İkisi de eğilip içeri girdiler.</p>

<p style="text-align: justify;">Dipteki boşlukta Emma elindeki ateşi havaya tutup daha önce fark
etmediğim bir şeyi gösterdi. Tarihler ve isimlerin baş harflerinden oluşan uzun
bir listeydi bu. “Başkalarının bu döngüyü kullandığı diğer tarihleri
gösteriyor,” diye açıklamada bulundu. “Döngünün döngülendiği diğer bütün
günler.” </p>

<p style="text-align: justify;">Duvara göz atınca P.M. 3-2-1853, J.R.R. 1-4-1797 ve çok zor okunabilen
X.J. 1580 yazılarını fark ettim. Dibe doğru ne olduğunu çözemediğim garip
işaretler vardı.</p>

<p style="text-align: justify;">Emma, “Bunlar runik alfabesiyle yazılmış,” dedi. “Epey eski.”
</p>

<p style="text-align: justify;">Millard yerdeki çakıl taşlarını araştırıp kenarı keskin bir
taş buldu.</p>

<p style="text-align: justify;">Başka bir taşı çekiç gibi kullanarak duvarda diğerlerinin
yanına birtakım şeyler kazıdı. İşini bitirince A.P. 3-9-1940 yazdığını gördüm.</p>

<p style="text-align: justify;">Olive, “AP kim?” diye sordu.</p>

<p style="text-align: justify;">Millard, “Alma Peregrine,” diyerek iç çekti. “Bunu benim
değil onun kazıması gerekirdi.” </p>

<p style="text-align: justify;">Olive elini kazınan şekillerin üzerinde gezdirdi. “Sence
günün birinde başka bir ymbryne gelip burada bir döngü kurar mı?” </p>

<p style="text-align: justify;">“Umarım. Canı gönülden umarım.” </p>

<p></p>

<p style="text-align: justify;"><img alt="ARA" src="../Images/ARA.jpg"/><br/></p>

<p></p>

<p style="text-align: justify;">Victor’u toprağa verdik. Bronwyn onun yatağını olduğu gibi
kaldırıp Victor’la birlikte dışarıya taşıdı. Bütün çocuklar çimlerin üstünde toplanmıştı.
Çarşafları açıp kardeşinin alnına son bir veda öpücüğü kondurdu. Biz erkekler,
yatağın köşelerinden tutup tabut taşır gibi kaldırdık ve onu bombanın açtığı
çukura taşıdık. Sonra Enoch dışında hepimiz çukurdan çıktık. Enoch cebinden
çıkardığı bir kil adamı nazikçe arkadaşının göğsüne bıraktı.</p>

<p style="text-align: justify;">&nbsp;“Bu benim en iyi
adamım. Sana arkadaşlık etsin.” Enoch Victor’un göğsünde oturan kil adamı başparmağıyla
itti. Bir kolu başının altında kalan adam sanki uykuya dalmış gibi görünüyordu.</p>

<p style="text-align: justify;">Çukur dolduktan sonra Fiona taze toprağın üstüne ağaç ve
sarmaşık dalları koydu. Biz yolculuk için hazırlanma faaliyetimizi
tamamladığımız sırada Adem tekrar eski durduğu noktadaydı, ancak bu kez
Victor’un mezarını işaret ediyordu.</p>

<p style="text-align: justify;">Çocuklar yuvalarına veda edip bir kısmı hatıra olarak tuğla
parçaları veya bahçedeki çiçekleri aldıktan sonra adayı son bir kez baştanbaşa yürüdük.
Dumanı tüten yanmış ağaçların arasından, bomba çukurları açılmış bataklıktan
geçip sırta çıktık ve turba dumanıyla kaplı kasabaya doğru indik. Kasaba halkı
sundurmalarda ve kapı ağızlarında toplanmıştı. Son derece yorgun ve şoktan
dolayı afallamış görünüyorlardı. O yüzden yanlarından geçen sıra dışı çocuklar grubunu
neredeyse fark etmediler bile.</p>

<p style="text-align: justify;">Hepimiz sessiz ama heyecanlıydık. Çocuklar uyumadığı halde bu
durum dikkatle bakılmazsa belli olmuyordu. Eylülün dördü olmuştu ve çok uzun
zamandan beri ilk kez günler tekrar akmaya başlamıştı. Bazıları değişimi
hissettiğini iddia ediyordu. Dediklerine göre ciğerlerindeki hava daha yoğundu
ve kan damarlarında daha hızlı dolaşıyordu. Daha canlı ve gerçek görünüyorlardı.</p>

<p style="text-align: justify;">Ben de öyleydim. </p>

<p style="text-align: justify;"><img alt="ARA" src="../Images/ARA.jpg"/><br/></p>

<p></p>

<p></p>

<p style="text-align: justify;">Hep sıradan yaşamımdan kaçmayı hayal ederdim, aslında hiç
sıradan bir yaşamım yoktu. Sadece ne kadar olağanüstü olduğunu fark etmemiştim.
Aynı şekilde, evin özleyeceğim bir yer olacağı hiç aklıma gelmezdi. Oysa
şafağın sökmekte olduğu şu dakikalarda kayıkları yüklerken yepyeni bir önce ve
sonranın eşiğindeydik ve ardımda bırakmaya hazırlandığım her şeyi -ailemi,
kasabamı, bir zamanlar en iyi ve yegâne arkadaşımı- düşündüm. O zaman
ayrılmanın hayal ettiğim gibi bir yükten kurtulma olmayacağını anladım. Onların
anısı elle tutulur ve ağırdı. Bu yükü hep yanımda taşıyacaktım.</p>

<p style="text-align: justify;">Bütün bunlara rağmen eski yaşamım tıpkı çocukların
bombalanan yuvası gibi geri dönüşü olmayan bir yerdi. Kafeslerimizin kapakları havaya
uçmuştu.</p>

<p style="text-align: justify;">On sıra dışı çocuk ve bir sıra dışı kuş, kürekle çekilen üç
dayanıklı kayığa ancak sığabilmiştik. Eşyanın büyük bir kısmını iskelede bırakmak
zorunda kalmıştık. Yüklemeyi bitirince Emma içimizden birinin bizi bekleyen
yolculukla ilgili bir konuşma yapmasını önerse de kimsenin aklına uygun
sözcükler gelmiyordu. Bunun üzerine Enoch kafesi havaya kaldırdı ve Bayan
Peregrine yüksek sesle cıvıl cıvıl öttü.</p>

<p style="text-align: justify;">Biz de hep birlikte, kaybettiklerimiz için bir matem ve
kazanacaklarımız için bir zafer çığlığı şeklinde bağırarak karşılık verdik.</p>

<p style="text-align: justify;">İlk kayıkta Hugh’la ben kürek çekiyorduk. Enoch baş tarafa oturmuş,
nöbeti devralmaya hazır bizi seyrediyordu. Hasır bir şapka takmış olan Emma ise
geride kalan adayı seyrediyordu. Çarşaf gibi durgun deniz sonsuza açılıyormuş
gibi önümüzde uzanıyordu.</p>

<p style="text-align: justify;">Sıcak bir gün olmasına rağmen sudan serin bir esinti
yükseldi. Bu şartlar altında büyük bir memnuniyetle saatlerce kürek
çekebilirdim.</p>

<p style="text-align: justify;">Dünyanın savaş ortasında nasıl bu kadar sakin olabildiğine hayret
etmiştim.</p>

<p style="text-align: justify;">Peşimizdeki teknede bulunan Bronwyn’in el sallayıp Bayan Peregrine’in
fotoğraf makinesini gözüne dayadığını fark ettim. Ona bakıp gülümsedim. Eski
fotoğraf albümlerini yanımıza almamıştık, belki bu çektiği yepyeni bir albümün
ilk fotoğrafı olacaktı. Günün birinde kendi sararmış fotoğraflarımı kuşkulu
torunlarıma gösterebileceğimi ve kendi fantastik öykülerimi onlara
anlatabileceğimi düşünmek tuhaftı.</p>

<p style="text-align: justify;">Derken Bronwyn fotoğraf makinesini indirip koluyla uzakta
bir noktayı gösterdi. Uzaklarda, yükselen güneşin altında birer siluet gibi
görünen savaş gemileri sessiz bir resmigeçit yapar gibi ufka dizilmişti.</p>

<p style="text-align: justify;">Daha hızlı kürek çekmeye koyulduk.</p>
<div class="newpage">

<div class="illustration" id="dahahizlikurekcektik">
<img src="../Images/44dahahizlikurekcektik.jpg" alt="Daha Hızlı Kürek Çektik"/></div>
</div>
<p style="text-align: justify;"></p>
</body>
</html>