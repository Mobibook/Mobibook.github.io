<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
<title></title>





<link href="../Styles/alt.css" type="text/css" rel="stylesheet"/>
<link href="../Styles/pdf_output.css" type="text/css" rel="stylesheet"/>
<link href="../Styles/style.css" type="text/css" rel="stylesheet"/>
<link href="../Styles/title.css" type="text/css" rel="stylesheet"/>
</head>
<body>
<p style="text-align: center;"><img alt="B8" src="../Images/B08.jpg"/><br/></p>

<p></p>

<p style="text-align: justify;">Yeni bir nutuktan kaçınmak amacıyla, babam daha uyanmadan
erkenden kalkıp yola koyuldum. Bir not yazıp kapısının altından attım. Ardından
Emma’nın bana verdiği elmayı yanıma almak istedim, ne var ki gece bıraktığım yerde değildi.
Yere eğilip bakınca bir yığın toz öbeğiyle birlikte golf topu büyüklüğünde
deriyi andıran bir cisim buldum.</p>

<p style="text-align: justify;">Birisinin topu buraya kaçırdığını düşünürken bu deri gibi
cismin aslında elma olduğunu fark ettim. Geceleyin bir saatten sonra, daha önce
bir meyvede görmediğim ölçüde tamamen çürümüştü.</p>

<p style="text-align: justify;">Bir gıda kurutucusunda bir yıl boyunca kapalı kalmış gibi
bir hali vardı. Yerden almaya çalıştığım zaman kuru bir toprak öbeği gibi un
ufak oldu.</p>

<p style="text-align: justify;">Şaşkınlık içinde elmayı orada bırakıp dışarı çıktım. Sokakta
yağmur çiseliyordu. Neyse ki döngüden çıktığım zaman gri gökyüzü yerini insana
huzur veren güneşe bırakmıştı. Ancak bu kez höyüğün öbür tarafında beni
bekleyen güzel kızlar ya da herhangi bir kimse yoktu. Bozulmamaya çalışsam da
biraz hayal kırıklığına uğramıştım.</p>

<p style="text-align: justify;">Eve girer girmez Emma’yı aramaya koyuldum. Gelgelelim daha girişteki
holden geçmeden Bayan Peregrine önümü kesti.</p>

<p style="text-align: justify;">“Biraz konuşalım Bay Portman,” diyerek beni mutfağa soktu.</p>

<p style="text-align: justify;">İçerisi kaçırdığım şatafatlı kahvaltıdan dolayı hâlâ güzel
kokuyordu.</p>

<p style="text-align: justify;">Kendimi müdürün odasına çağırılmış gibi hissettim. Bayan
Peregrine kocaman kuzineye yaslandı. “Bizimle birlikte olmaktan mutlu musun?” </p>

<p style="text-align: justify;">Çok mutlu olduğumu söyledim.</p>

<p style="text-align: justify;">“Güzel,” diye karşılık verirken yüzündeki gülümseme kayboldu.</p>

<p style="text-align: justify;">“Bazı çocuklarımla dün öğleden sonra güzel vakit geçirdiğini
anlıyorum. Ayrıca hararetli bir sohbet yapmışsınız.”</p>

<p style="text-align: justify;">“Çok güzeldi. Hepsi gerçekten çok hoş.” Ortamı yumuşatmaya çalışıyordum
ama tatsız bir konuya gireceği belliydi.</p>

<p style="text-align: justify;">“Söyle bakalım, sohbetinizin konusunu nasıl tanımlarsın?” </p>

<p style="text-align: justify;">Hatırlamaya çalıştım. “Bilmiyorum... bir sürü şeyden
bahsettik. Burada hayatın nasıl olduğundan. Benim yaşadığım yerde nasıl
olduğundan.”</p>

<p style="text-align: justify;">“Yaşadığın yerden.” </p>

<p style="text-align: justify;">“Evet.” </p>

<p style="text-align: justify;">“Peki sence gelecekteki olayları geçmişe ait çocuklarla
konuşmak doğru mu?” </p>

<p style="text-align: justify;">“Çocuk mu? Onları gerçekten öyle mi görüyorsunuz?” Sözümü daha
bitirmeden bunu söylediğime pişman olmuştum.</p>

<p style="text-align: justify;">Aksi bir tavırla, “Onlar kendilerini öyle görüyorlar,” diye
konuştu.</p>

<p style="text-align: justify;">“Sen olsan onlara ne dersin?” </p>

<p style="text-align: justify;">Haline bakılırsa, onunla tartışmak pek akıllıca olmazdı. “Çocuk
derdim sanırım. “</p>

<p style="text-align: justify;">“Gerçekten öyle.” Elleriyle kuzineye hafif darbeler
indirerek konuşmaya devam etti. “Şimdi, dediğim gibi, geleceği geçmişe ait çocuklarla
konuşmak akıllıca bir davranış mı?” </p>

<p style="text-align: justify;">Tartışmayı sürdürmeye karar vermiştim. “Hayır mı?” </p>

<p style="text-align: justify;">“Ah, ama konuştuğunuz belli! Nereden biliyorum dersen, Hugh dün
akşam yemekte bize 21. yüzyılda telekomünikasyon teknolojisinin harikaları
konusunda büyüleyici bir ders verdi.” Sesindeki alaycı ton belirgindi. “21.
yüzyılda bir mektup gönderdiğin zaman karşı tarafın anında aldığını biliyor
muydun?” </p>

<p style="text-align: justify;">“Sanırım e-mailden bahsediyorsunuz.” </p>

<p style="text-align: justify;">&nbsp;“Neyse, Hugh hepsini
biliyor.” </p>

<p style="text-align: justify;">“Anlayamadım, bu sorun mu?” </p>

<p style="text-align: justify;">Yaslandığı kuzineden kalkıp sekerek bana doğru bir adım attı.</p>

<p style="text-align: justify;">Benden en az otuz santim kısa olmasına rağmen yine de
ürkütücü görünüyordu.</p>

<p style="text-align: justify;">“Bir ymbryne olarak o çocukları güvenli bir şekilde
yaşatmaya yemin ettim. Bu, her şeyden öte onları döngüde, yani bu adada tutmak
anlamına geliyor.” </p>

<p style="text-align: justify;">“Anladım.” </p>

<p style="text-align: justify;">“Bay Portman onlar sizin dünyanızda asla yaşayamaz. Öyleyse onların
kafasını geleceğin egzotik harikalarıyla neden meşgul ediyorsunuz? Şimdi çocukların yarısı Amerika’ya jet uçağıyla seyahat etmek
için yalvarırken öbür yarısı sizinki gibi bilgisayarlı bir telefon sahibi
olacakları günün hayaliyle yaşıyor.”</p>

<p style="text-align: justify;">“Özür dilerim. Bunu düşünemedim.” </p>

<p style="text-align: justify;">“Burası onların yuvası. Elimden geldiğince güzel bir yer
haline getirmek için uğraştım. Fakat acı gerçek şu ki, onlar burayı terk edemez.
Siz de onlarda bu isteği uyandırmazsanız sevinirim.” </p>

<p style="text-align: justify;">“İyi ama neden terk edemiyorlar?” </p>

<p style="text-align: justify;">Bir an bana gözlerini kısarak baktı ve başını iki yana
salladı.</p>

<p style="text-align: justify;">“Beni bağışlayın. Cahilliğinizin boyutunu hafife almaya
devam edeceğim.” </p>

<p style="text-align: justify;">Doğuştan boş durmamak gibi bir huyu olduğu anlaşılan Bayan
Peregrine sobanın üstünden bir tava alıp çelik telle ovalamaya başladı. Sorumu
duymazlıktan mı geliyor yoksa en basit cevabı bulmaya mı çalışıyor diye
düşündüm.</p>

<p style="text-align: justify;">Tava temizlenince tekrar sobanın üstüne koydu. “Onlar sizin dünyanızda
dolaşamazlar Bay Portman; aksi takdirde çabucak yaşlanıp ölürler.” </p>

<p style="text-align: justify;">“Ölürler derken ne demek istiyorsunuz?” </p>

<p style="text-align: justify;">“Daha yalın nasıl ifade edebilirim bilmiyorum. Ölürler işte
Jacob.” </p>

<p style="text-align: justify;">Konuyu en kısa zamanda kapatmak ister gibi kısa ve öz konuşuyordu.
“Ölümü alt etmenin bir yolunu bulduğumuzu düşünebilirsin ama bu tamamen bir
yanılgı. Çocuklar döngünün öbür tarafında fazla oyalanırsa, yaşlanarak
geçirmedikleri onca yıl bir anda, sadece birkaç saat içinde üstlerine çöker.” </p>

<p style="text-align: justify;">İnsanların odamdaki elma gibi buruş buruş olup toz haline
geldiğini gözümde canlandırdım. Ürpererek, “Korkunç bir şey bu,” dedim.</p>

<p style="text-align: justify;">“Talihsiz bir şekilde tanık olduğum birkaç olay hayatımın en
berbat anlarıydı. Seni temin ederim ki, gerçekten korkunç bazı şeyler görecek
kadar yaşadım.” </p>

<p style="text-align: justify;">“Öyleyse daha önce oldu bu.” </p>

<p style="text-align: justify;">“Ne yazık ki, uzun yıllar önce benim himayem altındaki küçük
bir kızın başına geldi. Adı Charlotte’tu. Hayatımda ilk ve son kez limbryne
kardeşlerimden birini ziyarete gitmiştim. O kısa süre içinde Charlotte ona
bakan büyük çocukları atlatıp döngüden dışarı çıkmış. O zaman galiba 1985 veya
86’ydı. Charlotte köyde kendi kendine gezinip oyalanıyormuş. O sırada bir polis
memuru onu fark etmiş. Kim olduğunu, nereden geldiğini açıklayamayınca -hoş, üstüne
vazife değilmiş ya- zavallı kız anakarada bir çocuk yetiştirme yurduna
gönderilmiş. Ona ulaşana kadar iki gün geçti. O süre içinde otuz beş yıl
yaşlanmıştı.” </p>

<p style="text-align: justify;">“Onun resmini gördüm galiba. Küçük kız elbiseleri giymiş
büyük bir kadın vardı.” </p>

<p style="text-align: justify;">Bayan Peregrine hüzünlü bir ifadeyle başını salladı. “O günden
sonra eskisi gibi olmadı. Aklı başında değildi.” </p>

<p style="text-align: justify;">“Ne oldu ona?” </p>

<p style="text-align: justify;">“Şimdi Bayan Nightjar’la birlikte yaşıyor. Gerek o gerek
Bayan Thrush bütün zor meseleleri üstlenirler.” </p>
<div class="newpage">

<div class="illustration" id="bayannightjar">
<img src="../Images/30bayannightjar.jpg" alt="Bayan Nightjar"/>
</div>

</div>

<p style="text-align: justify;">“Fakat adaya hapsolmuş gibi değiller, değil mi? Şu anda
1940’ı terk edemezler mi?”<br/></p>

<p style="text-align: justify;">“Evet, tekrar normal olarak yaşlanmaya başlarlar. Ama
sonunda ne olacak? Acımasız bir savaşın ortasında mı kalsınlar? Onlardan korkan
ve yanlış anlayan insanlarla mı karşı karşıya gelsinler? Üstelik bunlar gibi
başka tehlikeler de var. En iyisi burada kalmaları.” </p>

<p style="text-align: justify;">“Ne gibi başka tehlikeler?” </p>

<p style="text-align: justify;">Ağzından kaçırdığına pişman olmuş gibi yüzü asıldı. “Senin
endişelenmeni gerektirmeyen şeyler. En azından şimdilik.” </p>

<p style="text-align: justify;">Sözünü bitirince beni dışarı kışkışladı. “Diğer tehlikeler,”
diye ne demek istediğini bir kez daha sorsam da sinekliği yüzüme kapattı.</p>

<p style="text-align: justify;">Yüzünde zoraki bir gülümsemeyle, “Sabahın tadını çıkar,” diye
konuştu. “Gidip Bayan Bloom’u bul. Eminim seni görmeye can atıyordur.” Ardından
eve girip gözden kayboldu.</p>

<p style="text-align: justify;">O un ufak olan elmanın görüntüsünü zihnimden nasıl
sileceğimi düşünerek bahçeye yürüdüm. Gelgelelim çok geçmeden bu düşünce aklımdan
çıkmıştı. Unuttuğum için değil, sadece artık canımı sıkmıyordu. Bu kadar tuhaf
bir olay yaşamamıştım.</p>

<p style="text-align: justify;">Emma’yı bulma görevime kaldığım yerden başlayınca, Hugh’dan onun
erzak almak için köye gittiğini öğrendim. Bunun üzerine bir ağacın gölgesine
uzanıp beklemeye karar verdim. Beş dakika geçmeden yarı uyur yarı uyanık bir
halde otların üstünde yatıyordum.</p>

<p style="text-align: justify;">Budala gibi sırıtıp, huzurlu bir şekilde öğle yemeğinde ne olabileceğini
düşünüyordum. Sanki burada olmak üzerimde narkotik bir etki yapmıştı. Bizzat
döngü bir tür uyuşturucu -moral arttırıcı ve yatıştırıcının bir araya geldiği
bir karışım- gibiydi. Gereğinden fazla kaldığım takdirde hiç ayrılmak
istemeyebilirdim.</p>

<p style="text-align: justify;">Eğer bu doğruysa, bu durum birçok şeyi açıklar diye düşündüm,
insanların onlarca yıl boyunca akıllarını kaçırmadan aynı günü tekrar tekrar
yaşamaları bunun örneğiydi. Evet, burada hayat güzel ve huzurluydu ama her gün
bir öncekinin tıpatıp benzeriyse ve çocuklar Bayan Peregrine’in dediği gibi
ayrılamıyorsa, o zaman burası sadece bir cennet değil aynı zamanda bir
hapishaneydi. İnsanı hipnotize eden güzelliği yüzünden insanın bu durumu fark
etmesi yıllarını alırdı. Bunu fark ettiği zamansa artık çok geç olurdu; buradan
ayrılmak çok tehlikeli bir hale gelirdi.</p>

<p style="text-align: justify;">Dolayısıyla aslında buradan ayrılıp ayrılmamak gibi bir
karar bile verilemiyordu. Çocuklar burada kalıyordu. Ancak aradan yıllar geçtikten sonra kalmasaydım ne olurdu diye düşünmeye başlıyorlardı.</p>

<p style="text-align: center;"><img alt="ARA" src="../Images/ARA.jpg"/><br/></p>

<p style="text-align: justify;">Herhalde biraz kestirmiştim; zira kuşluk vakti birinin
ayağımı dürtmesiyle uyandım. Bir gözümü açınca, karşımda ayakkabımın içine saklanmaya
çalışırken bağcıklara takılıp kalmış, küçük insanımsı bir figür gördüm. Bir jant
kapağının yarısı boyundaki bu kaba şekilli, kolları bacakları kaskatı figürün
üzerinde kamuflajlı askeri kıyafet vardı. Bir süre kendini kurtarmak için
debelendikten sonra kurmalı bir oyuncak gibi hareketsiz kaldı. Yakından bakınca
çok tuhaf ve kaba görünüyordu; kafası elle şekil verilmiş bir kil topağıydı ve
yüzünde parmak izleri vardı.</p>

<p style="text-align: justify;">Bahçenin öbür ucundan birisi, “Getir onu buraya!” diye
seslendi.</p>

<p style="text-align: justify;">Ormanın başlangıcında bir kütüğe oturmuş olan bir çocuk bana
el sallıyordu.</p>

<p style="text-align: justify;">Kilden yapılmış askeri alıp o tarafa doğru yürüdüm. Çocuğun etrafında
bir hayvanat bahçesini andırırcasına toplanmış olan kurmalı adamlar, hasar
görmüş robotlar gibi aksayarak dolaşıyordu.</p>

<p style="text-align: justify;">Ona doğru yaklaşırken elimdeki oyuncak tekrar canlanıp
kaçmak istercesine kıvranmaya başladı. Oyuncağı diğerlerinin yanına koyup pantolonuma
bulaşan toprağı silkeledim.</p>

<p style="text-align: justify;">“Benim adım Enoch,” diye konuştu çocuk. “Sen o olmalısın.” </p>

<p style="text-align: justify;">“Herhalde oyum,” diye cevap verdim.</p>

<p style="text-align: justify;">Getirdiğim oyuncağı diğerlerinin yanına koyarak, “Canını
sıktıysa kusura bakma,” dedi. “Birtakım fikirleri var, gördüğün gibi.</p>

<p style="text-align: justify;">Onları tam eğitemedim. Daha bir hafta önce tamamlayabildim.”
</p>

<p style="text-align: justify;">Hafif bir cockney aksanıyla konuşuyordu. Gözlerinin
etrafında bir rakunu andırırcasına siyah halkalar vardı. Fotoğraflardan
hatırladığım tulumu kil ve toprak içindeydi. Tombul suratı olmasa, Oliver Twist’ten
fırlayıp karşıma çıkmış bir baca temizleyici sanabilirdim.</p>

<p style="text-align: justify;">Etkilenmiş halde, “Bunları sen mi yaptın?” diye sordum. “Nasıl?”
</p>

<p style="text-align: justify;">“Bunlar homunculi,” diye cevap verdi. “Bazen onlara bebek kafası
takıyorum ama bu sefer acelem vardı, o yüzden uğraşmadım.” </p>

<p style="text-align: justify;">“Homunculi nedir?” </p>

<p style="text-align: justify;">“Birden fazla homunculus." Geri zekâlıların bile
bilmesi gereken bir şeymiş gibi söylemişti. “Bazıları çoğulunu homunculuses zannediyor
ama bence kulağa salakça geliyor, değil mi?” </p>

<p style="text-align: justify;">“Kesinlikle.“</p>
<div class="newpage">

<div class="illustration" id="enochunoyuncaklari">
<img src="../Images/31enochunoyuncaklari.jpg" alt="Enoch’un Oyuncakları"/>
</div>

</div>

<p style="text-align: justify;">Geri getirdiğim kilden asker tekrar ortalıkta dolanmaya
başlamıştı.<br/></p>

<p style="text-align: justify;">Enoch onu ayağıyla grubun ortasına doğru itti. O anda bütün oyuncaklar
sapıtmışçasına, yerinde duramayan atomlar gibi birbirine çarpmaya başladı.
Enoch, “Dövüşün, sizi gidi dönmeler!” diye talimat verdi. O zaman oyuncakların
toslamakla kalmayıp birbirine vurduğunu ve tekme attığını fark ettim. Gruptan
ayrılmaya çalışan kilden adamsa kavgayla ilgilenmiyordu. Bir kez daha
sendeleyerek uzaklaşmaya çalışınca Enoch onu yakaladığı gibi bacaklarını kopardı.</p>

<p style="text-align: justify;">“Benim ordumda firarilerin sonu budur!” diye bağırarak topal
figürü otların üstüne fırlattı. Kilden adam abartılı bir şekilde debelenirken diğerleri
onun üstüne çullandı.</p>

<p style="text-align: justify;">“Bütün oyuncaklarına bu şekilde mi davranıyorsun?” </p>

<p style="text-align: justify;">“Ne olmuş? Onlara üzülüyor musun?” </p>

<p style="text-align: justify;">“Bilmiyorum. Üzülmem mi gerekir?” </p>

<p style="text-align: justify;">“Hayır. Ben olmasam canları bile olmazdı.” </p>

<p style="text-align: justify;">Ben gülünce sert bir şekilde bana baktı. “Çok mu komik?” </p>

<p style="text-align: justify;">“Espri yaptın.” </p>

<p style="text-align: justify;">“Biraz kalın kafalısın galiba. Bak buraya.” Bir asker alıp
giysilerini çıkardı. İki eliyle ortadan kırıp macunumsu göğsünden minicik, atmakta
olan bir kalp çıkardı. Asker o anda cansızlaşmıştı. Enoch kalbi başparmağıyla
işaret parmağı arasında tutup bana gösterdi.</p>

<p style="text-align: justify;">“Bu bir farenin kalbi. İşte ben bunu yapabiliyorum. Birisinin
yaşamını alıp bir başkasına can veriyorum. İster bunun gibi kilden bir adam,
ister geçmişte canlıyken artık ölü herhangi bir şey olabilir.” </p>

<p style="text-align: justify;">Artık durmuş olan kalbi tulumunun cebine soktu. “Tam olarak
nasıl eğiteceğimi öğrendiğim zaman böyle koca bir ordum olacak. Üstelik çok heybetli olacaklar.” Ne kadar heybetli olacağını
bana göstermek için kolunu başının üstüne kaldırdı.</p>

<p style="text-align: justify;">“Sen ne yapabilirsin?” diye sordu.</p>

<p style="text-align: justify;">“Ben mi? Hiçbir şey. Yani senin gibi özel bir şey yapamam.” </p>

<p style="text-align: justify;">“Yazık. Neyse, bizimle birlikte mi yaşayacaksın?” Buna hiç
istekli olmadığı sesinden anlaşılıyordu, daha çok meraktan sormuştu.</p>

<p style="text-align: justify;">“Henüz bilmiyorum. “</p>

<p style="text-align: justify;">Gözlerini kısarak beni daha yeni anlıyormuş gibi başını
yavaşça iki yana salladı. Ardından öne doğru eğilip kısık sesle, “Emma sana ‘Köye
Baskın’ olayından bahsetti değil mi?” diye sordu.</p>

<p style="text-align: justify;">“Ne baskını?” </p>

<p style="text-align: justify;">Başını öte yana çevirdi. “Ah, yok bir şey. Sadece aramızda
oynadığımız bir oyun.” </p>

<p style="text-align: justify;">İçimde yoğun bir kandırılma hissi uyanmıştı. “Bana bundan bahsetmedi.”
</p>

<p style="text-align: justify;">Enoch kütüğün üstünde bana yaklaştı. “Bahsetmediğine eminim. İddiaya girerim, burası hakkında bilmeni istemediği pek çok şey
vardır. “</p>

<p style="text-align: justify;">“Yaa, öyle mi? Neden?” </p>

<p style="text-align: justify;">“Çünkü o zaman herkesin inanmanı istediği gibi buranın güzel
bir yer olmadığını anlarsın ve kalmazsın.” </p>

<p style="text-align: justify;">“Ne tür şeyler bunlar?” </p>

<p style="text-align: justify;">Hınzırca gülümseyerek, “Söyleyemem,” dedi. “Yoksa başım derde
girebilir. “</p>

<p style="text-align: justify;">“Olsun. Konuyu sen açtın.” </p>

<p style="text-align: justify;">Ayağa kalktım. “Bekle!” diyerek kolumdan tuttu.</p>

<p style="text-align: justify;">“Bir şey anlatmayacaksan niye bekleyeyim?” </p>

<p style="text-align: justify;">Çenesini düşünceli bir şekilde ovuşturdu. “Doğru, sana bir
şey söylememe izin yok... Ama sanırım üst kata çıkıp koridorun sonundaki odaya
bakmak istersen sana engel olamam.” </p>

<p style="text-align: justify;">“Neden? Ne var orada?” </p>

<p style="text-align: justify;">“Arkadaşım Victor. Seninle tanışmak istiyor. Git biraz konuş
onunla.” </p>

<p style="text-align: justify;">“Olur, konuşurum.” </p>

<p style="text-align: justify;">Eve doğru yürümeye başladıktan bir süre sonra Enoch’un ıslık
çaldığını işittim. Eliyle kapının üst pervazını yokluyormuş gibi bir hareket
yaptı. Dudaklarını oynatarak anahtar dedi.</p>

<p style="text-align: justify;">“İçeride birisi varsa anahtarı ne yapacağım?” </p>

<p style="text-align: justify;">Duymamış gibi davranarak geri döndü.</p>

<p style="text-align: justify;">Bir işim varmış da kimsenin bilmesi umurumda değilmiş gibi
yavaş yavaş yürüyerek eve girip üst kata çıktım. Kimseye görünmeden yukarıya
vardığımda koridorun sonundaki odaya usulca sokulup kapıyı yokladım. Ne var ki
kapı kilitliydi. Vurduğum zaman bir cevap alamadım. Kimsenin görmediğinden emin
olmak için başımı geriye çevirip bakarak elimi pervazın üstünde gezdirdim.
Sahiden orada bir anahtar vardı.</p>

<p style="text-align: justify;">Kapıyı açıp sessizce içeri girdim. Diğer yatak odalarından
bir farkı yoktu. İçeride bir şifonyer, bir gardırop, bir komodin ve üstünde çiçek
konmuş bir vazo vardı. Örtülü hardal rengi perdelerin ardından vuran kuşluk
vakti güneşi bütün odayı kehribar rengine boyamıştı. İşte o zaman yatakta
yatmakta olan bir delikanlıyı fark ettim. Dantel bir perdenin ardında yattığı
için belli belirsiz fark edilen çocuğun gözleri kapalı, ağzı hafif aralıktı.</p>

<p style="text-align: justify;">Onu uyandırmaktan korkarak olduğum yerde donakaldım. Bayan Peregrine’in
albümünden tanıdığım bu çocuğu yemeklerde veya evin içinde görmediğim gibi
kimse bizi tanıştırmamıştı. Gördüğüm fotoğrafta tıpkı şimdi olduğu gibi yatakta
uyuyordu. Bir tür uyku hastalığına yakalanıp karantinaya mı alınmıştı? Enoch
bana da hastalık mı bulaştırmak istiyordu?</p>

<p style="text-align: justify;">“Merhaba,” diye fısıldadım. “Uyanık mısın?” </p>

<p style="text-align: justify;">Delikanlı kıpırdamadı. Kolunu tutup hafifçe sarstım. Yüzü
bir yana düştü. O anda aklıma korkunç bir olasılık geldi. Teorimin doğru olup
olmadığını anlamak için elimi ağzına tuttum. Nefes alıp vermiyordu.</p>

<p style="text-align: justify;">Parmaklarımla dokunduğum dudakları buz gibiydi. Şoka girmiş
bir vaziyette elimi hemen çektim.</p>
<div class="newpage">

<div class="illustration" id="victor">
<img src="../Images/32victor.jpg" alt="Victor"/>
</div>

</div>

<p style="text-align: justify;">O sırada ayak sesleri duyup dönünce kapıda Bronwyn’i gördüm.<br/></p>

<p style="text-align: justify;">“Buraya girmemen gerekirdi!” diye tısladı.</p>

<p style="text-align: justify;">“O ölmüş.” </p>

<p style="text-align: justify;">Kızın gözleri delikanlıya takılınca yüzü buruştu. “O Victor.”
</p>

<p style="text-align: justify;">Birden bu yüzü nerede gördüğümü hatırlamıştım. Dedemin fotoğraflarından
birinde kayayı kaldıran çocuktu bu. Victor Bronwyn’in kardeşiydi. Ne zaman
öldüğünü anlamanın imkânı yoktu. Döngü yenilenmeye devam ettikçe, elli yıl önce
öldüğü halde bir gün önce ölmüş gibi görünebilirdi.</p>

<p style="text-align: justify;">“Ne oldu ona?” </p>

<p style="text-align: justify;">Arkadan “İhtiyar Victor’u uyandırsam iyi olur belki,” diye
bir ses geldi. “O zaman kendin sorabilirsin.” Konuşan Enoch’tu. İçeri girip kapıyı
kapadı.</p>

<p style="text-align: justify;">Bronwyn süzülen gözyaşları arasında ona umutla baktı. “Onu uyandırır
mısın? Hadi lütfen Enoch.” </p>

<p style="text-align: justify;">“Yapamam. Bu sıralar elimdeki kalpler bitmek üzere. Bir
insanı bir dakikalığına bile olsa uyandırmak için bir sürü kullanmak gerekir. “</p>

<p style="text-align: justify;">Bronwyn cesedin yanına gelip parmaklarıyla saçını düzeltmeye
başladı. “Lütfen, Victor’la konuşmayalı yıllar oldu,” diye yalvardı.</p>

<p style="text-align: justify;">Enoch aklına yeni gelmiş gibi, “Bodrumda ilaçlı suya
koyduğum birkaç inek kalbi var,” diye konuştu. “Fakat kötü malzeme kullanmaktan
nefret ederim. Tazesi her zaman daha iyidir!” </p>

<p style="text-align: justify;">Bronwyn hüngür hüngür ağlamaya başladı. Bir damla gözyaşı
kardeşinin ceketine düşünce telaş içinde kolunun yeniyle silmeye koyuldu.</p>

<p style="text-align: justify;">Enoch, “Kendini bu kadar kaptırma,” dedi. “Dayanamıyorum biliyorsun.
Zaten Victor’u uyandırmak acımasızca bir davranış. Bulunduğu yerden hoşlanıyor.
“</p>

<p style="text-align: justify;">“Neresi orası?” diye sordum.</p>

<p style="text-align: justify;">“Kim bilir? Fakat ne zaman onu sohbet etmek için uyandırsak,
geri dönmek için müthiş acele ediyor.” </p>

<p style="text-align: justify;">“Esas acımasız olan Bronwyn’le o şekilde oyuncak gibi
oynaman ve beni kandırman. Hem Victor öldüyse neden onu gömmüyoruz?” </p>

<p style="text-align: justify;">Bronwyn bariz bir küçümsemeyle bana baktı. “O zaman onu hiç
göremeyiz.” </p>

<p style="text-align: justify;">“Çok üzüldüm dostum,” dedi Enoch. “Yukarıya çıkmaktan
bahsetmemin sebebi bütün olayları görmeni istememdendi. Ben senden yanayım.” </p>

<p style="text-align: justify;">“Yaa, öyle mi? Olaylar nedir öyleyse? Victor nasıl öldü?” </p>

<p style="text-align: justify;">Bronwyn bana baktı. “Onu bir, ayyy!” Enoch onun dirseğini çimdiklemişti.</p>

<p style="text-align: justify;">“Sus! Söylememen lazım!” </p>

<p style="text-align: justify;">“Çok saçma!” dedim. “İkiniz de söylemezseniz, gidip Bayan Peregrine’e
sorarım.” </p>

<p style="text-align: justify;">Enoch gözlerini açarak hızla yanıma geldi. “Ah hayır, sakın
yapma.” </p>

<p style="text-align: justify;">“Öyle mi? Neden?” </p>

<p style="text-align: justify;">“Kuş Victor hakkında konuşmamızı istemiyor. Onun için
sürekli siyah giyiniyor. Her neyse, bizi burada görmemeli, yoksa
bacaklarımızdan tavana asar! “</p>

<p style="text-align: justify;">Tam lafının üstüne, Bayan Peregrine’in kuşku götürmez
biçimde aksayarak merdivenden çıktığını işittik. Yüzü bembeyaz kesilen Bronwyn
hızla yanımdan geçip odadan çıktı. Fakat Enoch çıkamadan önünü kestim. “Çekil
yolumdan!” diye tısladı.</p>

<p style="text-align: justify;">“Victor’a ne olduğunu söyle!” </p>

<p style="text-align: justify;">“Söyleyemem!” </p>

<p style="text-align: justify;">“Öyleyse ‘Köye Baskın’dan bahset.” </p>

<p style="text-align: justify;">“Onu da söyleyemem!” Beni yana itip çıkmaya çalıştı, ancak bunu
yapamayacağını anlayınca pes etti. “Tamam, kapıyı kapa da kulağına fısıldayayım
bari! “</p>

<p style="text-align: justify;">Bayan Peregrine tam kata çıkmak üzereyken kapıyı kapadım.</p>

<p style="text-align: justify;">Bir süre kulağımızı kapıya dayayıp, bizi fark etmediğinden
emin olmak için dinledik. Müdirenin koridorda yankılanan ayak sesleri kapıya
kadar yaklaşıp durdu. Başka bir kapı gıcırdayarak açılıp kapandı.</p>

<p style="text-align: justify;">Enoch, “Odasına girdi,” diye fısıldadı.</p>

<p style="text-align: justify;">&nbsp;“Öyleyse ‘Köye
Baskın’ı anlat.” </p>

<p style="text-align: justify;">Söylediğine pişman olmuş gibi görünerek beni kapıdan
uzaklaştırdı.</p>

<p style="text-align: justify;">Kulağıma fısıldaması için ona doğru eğildim. “Dediğim gibi oynadığımız
bir oyun bu. Adından ne olduğu anlaşılıyor. “</p>

<p style="text-align: justify;">“Yani gerçekten köye saldırıyor musunuz?” </p>

<p style="text-align: justify;">“Köyü mahvediyoruz. İnsanları kovalayıp hoşumuza giden
şeyleri alıyoruz, etrafı yakıyoruz. Gülüp eğleniyoruz.” </p>

<p style="text-align: justify;">“Ama korkunç bir şey bu!” </p>

<p style="text-align: justify;">“Becerilerimizi bir şekilde denememiz lazım değil mi? Günün birinde
kendimizi savunmamız gerekebilir. Yoksa paslanırız. Üstelik kurallar var.
Kimseyi öldürmemize izin verilmiyor. Sadece biraz korkutuyoruz. Hem birinin
canı yansa bile, yağmur gibi ertesi gün aynı hallerine dönüp hiçbir şey
hatırlamıyorlar.” </p>

<p style="text-align: justify;">“Emma da oynuyor mu?” </p>

<p style="text-align: justify;">“Hayır. O da senin gibi. Kötü bir iş yaptığımızı söylüyor.” </p>

<p style="text-align: justify;">“Bence de öyle.” </p>

<p style="text-align: justify;">Gözlerini yukarıya çevirdi. “İkiniz tam birbirine
uygunsunuz.” </p>

<p style="text-align: justify;">“Ne demek o?“</p>

<p style="text-align: justify;">Bir altmışlık boyuyla ayağa kalkıp parmağıyla göğsümü dürttü.</p>

<p style="text-align: justify;">“Bana tepeden bakma demek ahbap. Biz arada bir o lanet olası
köye baskın yapmasak bu güruhun çoğu yıllar önce yok olup giderdi.” </p>

<p style="text-align: justify;">Kapıya yürüyüp elini kapı kolu üstüne koyarak bana döndü.</p>

<p style="text-align: justify;">“Hem bizim kötü olduğumuzu düşünüyorsan onları görene kadar sabret.”
</p>

<p style="text-align: justify;">“Onlar kim? Hepiniz neden bahsediyorsunuz?” </p>

<p style="text-align: justify;">Parmağını ağzına götürüp beni susturarak dışarı çıktı. Odada
yine tek başıma kalmıştım. Gözlerim yataktaki cesede ilişti. Sana ne oldu Victor?</p>

<p style="text-align: justify;">Belki kafayı üşütüp kendini öldürdü diye düşündüm. Bu güzel görünen
ancak geleceği olmayan sonsuzluktan öyle bıkmıştı ki, fare zehri içmiş veya
kendini uçurumdan aşağı atmıştı. Belki Bayan Peregrine’in kastettiği “diğer
tehlikeler” yapmıştı bu işi.</p>

<p style="text-align: justify;">Koridora çıkıp merdivene doğru yürümeye başlamıştım ki,
aralık duran kapının ardında Bayan Peregrine’in sesini işittim. Bulduğum ilk
odaya kendimi atıp kadın aşağı inene kadar saklandım.</p>

<p style="text-align: justify;">Tehlike geçince, düzgün biçimde yapılmış yatağın önünde
duran botları fark ettim. Bunlar Emma’nın botlarıydı. Demek onun odasındaydım.</p>

<p style="text-align: justify;">Bir duvarın önüne aynalı bir şifonyer yerleştirilmişti. Öbür
duvarın önünde bir yazı masası ve altında bir sandalye vardı, burası saklayacak
bir şeyi olmayan tertipli bir kızın odasıydı; ya da dolabın içinde bir şapka
kutusu bulana kadar öyle görünüyordu. Kutu bir iple bağlanmıştı ve üstünde
yağlı kalemle bir şey yazılmıştı:&nbsp;<i>(Özeldir Emma Bloom'un mektupları Açmayın)</i></p>
<div class="newpage">

<div class="illustration" id="mektup3">
<img src="../Images/mektup3.jpg" alt="mektup3"/></div>
</div>

<p></p>

<p style="text-align: justify;">Kırmızı bez görmüş boğa gibi olmuştum. Yatağa oturup kutuyu kucağıma
koyarak ipi çözdüm, içindeki yüzden fazla mektubun hepsi dedemden gelmişti.
Kalbim küt küt atıyordu. Tam anlamıyla yıkık evde bulmayı umduğum altın
madenini keşfetmiştim. Burnumu soktuğum için elbette kendimi kötü hissediyordum
ama burada yaşayanlar bazı şeyleri gizlemekte ısrar ettiğine göre başımın
çaresine bakmak zorundaydım.<br/></p>

<p style="text-align: justify;">Hepsini tek tek okumak istesem de birinin her an odaya
girmesinden korkarak, fikir sahibi olacak şekilde hızla göz gezdirdim.</p>

<p style="text-align: justify;">Büyük kısmı Portman Dedem’in orduda görev yaptığı 1940’ların
başına aitti. Rasgele seçip okuduklarım uzun ve aptalca bir içeriğe sahipti.
Dedemin o zamanki kırık dökük İngilizcesiyle Emma’ya aşk ilanları ve onun
güzelliğini beceriksizce tarif ettiği cümlelerle doluydu (“Çiçek gibi güzelsin,
hem güzel kokuyorsun, koparabilir miyim?”).</p>

<p style="text-align: justify;">Bir tanesine, ağzında sigarayla bir bombanın üstüne oturup poz
verdiği resmini de koymuştu.</p>

<p style="text-align: justify;">Bir süre sonra mektupları kısalmaya ve araları uzamaya
başlamıştı.</p>

<p style="text-align: justify;">1950’lere geldiğimde artık yılda bir mektuba düşmüştü.
Sonuncusu Nisan 1963’te gönderilmişti. Zarfın içinde mektup değil, birkaç
fotoğraf vardı. İki tanesinde Emma vardı, dedem bu fotoğrafları ona geri
göndermişti, ilkinde Emma dedemin pozuna nazire yaparcasına komik bir poz
vermişti. Patates soyarken bir yandan Bayan Peregrine’in piposunu içer gibi
yapmıştı. İkincisi üzücü bir pozdu. Herhalde dedem ona mektup yazmayı
bıraktıktan sonra göndermişti. Son fotoğrafta -dedem bundan sonra bir şey
göndermemişti- orta yaşlarındaki dedemin kucağında küçük bir kız vardı.</p>
<div class="newpage">

<div class="illustration" id="bombam">
<img src="../Images/33bombam.jpg" alt="Bombam"/>
</div>

</div>
<div class="newpage">

<div class="illustration" id="patateslerisoyarken">
<img src="../Images/34patateslerisoyarken.jpg" alt="Patatesleri Soyarken"/>
</div>

</div>
<div class="newpage">

<div class="illustration" id="emmaninsilueti">
<img src="../Images/35emmaninsilueti.jpg" alt="Emma’nın Silueti"/>
<div class="newpage">

<div class="illustration" id="rujveyazi">
<img src="../Images/rujveyazi.jpg" alt="rujveyazi"/>
</div>

</div>
<div class="newpage">

<div class="illustration" id="istebuyuzden">
<img src="../Images/36istebuyuzden.jpg" alt="İşte Bu Yüzden"/>
</div>

</div>


<p style="text-align: justify;">Son fotoğrafa en az bir dakika baktıktan sonra küçük kızın
kim olduğunu anlayabildim. Bu, o zaman muhtemelen dört yaşlarındaki Susie
Halam’dı. Dedem ondan sonra bir daha mektup göndermemişti.<br/></p>

<p style="text-align: justify;">Emma’nın cevap alamadığı halde dedeme daha ne kadar yazmaya
devam ettiğini ve dedemin o mektupları ne yaptığını merak ettim. Yırtıp atmış
mıydı? Bir yere mi saklamıştı? Babamla halamın küçükken buldukları mektup
muhakkak bunlardan biriydi; o yüzden babalarının yalan söylediğini, eşini
aldattığını sanmışlardı.</p>

<p style="text-align: justify;">Halbuki ne kadar yanılmışlardı.</p>

<p style="text-align: justify;">O sırada birinin hafifçe öksürdüğünü duydum. Arkama dönüp baktığımda
Emma kapıda durmuş sert bir ifadeyle beni seyrediyordu.</p>

<p style="text-align: justify;">Birden kıpkırmızı kesilerek telaşla mektupları toplamaya
çalıştım ama artık çok geçti, suçüstü yakalanmıştım.</p>

<p style="text-align: justify;">“Özür dilerim. Buraya girmemem gerekirdi.” </p>

<p style="text-align: justify;">“Gayet iyi farkındayım ama hiç şüphesiz senin okumanı
bölmemem gerekir. “Hışımla şifonyere gidip bir çekmeceyi çıkardığı gibi büyük
bir gürültüyle yere fırlattı. “Madem bu işe başladın, külotlarıma da bak o
halde!” </p>

<p style="text-align: justify;">“Özür dilerim, gerçekten çok üzgünüm. Hiç böyle şeyler
yapmam aslında.” </p>

<p style="text-align: justify;">“Ah, tabii. Hanımların pencerelerini gözetlemekle çok
meşgulsün herhalde!” Öfkeden titreyerek tepeme dikildi. Bense mektupları kutuya
yerleştirmek için çabalıyordum.</p>

<p style="text-align: justify;">“Bunun bir sistemi var herhalde. Ver şunları bana, her şeyi
berbat ediyorsun!” Yere oturup beni yana doğru itti. Kutunun içini yere
boşaltıp mektupları bir postane görevlisi gibi hızla ayırdı. En iyisi çenemi
kapamak diye düşünüp onun yaptıklarını uysalca izlemeye başladım.</p>

<p style="text-align: justify;">Biraz sakinleştiği zaman, “Demek Abe ve benim ilişkimi
öğrenmek istiyorsun öyle mi?” diye sordu. “Bana sorabilirdin oysa.” </p>

<p style="text-align: justify;">“Burnumu sokmak istemedim.” </p>

<p style="text-align: justify;">“Bu tartışma götürür öyle değil mi?” </p>

<p style="text-align: justify;">“Galiba. “</p>

<p style="text-align: justify;">“Ne öğrenmek istiyorsun peki?” </p>

<p style="text-align: justify;">Biraz düşündüm. Nereden başlayacağımı bilemiyordum. “Sadece...</p>

<p style="text-align: justify;">ne olduğunu.” </p>

<p style="text-align: justify;">“iyi öyleyse, bütün güzel ayrıntıları bir kenara koyup
hemen sonuca gidelim. Aslında çok basit. Abe gitti. Beni sevdiğini söyledi ve
günün birinde döneceğine söz verdi. Fakat hiç dönmedi.” </p>

<p style="text-align: justify;">“Fakat gitmesi gerekiyordu değil mi? Savaşmak için.” </p>

<p style="text-align: justify;">“Gerekiyor muydu? Bilmiyorum. Halkı avlanıp öldürülürken bir
köşede oturup bekleyemeyeceğini söyledi. Savaşmanın görevi olduğunu söyledi.
Sanırım görev benden daha önemliydi. Her neyse, dönmesini bekledim. O lanet
olası savaş boyunca endişe içinde dönmesini bekledim. Gelen her mektubun
ölümünü haber verdiğini düşünerek korktum. Nihayet savaş sona erdiğinde,
dönmesinin mümkün olmadığını bildirdi. Aklını kaçıracağını söyledi. Askerde kendini
nasıl koruması gerektiğini öğrendiğini, kendisine bir dadı gibi davranan Kuşa
artık ihtiyacı olmadığını söyledi. Amerika’ya gidip ikimize bir yuva kuracak,
sonra beni çağıracaktı. Bu nedenle yine bekledim. Öyle uzun beklemiştim ki,
gerçekten onun yanına gitseydim kırk yaşına gelecektim. O esnada sıradan biriyle
yaşamaya başlamış. Dedikleri gibi, hepsi bu kadar.” </p>

<p style="text-align: justify;">“Özür dilerim. Bunları hiç bilmiyordum.” </p>

<p style="text-align: justify;">“Eski hikâye. Artık fazla kurcalamıyorum.” </p>

<p style="text-align: justify;">“Buraya takılıp kaldığın için onu suçluyor musun?” </p>

<p style="text-align: justify;">Bana sert bir şekilde baktı. “Takılıp kaldığımı kim söyledi?”
Ardından iç çekti. “Hayır, onu suçlamıyorum. Sadece özlüyorum.” </p>

<p style="text-align: justify;">“Hâlâ mı?” </p>

<p style="text-align: justify;">“Hem de her gün.” </p>

<p style="text-align: justify;">Mektupları ayırmıştı. Kutunun kapağını kapatarak, “İşte
öğrendin,” dedi. “Aşk hayatımın bütün geçmişi dolaba tıkılmış şu tozlu kutunun
içinde.” Derin bir nefes alıp gözlerini kapadı, ardından burnunu sıktı. Bir an
düzgün yüz hatları ardında yaşlı bir kadın görür gibi oldum. Dedem onun
zavallı, özlemle dolu kalbini kırmıştı.</p>

<p style="text-align: justify;">Aradan bunca yıl geçmesine rağmen yarası hâlâ kapanmamıştı.</p>

<p style="text-align: justify;">Bir an içimden ona sarılmak gelse de bir şey bana mani
olmuştu.</p>

<p style="text-align: justify;">Bu mucizelerin mucizesi güzel, tuhaf ve büyüleyici kız
benden gerçekten hoşlanıyor gibiydi. Fakat hoşlandığının aslında ben olmadığımı
şimdi anlıyordum. Dedem onun kalbini kırmıştı, bense onun dublörü olmaktan
öteye gidemezdim. Bu ne kadar arzulu olursa olsun herkesi durdurmaya yeterdi.
Arkadaşının eski sevgilisiyle flört etmeyi mide bulandırıcı bulan insanlar
tanıyordum. Bu mantığa göre dedemin eski sevgilisiyle flört etmek aslında
ensest gibiydi.</p>

<p style="text-align: justify;">Derken Emma elini koluma koydu. Ardından başını omzuma yasladı.
Çenesinin yavaşça yüzüme yaklaştığını hissediyordum. Şayet vücut dilinde bunun
karşılığı varsa herhalde öp beni demekti.</p>

<p style="text-align: justify;">Bir dakika içinde yüzlerimiz aynı hizaya gelecek ve o zaman
ben dudaklarımı onun dudaklarına kenetlemek ya da onu iterek incitmek arasında
bir seçim yapmak zorunda kalacaktım ki, biraz önce zaten yeterince incitmiştim.
Sorun onu öpmek istememem değildi, aslında bunu çok istiyordum; fakat dedemden
gelen aşk mektuplarım takıntı halinde sakladığı kutudan yarım metre uzakta
olmaktan dolayı kendimi tuhaf ve gergin hissediyordum.</p>

<p style="text-align: justify;">Yanağını yanağıma dayadığı zaman ya şimdi ya hiç anının
geldiğini anlamıştım. O yüzden aklıma gelen ateş söndürücü ilk düşünceyi söyledim.</p>

<p style="text-align: justify;">“Enoch’la aranızda bir şey mi var?” </p>

<p style="text-align: justify;">Emma anında irkilerek çekildi ve çok tuhaf bir laf etmişim
gibi bana baktı. “Ne?! Hayır! Nereden aklına geldi bu saçma fikir?” </p>

<p style="text-align: justify;">“Ondan dolayı. Senden bahsederken sanki biraz alıngan
konuşuyor. Benim ortalıkta olmamı istemiyormuş, onun oyununu bozmuşum filan
gibi bir izlenim edindim.” </p>

<p style="text-align: justify;">Emma gözlerini iyice açmıştı. “Her şeyden önce onun
bozulacak bir oyunu yok, bundan kesinlikle emin olabilirsin. O kıskanç, yalancı
salağın teki. “</p>

<p style="text-align: justify;">“Öyle mi?” </p>

<p style="text-align: justify;">“Ne öyle mi?” </p>

<p style="text-align: justify;">“Yalancı.” </p>

<p style="text-align: justify;">Gözlerini kıstı. “Neden? Ne tür bir saçmalık yumurtladı?” </p>

<p style="text-align: justify;">“Emma, Victor’a ne oldu?” </p>

<p style="text-align: justify;">Çok şaşırmıştı. Başını iki yana sallayarak mırıldandı. “Kahrolası
bencil çocuk.” </p>

<p style="text-align: justify;">“Burada kimsenin bana söylemediği bir şey olmuş ve ben bunun
ne olduğunu bilmek istiyorum.” </p>

<p style="text-align: justify;">“Ben söyleyemem.” </p>

<p style="text-align: justify;">“Bundan başka laf duymuyorum! Ben gelecekten bahsedemem. Siz geçmişten bahsedemezsiniz. Bayan Peregrine hepimizin
elini kolunu bağladı. Dedemin son arzusu benim buraya gelip gerçeği öğrenmemdi.
Bunun bir anlamı yok mu?” </p>

<p style="text-align: justify;">Elimi tutup kucağına koyarak bir süre inceledi. Uygun
kelimeleri arar gibi bir hali vardı. Sonunda, “Haklısın,” diye konuştu. “Bir
şey var.”</p>

<p style="text-align: justify;">“Anlatsana.” </p>

<p style="text-align: justify;">“Burada olmaz,” diye fısıldadı. “Bu gece .” </p>

<p style="text-align: justify;">Gece geç saatte, babam ve Bayan Peregrine uyuduktan sonra buluşmaya
karar verdik. Emma yerin kulağı var diyerek tek çözümün bu olduğunda ısrar
etti. Gündüz vakti kuşku uyandırmadan bir arada bulunmamız olanaksızdı.
Saklayacağımız bir şey yokmuş görüntüsü vermek için öğleden sonra herkesin
gözü önünde bahçede dolaştık. Güneş batmaya yaklaştığı sırada tek başıma
bataklıktan geri döndüm.</p>

<p style="text-align: center;"><img alt="ARA" src="../Images/ARA.jpg"/><br/></p>

<p></p>

<p style="text-align: justify;">21. yüzyılın yine yağmurlu bir akşamıydı. Puba girdiğimde
kuru bir yerde olmaktan dolayı halime şükrediyordum. Babam tek başına bir
masaya oturmuş bira içiyordu. Ben de bir sandalye çekip yanına oturdum. Bir
yandan peçetelerle yüzümü kurularken bir yandan da günü nasıl geçirdiğime dair
hikâyeler uydurmaya başladım. (Yalan söyleme konusunda bir şey keşfetmiştim: Ne
kadar çok söylersem uydurmak da o kadar kolaylaşıyordu.) Gelgelelim babam beni
pek dinlemiyordu. Arada bir, “Hu, ilginçmiş,” diyor, ardından bakışları başka
bir yöne kayıyor ve birasından bir yudum daha alıyordu.</p>

<p style="text-align: justify;">“Neyin var?” diye sordum. “Hâlâ bana kızgın mısın?” </p>

<p style="text-align: justify;">“Hayır, hayır öyle bir şey yok.” Önce konuşmaya niyetlendi, ardından
boş ver dercesine elini salladı. “Aman, aptalca şeyler.” </p>

<p style="text-align: justify;">“Hadi baba. “</p>

<p style="text-align: justify;">“Mesele sadece... birkaç gün önce bir adam peyda oldu. Bir başka
kuşçu.” </p>

<p style="text-align: justify;">“Tanıdığın biri mi?” </p>

<p style="text-align: justify;">Başını iki yana salladı. “Hiç görmemiştim. Önce hevesli bir amatör
sandım ama baktım her gün aynı yerlere, aynı yuvalama noktalarına geliyor,
notlar alıyor. Ne yaptığını kesinlikle iyi biliyor. Bugün onu ağ kafes ve Predator ile görünce profesyonel
olduğunu anladım.” </p>

<p style="text-align: justify;">“Predator ne?” </p>

<p style="text-align: justify;">“Dürbün. Hakiki camdan yapılmış.” Kâğıttan yapılmış tabak altlığını
sinir bozucu bir şekilde üç kere katlayıp düzeltti. “Buradaki kuş popülasyonunu
ilk kez benim bulduğumu sanmıştım anlıyor musun? Bu kitabın gerçekten özel
olmasını istiyordum.” </p>

<p style="text-align: justify;">“Derken bu ibne çıkageldi.” </p>

<p style="text-align: justify;">“Jacob.” </p>

<p style="text-align: justify;">“Yani bu alçak it oğlu it demek istedim.” </p>

<p style="text-align: justify;">Güldü. “Sağ ol oğlum. Bu işe yaradı.” </p>

<p style="text-align: justify;">Ona güvence verir gibi, “Kitabın özel olacak zaten,” dedim.</p>

<p style="text-align: justify;">Omzunu silkti. “Bilmiyorum. Umarım öyle olur.” Ne var ki sesinden
emin olmadığı belliydi.</p>

<p style="text-align: justify;">Neler olacağını harfiyen biliyordum. Babam yine o acıklı
döngülerden birine yakalanmıştı. Önce bir projeye tutkuyla sarılıyor, aylar
boyunca durmadan onun hakkında konuşuyordu. Ardından kaçınılmaz bir şekilde
küçük bir sorun ortaya çıkıyor ve onun hevesi kaçıyordu. Babam o sorunla
uğraşmak yerine yelkenleri tamamen suya indiriyordu. Tahmin edeceğiniz üzere
proje rafa kalkıyor, ardından yeni bir projeye girişiyordu ve döngü böylece
yeniden başlıyordu. Morali çok çabuk bozuluyordu. O yüzden çekmecesinde elle
yazdığı, bitirilmemiş bir düzine dosya vardı; o yüzden Susie Halam’la açmaya
çalıştığı kuşçu dükkânı bir türlü hayata geçemiyordu.</p>

<p style="text-align: justify;">Üniversite eğitimini Asya dilleri üzerine yaptığı halde,
yine o yüzden hiç Asya’ya gitmemişti. Kırk altı yaşına geldiği halde hâlâ arayış
içindeydi, hâlâ annemin parasına ihtiyacı olmadığını kanıtlamaya çalışıyordu.</p>

<p style="text-align: justify;">Aslında moral verici bir konuşmaya ihtiyacı vardı ama ben şu
anda bunu yapacak durumda değildim; o yüzden konuyu değiştirmeye çalıştım. “Nerede
kalıyor o ukala? Kasabanın yegâne odalarında bizim kaldığımızı sanıyordum. “</p>

<p style="text-align: justify;">“Herhalde kamp kurmuş olmalı.” </p>

<p style="text-align: justify;">“Bu havada mı?” </p>

<p style="text-align: justify;">“İflah olmaz kuş hastaları öyle yapar. Doğa koşullarında
yaşamak insanı hem fiziki hem psikolojik olarak konuya yakın kılar. Zorluklara göğüs germek vesaire.” </p>

<p style="text-align: justify;">Güldüm. “Öyleyse sen neden orada değilsin?” diye daha
sorarken pişman olmuştum.</p>

<p style="text-align: justify;">“İşte benim kitabım yine o yüzden bitmeyecek. Her zaman
benden daha hevesli biri çıkıyor. “</p>

<p style="text-align: justify;">Beceriksizce sandalyede kımıldadım. “Öyle söylemek istemedim. Demek istiyorum ki...” </p>

<p style="text-align: justify;">“Şşşt!” Bir anda gerginleşen babam kaçamak gözlerle kapıya baktı.
“Belli etmeden çabucak bak. Şimdi içeri girdi.” </p>

<p style="text-align: justify;">Yüzümü menüyle kapayıp üstünden o tarafa göz attım. Pasaklı görünümlü,
sakallı bir adam kapıda durmuş, botlarını yere vurarak suları atıyordu. Başında
bir yağmur şapkası vardı ve koyu renkli gözlük takmıştı. Birbiri üstüne giydiği
anlaşılan montlar yüzünden hem şişman hem geçerken uğramış görünüyordu.</p>

<p style="text-align: justify;">“Evsiz Noel Baba kıyafeti pek hoş,” diye fısıldadım. “Bunu
başarmak kolay değil. Pek mevsim dışı.” </p>

<p style="text-align: justify;">Babam beni duymazlıktan geldi. Adam bara yaslanınca
etraftaki konuşmalar azaldı. Kev ona ne istediğini sorunca adam bir şey söyledi.
Bunun üzerine Kev mutfağa girdi. Adam gözlerini boşluğa dikip bekledi. Bir
dakika sonra mutfaktan çıkan Kev ona bir artık yemek torbası verdi. Adam bara
bir miktar para bırakıp kapıya yürüdü.</p>

<p style="text-align: justify;">Çıkmadan önce geri dönüp yavaşça mekânda göz gezdirdi.</p>

<p style="text-align: justify;">Uzun süren bir bekleyişten sonra dışarı çıktı.</p>

<p style="text-align: justify;">Kapı kapanınca babam, “Ne istedi?” diye bağırarak sordu.</p>

<p style="text-align: justify;">“Birkaç parça biftek,” diye cevap verdi Kev. “Nasıl piştiği
önemli değilmiş. İki tarafını onar saniye pişirip verdim. Aldırmadı.” </p>

<p style="text-align: justify;">Bardakiler mırıldanıp ahkâm kesmeye başladı. Yine yüksek
sesle konuşmaya başlamışlardı.</p>

<p style="text-align: justify;">Babama, “Çiğ biftek ha,” dedim. “Bir ornitolog için bile
biraz tuhaf olduğunu kabul etmelisin.” </p>

<p style="text-align: justify;">“Belki çiğ besinler yiyordur.” </p>

<p style="text-align: justify;">“Evet, doğru. Ya da kuzuların kanıyla beslenmekten
bıkmıştır.” </p>

<p style="text-align: justify;">Babam gözlerini yukarı kaldırdı. “Adamın kamp sobası olduğu belli.
Muhtemelen etleri açık havada pişirmek istiyor.” </p>

<p style="text-align: justify;">“Yağmurun altında mı? Hem neden savunuyorsun onu? Senin baş
düşmanın olduğunu sanıyordum. “</p>

<p style="text-align: justify;">“Anlamanı beklemiyorum, ama benimle dalga geçmezsen
sevinirim.” </p>

<p style="text-align: justify;">Kalkıp bara doğru yürüdü.</p>

<p style="text-align: center;"><img alt="ARA" src="../Images/ARA.jpg"/><br/></p>

<p></p>

<p style="text-align: justify;">Birkaç saat sonra sendeleyerek yukarı çıktığında leş gibi
içki kokan babam kendini yatağa bıraktı. Başını yastığa koyar koymaz uyuyup canavar
gibi horlamaya başladı. Üstüme bir palto giyip Emma’yla buluşmaya giderken
sessiz davranmama hiç gerek kalmamıştı.</p>

<p style="text-align: justify;">Boş sokaklar öyle sessizdi ki, neredeyse düşen çiğ bile
işitilecekti.</p>

<p style="text-align: justify;">Gökyüzündeki birkaç parça cılız bulut yolumu aydınlatan
dolunayı engellemiyordu. Sırtı tırmandığım zaman içimi tedirgin edici bir his
kapladı. Etrafa bakınınca, uzaktaki bir kaya çıkıntısında duran bir adamın beni
seyrettiğini fark ettim. Elleri yüzüne bitişik, dirsekleri havada durduğundan
dürbünle baktığını tahmin ettim. Önce koyun sahiplerinden birinin detektif gibi
beni izlediğini düşünüp lanet olsun, yakalandım, diye düşündüm. Fakat öyle olsa
adam benim karşıma çıkıp yolumu keserdi. Oysa bu durmuş beni seyrediyordu, ben
de dikkatle ona baktım.</p>

<p style="text-align: justify;">Sonunda, yakalandıysam yakalandım, diye düşündüm. Şimdi ister
geriye döneyim, ister yoluma devam edeyim, bu gece yolculuğu şu ya da bu
şekilde babamın kulağına gidecekti. O yüzden orta parmağımı havaya kaldırıp
kolumu ileriye uzatarak adamı selamladım ve aşağıda beni bekleyen soğuk sise
doğru yürümeye koyuldum.</p>

<p style="text-align: justify;">Höyükten dışarı çıktığımda bulutlar ortalıkta görünmüyordu.</p>

<p style="text-align: justify;">Kocaman sarı bir balon gibi görünen ay öyle parlaktı ki
gözlerimi neredeyse kısmak zorunda kaldım. Birkaç dakika sonra bataklığın içinden
çıkıp gelen Emma özür dileyerek motor gibi konuşmaya başladı.</p>

<p style="text-align: justify;">“Geciktiğim için özür dilerim. Herkesin yatması asırlar
sürdü! Tam yola koyulmuştum ki, bahçede öpüşen Hugh ve Fiona’ya
rastladım. Ama merak etme. Ben söylemezsem onlar da söylememeye söz
verdiler. “</p>

<p style="text-align: justify;">Kollarını boynuma doladı. “Seni özledim. Bugün olanlar için özür
dilerim.” </p>

<p style="text-align: justify;">“Ben de,” diyerek sırtına beceriksizce vurdum. “Hadi
konuşalım.” </p>

<p style="text-align: justify;">Yürümeye başladı. “Burada olmaz. Daha iyi bir yer var. Özel bir
yer. “</p>

<p style="text-align: justify;">“Bilmiyorum...” </p>

<p style="text-align: justify;">Elimi tuttu. “Öyle davranma. Hayran olacaksın, söz veriyorum.</p>

<p style="text-align: justify;">Oraya varınca sana her şeyi anlatacağım. “</p>

<p style="text-align: justify;">Beni baştan çıkarmak için numara yaptığına büyük ölçüde emindim.
Biraz daha büyük veya tecrübeli olsam, ya da sık sık dışarıda ateşli kızlarla
buluştuğu halde istediğini elde edemeyen biri olsam hemen şuracıkta konuşmak
için ısrar edecek kadar duygusal ve hormonsal cesarete sahip olabilirdim. Fakat
bunlardan hiçbiri değildim. Üstelik onun bana bakışı, tamamen kendi benliğiyle
gülümsemesi vardı. Saçını cilveli bir edayla arkaya doğru savursa, ne isterse
yapmaya hazır bir vaziyette onun peşinden gitmeye arzu duyabilirdim. En ufak
bir şansım yoktu.</p>

<p style="text-align: justify;">Kendi kendime onunla giderim ama öpüşmem dedim. Emma bataklıkta
önümden yürürken ben bir mantra gibi sürekli bu sözü tekrarlıyordum. Öpüşmem!
Öpüşmem! Kasabanın dışına kadar yürüdük. Ardından fenerin karşısındaki kayalık
sahile saptık. Dik yamaçtan dikkatle inerek kumsala geldik.</p>

<p style="text-align: justify;">Deniz kenarına geldiğimizde Emma beklememi söyleyip bir şey almak
için biraz ileriye koştu. Fenerin tepesindeki ışık dönerek her şeyi
aydınlatıyordu: kayalık yamaçlardaki oyuklarda uyuyan milyonlarca deniz kuşu,
alçalan gelgitin ortaya çıkardığı dev kayalar, kumun ortasında çürümekte olan
bir kayık. Emma geri döndüğünde üstünde mayosu, elinde bir çift şnorkel maske
vardı.</p>

<p style="text-align: justify;">“Ah, yoo, hayatta olmaz,” dedim.</p>

<p style="text-align: justify;">Üzerimdeki kot pantolon ve yağmurluğa kuşkuyla bakarak, “Soyunup iç çamaşırlarınla kalsan iyi olur,” dedi. “Üstündeki kıyafet yüzmeye hiç
uygun değil.” </p>

<p style="text-align: justify;">“Çünkü ben yüzmeyeceğim! Gecenin köründe gizlice kaçıp
seninle buluşmayı kabul ettim ama sadece konuşmak için, yoksa...” </p>

<p style="text-align: justify;">“Konuşalım,” diye ısrar etti.</p>

<p style="text-align: justify;">“Suyun içinde. Şortumla.” </p>

<p style="text-align: justify;">Kuma tekme atarak üstüme savurdu, ardından yürümeye başladı ama
bir süre sonra geri döndü. “Merak etme sana saldırmayacağım. Kendini önemli biri sanma.” </p>

<p style="text-align: justify;">“Değilim ki.” </p>

<p style="text-align: justify;">“Öyleyse oyalanma da çıkar şu pantolonunu!” der demez üstüme
saldırdı. Bana sarılıp yere devirerek bir eliyle kemerimi çıkarmaya çalışırken
öbür eliyle yüzüme kum sürdü.</p>

<p style="text-align: justify;">“Pöfff!” diye bağırıp ağzımdaki kumu tükürdüm. “Düzenbaz! Düzenbaz!” Benim de aynı şekilde karşılık vermekten başka
çarem yoktu. Kısa sürede iş çığırından çıkıp kuralsız bir kum savaşına dönüştü.
Sonunda bittiğinde ikimiz de kahkahalar atıp boş yere saçlarımızdaki kumu
temizlemeye çalışıyorduk.</p>

<p style="text-align: justify;">“Şimdi artık yıkanman lazım, böylece şu denize girersin.” </p>

<p style="text-align: justify;">“İyi, pekâlâ.” </p>

<p style="text-align: justify;">Su başlangıçta insanı şoka sokacak kadar soğuktu. Sadece
şort giyen birisi için pek uygun bir durum değildi. Fakat suyun soğukluğuna çabucak
alıştım. Kayaların üstünden dikkatle yürüyerek biraz açılınca bir şamandıraya
bağlı kanonun yanına geldik. Kanoya tırmandığımızda Emma küreklerden birini
bana verdi. İkimiz de kürek çekmeye başlayarak fenere doğru yol aldık. Hava
ılık, deniz sakindi.</p>

<p style="text-align: justify;">Birkaç dakika boyunca suya dalıp çıkan küreklerin hoş
ritmiyle kendimden geçmiştim. Fenere yüz metre kadar yaklaşınca Emma kanodan
aşağı indi. Şaşkınlık içinde suya batmadığını, dizlerine kadar gelen suda
ayakta durduğunu gördüm.</p>

<p style="text-align: justify;">“Bir kum tepesi filan mı var orada?” diye sordum.</p>

<p style="text-align: justify;">“Hayır.” Kanoya uzanıp küçük bir çapa çıkararak denize attı.</p>

<p style="text-align: justify;">Bir metre kadar inen çapa metal bir cisme çarpmıştı. Bir
süre sonra fenerin ışığı bulunduğumuz yeri yalayarak geçince dört bir yanımızda
uzanan bir gemi enkazı fark ettim.</p>

<p style="text-align: justify;">İhtiyatla aşağı inip yürüdüm. Kıyıdan bizi seyreden biri
olsa suda yürüdüğümüzü zannederdi.</p>

<p style="text-align: justify;">“Bu enkaz ne kadar büyüklükte?” diye sordum.</p>

<p style="text-align: justify;">“Çok büyük. Müttefik savaş gemisi. Dost kuvvetlerin mayınına
çarpıp batmış.” </p>

<p style="text-align: justify;">Birden durdu. “Bir dakikalığına fenere bakma. Gözlerin
karanlığa alışsın.” </p>

<p style="text-align: justify;">Böylece yüzümüzü kıyıya döndük. Küçük dalgalar kasıklarımıza
vuruyordu. “Tamam, şimdi beni takip et ve derin bir nefes al.” </p>

<p style="text-align: justify;">Geminin gövdesi üzerinde görünen karanlık bir deliğe doğru
yürüdü.</p>

<p style="text-align: justify;">Görünüşe bakılırsa bir kapıydı bu. Ardından deliğin kenarına
oturup içeri daldı.</p>

<p style="text-align: justify;">Delilik bu, diye düşündüm. Ardından bana verdiği maskeyi
başıma geçirip suya daldım. Bacaklarımın arasından etrafı kaplayan karanlığa bakınca
Emma’nın bir merdivenin basamaklarından aşağı inmekte olduğunu gördüm.
Merdivenin tepesine tutunup onu takip ettim.</p>

<p style="text-align: justify;">Ellerimin yardımıyla basamakları birer birer inip sonunda
Emma’nın beklediği metal zemine ulaştım. Bulunduğumuz yer yük ambarına benziyordu
ama daha fazla ayrıntı göremeyecek kadar karanlıktı.</p>

<p style="text-align: justify;">Dirseğine dokunup ağzımı gösterdim. Nefes almam lazım. Koluma küçümseyerek vurdu, ardından yakında bulunan plastik bir hortuma uzandı.
Hortum merdivenden suyun üstüne uzanan bir boruya bağlıydı. Emma hortumu ağzına
sokup yanakları şişene kadar üfledi. Ardından nefes alıp bana uzattı.
Ciğerlerimi dolduran havayı coşkuyla içime çektim. Suyun beş altı metre
dibinde, bir gemi enkazının içindeydik ve nefes alıyorduk.</p>

<p style="text-align: justify;">Emma önümüzde duran bir kapıyı gösterdi. Burası karanlığın içinde
bir kara delikten biraz daha büyüktü. Girmek istemiyorum diye işaret ettim.
Fakat Emma yürümeye korkan küçük bir çocukmuşum gibi elimi tutup kapıya doğru
çekti. Hortumu da bizimle beraber taşıyordu.</p>

<p style="text-align: justify;">Kapının içinden zifiri karanlığa daldık. Bir süre hortumdan
sırayla nefes alarak karanlığın içinde durduk. Kabarcıklar çıkararak yükselen
nefeslerimizin dışında geminin derinliklerinden ne olduğu meçhul gürültüler
geliyordu. Muhtemelen dağılan teknenin parçaları akıntıda sürüklenip oraya
buraya çarpıyordu. Gözlerimi kapatsam bundan daha karanlık olmazdı. Yıldızsız
bir evrende sürüklenen astronotlar gibiydik.</p>

<p style="text-align: justify;">Derken şaşırtıcı ve muhteşem bir şey oldu. Birer birer
yıldızların belirmesi gibi, karanlığın içinde muhtelif yerlerde yeşil ışıklar
ortaya çıktı. Bir an halüsinasyon gördüğümü düşündüm. Fakat bir süre sonra ışıklar
hem arttı hem parlaklaştı. Sonunda etrafımızda yanıp sönen bir milyon yeşil
ışıktan oluşan bir takımyıldız oluştu. Maskelerimize yansıyan bu ışıkların
parlaklığıyla bedenlerimiz aydınlanmıştı. Emma elini ileri uzatıp bileğini ani
bir hareketle çevirdi. O anda avucunda bir alev topu belirmemişti ama eli şimdi
mavi bir ışıkla parlıyordu.</p>

<p style="text-align: justify;">Yeşil yıldızlar bu mavi ışığın etrafına toplanarak onunla
uyum içinde hareket etmeye başladılar. Hareketleri bir balık sürüsünü andırıyor
diye düşünürken gerçekten de öyle olduğunu fark ettim.</p>

<p style="text-align: justify;">Büyülenmiş bir halde vaktin nasıl geçtiğini unutmuştum. Bana
orada saatler geçirmişiz gibi geliyordu, oysa muhtemelen sadece birkaç dakika
olmuştu. Derken Emma’nın beni dürttüğünü hissettim.</p>

<p style="text-align: justify;">Kapıdan dışarı çıkıp merdiveni tırmandık. Tekrar su üstüne çıktığımızda
ilk gördüğüm şey gökyüzünü kocaman bembeyaz bir tablo gibi boyayan Samanyolu
oldu. Balıklarla yıldızların aynı sistem içinde bir araya geldiğini düşündüm.
İkisi de antik ve gizemli bir bütünün parçalarıydı.</p>

<p style="text-align: justify;">Geminin enkazı üstüne basınca maskelerimizi çıkardık. Bir
süre bedenlerimiz kısmen suyun içinde, bacaklarımız birbirine değerek konuşmadan
oturduk.</p>

<p style="text-align: justify;">Sonunda, “Neydi onlar?” diye sordum.</p>

<p style="text-align: justify;">“Biz fenerbalığı diyoruz.” </p>

<p style="text-align: justify;">“Daha önce görmemiştim.” </p>

<p style="text-align: justify;">“Çok kimse bilmez. Gizlenirler.” </p>

<p style="text-align: justify;">“Çok güzeller.” </p>

<p style="text-align: justify;">“Evet.” </p>

<p style="text-align: justify;">“Ve sıra dışılar.” </p>

<p style="text-align: justify;">Emma gülümsedi. “Evet, öyleler.” Ardından eliyle dizime
dokundu.</p>

<p style="text-align: justify;">Elinin sıcaklığı suyun soğukluğu içinde iyi gelmişti, bu
nedenle bacağımı çekmedim. Kafamın içinde öpmemem gerektiğini söyleyen sesi
duymaya çalışsam da bu ses artık susmuştu.</p>

<p style="text-align: justify;">Derken öpüştük. Dudaklarımız birbirine değdiği anda ortaya
çıkan muhteşem duygu, birleşen dillerimiz, avucumda tuttuğum kusursuz beyaz
yanağı aklımdan doğru veya yanlışla ilgili bütün kavramları ya da onu neden
buraya kadar takip ettiğim düşüncesini alıp götürmüştü. Öpüştük, öpüştük ve
aniden bitti. Emma başını geri çekince yüzümü ona doğru yaklaştırdım. Elini
nazik ama kuvvetli bir şekilde göğsüme dayadı. “Nefes almam lazım aptal.” </p>

<p style="text-align: justify;">Gülerek, “Tamam,” dedim.</p>

<p style="text-align: justify;">Ellerimi tutup bana baktı, ben de ona baktım. Sadece
bakışmak öpüşmekten daha yoğun bir duygu uyandırmıştı. Ardından, “Kalmalısın,” diye
konuştu.</p>

<p style="text-align: justify;">“Kalmak,” diye tekrarladım.</p>

<p style="text-align: justify;">“Burada. Bizimle.” </p>

<p style="text-align: justify;">Sözlerinin gerçekliği beynimde süzüldü. Ardından içimi bir
sıcaklık kaplamasına yol açan büyü bir anda ortadan kayboldu.</p>

<p style="text-align: justify;">“Kalmak isterim ama kalabileceğimi sanmıyorum. “</p>

<p style="text-align: justify;">“Neden?” </p>

<p style="text-align: justify;">Bu fikri kafamda tarttım. Güneş, güzel yemekler,
arkadaşlar...</p>

<p style="text-align: justify;">ve aynılık, birbirinin tıpatıp aynısı olan günler. İnsan
eğer bir şeye çok fazla sahip olursa ondan bıkabilir. Nitekim annem bir sürü
lüks eşya alır, sonra çabucak onlardan bıkardı.</p>

<p style="text-align: justify;">Ama Emma. Bir de Emma vardı. Belki sahip olacağımız şeyler o
kadar tuhaf kaçmazdı. Belki bir süre kalır, onu sever, sonra eve dönerdim. Ama
hayır. Dönmek istediğim zaman artık çok geç olacaktı.</p>

<p style="text-align: justify;">Bu kız bir sirendi. Güçlü olmak durumundaydım.</p>

<p style="text-align: justify;">“Senin istediğin o, ben değilim. Senin için o olamam.” </p>

<p style="text-align: justify;">Gücenerek başını çevirdi. “O yüzden değil, sen buraya aitsin
Jacob.” </p>

<p style="text-align: justify;">“Değilim. Ben sizin gibi değilim.” </p>

<p style="text-align: justify;">“Evet, öylesin.” </p>

<p style="text-align: justify;">“Hayır. Ben sıradanım, dedem gibi.” </p>

<p style="text-align: justify;">Emma başını iki yana salladı. “Gerçekten öyle mi
düşünüyorsun?” </p>

<p style="text-align: justify;">“Senin gibi özel bir yeteneğim olsaydı, sence şimdiye kadar
fark etmez miydim?” </p>

<p style="text-align: justify;">“Bunu sana ben söyleyemem ama sıradan insanlar zaman
döngülerinden geçemezler. “</p>

<p style="text-align: justify;">Bir an bu sözleri düşünsem de bir anlam veremedim. “Bende sıra
dışı bir özellik yok. Görebileceğin en sıradan insanım ben.” </p>

<p style="text-align: justify;">“Bu konuda çok kuşkuluyum. Abe’in çok nadir görülen sıra
dışı bir yeteneği vardı. Hemen hiç kimsede olmayan bir özellik.” </p>

<p style="text-align: justify;">Ardından gözlerini gözlerime dikip konuştu: “O canavarları
görebiliyordu.“</p>

</div>
</div>
</body>
</html>