<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body>
  <p><b>Notlar 8</b></p>

  <p><a href="../Text/bolum8.xhtml#nu81d" id="nu81">[←1]</a></p>

  <p>Bu değişikliklerin en çok tanınanları:</p>

  <p>(i) Einstein’ın RICCI = ENERJİ alan denklemlerini değiştirerek (yüksek mertebeden Lagrange fonksiyonlarıyla); (ii) uzay-zaman boyutlarının sayısını dörtten daha büyük alarak (Kaluza-Klein kuramlarında olduğu gibi); (iii) ‘süpersimetri’ kavramım kullanarak (bosonların ve fermiyonların kuantum niteliklerinden esinlenen bu düşünce, geniş kapsamlı bir program olarak geliştirilmiş ve pek de mantıksal olmayan bir tarzda, uzay-zaman koordinatlarına uygulanmıştır); (iv) ‘sicim’ kuramı (günümüzde pek popüler olan radikal bir program olup ‘Dünya çizgilerinin’ yerini ‘sicim tarihçeleri almıştır; genelde (ii) ve (iii)’deki görüşlerle birliktedir). Bütün bu önermeler, tüm popülaritelerine ve güçlü sonuçlarına karşın, 5. Bölümdeki sınıflandırmamıza göre kesinlikle GEÇİCİ kategori kapsamındadırlar.</p>

  <p><a href="../Text/bolum8.xhtml#nu82d" id="nu82">[←2]</a></p>

  <p>Klasik bir kuramın simetrileri kuantumlama yöntemleri tarafından her zaman korunmaz (Treiman 1985, Ashtekar ve arkadaşları 1989). Ancak burada öngörülen, normal olarak, <span style="font-style:italic;">T, PT, CT ve CPT</span> ile gösterilen <span style="font-style:italic;">dört</span> simetrinin bozulmasıdır. Bu (özellikle <span style="font-style:italic;">CPT</span> bozulması), alışılmış kuantumlama yöntemlerinin gücünü aşar gibi görünmektedir.</p>

  <p><a href="../Text/bolum8.xhtml#nu83d" id="nu83">[←3]</a></p>

  <p>Anlayabildiğim kadarıyla, bu tür bir görüş, bu konuların kuantum kütleçekimiyle açıklanması için Hawking’in yeni önerdiği fikirler arasında vardır (Hawking 1987, 1988). Başlangıç durumunun kaynağını kuantum kütleçekiminde bulan ve Hartle ve Hawking (1983) tarafından yapılmış bir önerme, WEYL = 0 başlangıç koşuluna kuramsal bir içerik sağlayabilir ama (kanımca) <span style="font-style:italic;">esas zamanda simetrik olmayan girdi,</span> bu görüşlerde yer almamaktadır.</p>

  <p><a href="../Text/bolum8.xhtml#nu84d" id="nu84">[←4]</a></p>

  <p>Bu olgular, 6. Bölümün 6. açıklamasında verilen &lt;ψ|χ&gt; <span style="font-style:italic;">skalar çarpımı</span> ile açıklandığında daha iyi anlaşılır. Zamanda ileriye doğru verilen tanımlarda, p olasılığını şu bağıntıdan hesaplarız:</p>

  <p><span style="font-style:italic;">p</span> = |&lt;ψ|χ&gt;|<sup>2</sup> = | &lt;ψ|χ&gt;|<sup>2</sup></p>

  <p>Zamanda geriye doğru verilen tanımlarda ise şu bağıntı kullanılır: <span style="font-style:italic;">p</span> = |&lt;χ'|ψ'&gt;|<sup>2</sup> = |&lt;ψ'|χ'&gt;|<sup>2</sup></p>

  <p>İki bağıntının aynı olması, &lt;ψ'|χ'&gt; = &lt;ψ|χ&gt; eşitliğinin sonucudur ‘Üniter evrim’ teriminin kastettiği anlam budur.</p>

  <p><a href="../Text/bolum8.xhtml#nu85d" id="nu85">[←5]</a></p>

  <p>Okuyuculardan bazıları, gelecekteki bir olay verildiğinde geçmişteki bir olayın olasılığının ne olduğunu sormanın ne anlama geldiğini anlamakta zorluk çekebilirler! Bu önemli bir problem değildir. Evrenin tüm tarihinin, uzay-zaman haritasının çıkarıldığını düşünün. <span style="font-style:italic;">q</span>’un meydana geldiğini bilirsek, <span style="font-style:italic;">p</span>’in meydana gelme olasılığını bulmak için, <span style="font-style:italic;">q</span>’un tüm oluşumlarının incelendiğini ve bunların p ile beraber görülenlerin oranının alındığını varsayarız. Bu, öngörülen olasılıktır. <span style="font-style:italic;">q</span> olayının, zamanda, <span style="font-style:italic;">p</span>’den sonra veya önce meydana gelmesi önemli değildir.</p>

  <p><a href="../Text/bolum8.xhtml#nu86d" id="nu86">[←6]</a></p>

  <p><span style="font-style:italic;">Boylamsal gravitonlar</span> denilen ve statik kütleçekim alanı oluşturan bu ‘sanal’ gravitonlara, izin verilmelidir. Ne yazık ki, bu gibi kavramların açık ve kesin matematik tanımlanmasında sorunlarla karşılaşılmaktadır.</p>

  <p><a href="../Text/bolum8.xhtml#nu87d" id="nu87">[←7]</a></p>

  <p>Bu değeri yaklaşık hesaplamak için yaptığım girişimler Abhay Ashtekar tarafından büyük ölçüde geliştirilmiş olduğu için burada Ashtekar’ın değerini kullanıyorum (Penrose 1987a). Ancak, Ashtekar’ın önemle üzerinde durarak bana yaptığı açıklamaya göre, kullanmak zorunda kaldığı varsayımların bazılarında büyük ölçüde bir rasgelelik vardır. Bu nedenle, elde edilen kesin kütle değerinin benimsenmesinde ihtiyatlı davranmak gerekir.</p>

  <p><a href="../Text/bolum8.xhtml#nu88d" id="nu88">[←8]</a></p>

  <p>Literatürde durum vektörü indirgemesi ile ilgili nesnel bir kuramın geliştirilmesine ilişkin çeşitli girişimler yer alır. Bunlardan bazıları, Károlyházy (1974), Károlyházy, Frenkel ve Lukas (1986), Kamar (1969), Pearle (1985,1989), Ghirardi, Rimini ve Weber (1986)’dir.</p>

  <p><a href="../Text/bolum8.xhtml#nu89d" id="nu89">[←9]</a></p>

  <p>Geçmiş yıllarda, çoğunlukla başka yönlerden dürtülenmiş olarak, yerel olmayan bir uzay-zaman kuramını, ‘tvistor kuramını’, geliştirmek için ben de uğraştım (bkz. Penrose ve Rindler 1986, Huggett ve Tod 1985, Ward ve Wells 1990). Ancak, bu kuramı, en azından, hâlâ asal bazı öğelerden yoksun olduğu için burada tartışmayı uygun görmedim.</p>
  <hr />

  <p><a href="../Text/bolum8.xhtml#nua8Id" id="nua8I">[←I]</a></p>

  <p>Bu mesafe (10<sup>-35</sup>m=√ħGe<sup>-3</sup> ) uzay zaman metriğindeki ‘kuantum dalgalanmaları’nın o kadar büyük olduğu bir ölçektir ki, uzay-zamanı düzgün bir sürekli ortam olarak artık düşünmeyiz (Kuantum dalgalanmaları, Heisenberg’in belirsizlik ilkesinin (II. cilt, s. 122) bir sonucudur).</p>

  <p><a href="../Text/bolum8.xhtml#nua8IId" id="nua8II">[←II]</a></p>

  <p>Evrende kara deliklerin var olduğu, fakat beyaz deliklerin var olmadığı görüşümü destekleyecek kesinlikte gözlemlerin bulunmadığını ileri sürenler (haklı olarak) bulunabilir. Fakat benim savım tümüyle kuramsaldır. Kara delikler, termodinamiğin ikinci yasasına uygundur, ama beyaz delikler değildir! (Kuşkusuz, ikinci yasa ve beyaz deliklerin yokluğu sadece önerme olarak ileri sürülebilir; fakat biz, ikinci yasanın kaynaklarına doğru daha derinlere inmeye uğraşıyoruz.)</p>
</body>
</html>
