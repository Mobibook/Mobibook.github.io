<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p13"><span class="t13">4</span></p>

  <h3 class="p14"><span class="t13">Tatil</span></h3>

  <p class="p31"><span class="t16">A</span>çıkçası, Mr. Huxley, bu uyumsuz tutumunuzu anlayamıyorum." Western Üniversitesi'nin rektörü, hafifçe yuvalarından fırlamış gözlerini, Phil'in ceketinin ikinci düğmesine dikti. "Size, kanıtlanmış değerlere bağlı kalarak, akılcı ve yararlı araştırma yapabilmeniz için bütün olanaklar sunulmuş durumda. Kuşku götürmez yeteneklerinizden yararlanabilesiniz diye ders programınız hafifletildi. Geçtiğimiz sömestr, bölümünüzün başkan vekilliğini yaptınız. Ancak bu az bulunan fırsatlardan yararlanmak yerine, kendinizin de kabul ettiği gibi, küçük bir çocuk gibi davranıp, kocakarı hikayeleri ve aptal batıl inançlarla zamanınızı harcadınız. Gerçekten, bütün bunlara hiçbir anlam veremiyorum."</p>

  <p class="p31">Phil, sinirlerine hâkim olmaya çalışarak cevap verdi. "Ama Doktor Brinckley, göstermeme izin verirseniz–"</p>

  <p class="p31">Rektör eliyle itiraz etti. "Rica ederim, Mr. Huxley. Yine aynı teraneye başlamayın. Bir konu daha var. Tıp fakültesinin işlerine karıştığınız hakkında şikâyette bulunuldu."</p>

  <p class="p31">"Tıp fakültesi mi? Haftalardır oraya adımımı bile atmadım."</p>

  <p class="p31">"Güvenilir kaynaklardan aldığım haberlere göre, Doktor Coburn'ü öyle etkilemişsiniz ki, adam artık ameliyat yaparken teşhis uzmanlarının tavsiyelerine aldırmaz olmuş. Bu arada belirteyim, o uzmanlar Batı Yakası'nın en iyileridir."</p>

  <p class="p31">Phil sesinde ruhsuz bir kibarlığı korumayı başardı. "Bir an için Doktor Coburn'ü etkilediğimi düşünelim –ki buna kesinlikle katılmıyorum– teşhisleri dikkate almayı reddetmesinin, vakaların akıbetiyle doğrulanmadığı bir durum oldu mu?</p>

  <p class="p31">"Konumuz bu değil. Konu şu ki, bir fakülte kadrosunun diğer fakültelerin işine karışmasına izin veremem. Bunun doğruluğunu anladığınızdan eminim."</p>

  <p class="p31">"İşlerine karıştığımı kabul etmiyorum. Hatta inkar ediyorum."</p>

  <p class="p31">"Korkarım buna ancak ben karar verebilirim." Brinckley masasından kalkıp Huxley'in yanına geldi. "Şimdi, Mr. Huxley – size Philip diyebilir miyim? Kurumumuz çalışanlarının beni bir arkadaş gibi görmelerini isterim. Sana bir baba tavsiyesi vereceğim. Birkaç gün içinde sömestr bitiyor. Bence senin tatile ihtiyacın var. Doktoranı henüz tamamlamamış olduğun için Kurul, sözleşmeni yenilemekte biraz güçlük çıkartıyor. Önümüzdeki akademik yılda uygun bir tez sunacağına dair onlara güvence verme cesaretini gösterdim. Çabalarını anlamlı ve yapıcı bir çalışma adına kullanırsan tezini yazabileceğinden eminim. Tatile çık, dönünce bana önermeyi düşündüğün tezin ana hatlarını yazıp verirsin. O zaman, Kurul'un sözleşmenle ilgili sorun çıkartmayacağından kesinlikle eminim."</p>

  <p class="p31">"Şu an yapmakta olduğum araştırmanın sonuçlarını tez olarak toparlama niyetindeydim."</p>

  <p class="p16">Brinckley kaşlarını kibar bir şaşkınlık içinde kaldırdı. "Öyle mi? Ama senin de bildiğin gibi, evladım, bu söz konusu bile olamaz. Kesinlikle tatile ihtiyacın var. Haydi, hoşçakal. Okul başlamadan önce görüşemezsek, sana şimdiden iyi tatiller dilerim."</p>

  <p class="p17">*&nbsp; *&nbsp; *&nbsp; *&nbsp; *</p>

  <p class="p31">Huxley, rektörle arasına o koca kapı girer girmez, üzerindeki sahte efendilikten sıyrılıp, öğrencilere de, öğretim görevlilerine de aldırış etmeden okul bahçesinde koşturmaya başladı. Ben ve Joan'ı, en sevdikleri bankta oturmuş, kendisini beklerlerken buldu; <span class="t14">La Brea Katran Çukurlar</span><span class="t14">ı</span> üzerinden Wilshire Bulvarı'nı seyrediyorlardı.</p>

  <p class="p31">Yanlarına çöküverdi, iki erkek de suskunluk içindeydi, ama Joan kendini tutamadı: "Ee, Phil? Yaşlı dinozor ne dedi?"</p>

  <p class="p31">"Bana bir sigara verin." Ben paketi uzatıp bekledi. "Pek bir şey söylemedi. Sadece, teslim olup uysal köpeği gibi davranmazsam işimi elimden almak ve akademik unvanımı lekelemekle tehdit etti beni; tabii bütün bunları daha nazik cümlelerle ifade etti."</p>

  <p class="p31">"Peki, Phil, beni çağırmayı, nasıl bir ilerleme kaydettiğini göstermeyi önermedin mi?"</p>

  <p class="p31">"Senin adını anmadım; yararı yoktu. Zaten senin kim olduğunu gayet iyi biliyor. Laf arasında, genç öğretim görevlilerinin, kız öğrencilerle, yanlarında refakatçilerin de bulunduğu resmi durumlar dışında, özel olarak görüşmelerinin onaylanmayacağından bahsetti. Üniversitenin yüksek ahlaklı niteliğinden ve bizim topluma karşı olan ödevlerimizden dem vurdu!"</p>

  <p class="p31">"Adam kafayı cinsellikle bozmuş! Ağzını yırtacağım onun!"</p>

  <p class="p31">"Sakin ol, Joan." Ben Coburn'ün sesi yumuşak ve düşünceli çıkmıştı. "Seni tam olarak neyle tehdit etti, Phil?"</p>

  <p class="p31">"Bu ara sözleşmemi yenilememekle. Beni bütün yaz diken üstünde tutmak niyetinde; sonbaharda geri döner ve köpek gibi yaltaklanırsam ve de eğer canı isterse sözleşmemi yenileyebilir. <span class="t14">Allah'</span><span class="t14">ı</span><span class="t14">n cezas</span><span class="t14">ı</span><span class="t14">!</span> En çok da, zayıf düştüğümü ve dinlenmem gerektiğini söylemesi dokundu bana."</p>

  <p class="p31">"Ne yapacaksın?"</p>

  <p class="p31">"Herhalde iş arayacağım. Ekmeğimi kazanmak zorundayım."</p>

  <p class="p31">"Öğretmenlik mi?"</p>

  <p class="p31">"Herhalde, Ben."</p>

  <p class="p31">"Pek şansın yok, değil mi? Yani Western'den resmi çıkışın olmazsa... Seni pekâlâ kara listeye alabilirler. Aslında bu işte profesyonel bir futbolcu kadar hareket serbestin var."</p>

  <p class="p31">Phil suratını astı, hiçbir şey söylemedi. Joan iç geçirip, katran çukurlarını çevreleyen kasvetli bataklığa doğru baktı. Sonra yüzünde bir gülümseme belirdi. "Turşu Suratlı'yı kandırarak buraya getirip bataklığa itebiliriz."</p>

  <p class="p31">Diğer ikisi gülümseyip onu cevapsız bıraktı. Joan, muhallebi çocukları diye söylendi. Ben, Phil'e döndü: "Phil, aslında, ihtiyarın tatil tavsiyesi o kadar aptalca değil. Mesela bana çok uyar."</p>

  <p class="p31">"Aklında özel bir şey var mı?"</p>

  <p class="p31">"Şey, evet, aşağı yukarı. Yedi yıldır buradayım, daha etrafı doğru dürüst gezmedim. Arabayla yola çıkıp, belirli bir hedefim olmadan, öylesine dolaşmak istiyorum. Sacramento'yu geçip California'nın kuzeyine doğru gidebiliriz. Orada harika bir doğa varmış. Dönüşte de Nevada Sıradağları'nı ve dev Sekoya Ağaçları'nı görürüz."</p>

  <p class="p31">"Çok cazip."</p>

  <p class="p31">"Araştırma notlarını da yanına alırsın, yolda giderken düşüncelerinden bahsederiz. Herhangi bir gelişmeyi yazıya dökmek istersen mola veririz."</p>

  <p class="p31">Phil elini uzattı. "Anlaştık, Ben. Ne zaman başlıyoruz?"</p>

  <p class="p31">"Sömestr biter bitmez."</p>

  <p class="p31">"Demek ki cuma akşamüstü yola çıkabiliriz. Hangi arabayı alıyoruz, seninkini mi, benimkini mi?"</p>

  <p class="p31">"Benim iki kapılı idare eder herhalde. Bagajı epeyi büyük."</p>

  <p class="p31">Konuşmaları ilgiyle izleyen Joan araya girdi. "Niye senin araban, Ben? Üç kişi rahat edemeyiz ki onda."</p>

  <p class="p31">"Üç kişi mi? Üç kişiyi de nereden çıkardın? Sen gelmiyorsun, parlak göz."</p>

  <p class="p31">"Yaa, demek öyle sandın. Tam bu zamanda benden kurtulamazsınız; bir kere ben laboratuvar vakasıyım. Hayır, efendim, beni bırakamazsınız."</p>

  <p class="p31">"Joan, bu erkek muhabbeti."</p>

  <p class="p31">"Demek benden kurtulmak istiyorsunuz!"</p>

  <p class="p31">"Yapma Joan, öyle bir şey söylemedik, iki adamla dağ başında dolaşman yakışık almaz."</p>

  <p class="p31">"Muhallebi çocukları! Doğrucu Davutlar! Ödlekler! İtibarınızı düşünüyorsunuz."</p>

  <p class="p31">"Hayır. Biz senin itibarını düşünüyoruz."</p>

  <p class="p31">"Yemezler. Yalnız yaşayan kızların itibarı olmaz. Sütten ak, sudan berrak olsak, yine de her iki cinsin saldırısına uğrarız. Sizi bu kadar korkutan nedir? Eyalet sınırlarını da aşmayacağımıza göre..."</p>

  <p class="p16">Coburn'le Huxley, erkeklerin çılgın bir kadının inatçılığı karşısında paylaştıkları o gizli bakıştan attılar birbirlerine.</p>

  <p class="p17">*&nbsp; *&nbsp; *&nbsp; *&nbsp; *</p>

  <p class="p31">"Dikkat et, Joan!" Kırmızı koca bir Santa Fe otobüsü, otobanın karşı istikametindeki yan yola girip kıvrılarak geçti gitti. Joan, cevap vermeden önce, dört kapılı gri otomobilin kuyruğunu savurarak, önlerinde giden petrol tankeriyle römorku solladı. Başını, arka koltukta oturan Phil'le yüz yüze konuşacak biçimde çevirdi.</p>

  <p class="p31">"Ne var, Phil?"</p>

  <p class="p31">"Santa Fe'nin en iyi yirmi tonluk şimendiferiyle<a id="a0"></a><a href="../Text/notes.html#a7"><span class="t17">{1}</span></a> neredeyse kafa kafaya çarpıştırıyordun bizi!"</p>

  <p class="p31">"Telaşlanma; on altı yaşımdan beri araba kullanıyorum ve bir tek kaza bile yapmadım."</p>

  <p class="p31">"Hiç şaşmadım; zaten ancak bir tane kaza yaparsın. Her neyse. Gözlerini yoldan ayırmasan olmaz mı? Fazla bir şey istemiyorum herhalde?"</p>

  <p class="p31">"Yola bakmaya ihtiyacım yok ki. Bak." Başını iyice arkaya çevirip gözlerinin sımsıkı kapalı olduğunu gösterdi. Hız ölçerin ibresi doksan milde geziniyordu.</p>

  <p class="p31">"Joan! Ne olursun!"</p>

  <p class="p31">Joan gözlerini açıp bir kez daha önüne baktı. "Ama görmek için bakmam gerekmiyor. Bunu bana sen öğrettin, akıllım. Ne o, unuttun mu?"</p>

  <p class="p31">"Pekâlâ ben öğrettim, ama araba kullanırken de yapacağın aklımın ucundan geçmemişti!"</p>

  <p class="p31">"Niye? Hayatında gördüğün en güvenli sürücüyüm ben. Yoldaki, hatta keskin bir virajın ucundaki her şeyi görebiliyorum. Gerektiğinde, ne yapacaklarını anlamak için diğer sürücülerin zihinlerini okuyorum."</p>

  <p class="p31">"Doğru söylüyor, Phil. Nasıl araba kullandığına birkaç defa dikkat ettim; öyle anlar oldu ki, aynı benim yapacaklarımı yaptı. Ben de bu nedenle telaşa kapılmadım."</p>

  <p class="p31">"Anladık, anladık," diye cevapladı Phil, "siz iki süpermen, arka koltukta, köşenin öbür ucunu göremeyen, biraz telaşlı, zavallı bir ölümlünün oturduğunu unutmayabilir misiniz?"</p>

  <p class="p31">Joan ciddi bir sesle, "Uslu duracağım. Seni korkutmak istememiştim, Phil," dedi.</p>

  <p class="p31">Ben kaldığı yerden devam etti: "Aklım, görmek istediğin şeyden tarafa bakmamak konusunda söylediğin şeye takıldı. Bir kere, doğrudan algılama yöntemini kullanırken başka tarafa bakınca başının döndüğünü söylediğini hatırlıyorum."</p>

  <p class="p31">"Evet, öyle oluyordu, Ben. Ama sonra geçti, sana da aynısı olacak. Tıpkı eski alışkanlıklarını bir kenara bırakmak gibi. Bana göre her yön, '<span class="t14">önüm</span>' oluyor – etrafım, altım, üstüm. .. Aynı anda, iki ya da üç, her yönde dikkatimi toplayabiliyorum. Hatta bulunduğum yerden uzak olan bir noktayı bile algılayabiliyorum; nesnelerin arka yüzünü de görebiliyorum, ama bunu yapmak biraz daha zor."</p>

  <p class="p31">Phil sertçe çıkıştı: "Beni unuttunuz gitti. İnsanötesi konuşma düzlemine geçince beni de hatırlamak inceliğini gösteremez misiniz?"</p>

  <p class="p31">Joan, sesinde gerçek bir acımayla, "Zavallı Phil!" dedi. "Bize her şeyi sen öğrettin, ama kimse sana öğretmeyi akıl etmedi. Ben, bak ne diyeceğim; bu gece, Sacramento'nun eteklerinde şöyle güzel, sessiz bir motel bulup konaklayalım, birkaç gün kalıp Phil'in bize öğrettiklerini ona öğretelim."</p>

  <p class="p31">"Bana uyar, iyi fikir."</p>

  <p class="p31">"Ah, büyük lütuf gösteriyorsunuz, efendim." Phil'in sesinde isteksizlik vardı, ama yine de memnun olup rahatladığı açıktı.</p>

  <p class="p31">"Benimle işiniz bittiğinde, ben de iki tekerlek üzerinde araba kullanabilecek miyim?"</p>

  <p class="p31">"Niye levitasyon öğrenmiyoruz?" diye öneride bulundu</p>

  <p class="p31">Ben. "Daha kolay – daha ucuz ve hiçbir şeyi de bozmak gerekmiyor.</p>

  <p class="p31">Phil, onu oldukça ciddi bir biçimde cevapladı: "Belki bir gün onu da yaparız. Bu araştırmanın sonu belli değil."</p>

  <p class="p31">"Doğru söylüyorsun." Ben'in sesi de aynı ciddiyette çıkmıştı. "Öyle bir hale geldim ki, artık Kutsal Kitap'taki mucizelere bile inanabilirim. Tam o petrol tankerini geçmeden önce sen ne diyordun?"</p>

  <p class="p31">"Sadece son birkaç haftadır kafa patlattığım bir düşünceyi ortaya koymaya çalışıyordum. Muhteşem bir düşünce, öyle muhteşem ki, ben bile zor inanıyorum."</p>

  <p class="p31">"Çıkar baklayı ağzından."</p>

  <p class="p31">Phil parmaklarıyla sayarak anlatmaya başladı. "Normal insan zihninin daha önce sorgulanmamış güçlere sahip olduğunu kanıtladık ya da kanıtlamaya çalıştık, değil mi?"</p>

  <p class="p31">"Sanki – öyle gibi."</p>

  <p class="p31">"Bunlar, insan soyunun sürekli kullandığı güçlerin ötesinde olan güçlerdi."</p>

  <p class="p31">"Kesinlikle. Devam et."</p>

  <p class="p31">"Bu güçlerin, beynin daha önce fizyologlarca işlevi saptanmamış bazı bölgeleri sayesinde var olduğuna, varlık bulduğuna inanmakta haklı mıyız? Yani, bu güçler organik bir temele sahip; tıpkı, beyindeki göz ve görme merkezlerinin normal görmenin organik temelini oluşturması gibi. Efendim?"</p>

  <p class="p31">"Evet, tabii."</p>

  <p class="p31">"Herhangi bir organın en basit halden, karmaşık ve hayli gelişmiş bir biçime varana kadar geçirdiği evrim sürecini izleyebiliyoruz. Organ, kullanım sayesinde gelişim göstermektedir. Evrimci anlamda, işlev, organı doğurmaktadır."</p>

  <p class="p31">"Evet, bu başlangıç dersi sayılır."</p>

  <p class="p31">"Bunun ne anlama geldiğini anlamıyor musun?"</p>

  <p class="p31">Coburn, önce şaşırmış görüntü, sonra yüzüne anladığını belli eden bir ifade yayıldı. Phil keyiflenip devam etti. "Sen de anlıyorsun işte! Sonuç kaçınılmaz: bütün insan soyunun, bu tuhaf güçleri –duymak, görmek ya da koklamak kadar– kolaylıkla kullandığı zamanlar olmalı. Ve bu güçlerin bir soy tarafından geliştirildiği uzun, ama çok uzun, yüz binlerce, hatta milyonlarca yıllık bir dönem olmalı. Bireyler bunu tek başına başaramazdı; tıpkı benim, bedenimden kanat çıkartamayacağım gibi. Bu iş, bir soy tarafından ve uzun bir zaman dilimi süresince gerçekleştirilmeliydi. Mutasyon teorisi de işe yaramaz – mutasyon küçük sıçramalarla ilerler, bu arada da kullanım, değişimi doğrular. Hayır efendim – bu tuhaf güçler, bize, bütün insan soyunun onlara sahip olup kullandığı bir zamandan artakalan mirastır."</p>

  <p class="p31">Phil sustu, Ben ise ona cevap vermeyip bir on beş kilometre boyunca düşüncelere daldı. Joan bir kez konuşmaya kalktıysa da kendini tutup vazgeçti. Sonunda Ben yavaşça konuşmaya başladı.</p>

  <p class="p31">"Açıklarken kullandığın mantıkta bir hata göremiyorum. Beynin karmaşık işlevlere sahip bütünsel bölgelerinin '<span class="t14">öylesine bitiverdi</span><span class="t14">ğ</span><span class="t14">ini</span>' varsaymak mantıklı değil. Ama sevgili kardeşim, anlaşılan modern antropolojiyle başın belada."</p>

  <p class="p31">"Bu düşünce ilk aklıma girdiğinde ben de bundan endişelendim. Onun için çenemi tuttum. Antropoloji hakkında bir şeyler biliyor musun?"</p>

  <p class="p31">"Her tıp öğrencisine okutulanın dışında bir şey bilmiyorum."</p>

  <p class="p31">"Benim için de öyleydi, ama antropolojiye karşı büyük bir saygı duyuyordum. Profesör Adıherneyse, köprücük kemiği ve takma dişlerinden büyük büyükbabalarımızı yeniden inşa edip, en özel alışkanlıkları hakkında uzun iddianameler sunarken, ben ağzım açık ayran budalası gibi dinleyip etkilenirdim. Ama sonra konu hakkında okumaya başladım. Ne keşfettim biliyor musun?"</p>

  <p class="p31">"Devam et."</p>

  <p class="p31">"Öncelikle, dünyada bir tane bile değerli antropolog yok; zaten olanlar da ancak birbirlerini yalancılıkla suçlayacak kadar değerli. İddia düzeyindeki bilimlerinin en basit öğeleri hakkında bile anlaşamıyorlar. İkincisi, insan soyu hakkındaki iddialarını destekleyecek, gerçekten saygın kanıtları içeren bütünsel bir çalışmaları da yok. Hayatımda hiç böylesine bir bardak suda fırtına kopartıldığını görmedim. Kitap üstüne kitap yazıyorlar, daha yazacakları ne kaldı ki? – Dawson İnsanı, Pekin İnsanı, Heidelberg İnsanı ve birkaç insan daha. Onlar da bütün birer iskelet değil hani; ezilmiş bir kafatası, birkaç tane diş, belki bir-iki tane de kemik parçası."</p>

  <p class="p31">"Ama Cro-Magnon insanlarından kalma bir sürü örnek bulunmuştu."</p>

  <p class="p31">"Doğru, ama onlar gerçek insandı. Ben <span class="t14">altinsan</span>'dan, evrimsel atalarımızdan bahsediyorum. Kendi söylediğimin yanlış olduğunu kanıtlamaya çalışıyordum. Eğer insanoğlunun yükselişi, uzun soluklu, sürekli bir tırmanış olmuşsa; <span class="t14">altinsanlar</span> vahşilere, vahşiler de barbarlara dönüşmüşse ve barbarlar da kültürlerini uygarlığa tamamlamışlarsa... Bütün bunlar birkaç yüzyıl ya da en fazla birkaç bin yıllık küçük aksiliklerle gerçekleşmişse... ve şu anki kültür düzeyimiz insan soyunun ulaştığı en üst düzeyse... Bütün bunlar doğruysa, o zaman benim düşüncem yanlış demektir.</p>

  <p class="p31">"Ne demek istediğimi anlıyorsun, değil mi? Beynin içi, insanoğlunun, yitik tarihinin bir aşamasında, bugün hayal bile edilemeyen noktalara ulaşmış olduğunu kanıtlıyor. İnsan soyu bir biçimde gerilemiş durumda. Üstelik bu, o kadar uzun zaman önce olmuş ki, bugün hiçbir yerde kaydına rastlayamıyoruz. Antropologların bu kadar önem verdiği, o hayvansı <span class="t14">altinsanlar</span>, bizim atalarımız olamaz, bir kere çok yeni, çok ilkel ve çok gençler. Çok yakın bir tarihleri var; insan soyuna, varlığını kanıtladığımız yetenekleri geliştirecek zamanı tanımıyorlar. Ya antropoloji bütünüyle yaş, ya da Joan yaptığını gördüğümüz şeyleri aslında yapamıyor."</p>

  <p class="p16">Tartışmanın asıl muhatabı sesini çıkarmadı. Koca araba ilerliyordu; o ise direksiyon başında, batmakta olan güneşten süzülen eğik ışıklardan sakınmak için gözlerini kapatmış, yolunu inanılmaz bir içsel bakışla görüyordu.</p>

  <p class="p17">*&nbsp; *&nbsp; *&nbsp; *&nbsp; *</p>

  <p class="p31">Beş gün, Huxley'i eğitmekle, bir altıncı gün de yolda geçti. Sacramento'ya daha çok vardı. Shasta Dağı, son bir saat boyunca yer yer ağaçların arasından görünür olmuştu. Phil arabayı, 99 no'lu otobanın kenarına manzara seyretmek için yapılmış çıkıntıya çekti. Yolcularına dönüp, "Bölük dışarı! Gözünüz manzara görsün," dedi.</p>

  <p class="p31">Üçü de elli kilometre ötedeki Shasta Dağı'ndan doğan Sacramento Nehri'nin uzandığı derin vadiyi seyre daldı. Hava kazak giyilecek kadar soğuktu, bir çocuğun bakışı kadar da temizdi. Vadinin yamacından aşağı uygun adım inen dev köknar ağaçlarından iki tanesi dağın zirvesini çerçeveye almıştı. Eğimli dalların üzerindeki kozalaklarda, hatta ormanın sınır çizgisinde bile hâlâ kar vardı.</p>

  <p class="p31">Joan bir şeyler mırıldandı. Ben başını çevirdi: "Ne dedin, Joan?"</p>

  <p class="p31">"Ben mi? Hiç– kendi kendime küçük bir şiir okuyordum."</p>

  <p class="p31">"Neydi o?"</p>

  <p class="p21">"Tietjens'in <span class="t14">En Kutsal Da</span><span class="t14">ğ</span> adlı şiiri:</p>

  <p class="p25"><span class="t14">Burada uzay var, burada on iki temiz rüzgâr var;</span></p>

  <p class="p25"><span class="t14">İ</span><span class="t14">ş</span><span class="t14">te onlarla dalar dü</span><span class="t14">ş</span><span class="t14">üncelere sonsuzluk</span><span class="t14">–</span> <span class="t14">bir dem beyaz huzur, kendini belli eden varl</span><span class="t14">ı</span><span class="t14">k..</span></p>

  <p class="p26"><span class="t14">Ritm burada sona erer. Zaman</span><span class="t14">ı</span><span class="t14">n yurdu yoktur.</span> <span class="t14">İ</span><span class="t14">ş</span><span class="t14">te sonu olmayan son."</span></p>

  <p class="p31">Phil boğazını temizledi, utanarak sessizliği bozdu. "Galiba ne demek istediğini anladım."</p>

  <p class="p31">Joan onlara dönüp, "Çocuklar, ben Shasta Dağı'na tırmanacağım," dedi.</p>

  <p class="p31">Ben ona serinkanlılıkla baktı. "Joan, coşmuş durumdasın."</p>

  <p class="p31">"Ben ciddiyim. Siz de çıkacaksınız demedim ki, ben kendi adıma konuştum."</p>

  <p class="p31">"Ama senin güvenliğin ve sağlığından biz sorumluyuz. Ben de senin dört bin üç yüz metre yükseğe çıkma düşüncenden hoşlanmadım."</p>

  <p class="p31">"Güvenliğimden sorumlu değilsin–, ben özgür bir vatandaşım. Hem tırmanmanın bir zararı yok ki; kışa sakladığınız o yağlardan birazını eritmiş olursunuz."</p>

  <p class="p31">Phil, "Niye birden kafayı bu tırmanışa taktın?" diye sordu.</p>

  <p class="p31">"Aslında ani bir karar değil, Phil. Los Angeles'dan çıkalı beri, sürekli aynı rüyayı görüyorum; yukarılara, ta yükseklere tırmanıyorum ve çok mutlu oluyorum. Bugün o tırmandığım dağın Shasta olduğunu anladım."</p>

  <p class="p31">"Nereden biliyorsun?"</p>

  <p class="p31">"Biliyorum işte."</p>

  <p class="p31">"Ben, sen ne diyorsun?"</p>

  <p class="p16">Doktor, eğilip yerden küçük bir granit taş aldı, nehre doğru fırlattı. Taş yamaçtan yüz metre kadar aşağıya yuvarlanıp durana kadar bekledi. "Sanırım birkaç çift çivili bot alsak iyi olacak," dedi.</p>

  <p class="p17">*&nbsp; *&nbsp; *&nbsp; *&nbsp; *</p>

  <p class="p31">Phil duraksayınca, arkasındaki dar yoldan gelmekte olan diğer ikisi de durmak zorunda kaldı. Endişeli bir sesle, "Joan, bu geldiğimiz yol mu?" diye sordu.</p>

  <p class="p31">Birbirlerine sokuldular, dondurucu rüzgâr yüzlerini kör jilet gibi kesiyor, rüzgârla kalkan kar etraflarını sarıp sarmalıyor, gözlerine acı veriyordu. Joan ne cevap vereceğini düşünmüştü, sonunda konuşma cesaretini gösterdi: "Galiba. Gözlerini kapatınca bile, bu kar her şeyi o kadar başka gösteriyor ki."</p>

  <p class="p31">"Benim de derdim o. Yanımıza kılavuz almamakla hata ettik galiba... Ama yaz günü kar fırtınasının çıkacağı kimin aklına gelirdi?"</p>

  <p class="p31">Ben ayaklarını yere vurup ellerini çırptı. "Haydi yola koyulalım. Bu doğru yol olsa bile, dinlenme kulübesine varana kadar önümüzde daha kötüsü var. Geçtiğimiz o buzul düzlemini unutmayın."</p>

  <p class="p31">Phil ciddi bir sesle, "Keşke unutabilsem," dedi. "Bu feci havada oradan bir daha geçeceğimizi düşünmek bile istemiyorum."</p>

  <p class="p31">"Ben de öyle, ama burada kalırsak donarız."</p>

  <p class="p31">Bu sefer Ben öne geçti ve başlarını rüzgârdan korumaya çalışarak, gözleri yarı kapalı, yeniden temkinli ilerleyişlerine koyuldular. Ben birkaç yüz metre sonra arkasındakileri tekrar yoklayıp uyardı. "Dikkat edin çocuklar; yol burada iyice kayboluyor, çok kaygan." Birkaç adım daha ilerledi. "Oldukça–" Phil'le Joan, Ben'in güçlükle dengesini korumaya çalışarak, bütün ağırlığıyla düştüğünü gördüler.</p>

  <p class="p31">Phil, "Ben! Ben! İyi misin?" diye seslendi.</p>

  <p class="p31">Ben nefes nefeseydi. "Galiba. Sol bacağımı çok fena incittim. Dikkat et."</p>

  <p class="p31">Ben yerde yatıyordu, bedeninin yarısı yolun kenarından aşağı sarkıyordu. Yavaşça ilerleyip yanına vardılar. "Elini uzat bana, Phil. Acele etme."</p>

  <p class="p31">Phil, Ben'in yerde sürüklenerek tekrar yolun üstüne çıkmasına yardımcı oldu. "Ayağa kalkabilir misin?"</p>

  <p class="p31">"Korkarım ki, hayır. Şimdi hareket edince bile sol bacağım fena halde canımı yaktı. Bir baksana, Phil. Yok, botu çıkarmakla uğraşma; doğrudan içine bak."</p>

  <p class="p31">"Tabii ya, unutmuşum." Phil bacak eklemlerinde göz gezdirdi. "Durum kötü ahbap – incik kemiği dizin on santim altında kırılmış."</p>

  <p class="p31">Coburn, <span class="t14">Suwannee River</span>'dan bir iki dize mırıldandı. "Ne kadar da hoş, değil mi? Basit mi, yoksa açık kırık mı?"</p>

  <p class="p31">"Temiz bir kırığa benziyor, Ben."</p>

  <p class="p31">"Ne menem bir kırık olduğu fark etmez ya. Şimdi ne yapacağız?"</p>

  <p class="p31">Joan cevap verdi: "Çalı çırpıdan sedye yapıp, seni dağdan aşağı indirmeliyiz!"</p>

  <p class="p31">"Tam küçük bir izci kız gibi konuştun. O buzun üzerinde beni, hem de çalı çırpıdan bir sedyeyle nasıl taşıyabileceğinizi de düşündün mü?</p>

  <p class="p31">"Bir yolunu bulmak zorundayız." Oysa sesinde pek bir kendine güven duygusu sezilmiyordu.</p>

  <p class="p31">"Olmaz, yavrum. Beni toparlayıp yatırmalı, aşağı inip düzgün alet edevatı olan bir kurtarma ekibi çağırmalısınız. Siz gidince ben de biraz kestiririm. Birkaç tane sigara bırakırsanız iyi olur."</p>

  <p class="p31">"Hayır!" diye itiraz etti Joan. "Seni burada tek başına bırakamayız."</p>

  <p class="p31">Phil'in de itirazı vardı. "Ben, senin planın da en az Joan'ınki kadar kötü. Biz dönene kadar uyumak iyi hoş da; sen de en az benim kadar iyi biliyorsun ki, geceyi hiç korunaksız, yerde yatarak geçirirsen ölürsün."</p>

  <p class="p31">"Şansımı denemek zorundayım. Sen daha iyisini önerebiliyor musun?"</p>

  <p class="p31">"Biraz bekleyin de düşüneyim." Arkadaşının yanındaki kaya çıkıntısının üzerine oturdu, sol kulağına asıldı. "Aklıma gelen en iyi şey şu; seni biraz daha korunaklı bir köşeye çekip, sıcakta olman için ateş yakacağız. Joan yanında kalıp ateşi körükler, bu arada ben de yardım getirmeye inerim."</p>

  <p class="p31">Joan, "Bu oldu işte, ama yardım getirmeye ben gideceğim," dedi. "Phil, sen kardan ve karanlıktan yolunu bulamazsın. Henüz doğrudan algılama gücünün güvenilir olmadığını sen de biliyorsun – kaybolursun."</p>

  <p class="p31">Diğer ikisi hemen itiraz etti. "Joan, yalnız başına gidemezsin – buna izin veremeyiz."</p>

  <p class="p31">"Centilmenlik taslamayın bana. Tabii ki gideceğim."</p>

  <p class="p31">İkisi de bir ağızdan <span class="t14">hay</span><span class="t14">ı</span><span class="t14">r</span> dedi.</p>

  <p class="p31">"Öyleyse geceyi burada beraber geçirip, ateşin etrafında toplaşırız. Sabah olunca da yola koyulurum."</p>

  <p class="p31">Phil, "Bu olabilir, ama–" diyordu ki...</p>

  <p class="p31">"İyi akşamlar, dostlarım." Arkalarındaki kayanın üzerinde, uzun boylu, yaşlıca bir adam vardı. Durgun bir çift mavi göz, beyaz gür kaşların altından onlara bakıyordu. Adamın temiz tıraşlı yüzündeki kaşlara, beyaz yele gibi saçı eşlik ediyordu. Joan, içinden Mark Twain'e benziyor diye geçirdi.</p>

  <p class="p31">Kendini ilk toparlayan Coburn oldu. "İyi akşamlar, tabii buna iyi bir akşam diyebilirsek."</p>

  <p class="p31">Yabancı, gözleriyle gülümsedi. "Adım Ambrose, hanımefendi. Arkadaşınızın yardıma ihtiyacı var. izninizle–" Eğilip, botu çıkartmadan Ben'in bacağını inceledi. Hemen başını kaldırdı. "Biraz ağrı verecek. Uyumanı tavsiye ederim, evladım." Ben ona gülümseyip gözlerini kapadı. Yavaş ve düzenli soluk alıp vermesinden uykuya daldığı anlaşılıyordu.</p>

  <p class="p31">Adının Ambrose olduğunu söyleyen adam, karanlığa karışıp kayboldu. Joan, onu algılamayla izlemeye çalıştı, ama tuhaf bir biçimde zorlandığını hissetti. Adam, kısa bir süre sonra elinde birkaç düzgün sopayla çıkageldi, sopaların her birini yaklaşık elli santim boyunda kırdı; pantolon cebinden çıkardığı kumaş parçasıyla sararak, Ben'in incik kemiğine destek yapmaya başladı.</p>

  <p class="p31">Bu ilkel atelin sağlamlığından emin olunca, Ben'i kucaklayıp havaya kaldırdı; ağırlığı pek de azımsanamayacak bedeni, sanki bir çocuğu taşırcasına tutuyordu. "Gelin," dedi."</p>

  <p class="p31">Bir tek kelime etmeden onu izlediler; tek sıra halinde, uçuşan kar tanelerinin içinden ilerleyerek geldikleri yoldan geri yürüyorlardı. Adam beş-altı yüz metre gitmişti ki, Joan ve diğer ikisinin daha önce izledikleri yolun üzerinde olmayan bir noktadan dönüş yapıp, büyük bir güvenle karanlığın içine karıştı. Joan, onun ne paltoya ne de kazağa benzeyen, incecik pamuklu bir gömlek giymekte olduğunu farkedip, acaba bu havada o kadar yolu üşümeden nasıl geldi diye düşündü.</p>

  <p class="p31">"Soğuk havayı severim, hanımefendi," dedi adam omuzunun üstünden.</p>

  <p class="p31">İki iri kaya parçasının arasından yürüyüp dağın yamacında kayboldu. Onu izleyerek, kendilerini kayanın içine verevlemesine<a id="a1"></a><a href="../Text/notes.html#a9"><span class="t17">{2}</span></a> uzanan bir geçitte buldular. Köşeyi döndüklerinde, yüksek tavanlı, yumuşak, açık renk tahtayla kaplı sekizgen: bir salondaydılar artık, içerisi kaynağı belli olmayan, yumuşak bir ışıkla aydınlatılmıştı, ancak hiçbir yerde pencere yoktu. Sekizgenin bir köşesinde, içinde tatlı tatlı odun ateşi yanan zengin görünümlü bir şömine vardı. Taş zeminin üzerine hiçbir şey örtülmemişti, ama yine de insanın ayakları üşümüyordu.</p>

  <p class="p31">Yaşlı adam elindeki yükle durdu, başıyla odadaki oturulacak rahat yerleri işaret etti – üç koltuk, eski tip masif sandalyeler, bir de şezlong. "Lütfen oturup keyfinize bakın dostlarım. Önce arkadaşınıza çare bulayım, sonra size yiyecek bir şeyler ayarlarız." Coburn'ü hâlâ kollarında taşıyarak, girdikleri kapının karşısındaki kapıdan çıkıp gitti.</p>

  <p class="p31">Phil'le Joan birbirlerine baktılar. Phil, "Ee, ne diyorsun?" diye sordu.</p>

  <p class="p31">"Bence yuvanın dik âlâsını bulduk. Şahane bir durum."</p>

  <p class="p31">"Peki şimdi ne yapacağız?"</p>

  <p class="p31">"Ben şu şezlongu ateşin kenarına çekip, botlarımı çıkartacağım, ayaklarımı ısıtıp üstümdekileri kurutacağım."</p>

  <p class="p31">Ambrose on dakika sonra geri döndüğünde, onları, büyük bir mutluluk içinde yorgun ayaklarını ateşte kızartırken buldu. Elindeki tepsiden onlara, dumanı tüten iki kâse soğan çorbası, küçük yuvarlak ekmekler, elmalı tart ve koyu demlenmiş çay ikram etti. Bu işle meşgul olurken bir yandan da konuşmaya başladı.</p>

  <p class="p31">"Arkadaşınız dinleniyor. Yarına kadar onu görmeseniz de olur. Yemeğinizi yedikten sonra, geçitteki uyku odalarına geçersiniz; orada sizi rahat ettirecek her şey var." Biraz önce içeri girdiği kapıyı işaret etti. "Yolunuzu şaşırmazsınız; hemen oracıktaki aydınlatılmış odalar. Şimdi size iyi geceler diliyorum." Tepsiyi alıp gitmek üzere arkasını döndü.</p>

  <p class="p31">"Şey..." Phil duraksayarak konuşmaya başladı. "Bize çok büyük iyiliğiniz dokundu, Mr..."</p>

  <p class="p31">"Başımın üstünde yeriniz var. Soyadım Bierce. Ambrose Bierce. İyi geceler," Ve çıkıp gitti.</p>
</body>
</html>
