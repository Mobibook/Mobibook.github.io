<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p13"><span class="t13">2</span></p>

  <h3 class="p14"><span class="t13">Üç Kör Fare</span></h3>

  <p class="p31"><span class="t16">Z</span>ırrrr!</p>

  <p class="p31">Joan Freeman, gözleri kapalı, bir eliyle uzanıp çalar saati susturdu; gözlerini sımsıkı kapalı tutarsa uyumaya devam edebileceğine inandırmaya çalıştı kendini. Şöyle bir düşündü. Pazar. Pazar günü erken kalkmak gerekmez, öyleyse saati niye kurmuştu? Birden hatırladı ve yataktan yuvarlanırcasına kalktı. Ilık ayaklarını sabah sabah soğuk olan zemine bastı. Pijamasını yere, kendini de duşa attı. Bir çığlıktan sonra, suyu sıcağa, sonra tekrar soğuğa çevirdi.</p>

  <p class="p31">Buzdolabındaki son yiyeceği sepete atmış, termosu da doldurmuştu ki, dışarıdaki tepede, tekerlekleri garaj yolunun çakılları üzerinde çıtırdayan arabanın sesini duydu. Alelacele kısa botlarını giyip, poturunun ilmeklerini botun tabanından geçirerek bağladı ve aynada kendisine baktı. Fena değil, diye düşündü. Güzellik kraliçesi gibi bir hali yoktu, ama öcüye de benzemiyordu.</p>

  <p class="p31">Kapının yumruklanmasını zil ve bariton bir ses izledi: "<span class="t14">Joan! Haz</span><span class="t14">ı</span><span class="t14">r m</span><span class="t14">ı</span><span class="t14">s</span><span class="t14">ı</span><span class="t14">n?</span>"</p>

  <p class="p31">"Neredeyse. İçeri gel, Phil."</p>

  <p class="p31">Pantolon ve polo gömlek giymiş olan Huxley'in arkasından biri daha içeri girdi. "Joan, tanıştırayım, Ben Coburn, Doktor Ben Coburn. Doktor Coburn, Miss Freeman."</p>

  <p class="p31">"Size katılmama izin verdiğiniz için çok teşekkür ederim, Miss Freeman."</p>

  <p class="p31">"Ne demek, Doktor. Phil, hakkınızda o kadar çok şey anlattı ki, sizinle tanışmaya can atıyordum." Kibar cümleler, bir kabilenin çoktan yer etmiş tabuları gibi, rahatlıkla dudaklarından dökülüyordu.</p>

  <p class="p31">"Ona Ben desene, Joan. Egosuna iyi gelir."</p>

  <p class="p31">Joan ve Phil, eşyaları arabaya yüklerken, Coburn de genç kadının stüdyo dairesine göz gezdirdi. Duvarları budaklı çam ağacıyla kaplı, kocaman tek bir oda; üstüne dağınık kitap rafları asılmış bir şömine genç kadının kişiliği hakkında bir fikir veriyordu. Yontulmamış taştan sürgülü kapıdan çıkıp, zemini yosunlu tuğlalarla kaplı, barbeküsü ve küçük bir balık havuzu olan ufacık terasa adımını atmıştı ki, kendisine seslenildiğini duydu.</p>

  <p class="p31">"Doktor! Haydi, tabanları yağla! Zaman kaybediyoruz!"</p>

  <p class="p31">Coburn, terasa tekrar bir bakındı ve arabaya, diğerlerinin yanına gitti. "Eviniz hoşuma gitti, Miss Freeman. Niye Beachwood Drive'ı bırakıp da Griffith Parkı'na gitme zahmetine katlanıyoruz ki?"</p>

  <p class="p31">"Çok basit. Evde kalırsak piknik yapmış değil, sadece kahvaltı etmiş oluruz. Adım Joan."</p>

  <p class="p31">"Bir sabah burada '<span class="t14">sadece kahvalt</span><span class="t14">ı</span> <span class="t14">etme</span>' talebinde bulunabilir miyim Joan?"</p>

  <p class="p16">Phil, sufle verirmiş gibi fısıldadı: "O hergeleye aldırış etme, Joan. Niyeti bozuk."</p>

  <p class="p17">*&nbsp; *&nbsp; *&nbsp; *&nbsp; *</p>

  <p class="p31">Joan mükellef yemekten arta kalan kırıntıları toparladı. İyice yalanıp sıyrılmış üç antrikot kemiğini, kullanılmış paket kâğıtlarını ve bir parça kalmış ekmeği ateşe fırlattı. Termosu salladı, içinde az bir şey kalmıştı. "Biraz daha greyfurt suyu isteyen var mı?" diye seslendi.</p>

  <p class="p31">"Kahve kalmadı mı?" diye soran Coburn, Huxley'e dönüp devam etti: "özel yeteneklerini tamamiyle mi yitirdi?"</p>

  <p class="p31">"Kahveden bol bol var," dedi Joan. "Kendiniz alın."</p>

  <p class="p31">Doktor, kendisine ve Huxley'e kahve koydu. Phil, doktorun sorusuna cevap verdi: "Evet, tamamiyle. Neredeyse eminim. Ameliyat yüzünden girdiği duygusal şoktan olabilir diye düşündüm; sonra onu hipnoza soktum, ama sonuç yine olumsuzdu – hem de tamamen. Joan, sen de sıkı aşçıymışsın. Beni evlat edinir misin?"</p>

  <p class="p31">"Yirmi bir yaşını aşmışsın bir kere."</p>

  <p class="p31">"Onun için kendine bakmaktan acizdir belgesi çıkartıverebilirim," diye atıldı Coburn.</p>

  <p class="p31">"Bekâr kadınların evlat edinmelerine pek olumlu bakılmıyor."</p>

  <p class="p31">"O zaman evlen benimle de olsun bitsin. İkimiz onu evlat ediniriz, sen de üçümüze yemek pişirirsin."</p>

  <p class="p31">"Evet de demeyeceğim, bayır da. Ama bugün aldığım en iyi teklifti diyebilirim. Siz orada öyle ne konuşuyordunuz?"</p>

  <p class="p31">"Joan, Ben'in teklifini yazıp imzalamasını iste. Biz Valdez'den konuşuyorduk."</p>

  <p class="p31">"Ya! Dün o son testleri yapacaktın, değil mi? Ne sonuç aldın?"</p>

  <p class="p31">"Önceden bilme yeteneğiyle ilgili olarak, olumsuz. Yeteneğini kaybetmiş."</p>

  <p class="p31">"Hımm – peki ya kontrol testleri?"</p>

  <p class="p31">"Humm-Wadsworth Kişilik Testi, kazadan öncekiyle aynı portreyi verdi, tabii kullanılan teknikteki doğruluk oranı sınırları dahilinde. Zekâ düzeyi, test tekniğinin sınırları içinde çıktı. Çağrışım testleri de pek bir ipucu vermedi. Nöropsikolojinin bütün kabul görmüş standartlarına göre, aynı kazadan önceki insan, iki şey dışında: beyin kabuğunun bir parçası eksik ve artık, köşenin öbür ucunda ne olduğunu göremeyecek. Tabii ki, bu yeteneğini yitirmiş olduğu için çok kızgın."</p>

  <p class="p31">Joan, bir süre duraksadıktan sonra cevap verdi: "Bu oldukça kesin bir sonuç, değil mi?"</p>

  <p class="p31">Huxley, Coburn'e döndü: "Sen ne düşünüyorsun, Ben?"</p>

  <p class="p31">"Bilemiyorum. Kafasından kesip aldığım o gri maddenin, Valdez'e, normal duyu organlarının yapamadığı ve Ortodoks tıp teorisinin açıklayamadığı bir biçimde görme yeteneği kazandırmış olduğunu itiraf etmemi istiyorsunuz, değil mi?"</p>

  <p class="p31">"Sana hiçbir şey itiraf ettirmeye çalışmıyorum. Benim derdim bir şey bulmak."</p>

  <p class="p31">"Madem bu şekilde ifâde ettin; diyorum ki, eğer ilk verilerinin hepsini kuralına uygun koşullar altında topladığını–"</p>

  <p class="p31">"Ki, öyle yaptım."</p>

  <p class="p31">"– ve olumsuz çıkan ikinci parti verileri elde ederken daha da büyük bir dikkat gösterdiğini kabul edersek–"</p>

  <p class="p31">"Hay Allah'ım, her şeye çok dikkat ettim! Üç hafta boyunca akla gelebilecek bütün koşulları denedim."</p>

  <p class="p31">"O zaman kaçınılmaz sonuçlar söz konusu demektir. Birincisi–" Parmaklarıyla saymaya başladı. "– bu kişi, fiziksel duyu organlarını kullanmaksızın görebiliyordu; İkincisi, bu alışılmadık<br />
  –hadi öyle diyelim– yetenek, bir biçimde, asıl beynin el becerilerine ait yarımküresiyle ilgiliydi."</p>

  <p class="p31">"Bravo!" Bu nida Joan'dan yükselmişti.</p>

  <p class="p31">"Sağol, Ben," diye onayladı Phil. "Ben de aynı sonuçlara varmıştım, ama başkasının da aynı düşüncede olduğuna duymak insanın şevkini artırıyor."</p>

  <p class="p31">"Peki, bu sonuçları da çıkardığına göre, bundan, sonraki aşama nedir?"</p>

  <p class="p31">"Tam olarak bilmiyorum. Daha doğrusu, benim psikolojiyle uğraşmam, bir insanın kiliseye gitmesiyle aynı nedenden. Yani, kendini ve yaşadığın dünyayı anlamak için duyulan güçlü bir ihtiyaç. Genç bir öğrenciyken, modern psikolojinin sorduğum sorulara cevap verebileceğini düşünürdüm, ama çok geçmeden en iyi psikologların meselenin özüne dair hiçbir bok bilmediklerini anladım. Yo, bugüne kadar yapılanları hiçe saymıyorum; büyük bir ihtiyaç söz konusuydu ve yapılanlar da kendi çapında epey işe yaradı. Ancak hiçbiri hayatın ve düşüncenin ne olduğunu, özgür iradenin bir gerçeklik mi, yoksa yanılsama mı olduğunu ve bunun ne anlama geldiğini bilmiyor, iyi olanlar, cehaletlerini kabulleniyor, kötüleriyse, apaçık saçmalık olan dogmatik iddialarda bulunuyor – örneğin, bazı mekanik davranışbilimciler, sırf Pavlow, zil sesiyle bir köpeğin ağzını sulandırabiliyor diye Paderewski'nin nasıl müzik yaptığını da bildiklerini düşünüyorlar!"</p>

  <p class="p31">Yapraklarım dökmeyen büyük meşe ağacının gölgesinde sessizce uzanmış, anlatılanları dinlemekte olan Joan konuştu: "Ben, sen beyin cerrahısın, değil mi?"</p>

  <p class="p31">"Hem de en iyilerinden," diye doğruladı Phil.</p>

  <p class="p31">"Birçok beyin gördün, üstelik onları canlı olarak gördün. Bu da çoğu psikologda olmayan bilgilere sahipsin demektir. Sence düşünce ne demek? Bedenin işleyişini sağlayan şey nedir?"</p>

  <p class="p31">Coburn, ona sırıttı. "Beni gafil avladın, yavrum. Biliyormuş gibi yapmam ben. Bu benim işim değil, ben sadece tamirciyim."</p>

  <p class="p31">Joan yerinde doğruldu. "Sigara versene, Phil. Ben de Phil'in vardığı noktaya ulaştım, ama ayrı bir yoldan. Babam hukuk okumamı istemişti. Kısa bir süre sonra, daha çok hukukun altında yatan ilkelerle ilgilendiğimi farkettim ve bölüm değiştirip Felsefe Fakültesine geçtim. Oysa felsefe de aradığım şey değildi. Felsefede hiçbir numara yok aslında. Panayır meydanlarında satılan pamuk helvadan yedin mi hiç? İşte, felsefe de onun gibi bir şey; sanki esaslıymış gibi durur, çok da güzel görünür, tadı da tatlıdır, ama iş ısırmaya gelince dişlerini bir türlü geçiremezsin, yutmaya çalışırken insanın ağzına hiçbir şey gelmez. Felsefe, kelime-kovalamacadır, kuyruğunu kovalayan köpek kadar önemi vardır ancak."</p>

  <p class="p31">"Felsefe doktoramı vermek üzereydim ki, vazgeçip fen bölümüne girdim ve psikoloji dersleri almaya başladım. Küçük bir kız gibi uslu davranıp sabırlı olursam, cevap aradığım her şeyin gün ışığına çıkacağım düşünüyordum. Phil, demin bunun insanı nereye götürdüğünü anlattı. Tıp ya da biyoloji okumayı düşünmeye başlamıştım. Bu konuyla ilgili sırrı da biraz önce ağzından kaçırıverdin. Kadınlara okuma yazma öğretmek hataydı belki de."</p>

  <p class="p31">Ben güldü. "Bu iş köy kilisesinde herkesin başından geçenleri anlattığı özel toplantılara döndü; bari ben de günah çıkartayım. Sanırım, çoğu tıp adamı işe, insanoğlu ve onun işleyişi hakkında her şeyi öğrenme arzusuyla başlıyor, ama bu engin bir alan, nihai cevapları bulmak çok zor ve her zaman, hemen yapılması gereken o kadar çok iş var ki, nihai sorunlar için kaygılanmayı bir kenara bırakıyoruz. Hayatın, düşüncenin ve benzeri şeylerin gerçekten ne olduklarını anlamayı eskiden olduğu kadar, bugün de istiyorum. Ama bunlara kaygılanacak zamanı bulabilmek için uykusuzluk krizine tutulmam gerek. Phil, ciddi ciddi bu meselelerle uğraşmayı mı teklif ediyorsun?"</p>

  <p class="p31">"Bir bakıma, evet. Ortodoks psikoloji teorisine aykırı düşen değişik olaylarla ilgili bilgi topluyorum – genel adlandırmayla metafizik altında sınıflanan ıvır zıvır her şeyi: telepati, önceden bilme, psişik tezahürler diye anılan şeyler, gaipten duyma, levitasyon, yani kendi kendine uçabilme, yoga zımbırtısı, doğum lekeleri ve bulabildiğim benzeri her şey."</p>

  <p class="p31">"Bütün bunların çoğunun sıradan yöntemlerle de açıklanabileceğini düşünmüyor musun?"</p>

  <p class="p31">"Birçoğu için, evet. O zaman, geriye kalanların çoğunu açıklamak için de Ortodoks teorinin tamamını çarpıtabilir, olasılık kanunlarına boş verebilirsin. Yine de açıklanamayan bir şeyler kaldıysa, onları da şarlatanlığa, safdilliğe ve kendi kendini hipnotize etmeye havale ederek araştırmayı reddedersin ve sonunda da rahat bir nefes alırsın."</p>

  <p class="p31">"Occam'ın usturası," diye mırıldandı Joan.</p>

  <p class="p31">"Efendim?"</p>

  <p class="p31">"<span class="t14">Occam'l</span><span class="t14">ı</span> <span class="t14">William'</span><span class="t14">ı</span><span class="t14">n Usturas</span><span class="t14">ı</span>. Mantıkta bir ilkenin adı; iki varsayımın da olguları kapsaması durumunda basit olanı kullanmak. Genel kabul görmüş bir bilim adamı, ortodoks olmayan olayları açıklamak için, kendi ortodoks teorilerini süarrealist bir heykele benzetene kadar çarpıtmak durumunda kaldığında, Occam'ın Usturası ilkesini görmezlikten geliyor demektir. Bütün olguları kapsamak için, uymayan verileri kapsaması hiçbir zaman düşünülmemiş olan eski bir varsayımın suyunu çıkarmak yerine, yeni bir varsayım kurmak daha basittir. Ama bilim adamları, teorilerine, karılarına ve ailelerine olduğundan daha fazla bağlıdır."</p>

  <p class="p31">"Vay be," diye hayranlığını belirtti Phil. "Şu ondüle saçın altından konuşana da bakın."</p>

  <p class="p31">"Ben, şunu tut da kafasına termosu geçireyim."</p>

  <p class="p31">"Özür dilerim. Kesinlikle haklısın, şekerim. Teorileri unutup, bu dışlanmış olaylara sıradan veri muamelesi yapmaya ve bunun beni nereye götüreceğine bakmaya karar verdim."</p>

  <p class="p31">Ben araya girdi: "Ne tür şeyler buldun, Phil?"</p>

  <p class="p31">"Çok çeşitli; kimi doğrulanmış, kimi söylenti, küçük bir kısmı da Valdez örneği gibi laboratuvar koşulları altında denenmiş şeyler. Yoga'ya atfedilen bütün numaraları duymuşsundur mutlaka. Bunlardan çok azı Batı Yarıküresi'nde tekrarlanabildi; bu da yoganın aleyhine oldu. Her neyse, iddialı ve serinkanlı gözlemciler, Hindistan'da olup biten bir sürü acayiplikten bahsediyor – telepati, doğru kehanet, önceden bilme, ateş üstünde yürüme gibi şeyler."</p>

  <p class="p31">"Ateş üstünde yürümeyi niye metafiziğe dahil ediyorsun?"</p>

  <p class="p31">"Zihnin, gizemli bir biçimde, beden ve cansız nesneler üzerinde hâkimiyet sahibi olması olasılığı yüzünden."</p>

  <p class="p31">"Hımm."</p>

  <p class="p31">"Bu düşünce, insanın eline kafasını kaşıttırabilmesi gerçeğinden daha mı etkileyici? İradenin, çeşitli durumlarda, nesne üzerindeki gerçek yaptırımları hakkında çok az şey biliyoruz. örneğin, <span class="t14">Tierra del Fuego</span>'lular. Toprağın üstünde çırılçıplak uyurlardı, sıfır derece sıcaklıkta bile. Beden, kendi tasarrufu dahilinde böyle bir uyum sağlayamaz. Bunun için gerekli donanımı yoktur; hangi fizyoloğa sorsan bu cevabı alırsın. Sıfır derecede, dışarıda kalmış çıplak bir insan, hareket etmezse ölür. Oysa Tierra del Fuego'lular, metabolik hız gibi konulardan bihaberdiler. Onlar sadece mutlu, sıcacık ve rahat uyumalarına bakıyordu."</p>

  <p class="p31">"Henüz can alıcı bir şey söylemedin. Bu kadar geniş davranacaksan, Taşbüken Dedem'in başından bundan daha ilginç o kadar olay geçmiş ki..."</p>

  <p class="p31">"Onlara da geliyorum. Valdez'i unutma."</p>

  <p class="p31">"Ben'in dedesinin özelliği nedir?"</p>

  <p class="p31">"Joan, sakın Ben'in yanında herhangi bir şeyle böbürleneyim deme. Taşbüken Dedesi, mutlaka daha hızlısını, daha kolayını ve de daha iyisini yapmıştır. "</p>

  <p class="p31">Coburn'ün soluk mavi gözlerinde kızgınlıktan çok üzüntü okunuyordu. "Niye öyle diyorsun, Phil, beni şaşırttın. Eğer ben de Taşbüken ailesinden gelmeseydim ve hoşgörülü olmasaydım, ettiğin lafa gücenirdim. Ama özrünü kabul ediyorum."</p>

  <p class="p31">"Can alıcı noktaya gelirsek; Valdez'den başka, doğduğum yerde, Springfield, Missouri'de kafasının içinde saat olan bir adam vardı."</p>

  <p class="p31">"O da ne demek?"</p>

  <p class="p31">"Saate bakmadan saatin tam kaç olduğunu biliyordu demek. İnsanın kolundaki saat onun söylediğinden farklı gösterdiğinde mutlaka o saatin ayarı bozulmuş oluyordu. Aynı zamanda yıldırım gibi bir hesap makinesiydi – sorulabilecek en zor aritmetik problemlerine anında cevap verebiliyordu. Diğer konulardaysa tam bir gerizekâlıydı."</p>

  <p class="p31">Ben başını salladı. "Bildik bir vaka – <span class="t14">idiot savant</span>."</p>

  <p class="p31">"Bir ad koyunca açıklama getirmiş olmuyorsun. Hem dengesiz yeteneklere sahip insanların bazısı gerizekâlı, bazısı değil. Ben çoğunun gerizekâlı olmadığına inanıyorum. Zekiler, farklı olduklarının anlaşılması durumunda toplum tarafından rahatsız edilip, muhtemelen infaz edileceklerini bilecek kadar akıllı oldukları için ortalarda pek görünmüyorlar."</p>

  <p class="p31">Ben tekrar başını salladı. "Bu dediğinde haklı bir yan var, Phil. Devam et."</p>

  <p class="p31">"Akla hayale sığmaz yeteneklere sahip olup da diğer konularda ortalama zekâ düzeyinin altında olmayan ve işin özünü yakalamış o kadar çok insan var ki... Örneğin, Boris Sidis–"</p>

  <p class="p31">"Hani o dâhi çocuk mu? Ben onu artık vazgeçti zannediyordum."</p>

  <p class="p31">"Belki de. Ben şahsen, kendi kafesine kapandığını ve farklı olduğunu diğer maymunların anlamalarını istemediğini düşünüyorum. Her neyse, nitelik olarak değilse de yoğunluk açısından önemli birçok yeteneğe sahipti. Bir sayfa metni, herhalde şöyle bir göz attıktan sonra okuyabiliyordu; şüphesiz eksiksiz bir belleği vardı. Eksiksiz bellek dedim de aklıma geldi. Sadece bir kere duyduğu her şarkıyı çalabilen zenci piyanist Kör Tom'a ne demeli? Dahası, yakın bir tarihte, burada, Los Angeles'da bir oğlan vardı. Gözleri kapalı ping-pong oynayabiliyor ya da normal insanların görmeden yapamayacağı işleri yapabiliyordu. Ben kendi gözlerimle gördüm. Bir de şu '<span class="t14">An</span><span class="t14">ı</span><span class="t14">nda Yank</span><span class="t14">ı</span>' vardı."</p>

  <p class="p31">"Bak ondan hiç söz etmemiştin Phil," dedi Joan. "O ne yapabiliyordu? "</p>

  <p class="p31">"İnsanın kelimelerini ve vurgulamalarını kullanarak onunla aynı anda konuşabiliyordu; konuşulan dili bilsin ya da bilmesin. O kadar doğru bir zamanlaması vardı ki, dinleyenler hiçbir ayrım yapamıyordu. Tıpkı gölgenin, bedenin harketlerini izlemesinde olduğu gibi; o da konuşmayı, o kadar anında, doğru ve çaba harcamadan taklit edebiliyordu."</p>

  <p class="p31">"İyi hoş da... Tabii bütün bunları davranışçı teoriyle açıklamak çok zor. Hiç levitasyon vakasına rastladın mı, Phil?"</p>

  <p class="p31">"İnsanlarla ilgili olarak rastlamadım. Ama kapı komşum olan, amatör, hoş bir çocuk vardı. Benim evdeki eşyaları yerden kaldırıp havada gezdirebiliyordu. Bu sırada ben oldukça kendimdeydim. Gördüklerim ya gerçekti ya da hipnotize olmuştum; artık nasıl dersen. Levitasyon dedik de Nijinski hakkında anlatılanları duydunuz mu?"</p>

  <p class="p31">"Hangisini?"</p>

  <p class="p31">"Havada gezinebilme hikâyesini. Burada ve Avrupa'da <span class="t14">Le Spectre de la Rose</span>'da havaya yükselip, biraz orada öylece kalıp, canı isteyince de aşağıya indiğine tanık olmuş binlerce İnsan var– tabii çöküş döneminde ölmedilerse. Diyelim ki toplu sanrıydı – ben gözümle görmedim."</p>

  <p class="p31">"İşte yine Occam'ın Usturası," dedi Joan.</p>

  <p class="p31">"Yani?"</p>

  <p class="p31">"Toplu sanrıyı açıklamak, birkaç saniye havada durabilmiş bir adama açıklama getirmekten daha zordur. Toplu sanrı kanıtlanmış bir şey değil – onu, içinden çıkılmaz bir olgu adına kullanmamak gerek. Bu, hayatında ilk kez gergedanı gören köylünün, '<span class="t14">böyle hayvan olmaz,</span>' demesine benziyor."</p>

  <p class="p31">"Belki de. Ben, daha başka numaralar anlatmamı ister misin? Bende böyle ne hikâyeler var."</p>

  <p class="p31">"Peki ya haberciler ve telepati?"</p>

  <p class="p31">"Dr. Rhine'ın denemeleri, henüz bir açıklama getiremese de telepatinin gerçekliğini kanıtlamış durumda. Tabii, daha, önce birçok insan telepatiyi gözlemlemişti; hem o kadar sıklıkta ki, artık varlığını sorgulamak anlamsızdı. Örneğin Mark Twain, Rhine'dan elli yıl önce, bu konuyu belgeleri ve ayrıntılarıyla yazmıştı. O bir bilim adamı değildi, ama sağduyusu çok güçlüydü – dikkate alınması gerekiyordu. Aynı şey, Upton Sinclair için de geçerli. Haberciler konusu biraz daha zor. Herkes, sonradan doğru çıkan bir dolu önsezi hikâyesi duymuştur; ama bunların akıbetini izlemek zor. Rüyalardaki habercilerin denetlenmiş koşullar altındaki bilimsel kaydını, J. W. Dunne'un <span class="t14">Experiment with Time</span> (Zaman Üzerine Deneyler) kitabından okuyabilirsin."</p>

  <p class="p31">"Bütün bunlardan bir sonuç çıkartıyorsun, Phil? İster inan ister inanma hikâyeleri toplamıyorsun herhalde?"</p>

  <p class="p31">"Hayır, ama bir deneme varsayımını öne sürmeden önce bir dizi veri toplamam gerekiyordu – yazdıklarımı görmelisin. Şimdi istediğim gibi bir varsayım elde ettim."</p>

  <p class="p31">"Neymiş o?"</p>

  <p class="p31">"Onu bana sen verdin – Valdez'i ameliyat ederek. Bir süre önce, tuhaf ve açıkça olanaksız birtakım zihinsel ve fiziksel; yeteneklere sahip bu insanların aslında, bizlerden farklı anormal bir yanları olmadığından, onların yalnızca hepimizde var olan bazı potansiyelleri keşfettiklerinden şüphelenmeye başlamıştım. Valdez'in kafatasını açtığında anormal görünüşlü bir şeye rastladın mı?"</p>

  <p class="p31">"Hayır. Yara dışında özel bir şey yoktu."</p>

  <p class="p31">"Güzel. Ama o zarar görmüş bölümü kesip aldıktan sonra, Valdez, o tuhaf önceden bilme gücünü yitirdi. Beyninin o parçasını bilinmeyen –bilinen işlevi olmayan– bölgeden çıkardın. Şimdi, beynin büyük bölgelerinin bilinen bir işlevi olmaması, psikoloji ve fizyolojinin önemli bir çıkış noktasıdır. Bedenin en gelişmiş ve en uzmanlaşmış yeri olan beyinde, hiç işlevsiz büyük alanların bulunması çok mantıklı değil; oysa bu alanların işlevinin bilinmediğini varsaymak daha mantıklı, örneğin korteksinden büyük parçalar kesilmiş birçok insanın zihinsel gücünde bariz bir kayıp olmamıştır – tabii bedenin normal işlevlerine hâkim olan bölgelere dokunulmadığı sürece.</p>

  <p class="p31">"Valdez vakasında, beynin bilinmeyen bir bölgesiyle, tuhaf bir yetenek, yani önceden bilme arasında doğrudan bir ilişki kurduk. İşte, deneme varsayımımın dayanağı da bu: Bütün normal insanlar, telepati, önceden bilme, özel bir matematiksel beceri, beden ve işlevleri üzerinde özel bir hâkimiyet gibi, söz ettiğimiz bütün –ya da muhtemelen çoğu– tuhaf yetenekleri kullanma potansiyelini taşır. Bu potansiyel beceri, beynin belirli bölgelerinde gizlidir."</p>

  <p class="p31">Coburn dudaklarını büzdü. "Mmm – bilmiyorum. Eğer hepimizde bu harika beceriler varsa, ki bu kanıtlanmış değil, nasıl oluyor da onları kullanamıyoruz?"</p>

  <p class="p31">"Hiçbir şeyi kanıtlamış değilim – henüz. Bu bir deneme varsayımı. Şimdi size bir analoji söylüyorum. Bu beceriler, doğuştan kullanabildiğimiz görme, duyma ve dokunma becerileri gibi değil; daha çok, beyinde doğuştan özel merkezlere sahip olan, ancak eğitim sonucu varlık kazanabilen konuşma becerisine benziyor. Sadece sağır-dilsizlerin arasında büyüyen bir çocuk konuşmayı öğrenebilir mi hiç? Tabii ki hayır. Dışarıdan bakanlar için o da bir sağır-dilsiz olurdu."</p>

  <p class="p31">"Ben vazgeçtim." Coburn teslim olmuştu. "Bir varsayım kurmuşsun, onu da inandırıcı biçimde hazırlamışsın. Peki nasıl deneyeceksin? Elle tutulur bir yanını göremiyorum. Çok güzel bir kurgu, ama deneme süreci olmaksızın bir hayalden öteye geçemez."</p>

  <p class="p31">Huxley yere yuvarlandı, yüzünde mutsuz bir ifadeyle dalların arasından yukarı baktı. "Sorun da o zaten. Elimdeki en cazip yetenek vakasını yitirdim, işe nereden başlayacağımı bilemiyorum."</p>

  <p class="p31">Joan itiraz etti. "Ama, Phil, senin ihtiyacın olan normal insanlar, sonra onlarda özel yetenekler geliştirmeye çalışacaksın. Bence bu harika. Ne zaman başlıyoruz?"</p>

  <p class="p31">"Neye ne zaman başlıyoruz?"</p>

  <p class="p31">"Benim üzerimde çalışmaya, tabii ki. Örneğin şu yıldırım hızıyla hesap yapma becerisi. Eğer bende bu beceriyi geliştirebilirsen, artık sihirbaz oldun demektir. Birinci sınıfta cebirden çakmıştım. Çarpım tablosunu hâlâ bilmem!"</p>
</body>
</html>
