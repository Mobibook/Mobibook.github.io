<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p13"><span class="t13">7</span></p>

  <h3 class="p14"><span class="t13">"Babalar Ek</span><span class="t13">ş</span><span class="t13">i Üzümden Yediler,</span><span class="t13"><br /></span><span class="t13">Çocuklar</span><span class="t13">ı</span><span class="t13">nsa Di</span><span class="t13">ş</span><span class="t13">leri</span><span class="t13"><br /></span><span class="t13">Kama</span><span class="t13">ş</span><span class="t13">makta."</span></h3>

  <p class="p31"><span class="t16">P</span>hil kahvaltıya geldiğinde Ben oturma odasındaydı. Joan ise hemen Phil'in peşi sıra içeri girdi. Gözlerinin altında halkalar vardı, mutsuz görünüyordu. Ben neredeyse aksi bir sesle konuştu:</p>

  <p class="p31">"Canını sıkan nedir, Joan? Gamlı baykuş gibisin." Joan'ın sesi yorgun çıktı: "Ben, rica ederim, benimle uğraşma. Bütün gece kötü rüyalar gördüm."</p>

  <p class="p31">"Ya? Bütün gece kötü rüyalar gördün demek; sen asıl benim gördüğüm o minik, sevimli kabusları görecektin."</p>

  <p class="p31">Phil her ikisine bakarak konuştu: "Yani – ikiniz de bütün gece boyunca tuhaf rüyalar mı gördünüz?"</p>

  <p class="p31">"Biz demin ne dedik sanki?" Ben'in sabrı taşmıştı. "Rüyanızda ne gördünüz?"</p>

  <p class="p31">İkisi de cevap vermedi.</p>

  <p class="p31">"Bir dakika. Ben de çok tuhaf rüyalar gördüm." Cebinden not defterini çıkartıp üç sayfa yırttı. "Bir şeyi anlamak istiyorum. Artık bir tek laf daha etmeden önce, rüyalarınızda ne gördüğünüzü yazar mısınız? Joan, al sana kalem."</p>

  <p class="p31">Biraz isteksiz davrandılar, ama sonra Phil'in dediğini yaptılar.</p>

  <p class="p31">"Yüksek sesle okur musun, Joan?"</p>

  <p class="p31">Joan, Ben'in kâğıdını alıp okudu:</p>

  <p class="p31">"Rüyamda, insan soyunun bozulmasıyla ilgili teorinin kesinlikle doğru olduğunu gördüm."</p>

  <p class="p31">Joan elindeki kâğıdı bıraktı, sıra Phil'inkindeydi: "Tanrıların Çöküş Dönemi'ne gittiğimi, Mu ve Atlantis'in yok olmasını seyrettiğimi gördüm."</p>

  <p class="p31">Joan kendine ait, sonuncu kağıdı eline aldığında, ortalıkta derin bir sessizlik vardı.</p>

  <p class="p31">"Benim rüyam, insanların Odin'e karşı ayaklanarak kendilerini nasıl mahvettikleri hakkındaydı."</p>

  <p class="p31">Aklından geçeni ilk söyleyen Ben oldu: "Bu kâğıtlardan; herhangi biri benim rüyalarıma uyarlanabilirdi." Joan başıyla onayladı. Phil tekrar ayağa kalktı, dışarı çıktı ve günlüğüyle geri geldi. Günlüğünü açıp Joan'a verdi.</p>

  <p class="p31">"On altı Haziran'dan başlayarak yüksek sesle okur musun?"</p>

  <p class="p31">Joan, başını sayfalardan kaldırmadan yavaş yavaş okudu. Phil, Joan okumasını bitirip defteri kapatana kadar bekledi ve sonra, "Evet. Yani?" dedi.</p>

  <p class="p31">Ben, artık dibine kadar yanmış olan sigarasını iyice bastırarak söndürdü. "Benim rüyamın çok doğru bir tasviri – tek fark, Jüpiter dediğin yaşlı adamı, ben Ahuramazda olarak düşünmüştüm."</p>

  <p class="p31">"Ben de Loki'yi Lucifer sanmıştım."</p>

  <p class="p31">Phil, "İkiniz de haklısınız," diye onayladı. "Her ikisi için de telaffuz edilmiş bir isim hatırlamıyorum. İsimlerini zaten biliyor gibiydim."</p>

  <p class="p31">"Ben de–"</p>

  <p class="p31">Ben araya girdi: "Sanki bu rüyalar gerçekmiş, sanki hepimiz aynı filme gitmişiz gibi konuşuyoruz."</p>

  <p class="p31">Phil aniden sordu: "Peki, ya sen ne düşünüyorsun?"</p>

  <p class="p31">"Herhalde sizinle aynı şeyi düşünüyorumdur. Şaşkına döndüm. Kahvaltı etsem ya da en azından kahve içsem bozulmazsınız, değil mi?"</p>

  <p class="p31">Kahvaltıdan sonra konuyu tekrar açmaya fırsat kalmadan&nbsp; Bierce geldi; yarım yamalak edilen kahvaltı boyunca çenelerini tutmak üzere aralarında sessizce anlaşmışlardı.</p>

  <p class="p31">"Günaydın, hanımefendi. Günaydın, beyler."</p>

  <p class="p31">"Günaydın, Mr. Bierce."</p>

  <p class="p31">Üçünün yüzünü şöyle bir inceleyerek, "Bu sabah çok mutlu görünmüyorsunuz," dedi. "Buna şaşmamak gerek. Kimse kayıtlarla karşılaştıktan hemen sonra mutlu olamaz."</p>

  <p class="p31">Ben sandalyesini geriye itip, masanın üzerinden Bierce'e doğru eğildi. "O rüyalar özellikle bizim için mi ayarlanmıştı?"</p>

  <p class="p31">"Evet, öyle – ama onlardan yararlanacağınızdan emindik. Bense buraya, Üstad'la konuşmanızı istemek için geldim. Aklınızdaki soruları ona saklarsanız işimiz kolaylaşır."</p>

  <p class="p31">"Üstad mı?"</p>

  <p class="p16">"Henüz, onunla tanışmadınız. Faaliyetlerimizi koordine etmeye en uygun gördüğümüz kişiye böyle hitap ederiz."</p>

  <p class="p17">*&nbsp; *&nbsp; *&nbsp; *&nbsp; *</p>

  <p class="p31">Ephraim Howe'un yüzünde New England'ın tepeleri görülüyordu;, bir marangozun kemikli, boğumlu ellerine sahipti. Genç değildi. Uzun ve ince bedeninde soylu bir zarafet vardı. Her yanıyla –soluk mavi gözlerindeki ışıltıyla, elinin kavrayışıyla– bir bütünlük içindeydi.</p>

  <p class="p31">"Oturun. Hemen konuya gireceğim," dedi. "Birçok tuhaf şey yaşatıldı size. Bunun nedenini bilme hakkına sahipsiniz. Artık Eski Kayıtlar'ı, yani bir kısmını, gördünüz. Bu kurumun nasıl kurulduğunu, ne işe yaradığını ve sizin, neden bize katılmanızı isteyeceğimizi anlatacağım."</p>

  <p class="p16">Bir elini havaya kaldırarak ekledi: "Bir dakika. Biiiir dakika. Şimdilik hiçbir şey söylemeyin..."</p>

  <p class="p17">*&nbsp; *&nbsp; *&nbsp; *&nbsp; *</p>

  <p class="p31">"Fra Junipero Serra, 1781'de, Shasta Dağı'nı ilk kez gördüğünde, Kızılderililer ona dağın kutsal ve sadece büyücülere ayrılmış bir yer olduğunu anlattılar. O da kendisinin zaten daha yaşlı bir ustaya hizmet eden bir büyücü olduğunu söyledi; inandırıcı olmak için de hasta ve zayıf olan yaşlı bedenini, daimi kar sınırına kadar çeke çeke götürdü; geri dönmeden önce orada uyudu."</p>

  <p class="p31">"Rüyasında, Cennet Bahçesi, Günah, Düşüş ve Nuh Tufanı'nı görünce dağın gerçekten kutsal bir yer olduğuna ikna oldu. Shasta'da bir misyon kurmayı planlayarak, San Francisco'ya döndü. Yapılacak o kadar çok şey, kurtarılacak o kadar çok ruh, beslenecek o kadar çok ağız vardı ki, bütün bunlar yaşlı bir tek adam için çok fazlaydı. İki yıl sonra ruhunu ebediyete teslim etti, ancak ölürken bir keşiş dostuna niyetini gerçekleştirmesi emrini verdi."</p>

  <p class="p31">"Kayıtlarda, bu keşişin, kuzey uçtaki misyonerliği 1785'de terk edip bir daha geri dönmediği geçer."</p>

  <p class="p31">"Kızılderililer, dağda yaşayan kutsal adamı 1843 yılına kadar beslediler. Bir grup din çömezi, üç Kızılderili, bir Rus ve Amerikalı bir dağlı onun etrafında toplanmıştı. Keşişin ölümünden sonra, aynı görevi Rus sürdürdü; ta ki, usta-çırak ilişkisinden kaçmış bir Çinli gelene kadar. Çinli, birkaç hafta içinde, Rus'un ömrünün yarısında yaptığından daha fazla ilerleme kaydetti; bunun üzerine, Rus yerini seve seve ona bıraktı."</p>

  <p class="p31">"Çinli, yöneticilik görevinden çoktan emekli olmasına rağmen, orada yüz yıldan fazla kaldı. Estetik ve mizah üzerine dersler verdi."</p>

  <p class="p31">"Ve bu kurumun bir tek amacı vardır," diye devam etti Ephraim Howe. "Mu ve Atlantis'in bir daha yaşanmamasını sağlamayı hedefliyoruz. Gençler'in temsil ettiği her şeye karşıyız.</p>

  <p class="p31">"Dünya tarihine, iki zıt felsefenin çekişmesinden doğan bunalımlar silsilesi olarak bakıyoruz. Bizim felsefemiz, hayatın, bilincin, aklın ve benliğin dünya üzerindeki en önemli şeyler olduğu anlayışına dayanır." Sadece bir an için, onlara telepati yoluyla dokundu; Ambrose Bierce'ın gösterip de bir türlü kelimelere dökemediği, o çok güçlü bir canlılığa sahip şeyi tekrar üzerlerinde hissettiler. "Bu anlayış, bizi, insan ruhunu yok etme, öldürme ve aşağılama ya da onu doğasına aykırı duruma getirme eğilimindeki bütün güçlerle çatıştırıyor. Bir başka bunalımın daha yaklaşmakta olduğunu görüyoruz; bizimle beraber mücadele verecek insanlara ihtiyacımız var. Sîzler bu iş için seçildiniz."</p>

  <p class="p31">"Bu bunalıma, Napolyon'dan beri alışır olduk. Avrupa otoriterliği seçti, Asya ise ona teslim oldu; '<span class="t14">lider ilkesi</span>' gibi bir saçmalık; totalitarizm; insanlara birey olarak önem vermeden, salt ekonomik ve politik birimler gözüyle bakıldığı için özgürlüğe koyulan bütün o kısıtlamalar. Saygınlık diye bir şey kalmadı – söyleneni yap, söylenene inan ve çeneni kapat! İşçiler, askerler, ıslah birimleri..."</p>

  <p class="p31">"Eğer hayatın amacı bu olsaydı, işe bilinci dahil etmenin hiçbir anlamı olmazdı!"</p>

  <p class="p31">Howe devam etti: "Bu kıta, özgürlüğün sığınağı, ruhun gelişebileceği bir yer olagelmiştir. Ancak dünyanın geri kalan yerlerinde aydınlanmayı öldüren güçler şimdi burada da yayılmaya başladı. Yavaş yavaş, insanın özgürlüğünü ve saygınlığını kemirdiler. Baskıcı bir yasa; zorba bir eğitim sistemi; ancak zulmün verdiği acıyla kabul edilebilecek kör bir dogma – hiçbir zaman yitik miraslarını geri kazanamasınlar diye, insanları zincire vuracak, gözlerine perde indirecek türde öğretiler."</p>

  <p class="p31">"Bütün bunlara karşı savaşmak için yardıma ihtiyacımız var."</p>

  <p class="p31">Huxley ayağa kalktı. "Bize güvenebilirsiniz."</p>

  <p class="p31">Üstad, Joan ve Coburn'ün ağızlarını açmasına fırsat tanımadan araya girdi:</p>

  <p class="p31">"Şimdi cevap vermeyin. Odalarınıza gidip bu konuyu düşünün. Hele bu geceyi bir geçirin. Sonra tekrar konuşuruz."</p>
</body>
</html>
