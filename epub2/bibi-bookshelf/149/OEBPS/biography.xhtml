<?xml version='1.0' encoding='utf-8'?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
	<title>Kızıl ile Kara</title>
	<link href="main.css" rel="stylesheet" type="text/css"/>
<meta name="Adept.resource" value="urn:uuid:2eb1ed53-2da1-4b38-bec7-0b58335a40a5"/>
</head>
<body class="biography">
	<div class="container">
		<p>STENDHAL, 1783’te Fransa’nın Grenoble kentinde doğdu. Asıl adı, Marie-Henri Beyle’dir. Annesini yedi yaşında yitirdi; sonraki yıllarını baskıcı bir baba ile katı bir disiplinden yana olan teyzesi ve özel öğretmeniyle birlikte geçirdi. Bu üç “despot” onun gözünde, nefret ettiği Grenoble burjuvazisinin temsilcileriydi. Sonradan, <em>Vie de Henri Brulard</em> (Henry Brulard’ın Yaşamı) adlı özyaşamöyküsünde ailesine ve eğitimine duyduğu tepkiyi, sıradanlığa ve paraya duyduğu nefreti, insan iradesi ve tutkularına olan hayranlığını dile getirecekti. Restorasyon Dönemi Fransız toplumunun karamsar bir tablosunu çizdiği en ünlü romanı <em>Kızıl ile Kara</em> 1830’da basıldı. Aynı dönemde İtalya’ da geçen bir tutku ve siyasal serüven öyküsü olan <em>Parma Manastırı</em> adlı romanı, ancak Balzac’ın övgü dolu makalesinden sonra dikkatleri çekti. Stendhal, 1841’de felç geçirdi. Paris’e döndükten sonra, 1842’de öldü.</p>
		<p>NURULLAH ATAÇ, 1898’de İstanbul’da doğdu. Uzun yıllar çeşitli okullarda edebiyat, sanat tarihi ve Fransızca öğretmenliği yaptı. Edebiyatımıza modern anlamda deneme türünü getirdi ve döneminin en etkili eleştirmenlerinden biri oldu. Yeni şiirin ve Garip akımının tutunmasında çok büyük katkısı oldu. Millî Eğitim Bakanlığı’nın kurduğu Tercüme Bürosu’nda görev aldı ve dünya edebiyatından klasik yapıtları dilimize kazandırdı. Dilde özleşmenin en önde gelen savaşçısı oldu. 1957’de Ankara’da öldü.</p>
	</div>
</body>
</html>