<?xml version='1.0' encoding='utf-8'?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
	<title>Kızıl ile Kara</title>
	<link href="main.css" rel="stylesheet" type="text/css"/>
<meta name="Adept.resource" value="urn:uuid:2eb1ed53-2da1-4b38-bec7-0b58335a40a5"/>
</head>
<body class="chapter">
	<div class="container">
		<h2>2 <span class="inline">Bir belediye başkanı</span></h2>
		<div class="epigraph">
			<p>“Önem! Mösyö, niye beğenmediniz? Ahmakların<br/>saygısını, çocukların ağzı açık hayranlığını,<br/>zenginlerin çekememesini, anlayışlı kişilerin de hafifsemesini hiç mi sanırsınız?”</p>
			<p class="gap-writer">BARNAVE</p>
		</div>
		<p>Mösyö de Rênal’in idarecilikte ününün yerleşmesine en yarayan işlerden biri, Doubs’un yatağından yaklaşık otuz metre yukarıda, tepe boyunca giden mesire yeri için kocaman bir payanda duvarına ihtiyaç duyulması oldu. O mesire yeri, konumu sayesinde, Fransa’nın en görülmeye değer doğa parçalarından birine bakıyor. Ancak her baharda yağmur suları yarıklar açıyor, çukurlar kazıyor, orasını geçilmez bir hale koyuyordu. Herkesin mahzurlu bulduğu bu durum, Mösyö de Rênal’i, altı metre yüksekliğinde, 60-70 metre uzunluğunda bir duvar yaptırıp başkan olduğu döneme, ölmez bir ün kazandırmak zorunda bıraktı; mutlu bir zorundalık.</p>
		<p>Mösyö de Rênal, bu duvar için tam üç kez Paris’e gidip geldi, çünkü vaktin içişleri bakanı, Verrières mesire yerinin amansız bir düşmanıydı. Şimdi duvarın korkuluğu, topraktan bir metre kadar yüksektedir. Son günlerde de, geçmiş geçecek bütün bakanlara meydan okur gibi onu yontma maltataşıyla döşüyorlar.</p>
		<p>Kaç kere, maviye çalan bu güzel kurşuni taşlara göğsümü dayayıp, daha bir gün önce bırakıp geldiğim Paris balolarını düşünerek gözlerimi Doubs Vadisi’ne daldırdım! Daha ötede sol yanda, yılankavi giden beş-altı vadi daha vardır ki bunların, bir çağlayandan öbürüne koşup en sonra Doubs’a döküldüğü görülür. Bu dağlarda güneş pek sıcaktır, onun tam tepemizde parladığı saatlerde, yolcunun yine sığınıp hayal kurabilmesi için de şanlı çınar ağaçları vardır. Bu çınarların çabucak büyüyebilmesi ve maviye çalan yeşillikleri, Mösyö de Rênal’in koca payanda duvarının arkasına yığdırdığı toprak sayesinde elde edilmiştir; çünkü Başkan, belediye meclisinin karşı koymasına aldırmadan mesire yerini iki metreye yakın genişletmiştir. (O, krallık yanlısıdır, ben ise liberalim, ama yine de bu işini doğru bulduğumu gizleyemem.) Bunun içindir ki, gerek Mösyö de Rênal, gerekse Verrières Düşkünlerevi Müdürü Mösyö Valenod’ya göre bu set, Saint-Germain-en-Laye Seddi’yle pekâlâ kıyaslanabilir.</p>
		<p>Benim bu <em>Cours de la Fidélite</em><a class="si-noteref" href="#f3" id="ref_f3">3</a> (Sadakat Mesiresi) hakkında bir tek diyeceğim vardır (Resmî adının <em>Cours de la Fidélite</em> olduğu on beş-yirmi yerde, mermer levhalarla gösterilmiştir; bu levhalar da Mösyö de Rênal’e bir nişan kazandırdı); <em>Cours de la Fidélite</em> için edeceğim biricik sitem, belediyenin o gürbüz çınarları acımasızca ve sanki derilerini yüzdürür gibi budatıp kırktırması üzerinedir. Alçacık, yuvarlak ve yassı başlarıyla en bayağı bostan bitkilerini andıracak yerde İngiliz çınarlarının biçimini almak için onların da içleri titrer.  Ama Sayın Belediye Başkanı’nın dediği dediktir; belediyenin malı olan bütün ağaçlar yılda iki kez hiç acımaksızın böyle sakat edilir. Ora liberalleri, “Papaz Vekili Mösyö Maslon, budamadan çıkan dal ve yapraklara el atmayı âdet edineli beri, belediye bahçıvanının eli daha da acımasızlaştı,” diyorsa da abartıyorlar.</p>
		<p>Bu genç rahip, bundan birkaç yıl önce, Papaz Chélan’ı ve çevredeki birkaç papazı gözetsin, diye Besançon’dan gönderildi. İtalya Savaşı’nda hizmet edip sonra Verrières’ye çekilmiş olan ve Belediye Başkanı’nın sözüne bakılırsa hem Jacoben, hem de Bonaparte’çı olan bir ihtiyar cerrahbaşı, bir gün, bu güzel ağaçların ikide bir sakatlanmasından dolayı şikâyeti göze aldı. Mösyö de Rênal, Légion d’honneur nişanı almış olması gerektiğince kasılarak şöyle yanıtladı:</p>
		<p>“Ben gölgeyi severim; ağaçlarımı da gölge versinler diye budatıyorum, bir ağacın da başka ne işe yarayacağını aklım almaz, meğerki ceviz ağacı gibi “para getirmeye” yarasın.”</p>
		<p>İşte Verrières’de her işin dayandığı büyük söz: PARA GETİRMEK. Yalnız başına bu söz! Ahalinin dörtte üçünden çoğunun kafasında her zamanki bu düşünce ile doludur.</p>
		<p>Para getirmek! İşte pek şirin gözüken bu küçük kasabada her iş bu açıdan ele alınır. Yeni gelen yabancı, kasabanın çevresini saran serin ve derin vadilerin güzelliğine kapılarak oradaki insanların da güzellikten anladığını, ona değer verdiğini sanır; gerçi kasabalarının güzelliğinden çok söz ederler. Ona önem verdikleri yadsınamaz; ancak bu da, o güzellik birkaç yabancıyı çekip otelcileri zenginleştiriyor ve giriş ücreti açısından kente para getiriyor, diyedir.</p>
		<p>Bir güzel sonbahar günü Mösyö de Rênal, karısını koluna almış, <em>Cours de la Fidélite’</em>de geziyordu. Ağırbaşlı bir tavırla söz söyleyen kocasını dinlemekle birlikte Madam de Rênal, üç oğlan çocuğunun davranışlarını merakla izliyordu. On bir yaşında kadar gözüken en büyükleri, sık sık korkuluğa yaklaşıyor, üstüne çıkmaya kalkışıyordu. O zaman tatlı bir ses, “Adolphe!” diye bağırıyor, çocuk da bu boyundan büyük işten vazgeçiyordu. Madam de Rênal, otuz yaşında kadar, ama henüz güzelce bir kadındı.</p>
		<p>Benzi her zamankinden uçuk olan Mösyö de Rênal, kırgın bir tavırla, “O Parisli ‘küçük bey’ bu yaptıklarına pişman olacaktır,” dedi. “Sarayda bizim de birkaç dostumuz yok değil...”</p>
		<p>Size iki yüz sayfa, taşradan söz etmek istiyorum, ama taşralıların uzun uzun, ilerisini gerisini düşüne düşüne konuşmalarını dinlemeye katlanmanızı isteyecek kadar yürekli değilim.</p>
		<p>Verrières Belediye Başkanı’nın bu kadar nefretle sözünü ettiği Parisli “küçük bey” iki gün önce yalnız hapishaneye ve düşkünlerevine değil, Belediye Başkanı’yla kasabanın başlıca zenginlerinin para almadan yönettikleri hastaneye de girip gezmenin kolayını bulmuş olan Mösyö Appert idi. Madam de Rênal çekine çekine, “O Parisliden size ne zarar gelebilir ki?” diyordu, “Siz fukaranın malına en ince şeyleri düşünecek kadar namuslu baktıktan sonra...”</p>
		<p>“Ama o buraya eleştiri yağdırmak için geliyor; sonra da gidip liberallerin gazetelerinde makaleler bastırıyor.”</p>
		<p>“Sizin onları okuduğunuz yok ki dostum!”</p>
		<p>“Ama insanlar o ihtilalci yazıları bize de anlatıyorlar, bütün bunlar bizim iyilik etmemize engel oluyor.<a class="si-noteref" href="#f4" id="ref_f4">4</a> Bana gelince ben Papaz’ın ettiklerini hiçbir zaman unutup bağışlamayacağım.”</p>
	</div>
	<div class="si-footnotes">
		<div class="si-footnote" id="f3"><a class="si-backref" href="#ref_f3">3</a><span>. (Fr.) <em>Cours de la Fidélité</em> için eski dilde “mesiretü’s sadaka” daha iyi olurdu. (Ç.N.)</span></div>
		<div class="si-footnote" id="f4"><a class="si-backref" href="#ref_f4">4</a><span>. Bu söz gerçekten söylenmiştir. (Ç.N.)</span></div>
	</div>
</body>
</html>