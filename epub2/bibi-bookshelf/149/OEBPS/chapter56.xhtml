<?xml version='1.0' encoding='utf-8'?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
	<title>Kızıl ile Kara</title>
	<link href="main.css" rel="stylesheet" type="text/css"/>
<meta name="Adept.resource" value="urn:uuid:2eb1ed53-2da1-4b38-bec7-0b58335a40a5"/>
</head>
<body class="chapter">
	<div class="container">
		<h2>26 <span class="inline">Manevi aşk</span></h2>
		<div class="epigraph">
			<p>“Bir de o soğukkanlı ve soylu cila vardı Adeline’in konuşmalarında ki doğal olan herhangi bir anlatımda bulunan orta çizgiyi geçmezdi. Bir mandarinin hiçbir şeyi beğenmeyişi gibi işte: Kişi en azından gördüğü<br/>bir şeyin kendisini ne denli hoşnut edebileceği düşüncesiyle kafa yormaz ya bu davranışı<br/>Çinlilerden almışızdır belki de.”<a class="si-noteref" href="#f122" id="ref_f122">122</a></p>
		</div>
		<p>Madam de Fervaques, “Bu evdekilerin hepsi de deli mi, nedir?” diye düşünüyordu. “Hepsi de o küçük papaza tutkun, varsa yoksa o! Onun da dinlemekten başka bildiği yok, ama doğrusu güzel gözlerle dinliyor.”</p>
		<p>Julien’e gelince, onun için Mareşal’in karısının davranışlarında titiz bir incelik, ondan da çok herhangi büyük bir heyecan olanaksızlığını dışa vuran şu “kibar sessizliği”nin eksiksiz bir örneğini buluyordu. Duygularında beklenmedik bir şeyle karşılaşmak, kendine hâkim olmamak, Madam de Fervaques’ın, kendinden aşağılara karşı gösterişli bir tavır takınamamak kadar zıddına giderdi. En küçük bir duygululuk belirtisi onun gözünde insanı kızartması gereken, yüksek sınıftan bir kimsenin kendi kendine karşı borçlu olduğu saygıya zararı dokunacak bir “manevi sarhoşluk” olurdu. Onun için en büyük mutluluk, kralın son avı üzerine konuşmaktı. En sevdiği kitap da <em>Les Mémories du due de Saint-Simon </em>(Dük Saint-Simon’un Anıları) özellikle de soyağacından söz eden bölümüydü.</p>
		<p>Julien, salondaki ışıkların düzenlenişine göre, Madam de Fervaques’ın güzelliğine hangi yerin daha uygun geldiğini biliyordu. Hemen gidip orayı tutar, ama iskemlesini Mathilde’i göremeyecek bir biçimde yerleştirirdi.</p>
		<p>Matmazel Mole, Julien’in, kendisinden kaçmakta direnmesine şaşmaya başlamış, bir akşam mavi kanepeden kalkıp Mareşal’in karısının oturduğu kanepeye yakın bir masa başında çalışmaya gelmişti. Julien, Madam de Fervaques’ın şapkası altından onu oldukça iyi görüyordu. Yazgısına yön veren o gözleri böyle yakından görmek onu ilkin bir ürpertti; ama sonra o her zamanki durgunluğundan, gevşekliğinden silkinmesine neden oldu; konuşmaya başladı, hem de oldukça güzel şeyler söyledi.</p>
		<p>Gerçi Madam de Fervaques’a söz söylüyordu, ama biricik amacı, Mathilde’in ruhunu etkilemekti. O kadar coştu ki, bir an geldi, Madam de Fervaques ne söylediğini anlamaz oldu.</p>
		<p>Bu onun gözünde bir erdemdi. Julien sözlerinin anlaşılmazlığı erdemini Almancasına iç derinliği, yüksek dindarlık, Cizvitlik gösteren birkaç cümle ile tamamlasaydı, Mareşal’in karısı onu hemen, bir gün dünyayı düzeltecek üstün adamlardan biri saymaya başlardı.</p>
		<p>Matmazel Mole, içinden, “Mademki o, Madam de Fervaques’a böyle uzun uzun, hem de bu kadar ateşle söz söyleyecek derecede zevksiz bir adam, ben de bir daha onu dinlemem,” dedi. O akşam sonuna kadar sözünde durdu; ama doğrusu içi içini yiyordu.</p>
		<p>Gece yarısı annesinin şamdanını alıp kadını odasına kadar götürdü, Madam Mole, merdiven başında durup Julien’i bir süre övdü. Mathilde’i bu büsbütün kızdırdı; gece bir türlü uyuyamadı. Ama sonunda: “Benim hor gördüklerim de Mareşal’in karısının gözünde büyük erdem sahibi birer adam olabiliyor,” diyerek biraz yatıştı.</p>
		<p>Bir iş görmüş olduğu için Julien’in üzüntüsü azalmıştı; gözleri, Prens Korasoff’un hediye ettiği elli üç aşk mektubunun koruyucusu olan sahtiyan cüzdana ilişti. Julien birinci mektuba baktı, altında bir not vardı:</p>
		<div class="letter">
			<p>No: 1, ilk görüşmeden bir hafta sonra gönderilir.</p>
		</div>
		<p>Julien, “Geç kalmışım,” dedi. “Madam de Fervaques’ la ilk karşılaşmamın üzerinden bir hafta çoktan geçti.” Hemen oturup ilk aşk mektubunun kopyasını çıkarmaya başladı: Bu, erdemlilik üzerine tumturaklı sözlerle dolu, öldüresiye iç sıkıcı, din dersine benziyordu. Çok şükür, Julien, ikinci sayfayı yazarken uyuyakaldı.</p>
		<p>Birkaç saat sonra uyandı, hâlâ masası başında olduğunu görünce şaşaladı; güneş doğmuş, oldukça da yükselmişti. Hayatının en acı anlarından biri, her sabah, gözlerini açarken, felaketini hatırlamasıydı; onu sanki yeniden öğreniyordu. O gün mektubu yazıp bitirirken hemen hemen gülümsüyordu. “Acaba gerçekten böyle şeyler yazacak bir delikanlı çıkmış mı?” diyordu. Mektubunun birkaç cümlesi dokuzar satırı buluyordu. Birinci mektubun altında kurşunkalemle yazılmış bir not vardı.</p>
		<div class="letter">
			<p>Bu mektupları kendiniz götüreceksiniz: Ata binilecek, siyah boyunbağı takıp mavi redingot giyilecek. Mektubu kapıcıya verirken üzgün, pişman gibi bir tavır takınmalı; bakışlar da son derece üzgün bulunmalı. Bir hizmetçi görürseniz, gizlice gözlerinizi silin. Hizmetçiye birkaç söz söyleyin.</p>
		</div>
		<p>Julien, bu öğütlerin hepsini tuttu.</p>
		<p>Fervaques konağından çıkarken, “Doğrusu pek küstahça bir iş ama ne yapayım? Korasoff düşünsün!” dedi. “Kalkıp erdemi namusu ile ün salmış bir kadına aşk mektubu yazmak! Bana son derece aşağılayıcı bir yanıt verir; ama benim için eğlencenin bundan iyisi de olmaz. Aslını ararsan, ben ancak böyle bir komediden hoşlanabilirim. Evet, “ben” dediğim bu aşağılık yaratığı kepaze etmek eğlenceli olacak. İçimden geleni dinlesem gönül eğlemek için kan dökerim.”</p>
		<p>Bir aydan beri Julien’in hayatında en tatlı anlar, atını ahıra bıraktığı anlardı. Korasoff, ona kendisinden yüz çeviren sevgilisine, her ne sebeple olursa olsun kesinlikle bakmamasını söylemişti. Ama Mathilde o atın ayak sesini, pek iyi tanıdığı o sesi, Julien’in seyislerden birini çağırmak için kırbaçla ahır kapısına vurmasını duyunca, bazen pencereye gelip perde arkasından bakıyordu. Muslin perde o kadar inceydi ki, Julien, arasından kızı görüyordu. Şapkasının kenarı altından şöyle bir yolunu bulup bakınca Mathilde’in siluetini görüyor, ancak gözlerini göremiyordu. “Demek ki o da benim gözlerimi göremez, o halde benimki de bakmak sayılmaz,” diyordu.</p>
		<p>O akşam Madam de Fervaques, sabahleyin Julien’in kederli kederli gidip kapıcıya bıraktığı felsefe, mistisizm, din üzerine bir konferansı andıran o uzun mektubu sanki almamış gibi davrandı. Bir gün önce rastlantı, Julien’e, parlak sözler söylemek yolunu öğretmişti; iskemlesini, Mathilde’in gözlerini görmesine izin verecek bir biçimde yerleştirdi. Mathilde de, Madam de Fervaques geldikten sonra mavi kanepeden kalktı. Bu, her zamanki arkadaşlarından uzaklaşmak demekti. Mösyö de Croisenois onun bu yeni tuhaflığına ne anlam vereceğini bilemedi; kederi yüzünden belliydi. Onu bu halde görmek, Julien’e, felaketinin verdiği en büyük acıları unutturdu.</p>
		<p>Hayatında bu hiç beklemediği değişikliğin verdiği sevinçle bülbül gibi konuştu durdu. Kendine olan güven, en yüce erdemin kalesi olan yüreklere bile girmenin yolunu bulur; bunun içindir ki Madam de Fervaques o akşam arabasına binerken kendi kendine, “Madam Mole’ün hakkı var,” dedi, “bu genç rahip, değerli bir adam. İlk günler benden sıkılmış, çekinmiş olacak. İşin doğrusu, bu evde görülen her şeyde bir hafiflik var; ancak ihtiyarlığın yardımıyla iffet yoluna girmiş insanlar... Yaşlanıp kanlarının soğumasına da çok ihtiyaçları vardı ya! O delikanlı aradaki farkı görebilmiş; iyi de yazıyor; bana gönderdiği mektupta, öğütlerimle kendisine yol göstermemi istiyor; ama korkarım bunun aslı kendini henüz anlayamamış olmanın verdiği bir duygu olmasın.</p>
		<p>Ama hak yoluna girenlerin çoğu böyle başlamıştır! Bu işin hayırlı bir sonuca bağlanacağını umuyorum, çünkü o genç rahibin anlatımı, mektupları elime geçen öteki delikanlıların anlatımına hiç benzemiyor. Onun yazdıklarında yüreğe işleyen bir ağırbaşlılık, derin bir inanç olduğu bir gerçek. O da, Massillon gibi erdemli, tatlı bir adam olacak.”</p>
	</div>
	<div class="si-footnotes">
		<div class="si-footnote" id="f122"><a class="si-backref" href="#ref_f122">122</a><span>. Lord Byron, <em>Don Juan</em>, XIII: 34, çev. Halil Köksel, YKY, 2006. (Y.N.)</span></div>
	</div>
</body>
</html>