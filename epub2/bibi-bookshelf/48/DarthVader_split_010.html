<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>DarthVader</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<div class="chapter">
				<h1 class="baslik1" id="calibre_toc_9">Bölüm 7</h1>
				<p class="normal">Senatör Amidala hâlâ tehlikede olduğundan Jedi Konseyi Obi-Wan’a kimliği belirsiz kelle avcısını takip etme görevini verirken, Anakin de Naboo’ya geri dönen Padme’ye refakat edecekti. Padme’nin nerede olduğunu kimsenin bilmemesi için o ve Anakin kılık değiştirerek R2-D2’yu da yanlarına alarak bir yük gemisiyle Naboo’ya gitmeye karar verdiler. Anakin, Padme’nin güvenliği nedeniyle fazlasıyla endişeliydi ama bir yandan da bu göreve çıkmış olmaktan mutluydu –Üstadı olmadan ilk resmi göreviydi- çünkü bu sayede çocukluğundan beri hayran olduğu genç kadınla daha fazla zaman geçirebilecekti.</p>
				<p class="normal"><span class="ideitalik">“Acaba onun da bana karşı bir şeyler hissediyor olması mümkün mü?”</span> diye düşünmeden edemiyordu.</p>
				<p class="normal">Naboo’ya giden yük gemisinin içerisinde kasara altında diğer yolculardan ayrı olarak yerleştiler. Anakin uzun yolculuk sırasında uyuma fırsatı bulmuş ama kabuslar yine peşini bırakmamıştı. Uykusunda mırıldandı, “Hayır, hayır, anne, hayır...” aniden uyandı. Padme yanı başında durmuş ona bakıyordu. Şaşkın bir şekilde Anakin de ona baktı ve sordu, “Ne?”</p>
				<p class="normal">“Kabus görüyor gibiydin.”</p>
				<p class="normal">Anakin cevap vermedi. Fakat daha sonra birlikte yemek yerlerken Padme tekrar konuyu açtı, “Rüyanda anneni görüyordun, değil mi?”</p>
				<p class="normal">“Evet,” dedi Anakin. “Tatooine’den ayrılalı uzun zaman oldu. Onu unutmaya başladım ve bu hoşuma gitmiyor. Kısa süre önce onu rüyalarımda görmeye başladım... Çok gerçekçi ve korkutucu rüyalar. Onun için endişeleniyorum.”</p>
				<p class="normal">O sırada R2-D2 yanlarına gelip bir şeyler söyledi. Yük gemisi Naboo’ya varmıştı. </p>
				<p class="normal">Anakin, Naboo’da Padme’nin yanından bir an olsun ayrılmadı ve sonunda ailesiyle de tanıştı. Padme, başta ona kendisinin her hareketini taklit eden pek haz etmediği gölgesi gibi davranmıştı. Anakin onunla ilgili daha çok şey öğrenmeye çalıştıkça, Padme de elinden geldiğince kişisel bilgilerini gizliyor, hatta merak edip de soran kız kardeşine bile aralarında iş ilişkisinden başka hiçbir şey olmadığını söylüyordu. </p>
				<p class="normal">Fakat günler geçtikçe bu hiç peşini bırakamayan genç adama alışmaya başlamış ve konuşmaları da güvenlik ve siyasetle ilgili konlardan daha kişisel meselelere kaymaya başlamıştı. Anakin, Padme’nin önceden sosyal yardım görevlisi olarak çalıştığını ve Naboo’daki en sevdiği yerleri öğrenmişti. </p>
				<p class="normal">Anakin, Tatooine gibi sıcak bir yerde büyüdüğü için gittiği dünyaların çoğu ona soğuk gelirdi ama Naboo’da, Padme’nin yanındayken –hayatında ilk kez- kendini gerçekten huzurlu hissediyordu. Ve mutlu.</p>
				<p class="normal">Göle bakan bir evin bahçeli terasında duruyorlardı. Padme, sırtı ve kolları açık bir elbise giymişti ve Anakin tereddüt ederek eğilip onu öptü. Padme itiraz etmemişti ama dudakları buluştuktan bir iki saniye sonra kendisini geri çekti, “Hayır.”</p>
				<p class="normal">Başını çevirip önlerinde uzanan göle bakmaya başladı. </p>
				<p class="normal">“Bunu yapmamalıydım,” dedi Padme.</p>
				<p class="normal">Anakin, Coruscant’ta karşılaşmalarından beri onu öpmek istiyordu ama değil buna teşebbüs etmek aslında bunu düşünmemişti bile. Padme’nin de itiraz etmeyip onu öpmesi belki de hayatının en mutlu anıydı ve aniden reddedilince yıkılmış, utanmış ve aklı karışmıştı. O da yüzünü göle çevirerek, “Üzgünüm,” dedi.</p>
				<p class="normal"><span class="ideitalik">Benim sana karşı hissettiklerimi, sen de bana karşı hissetmediğin için üzgünüm.</span></p>
				<p class="normal">Anakin bu olay hiç yaşanmamış gibi davranmaya çalıştı. Ama gölde yaşanan bu olaydan sonra Padme’yle geçen her dakika ona işkence gibi geliyordu, sanki kalbinden yaralanmış ve acı çekiyordu. Duygularına daha fazla karşı koyamayıp Padme’yle konuşmayı denedi, ama o da kendisine Jedi’ların evlenmesinin yasak olduğunu hatırlatarak kendisinin de aşık olmaktan çok daha önemli görevleri olan bir senatör olduğunu söyledi. Anakin ona ilişkilerini gizli sürdürebileceklerini söylediği zamanda yalanla yaşayamayacağını söyleyerek reddetmişti. </p>
				<p class="normal">Anakin, Jedi Tarikatı’ndaki yerini sorgulamaya başlamıştı. Uyması gereken kuralları ve meditasyon ve eğitime ayırdığı zamanı ne kadar düşünürse, yaptığı kişisel fedakarlığın mantığını da o kadar sorgulamaya başlamıştı. <span class="ideitalik">Padme’yle elimden geldiğince ilgilenmenin neresi yanlış? Ya da hâlâ annemi özleyip onun için endişelenmemin?</span> Jedi olduğundan beri ilk kez ciddi şekilde ışın kılıcını teslim edip, Tarikat’ı terk ederek sıradan bir vatandaş gibi yaşamayı düşünmeye başlamıştı.</p>
				<p class="normal">Kendisini başka bir iş yaparken düşünmeye çalıştı. Pilot ya da tamirci olarak iş bulabileceğinden emindi<span class="ideitalik">. Acaba bu tür işlerde çalışmak beni mutlu eder mi?</span> Cevap hemen zihninde belirdi: Onu mutlu edecek tek şey Padme’yle birlikte olmaktı.</p>
				<p class="normal"><span class="ideitalik">Ama ya Jedi olmayı bıraktığım zaman Padme benimle birlikte olmak istemezse? O zaman ne olacak?</span> Bunu düşünmek bile istemiyordu.</p>
				<p class="normal">Anakin’in duygusal uyanış süreci acı olsa da uyuması daha da acıydı.</p>
				<p class="normal">Bir sabah evin balkonunda gözleri kapalı meditasyon yaparken Padme’nin arkasından yaklaştığını hissetti. </p>
				<p class="normal">“Dün gece bir kabus daha gördün,” dedi. </p>
				<p class="normal">“Jedi’lar kabus görmez,” diye cevap verdi.</p>
				<p class="normal">“Seni duydum.”</p>
				<p class="normal">Anakin’in bundan şüphesi yoktu. Şimdiye kadar gördüğü en kötü kabustu. Yüzünü Padme’ye döndü, sesinin titremesini engellemeye çalıştı. “Annem acı çekiyor, Padme. Onu şu an seni gördüğüm gibi gördüm,” dedi. Derin bir iç çekti ama içinde biriken strese bir faydası olmamıştı. Dün geceki kabusun sadece bir önsezi değil de gerçekten yaşanan olayların bir yansıması olmasından korkuyordu. “Acı içerisinde,” diye devam etti. “Sizi koruma görevimi terk ettiğimi biliyorum, Senatör, ama gitmek zorundayım. Ona yardım etmeliyim.”</p>
				<p class="normal">“Ben de seninle geliyorum,” dedi Padme.</p>
				<p class="normal">“Üzgünüm,” dedi Anakin. “Başka şansım yok.”</p>
				<p class="normal">Onun da kendisiyle Tatooine’e geleceğini hiç düşünmemişti. Onu korumaya devam edebilirim. <span class="ideitalik">Obi-Wan onaylamaz, ama... bu onun vereceği bir karar değil.</span></p>
				<p class="normal">Obi-Wan’a ya da Jedi Konseyi’ne planlarından haber vermeden; Anakin, Padme ve R2-D2, H-sınıfı narin bir Nubialı yatıyla Naboo’dan ayrıldı. Çorak çöl gezegenini gördüklerinde, Padme’nin yeşil gezegeninin çiçek kokuları hâlâ Anakin’in burnundaydı.</p>
				<p class="normal">Mos Espa’nın uzay limanına doğru alçaldılar. Gemiyle iniş pistlerinden birine indikten sonra, Anakin droidlerin kullandığı bir çekçek kiraladı ve Padme’yle birlikte Watto’nun dükkanına gittiler. R2-D2 da onları takip etti. </p>
				<p class="normal">Anakin, Watto’yu tekrar gördüğünde nasıl davranacağından emin değildi. Eski sahibi diğer köle sahiplerinden daha iyi olsa da Anakin, Watto’nun annesini de serbest bırakmayı reddettiğini hiç unutmamıştı. <span class="ideitalik">Suçlanacak kişi sadece Watto değil,</span> dedi kendi kendine, acaba Qui-Gon, Shmi’nin de özgür olması için ne kadar uğraşmıştı? <span class="ideitalik">Kölelik burada serbest ve Watto da sadece bir iş adamı</span>.</p>
				<p class="normal">Watto’nun dükkanına vardıklarında yaşlı Toydarialı kapının önünde oturuyordu. Tahmin edileceği gibi Watto önünde duran uzun boylu ve genç Jedi’ı tanımamıştı ama Anakin, Shmi Skywalker’ı aradığını söylediğinde onun kim olduğunu anladı.</p>
				<p class="normal">“Ani?” dedi Watto hayretle. “Küçük Ani? Nahhh?“ gözleri kocaman açıldı, kanatlarını çırpıp bağırdı, “Sen Ani’sin! Sensin değil mi? Kocaman olmuşsun.”</p>
				<p class="normal">Watto, daha sonra Anakin’e Shmi’yi yıllar önce Lars adında bir rutubet çiftçisine sattığını ve Lars’ın da onu azat edip onunla evlendiğini anlattı. Watto, onlara rutubet çiftliğinin bulunduğu Anchorhead’in yerini tarif etmeyi de ihmal etmedi. </p>
				<p class="normal">Anakin, Padme ve R2-D2 gemiye dönüp havalandılar ve Dune Sea üzerinde yol almaya başladılar. Etrafı rutubet toplama vaporatörleriyle çevrili küçük kubbe şekilli çiftliğe varmaları uzun sürmedi. Kubbe yer altındaki çiftliğin girişiydi ve bitişikteki avlu da geniş bir çukurdan ibaretti. R2-D2 gemide kalırken Anakin ve Padme kubbeden içeri girdi. Orada da bir protokol droidi tarafından karşılandılar. </p>
				<p class="normal">“Oh!” dedi droid yaklaşan iki insanı görünce. Droid, binoküler Treadwell droidi üzerinde bazı küçük ayarlamalar yapıyordu ama şimdi yüzünü Anakin ve Padme’ye çevirmişti. “Merhaba. Size nasıl hizmet edebilirim. Ben C-”</p>
				<p class="normal">“Threepio?” dedi Anakin, annesinin droidin üzerini kaplatacak kadar onunla ilgilenmesine hayret etmişti. Şaşıran Threepio hafifçe başını yana eğdi. “Oh… um...” sonunda anladı. “Yapımcım! Efendi Ani! Döneceğinizi biliyordum. Biliyordum, ve Bayan Padme.” </p>
				<p class="normal">C-3PO onları eğimli bir yoldan avluya indirdi. Kemerli bir kapının eşiğinde duran şaşkın, genç bir kadınla adam gördüler. Çölde yaygın olan türde kıyafetler giymişlerdi. Adam yapılıydı ve güçlü çiftçi elleri vardı. </p>
				<p class="normal">“Efendi Owen, size iki önemli konuğu takdim edebilir miyim?” dedi C-3PO. </p>
				<p class="normal">“Adım Anakin Skywalker,” dedi Anakin.</p>
				<p class="normal">“Owen Lars,” dedi Owen hafif gergin bir ses tonuyla. Yanındaki kadını işaret ederek, “Bu da kız arkadaşım, Beru.”</p>
				<p class="normal">Beru çekinerek gülümsedi ve Padme’yle birbirlerini selamladılar. </p>
				<p class="normal">Owen gözlerini Ani’den ayırmadan devam etti, “Sanırım ben senin üvey kardeşinim. Bir gün geleceğin içime doğmuştu.”</p>
				<p class="normal">Sabırsızlanan Anakin etrafına bakıp sordu, “Annem burada mı?”</p>
				<p class="normal">“Hayır, değil,” diye cevap verdi bir ses arkadan. Anakin ve Padme arkalarına döndüklerinde Owen’ın babası olduğunu tahmin ettikleri yaşlı bir adam gördüler. Bir meko-sandalyeye oturmuştu ve geriye katlanmış cübbesinin altında sağ ayağının sarılı olduğu görülüyordu. “Cliegg Lars,” diye tanıttı kendisini, sandalyesini yavaşça ileri doğru sürerken. “Shmi benim karımdı. İçeri girelim. Konuşacağımız şeyler var.”</p>
				<p class="normal">Birkaç dakika sonra yemek salonunda Anakin ve Padme, Cliegg ve Owen’le birlikte dikdörtgen şeklinde bir masaya oturdular. “Şafaktan hemen önceydi,” dedi Cliegg. “Aniden saldırdılar. Tusken Yağmacıları’ndan bir grup.”</p>
				<p class="normal">Anakin midesinin kasıldığını hissetti. </p>
				<p class="normal">Beru masaya içeçek dolu bir tepsi bırakırken, Cliegg devam etti, “Annen her zaman yaptığı gibi erken saatte vaporatörlerde yetişen mantarları toplamaya gitmişti. İzlerden eve dönerken yakalandığı anlaşılıyor. Tusken’lar insan gibi iki ayak üzerinde gezerler ama vahşi ve duygusuz canavarlardır. Otuz kişi onu aramaya gittik. Dördümüz geri dönebildik. Ben de onlarlaydım ve ayağımı kaybettikten sonra iyileşene kadar artık bir şey yapamam.”</p>
				<p class="normal">Anakin masaya konan içeceklere baktı. O düşünürken yüzündeki kasları da sinirden titriyordu. <span class="ideitalik">Keşke Tatooine’den benimle birlikte ayrılsaydı. Keşke onu geride bırakmasaydım...</span> Anakin, Cliegg Lars’la ilgili ne düşüneceğine karar verecek fırsatı bulamamıştı. Başta annesini Watto’dan kurtaran kişiye minnet duymuştu. Ama Cliegg annesini Tusken’ların cirit attığı bu ıssız bölgeye getirdiği için de ona kızmadan edemiyordu. <span class="ideitalik">Keşke onu buraya getirmeseydin!</span></p>
				<p class="normal">“Ondan ümidi kesmek istemiyorum,” dedi Cliegg, “Fakat kaçırılalı bir ay oldu. Bu kadar uzun süre hayatta kalması çok zor.”</p>
				<p class="normal">Öfkesine engel olabilmek için elinden gelen her şeyi yapan Anakin ayağa kalktı ve masadan uzaklaştı. </p>
				<p class="normal">“Nereye gidiyorsun?” diye sordu Owen.</p>
				<p class="normal">Anakin suçlarcasına Owen’e baktı, “Annemi bulmaya.”</p>
		</div>
		<div class="calibre1" id="calibre_pb_20"/></body>
</html>