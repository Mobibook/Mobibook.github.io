<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>DarthVader</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<div class="chapter">
				<h1 class="baslik1" id="calibre_toc_21">Bölüm 17</h1>
				<p class="normal">Tatooine, Anchorhead’deki belediye kayıtlarına göre T-16 skyhopper; Lars çiftliğinde yaşayan, yaklaşık on dokuz standart yaşındaki erkek bir pilot olan bu ada kayıtlıydı. </p>
				<p class="normal"><span class="ideitalik">Luke Skywalker. </span></p>
				<p class="normal">Mos Eisley’deki kiralık Kubaz bir casusa göre, uzay limanı speeder satıcısında kayıtlı olan isim daha sonra oradan, Obi-Wan Kenobi’nin de içinde bulunduğu, <span class="ideitalik">Millenium Falcon’la</span> ayrılan aynı genç adama aitti. </p>
				<p class="normal"><span class="ideitalik">Luke Skywalker.</span></p>
				<p class="normal">Darth Vader’ın Centares gezegeninde sorguladığı bir Asi esirin söylediğine göre Death Star’ı yok eden X-kanat pilotunun adı da buydu. </p>
				<p class="normal"><span class="ideitalik">Luke Skywalker.</span></p>
				<p class="normal">Vader, Fondor tersanesindeki henüz tamamlanmamış sancak gemisi süper yıldız destroyeri <span class="ideitalik">Executor’ı </span>teftiş ederken bile Luke Skywalker adını aklından çıkaramamıştı. Bu ismi ve ismin sahibinin Shmi’nin ölümünden üç yıl sonra doğmuş olmasını düşündü. Bildiği kadarıyla Anakin Skywalker’ın annesinden başka akrabası yoktu.</p>
				<p class="normal"><span class="ideitalik">Tatooine’den başka yerlerde de Skywalker’lar olabilir mi?</span> Vader bu ihtimali de dikkate aldı. Nihayetinde galakside hiç kullanılmayan bir isim de değildi. </p>
				<p class="normal">Fakat Anakin ve Padme on dokuz yıl önce bebek bekliyordu.</p>
				<p class="normal">On dokuz standart yıl.</p>
				<p class="normal"><span class="ideitalik">Mümkün değil,</span> diye düşündü. <span class="ideitalik">Padme’yi öldürdüm. Bebek de onunla ölmüş olmalı.</span> </p>
				<p class="normal">Acaba İmparator’un kendisine Padme’nin ölümüyle ilgili anlattıklarının ne kadarı doğruydu. <span class="ideitalik">Ama onu boğduğumu hatırlıyorum... Mustafar’da yere düştüğünü gördüm. Ona çok kızgındım. Yine de...</span></p>
				<p class="normal"><span class="ideitalik">Luke Skywalker hayatta.</span></p>
				<p class="normal">Vader bu meşhur Asi’nin adının sadece tesadüften ibaret olduğuna inanmıyordu. Eğer adı farklı olsaydı, Vader bunu İmparator’a bildirmekte bir an bile tereddüt etmezdi. Ama kendi çıkarları için Asi’nin adını kendine saklamayı tercih etti. Onun için Luke Skywalker çözülmesi gereken bir gizemden çok daha fazlasıydı. </p>
				<p class="normal"><span class="ideitalik">O bir... fırsat. Eğer Güç’te benim kadar kudretliyse... daha büyük bir güç elde edebilmek için bir fırsat. </span></p>
				<p class="normal"><span class="ideitalik">Ama kim o? Anne babası kim? Obi-Wan’ın oğlu olabilir mi? Ama öyleyse neden Skywalker soyadını alıp Lars’ın çiftliğinde büyütüldü? Belki de sadece Obi-Wan tarafından eğitildi. </span></p>
				<p class="normal">Çöl gezegeni Aridus’ta, Obi-Wan Kenobi kılığına soktuğu bir aktörle Luke’a yeni bir tuzak kurmuştu. Ne yazık ki Luke durumu fark etmiş ve yine elinden kaçmıştı. Vader, Asiler’in Yavin 4’teki İmparatorluk ablukasından kaçmasına ve yeni gizli üslerini tahliye etmelerine göz yuman yeteneksiz Amiral Griff gibi yüksek rütbeli subayların basiretsizliklerinden de bıkıp usanmıştı. </p>
				<p class="normal">Vader, kendisini Luke Skywalker’a ve dostlarına götürecek her türlü bilgiyi ararken diğer taraftan da boş durmuyordu. Obi-Wan Kenobi’nin kılıcını, sahip olduğu kadim bir Sith Holokron’unu incelediği, Bast Kalesi’ne geri getirdi. Kendisine sunulan farklı projeleri gözden geçirdi, Kadril’deki zihin değiştirici Pacifog, İmparatorluk robot Dark Trooper’larının yapılması ve Endor’da yeni bir süper silahın inşası. Güç’e duyarlı İmparatorluk ajanı Shira Brie’yi Asi İttifakı’na sızması için gönderdi. Luke Skywalker’ı gözden düşürme görevi felaketle sonuçlanmış ve kendisi de ağır yaralanmıştı. Fakat Vader, Brie’nin hâlâ işe yarayacağını düşünerek İmparatorluk doktor droidlerine parçalanan uzuvlarını cyborg protezlerle değiştirmeleri emrini vermiş ve kendisini Palpatine’e seçkin bir ajan olarak takdim etmişti.</p>
				<p class="normal">Luke Skywalker da boş durmuyordu. Başarıları kulaktan kulağa yayıldıkça Asiler’in önde gelen liderinin adı pek çok İmparatorluk mensubu tarafından da öğrenilmişti.</p>
				<p class="normal">Death Star’ın yok edilmesinden iki yıl sonra bir İmparatorluk valisi Vader’a, Luke Skywalker’ın ve Prenses Leia’nın eşgaline uyan kişilerin Mimban olarak bilinen bataklık gezegeni Circarpous V’te yakalandığını bildirdi. Vader, Kaiburr Kristali’yle ilgili Mimban efsanesinden haberdardı. Parlak kızıl renkli bu kristal, Güç’ü bin kat daha arttırabiliyordu ve yakalanan Asiler’le birlikte bu değerli taşı da ele geçirmeyi ummuştu. </p>
				<p class="normal">Fakat Vader, Mimban’a varana kadar Skywalker ve Prenses kaçarak ormanda kaybolmuşlardı. Bir mağaradaki kısa bir karşılaşmanın ardından nihayet onları, kadim Mimban Tanrısı adına büyük volkanik kayalar üzerinde inşa edilmiş piramidi andıran bir zigurat olan, sarmaşıklarla kaplı Pomojema Tapınağı’nda kıstırdı. Kaiburr Kristali’nin bulunduğu yerde burasıydı. Vader, Güç’ü kullanıp taştan tavanı Luke’un başına yıkarak onu tapınağın zeminine hapsederken Leia Organa da çaresizce izledi.</p>
				<p class="normal">“Hesabını vermen gereken çok fazla şey var,” dedi Vader, Prenses’le birlikte yerel madenciler gibi siyah üniforma giymiş olan, Skywalker’a. Kılıcını açarak onu ileri geri savurmaya başladı, duvarlarda sırf eğlence olsun diye kılıcıyla izler yapıyordu. “Senin hak ettiğin kadar uzun süre yaşamana izin verecek kadar sabırlı olduğumu sanmıyorum,” diye devam etti. “Kendini şanslı sayabilirsin.”</p>
				<p class="normal">Dikkatini Prenses’e çeviren Vader, “Endişelendiğiniz şeyi yapmaktan kendimi alıkoymak için bir neden göremiyorum, Leia Organa. Kimi durumlarda bana bu basit delikanlıdan çok daha fazla sorun çıkaran kişi siz oldunuz,” dedi.</p>
				<p class="normal"><span class="ideitalik">Basit delikanlı mı?</span> Vader kendi ağzından çıkan kelimelere kendi de şaşırmıştı. Skywalker’ın göründüğünden çok daha fazlasına sahip biri olduğunu bilmesine ve sadece Asiler’i yakalamak istemesine rağmen bir anda, içinde onu öldürmek için büyük bir isteğin belirdiğini hissetti. Kontrolünü kaybetmekte olduğunun farkına vardı. </p>
				<p class="normal">Prenses, Luke’un kılıcını alıp açtı, Leia, Vader’a doğru yürürken, Vader aniden kolunu serbest bıraktı ve kılıcı elinde gevşek şekilde sallanmaya başladı.</p>
				<p class="normal">“Leia yapma!” diye bağırdı Luke. “Numara yapıyor... Seni kışkırtıyor. Önce beni sonra da kendini öldür... Başka şansımız yok.”</p>
				<p class="normal">Prenses’e küçümseyerek bakan Vader, “Devam et. İstiyorsan senin için savaşmasına izin ver. Ama onu öldürmene izin vermem,” dedi. Luke’un elinden kaç kez kaçmayı başardığını düşünerek devam etti, “Bu hatayı çok yaptım.”</p>
				<p class="normal">Prenses cesurca mücadele etti ama Vader’ın dengi değildi. Son gücüyle kılıcını, molozların altından çıkmayı başaran Luke’a fırlattı. Sith Lordu’nun karşısına dikilen Skywalker, “Ben Kenobi benimle, Vader. Güç de benimle,” dedi.</p>
				<p class="normal">Düello şiddetliydi, Vader ve Skywalker tapınağın karanlık ve yerde daire şeklinde derin bir çukurun ağzı olan bir bölümün bulunduğu bir odaya kadar savaşmaya devam ettiler. Savaş uzadıkça Vader maskesi aracılığıyla nefes almakta güçlük çektiğini fark etti. Ama Güç arttırıcı Kaiburr Kristali’ne yakınlığı sayesinde karanlık Güç’ünde ani bir artış hissetti ve hayatı boyunca ilk kez parmak uçlarından yıldırım göndermeyi başardı. Güç’le beslenen yıldırımını Skywalker’a gönderdi ama genç rakibi onu karşılamayı başardı.</p>
				<p class="normal">“Mümkün değil!” diye mırıldandı Vader, enerjisinin tükendiğini hissederek. “Bu çocukta... böylesine bir Güç. Mümkün değil.”</p>
				<p class="normal">Skywalker kendisine saldırınca, Vader savunma yapmak için kılıcını kaldırdı. Ama yeterince hızlı değildi. Skywalker’ın kılıcı Sith Lordu’nun protez sağ kolunu kesti, hâlâ kılıcı tutmakta olan kol yere düştü. </p>
				<p class="normal">Şaşıran Vader eğilip sol eliyle kılıcını kesilen diğer elinden aldı. Diğer bir saldırı yapmaya hazırlanırken birden Skywalker’ın elinde tuttuğu kılıç dikkatini çekti. Silahın dizaynı ve kabzası... tanıdık geliyordu.</p>
				<p class="normal">Vader başının döndüğünü hissetti, ileri gitmeye çalışırken kendi kesik koluna takıldı ve yakındaki çukurun içine düştü. </p>
				<p class="normal">Karanlık çukurdan içeri düşerken bağırdı, düşüşü hiç sona ermeyecekmiş gibi görünüyordu. Düşerken Skywalker’ın kılıcını düşündü. Vader, o kılıcın Obi-Wan’ın, Mustafar’da, Anakin Skywalker’dan aldığı kılıç olduğuna emindi. Bir taş yığınının üzerine çakılana kadar öfkeyle bağırmaya son vermedi.</p>
				<p class="normal">Pomojema Tapınağı’nın altındaki çukurun dibinde yatan Vader’ın kendisine gelmesi bir saatten uzun sürdü. Miğferinin içinde kendi kanının tadına bakıp sessizce kendisine küfretmişti. Kaiburr Kristali’nin Güç’ü arttırması onun avantajına bir sonuç sağlamamıştı. Öfke ve nefretini arttırmış ve Skywalker’ı ele geçirip gerçek kimliğini ortaya çıkarma isteğini gölgelemişti. Kaiburr Kristali’nin artık tapınakta olmadığını hissedebiliyordu, Mimban’dan gitmişti. </p>
				<p class="normal"><span class="ideitalik">Skywalker ve Prenses’le birlikte. </span></p>
				<p class="normal">Vader kolunu ve kılıcını aldı, mağaradan çıkıp çağırdığı bir İmparatorluk mekiğine binerek en yakın hastaneye gitti. Sağ kolu değiştirilirken Mimban’daki savaşın bir kayıp olduğunu düşünmüyordu. Artık Skywalker’ın, daha büyük bir güç elde etmeye ve önündeki en büyük engeli kaldırmaya giden yol olduğundan emindi.</p>
				<p class="normal"><span class="ideitalik">O İmparator’u yenmeme yardım edecek kişi. </span></p>
				<p class="normal">Vader, İmparator’a Skywalker’dan hiç bahsetmedi ama efendisinin Death Star’ı yok eden Asi pilotunun ismini öğrenmiş olma ihtimalinin de yüksek olduğunu biliyordu. İmparator’un konuyu açması artık an meselesiydi.</p>
				<p class="normal">Vader, henüz Skywalker’ın geçmişiyle ilgili kayda değer bir kanıt bulamamış olsa da aralarında güçlü bir bağ olduğunu da sezebiliyordu. Bunun sebebi ikisinin de Obi-Wan tarafından yetiştirilmiş olması değildi. Vader sadece daha fazla bilgi istemiyordu. Vader, Skywalker’ı istiyordu, derhal ve sağ olarak.</p>
				<p class="normal">Bu nedenle de Kara Lord’un Boba Fett’le görüşmesi artık kaçınılmaz hale gelmişti.</p>
		</div>
		<div class="calibre1" id="calibre_pb_44"/></body>
</html>