<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>DarthVader</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<div class="chapter">
				<h1 class="baslik1" id="calibre_toc_28">Ara Bölüm</h1>
				<p class="normal">Anakin Skywalker için başta karanlık vardı, sınırsız gölgeler diyarında ya da yıldızı olmayan bir evrende gibiydi. Ama ardından bilincinin köşesinde bir yerlerden uzak, titreyen bir ışık fark etti, ardından da bir ses duydu<span class="ideitalik">, Anakin.</span></p>
				<p class="normal">Ses tanıdıktı.</p>
				<p class="normal">Anakin’in artık bir bedeni ya da konuşacak ağzı olmasa da bir şekilde cevap verdi, <span class="ideitalik">Obi-Wan? Üstat, üzgünüm çok çok üzgünüm –</span></p>
				<p class="normal">Anakin dikkatle dinle, diye sözünü kesti Obi-Wan ve Anakin uzaktaki ışığın gittikçe yakınlaştığını ve daha güçlü parladığını fark etti. <span class="ideitalik">Güç’ün ölüler diyarındasın ama maddi alemi tekrar ziyaret etmek istiyorsan sadece öğretmem gereken son bir şey kaldı. Güç’le bir olmanın yolunu öğreneceksin. Eğer ölümsüzlüğe gidecek bu yolu seçeceksen bilincin solup gitmeden önce beni dikkatle dinlemelisin. </span></p>
				<p class="normal">Bağışlanmaya layık olmadığını düşünerek “<span class="ideitalik">Fakat, Üstat... neden ben?”</span> dedi Anakin.</p>
				<p class="normal"><span class="ideitalik">Çünkü dehşeti sona erdiren kişi sensin, Anakin, </span>dedi Obi-Wan<span class="ideitalik">. Kehaneti sen gerçekleştirdin. </span></p>
				<p class="normal">Işık şimdi çok parlaktı.</p>
				<p class="normal">Anakin’in ilk düşüncesi çocuklarını tekrar görüp göremeyeceği olmuştu. <span class="ideitalik">Teşekkürler, Üstadım,</span> dedi.</p>
				<p class="normal">İmparatorluk mekiğine binen Luke Skywalker babasının cesediyle birlikte Death Star’dan infilak etmesinden hemen önce kaçmayı başarmıştı. Aya inişinin ardından Luke ormandaki açıklıkta bir cenaze töreni düzenledi.</p>
				<p class="normal">Luke, Anakin’in hâlâ zırh giyen bedenini bir odun yığınının üzerine yerleştirdiğinde gece çökmüştü. Odunları tutuşturan Luke, “Zırhıyla birlikte Darth Vader adını da yakıyorum. Anakin Skywalker adı gelecekteki Jedi’ların yolunu aydınlatacak bir ışık olsun.”</p>
				<p class="normal">Luke, yanan odunların ışığında kendisini izleyen ruhlardan habersizdi. Ama daha sonra Ewokların ağaçların üzerindeki köyünde zaferlerini kutlayan arkadaşlarına katıldığı zaman Luke, karanlıkta beliren üç titreyen şekil gördü. Bunlar Obi-Wan Kenobi, Yoda ve babası Anakin Skywalker’dı. </p>
				<p class="normal">Jedi dönmüştü. </p>
    </div>
		
	</body>
</html>