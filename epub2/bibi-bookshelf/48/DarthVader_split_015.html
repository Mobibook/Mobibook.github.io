<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>DarthVader</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<div class="chapter">
				<h1 class="baslik1" id="calibre_toc_14">Ara Bölüm</h1>
				<p class="normal"><span class="ideitalik">Klon Savaşlarının bitmesinden yirmi üç yıl sonra bile Darth Vader, Anakin Skywalker’ın, Şansölye Palpatine’le Opera House’da buluşmasını rahatlıkla hatırlayabiliyordu. O sırada henüz Palpatine’in Sith Lordu Darth Sidious olduğunu fark etmese de Anakin Skywalker’ın, Sith’lerin gizemlerini öğrenmeye karar verdiği an o andı.</span></p>
				<p class="normal"><span class="ideitalik">O anda Anakin tek istediğinin karısını kurtarmaya yardım edecek güçleri kazanmak olduğuna inanmıştı. Karanlık tarafa geçmek istemiyordu. Operadaki görüşmenin ardından da soylu bir şekilde davranmaya devam etmişti. Jedi Konseyi, Utapau’da General Grievous’un peşine düşmek için onun yerine Obi-Wan’ı seçip kendisini tekrar aşağılamış olduğunda bile Anakin, kendini beğenmişliği için özür dilemişti. Palpatine’in Darth Plagueis’i öldüren Sith Lordu olduğunu ve Şansölye’nin, General Girevous’un ölümünün ardından bile elindeki gücü hiç de bırakmaya niyeti olmadığını öğrendiği zaman ise Anakin, derhal bu bilgiyi Mace Windu’yla paylaşmış, o da Jedi’lardan oluşan bir grupla Palpatine’le ilgilenmeye gitmişti. Anakin doğru olan şeyi yapmıştı.</span></p>
				<p class="normal"><span class="ideitalik">Ama Anakin, Padme’yi kurtarmanın tek yolunun Palpatine’in sahip olduğu gizemli bilgiler olduğunu düşündüğü için Mace Windu’nun Sith Lordu’nu öldürmesine izin verememişti. Palpatine’in, Mace Windu’nun üzerine Sith yıldırımı göndermesine göz yummuş ve Coruscant’taki tüm Jedi’lara ihanet ederek Palpatine’e bağlılık bildirmişti.</span></p>
				<p class="normal"><span class="ideitalik">Sith Lordu’nun yeni çırağı olarak, Jedi Tapınağı’ndaki tüm Jedi’ları öldürmek için yola çıkmadan önce Darth Vader adını almıştı. Şimdi yıllar sonra Vader, o gün öldürdüğü tüm Jedi’ları düşündü; Palpatine’in ofisinin penceresinden düşen Mace Windu’nun yüzündeki şaşkın ifadeyi ve küçük Jedi’ların ve onların öğretmenlerinin çığlıklarını; pişmanlık duymuyordu. Bir Jedi’yken nasıl elinden gelenin en iyisini yapmışsa Palpatine’in çırağı olarak yaptıklarının da yapılması gereken en doğru şey olduğuna inanıyordu. </span></p>
				<p class="normal"><span class="ideitalik">Vader, ayrılıkçı liderleri saklandıkları yer olan Mustafar sisteminde ortadan kaldırmak için yola çıktığında Jedi Tapınağı’ndan hâlâ dumanlar yükseliyordu. Diğer taraftan Palpatine de tüm klon birliklerine Jedi generallerini öldürmeleri yönünde bir emir göndermiş ve Senato’ya Ayrılıkçılar’ın ortadan kaldırıldığını ve Jedi ayaklanmasının da bastırıldığını bildirmişti. Palpatine, çılgın alkışlar eşliğinde Cumhuriyet’in bundan böyle İlk Galaksi İmparatorluğu haline geldiğini ilan etmişti.</span></p>
				<p class="normal"><span class="ideitalik">Palpatine’in yeni çırağı, ayrılıkçı liderleri öldürdükten sonra Mustafar’daki dağ kalesinden dışarı çıktığında altında akan lav seline baktı. Aldığı canlar için üzülmüyordu. Ama eski halini, Jedi olmayı hayal eden çocuğu, kaybettiğini düşününce gözyaşlarına hakim olamadı. </span></p>
				<p class="normal"><span class="ideitalik">Anakin Skywalker artık yoktu. Gerçekten mi? Nihayetinde Padme’nin aşık olduğu Darth Vader değil Anakin’di. </span></p>
				<p class="normal"><span class="ideitalik">Padme’nin C-3PO ile yola çıkıp kendisini Mustafar sisteminde bulacağını ve yaptıklarını kınayacağını hiç düşünmemişti. Ya da Obi-Wan’ın Jedi katliamından sağ çıkacağını ve ikiyüzlü Padme’nin onu da beraberinde getireceğini öngörememişti. Tüm gücüne ve Obi-Wan’a olan bağlılığına rağmen öfkesi yüzünden Üstadının Mustafar’daki varlığını onu karşısında, Padme’nin gemisinin rampasında, görene kadar hissedememişti. </span></p>
				<p class="normal"><span class="ideitalik">Üstelik Obi-Wan’ın onu alaşağı edecek güce sahip olduğunu da hiç tahmin edememişti.</span></p>
		</div>
		<div class="calibre1" id="calibre_pb_30"/></body>
</html>