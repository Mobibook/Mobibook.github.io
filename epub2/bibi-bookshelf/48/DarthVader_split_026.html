<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>DarthVader</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<div class="chapter">
				<h1 class="baslik1" id="calibre_toc_25">Ara Bölüm</h1>
				<p class="normal"><span class="ideitalik">Darth Vader, Luke Skywalker’ı aramaya tekrar başlamak istiyordu fakat İmparator’un aklında çırağı için başka planları vardı. Vader, Endor sisteminde inşaat halinde olan yeni süper silahın teftişiyle görevlendirildiğinde düşünmeye başladı. “</span>İmparator, oğlumu ona karşı kullanmak için yanıma çekmeye çalıştığımı biliyor olmalı. Luke’un onu ortadan kaldırabileceğini biliyor... ve bunu tek başıma yapamayacağımı.” </p>
				<p class="normal"><span class="ideitalik">İmparator, Vader’ın elini kolunu bağlamak için elinden geleni yapıyor ve ondan, galaksinin en büyük ticaret filosunun sahibi ve İmparatorluk’un Endor’daki inşaat için gereken malzemelerin taşımasında yardımına ihtiyaç duyduğu Prens Xizor’la işbirliği yapmasını istiyordu. Bir Falleen olan Xizor aynı zamanda da Black Sun olarak bilinen suç örgütünün başıydı. Xizor, Vader’ın, Falleen’lerin anavatanında uyguladığı soykırım nedeniyle tüm ailesini kaybetmişti. O nedenle de uzun zamandır intikamını alabilmek için fırsat kolluyor ve Vader’ı gözden düşürüp İmparator’un gözüne girmeye çalışıyordu. Fakat Vader, Xizor’un Luke Skywalker’ın kendisiyle olan bağlantısını öğrenip onu öldürmeye kalktığını görünce, Xizor’u Crouscant’ın üst atmosferindeki kendi skyhook’uyla –havada duran devasa bir araç– birlikte ortadan kaldırarak bu iş ilişkisine son vermişti. </span></p>
				<p class="normal"><span class="ideitalik">Endor projesinin inşaatı devam etti. Vader’ın Luke Skywalker’la son karşılaşmasından bir yıl sonra </span>Executor<span class="ideitalik">, Darth Vader’ı henüz bitmemiş olan süper silaha götürdü. </span></p>
				<p class="normal"><span class="ideitalik">Vader’in itirazlarına rağmen – Xizor’un önerdiği bir planın parçası olarak – Endor projesinin planlarını taşıyan bilgisayar tek ve korumasız bir gemiyle Both sistemine gönderilmişti. Bothlu casusların da yardımıyla Asiler bilgisayarı ele geçirerek Endor’un dokuzuncu ayının İmparatorluk’un yeni “gizli” savaş istasyonunu koruyan güçlü bir enerji kaynağı ürettiğini öğrendiler.</span></p>
				<p class="normal"><span class="ideitalik">İmparator, Asiler’in yemi yutup filolarıyla Endor’a geleceğinden emindi ama Vader’ı asıl ilgilendiren bu çatışmanın sonrasında olacak olanlardı. İmparator‘a, Luke Skywalker’ın karanlık tarafa döndürülüp bir Sith Lordu olacağına dair söz vermişse de Sith Tarikatı geleneğinin bu sayıyı ikiyle sınırladığını biliyordu: bir Üstat, bir çırak.</span></p>
				<p class="normal">Birimiz ölmek zorunda,<span class="ideitalik"> diye düşündü Vader.</span></p>
		</div>
		<div class="calibre1" id="calibre_pb_52"/></body>
</html>