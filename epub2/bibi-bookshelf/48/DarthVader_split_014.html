<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>DarthVader</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<div class="chapter">
				<h1 class="baslik1" id="calibre_toc_13">Bölüm 11</h1>
				<p class="normal">“Ani, hamileyim.”</p>
				<p class="normal">Senato’nun loş koridorunda duran Anakin birden başının döndüğünü hissetti. Padme gözlerinin içine bakarak bir şey söylemesini bekliyordu. “Bu -” diyerek başladı söze, ardından da iç çekerek başını çevirdi. Bu evliliği daha fazla gizleyemeyeceklerinin farkına varmıştı ve ilk aklına gelen şey bunun bundan sonra hayatını nasıl yönlendireceğiydi. <span class="ideitalik">Padme, Naboo’ya geri çağrılabilir ve ben de Jedi Tarikatı’ndan atılabilirim. Büyük bir skandal olur...</span></p>
				<p class="normal">Sonra tekrar Padme’ye baktı ve onun ne kadar korktuğunu gördü. </p>
				<p class="normal">“Evet,” dedi, “Bu… bu harika bir şey!” gülümsedi. </p>
				<p class="normal">Pek ikna olmayan Padme sordu, “Şimdi ne yapacağız?”</p>
				<p class="normal">“Artık hiçbir şey için endişe etmemize gerek kalmadı,” dedi Anakin, ona sıkıca sarılarak. “Tamam mı? Bu çok mutlu bir an. Hayatımın en mutlu anı.”</p>
				<p class="normal">O gecenin geç saatlerinde, Galactic City’deki Padme’nin dairesinde korkunç bir kabus gören Anakin bağırmak üzereyken uyandı. Padme’yi rahatsız etmemek için yataktan usulca çıktı ama Padme de uyanmıştı ve onun balkonda durmuş havadaki araç trafiğini izlediğini gördü. </p>
				<p class="normal">“Canını sıkan ne?” diye sordu Padme.</p>
				<p class="normal">“Hiçbir şey,” dedi Anakin. Padme, Anakin’in kendisi için yaptığı iyi şans getiren muskayı takıyordu. Anakin uzanıp muskaya dokunarak “Bunu sana verdiğim zamanı hatırlıyorum,” dedi. </p>
				<p class="normal">Padme ters bir şekilde ona bakarak, “Birbirimize karşı dürüst olmamız için daha ne kadar zaman geçmesi gerekecek?” dedi.</p>
				<p class="normal">Anakin derin bir nefes aldı. “Bir rüya gördüm,” dedi.</p>
				<p class="normal">“Kötü mü?”</p>
				<p class="normal">“Annemle ilgili o hemen ölmeden önce gördüklerim gibi.”</p>
				<p class="normal">“Ve?”</p>
				<p class="normal">“Ve bu rüya senle ilgiliydi.”</p>
				<p class="normal">Padme, Anakin’e sokularak, “Anlat bana,” dedi. </p>
				<p class="normal">Anakin biraz uzaklaştı. “Sadece bir rüyaydı,” dedi, ama söylediğine kendisi bile inanmıyordu. </p>
				<p class="normal"><span class="ideitalik">O sadece bir rüya değil. O gerçek ve sonunda gerçekleşecek.</span></p>
				<p class="normal">Padme etkilenmemiş gibi görünmeye çalıştı. “Ya bebek?”</p>
				<p class="normal">“Bilmiyorum.”</p>
				<p class="normal">Padme tekrar Anakin’in yanına geldi. “Sadece bir rüya,” dedi hem Anakin’i teselli etmeye hem de kendisini inandırmaya çalışıyordu. </p>
				<p class="normal">“Bunun gerçekleşmesine izin veremem,” dedi Anakin.</p>
				<p class="normal">“Bu bebek hayatımızı değiştirecek,” dedi Padme. “Kraliçe’nin Senato’daki görevime devam etmeme izin vereceğinden şüpheliyim. Konsey babasının sen olduğunu öğrenirse sen de atılırsın.” </p>
				<p class="normal">“Biliyorum,” dedi Anakin, bu gerçekleri aklından uzaklaştırmaya çalışarak. “Biliyorum.”</p>
				<p class="normal">“Sence Obi-Wan bize yardım edebilir mi?”</p>
				<p class="normal">“Onun yardımına ihtiyacımız yok,” dedi Anakin ve Üstadından işiteceği azarları düşünerek sinirlendi. Padme’nin bu yüz ifadesinden korktuğunu gördüğü zaman Anakin hemen ifadeyi değiştirip gülümseyerek, “Bebeğimiz bize verilmiş en güzel hediye,” dedi.</p>
				<p class="normal">Anakin tekrar rüyayı düşündü ve onun gelecekte olanları doğru şekilde göstermemiş olmasını ümit etti ama ne kadar inkar etmeye çalışsa da doğru olduğunu biliyordu.</p>
				<p class="normal">Neyseki bu önseziler konusunda uzman birini biliyordu.</p>
				<p class="normal">“Önseziler mi?” dedi Üstat Yoda. “Önseziler. Hmm.”</p>
				<p class="normal">Padme’yle ilgili kabus gördüğü gecenin sabahıydı ve Anakin, Üstat Yoda’nın Jedi Tapınağı’ndaki odasındaydı. Karşılıklı oturmuşlardı ve son derece sade olan odanın pencerelerinden güneş ışıkları içeri süzülüyordu.</p>
				<p class="normal">“İmgelemler, gördüğün -” dedi Yoda.</p>
				<p class="normal">“Acı, ızdırap ve ölüm.”</p>
				<p class="normal">“Başkası mıdır bahsettiğin sen misin yoksa?”</p>
				<p class="normal">Anakin fazla detay vermekten kaçınarak cevapladı, “Başkası.”</p>
				<p class="normal">“Yakın mı sana?”</p>
				<p class="normal">Anakin utanırmış gibi başını eğerek cevapladı, “Evet.”</p>
				<p class="normal">Gözlerini Anakin’e diken Yoda parmağını kaldırarak söze başladı, “Dikkatli olmalısın Anakin, sezerken geleceği. Kaybetme korkusu karanlık tarafa giden yoldur.”</p>
				<p class="normal">Anakin annesinin ölümüyle ilgili gördüğü rüyaları ve sonra da onu kurtarmayı başaramamasını düşündü. Yoda’ya bakarak, “Bu gördüklerimin gerçekleşmesine izin veremem, Üstat Yoda,” dedi.</p>
				<p class="normal">“Ölüm yaşamın doğal bir parçasıdır,” diye açıkladı Yoda.</p>
				<p class="normal">“Sevin etrafındakilerden Güç’e dönüşenleri görünce. Tutma yaslarını. Duyma özlemlerini. Bağlılık kıskançlığa yol açar. O da gölgesidir açgözlülüğün.”</p>
				<p class="normal">Hâlâ doğru yolda olduğunu umut eden Anakin sordu, “Ne yapmalıyım, Üstat Yoda.”</p>
				<p class="normal">“Kendini yetiştir kaybetmekten korktuğun her şeyi terk edebilecek şekilde.”</p>
				<p class="normal"><span class="ideitalik">“Jedi’lığı terk edebilirim,”</span> diye içinden geçirdi Anakin,<span class="ideitalik"> “ama Padme’yi terk edemem. Yapamam. Onu çok seviyorum.” </span></p>
				<p class="normal"><span class="ideitalik">Onun ölmesine izin vermeyeceğim. Asla.</span></p>
				<p class="normal">Anakin’in Yoda’yla buluşmasından kısa süre sonra Palpatine, Anakin’e Jedi Konseyi’nin, Cumhuriyet üzerindeki kontrolünü arttırmak istediğini söyledi. Anakin buna inanmamıştı ama Palpatine’in Konsey’deki kişisel temsilcisi olmayı da kabul etti. Konsey’de sadece Jedi Üstatları yer alabildiği için, Anakin bu göreve gelmesinin ardından Üstatlığa terfi ettirilmesine kesin gözüyle bakıyordu ve Konsey, Şövalye olarak kalmasında ısrar edince bunu büyük bir hakaret olarak gördü. Konsey’le ilk rahatsız edici görüşmesinin ardından Anakin, Obi-Wan’dan Konsey’in kendisinden Şansölye Palpatine’e dair her şeyi kendilerine bildirmelerini istediğini öğrendi. Görünen o ki Palpatine’e güvenen tek Jedi Anakin’di. </p>
				<p class="normal"><span class="ideitalik">Palpatine, Konsey’in bir şeyler planladığından şüpheleniyor ve Konsey de benim ona karşı casusluk yapmamı istiyor. Kime güvenmeliyim?</span> Anakin, Padme’yle konuşmayı denedi fakat o Cumhuriyet’te artık demokrasi kalmadığı yönündeki endişelerini ifade edince, onu Ayrılıkçılar gibi konuşmakla suçladı. <span class="ideitalik">O da mı bana sırtını dönüyor?</span> </p>
				<p class="normal">O gecenin ilerleyen saatlerinde Palpatine, Anakin’i Galaxies Opera House’daki özel süitine görüşmeye davet etti. Orada Mon Calamarili bir dans grubunun ışıldayan su küreleri içerisinde sergilediği sıfır yerçekimi balesini izlerlerken, Palpatine Anakin’e Klon İstihbarat Birimleri’nin General Grievous’un Utapau sisteminde gizlendiğini tespit ettiklerini söyledi. Yardımcılarını odadan gönderdikten sonra Palpatine, Jedi Konseyi’nin Cumhuriyet’i kontrol altına almak istediği yönündeki görüşlerini yineledi ve ona karşı bir komplo hazırlığı içerisinde olduklarını söyledi.</p>
				<p class="normal">“Bana karşı casusluk yapmanı istediler senden, değil mi?” dedi Palpatine.</p>
				<p class="normal">Şansölye’nin yanındaki koltuğunu sinmiş olan Anakin cevap verdi, “Ben, uh... ben ne diyeceğimi bilmiyorum.”</p>
				<p class="normal">“İlk öğretilerini unutma,” diye devam etti Palpatine, “Gücü elde edenler onu kaybetmekten korkarlar. Jedi’lar bile.”</p>
				<p class="normal"><span class="ideitalik">Hayır, bu doğru değil,</span> diye düşündü Anakin. “Jedi’lar gücü iyilik için kullanır,” dedi.</p>
				<p class="normal">“İyi, bakış açısından ibarettir, Anakin,” dedi Palpatine sakince. “Sith’ler ve Jedi’lar hemen her yönleriyle aynıdırlar. Güce olan düşkünlükleri de öyle.”</p>
				<p class="normal"><span class="ideitalik">Bu da doğru değil.</span> “Sith’ler kendi güçlerine güvenirler,” dedi Anakin. “Onlar içe dönüktür, sadece kendilerini düşünürler.”</p>
				<p class="normal">“Jedi’lar düşünmez mi?” diye sordu Palpatine, kaşlarını kaldırıp cevabın zaten ortada olduğunu ifade etmeye çalışarak.</p>
				<p class="normal">“Jedi’ların nefsi yoktur,” diye cevap verdi Anakin. “Onlar sadece başkalarını düşünürler.”</p>
				<p class="normal">Seyircilerden yükselen alkış üzerine Palpatine ve Anakin bakışlarını dansçılara çevirdiler. </p>
				<p class="normal">“Bilge Darth Plagueis’in trajedisini duydun mu?”</p>
				<p class="normal">“Hayır,” dedi Anakin.</p>
				<p class="normal">“Ben de öyle düşünmüştüm,” dedi Palpatine. “Bu sana Jedi’ların anlatacağı türden bir hikaye değildir. Bu bir Sith efsanesidir. Darth Plagueis bir Sith Lordu’ydu, o kadar güçlü ve bilgeydi ki Güç’ü midi-chlorian’ları etkileyecek şekilde kullanıp yeni bir hayat yaratabilirdi.” Yavaşça bakışlarını Anakin’e çevirerek devam etti, “Karanlık taraftaki bilgisi o denli büyüktü ki sevdiklerinin ölmesini bile engelleyebilirdi.”</p>
				<p class="normal">Anakin, Padme’yi ve gördüğü kabusu düşündü ve bir anda tüm vücudu titredi. “İnsanların ölmesini engelleyebiliyor muydu gerçekten de?” diye sordu.</p>
				<p class="normal">“Güç’ün karanlık tarafı pek çok kişinin anormal olarak niteledikleri yeteneklere açılan bir kapıdır.”</p>
				<p class="normal">Anakin, Darth Plagueis’i ve efsanenin ne kadarının doğru olabileceğini düşündü. “Ona ne oldu?” dedi.</p>
				<p class="normal">Gözlerini Anakin’den çeviren Palpatine yavaşça cevap verdi, “O kadar güçlendi ki sonunda onu korkutan tek şey gücünü kaybetmek oldu ve sonunda kaybetti de. Ne yazık ki bildiği her şeyi çırağına öğretmişti. Sonra da çırağı onu uykusunda öldürdü. Çok ilginç. Diğerlerini ölümden kurtarabilirken kendisini kurtaramamıştı.” </p>
				<p class="normal">Şansölye son derece bilgili bir adam olduğundan ve Darth Sidious meselesinde sürekli olarak Jedi Konseyi’yle görüştüğünden dolayı Anakin, onun Sith’lerle ilgili bu garip hikayeyi nasıl olup da öğrendiğinden şüphelenmemişti. Anakin tek bir şey bilmek istiyordu.</p>
				<p class="normal">“Bu gücü elde etmeyi öğrenmek mümkün mü?” diye sordu.</p>
				<p class="normal">Bir kaşını kaldıran Palpatine tekrar Anakine’e dönerek baktı. “Bir Jedi’dan değil.” </p>
		</div>
		<div class="calibre1" id="calibre_pb_28"/></body>
</html>