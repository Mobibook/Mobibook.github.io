<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>DarthVader</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<div class="chapter">
				<h1 class="baslik1" id="calibre_toc_22">Bölüm 18</h1>
				<p class="normal">Babasından miras kalan miğfer ve zırhı giyen Boba Fett, Eski Cumhuriyet’in bir zamanlar bakım ikmal deposu olarak kullandığı Mid Rim’deki bir gezegen olan, Ord Mantell’deki bir uzay limanı resepsiyon salonunda Darth Vader’ın karşısında durdu. Salonun geniş camından Vader’ın yakıt ikmali yapan <span class="ideitalik">Lambda</span>-sınıfı mekiği görülebiliyordu. Vader’ın zırhı ve üzerindeki donanım tamir edilmişti ve Mimban’daki düellodan eser kalmamıştı. </p>
				<p class="normal">“Bir Asi’yi arıyorsunuz, Lord Vader,” dedi Fett miğferinin vokabülatöründen. “Benim patronum olan Hutt Jabba da öyle. Onun istediğini yaparken sizin isteğinizi de yerine getirebilirim.”</p>
				<p class="normal">“Böylece bir yerine iki ödül alırsın kelle avcısı,” dedi Vader. “Beni ilgiliendiren Asi’nin adı Luke Skywalker.”</p>
				<p class="normal">Boba Fett hafifçe başını salladı. “Benimde peşinde olduğum ve onun arkadaşı olan kişi Han Solo. Biri diğerini bulmamızı sağlayabilir, Lord Vader.”</p>
				<p class="normal">Vader, Death Star savaşında kendi TIE avcısına ateş açan <span class="ideitalik">Millenium Falcon’un</span> kaptanından haberdardı. Hutt Jabba’nın, Han Solo’yu neden istediği umurunda değildi ama Solo’yu, Luke’u yakalamak için yem olarak kullanma fikrini düşününce kara maskesinin ardında sırıttı. “Görev senin, Fett,” dedi Vader aşağıdaki iniş pistine giden asansöre doğru yürürken. “Bir sonuç elde ettiğinde belki tekrar görüşürüz.”</p>
				<p class="normal">Fett’i, Ord Mantell’de bırakan Vader, <span class="ideitalik">Executor’a</span> döndü. Kelle avcısının planının işe yaraması güzel olurdu ama Asi İttifakı’nın yeni üssünün yerini öğrenebilmek için beklemeye sabrı yoktu.</p>
				<p class="normal">Luke Skywalker’ı bulmak onun için bir görevden öteydi. Artık onun yaşama amacı olmuştu.</p>
				<p class="normal">Sensörlerle donatılmış binlerce İmparatorluk keşif droidi, galaksinin dört köşesine gönderilmişti ve gelecek haftalarda binlercesi daha bunları takip edecekti. Eninde sonunda bu droidlerden bir tanesi işe yarar bir bilgiyle dönecekti. </p>
				<p class="normal">Death Star’ın yok edilmesinin ardından üç yıl geçmişti. <span class="ideitalik">Executor’ın</span> kaptan köprüsünde duran Vader’a, keşif droidlerinden birinin Hoth sistemindeki buz gezegeninde büyük bir güç jeneratörü tespit ettiği bildirildi. “Bulduk,” dedi Vader. “Asiler orada.” Keşif droidlerinin tespit ettiği yerin Asi üssünden başka bir yer olabileceğini söyleyen Amiral Ozzel’i dikkate almadı. “Oradalar,” diye ısrar etti. “Rotayı Hoth sistemine çevirin.”</p>
				<p class="normal">Ne yazık ki Darth Vader’ın donanması hiperuzayda yol alırken, Asiler çoktan üssü tahliye etmeye başlamıştı. Daha kötüsü Amiral Ozzel, <span class="ideitalik">Executor’u</span> Hoth sistemine çok yakın bir yerde hiperuzaydan çıkarmış ve sensörlerin yaklaşan donanmayı tespit ederek havadan bombardımanı engellemek için zamanında gezegen savunma kalkanını açmalarına neden olmuştu. Ozzel’i canından eden bu hatanın ardından, daha yetenekli olan Kaptan Piett’i amiralliğe terfi ettiren Vader, buz gezegeninin yüzeyine İmparatorluk birliklerinin indirilmesini emretti.</p>
				<p class="normal"><span class="ideitalik">Aşağıdalar</span>, diye düşündü Vader. Bundan emindi. <span class="ideitalik">Skywalker aşağıda.</span></p>
				<p class="normal">Asiler kolay kolay teslim olmadılar. Ateş kusan snowspeeder’ları, kar ve buzun üzerinde ilerleyen devasa İmparatorluk AT-AT’lerinin (her araziye uygun zırhlı taşıyıcı) üzerine çullandı. İyon topları da yörüngedeki İmparatorluk savaş gemilerini, filolarının kaçmasına imkan verecek kadar uzun bir süre devre dışı etmeyi başardı. Ama sonunda AT-AT’lerin güç jeneratörlerini yok etmesine engel olamadılar ve günün sonunda kazanan İmparatorluk ateş gücü oldu. </p>
				<p class="normal">Savaş hâlâ sürerken gezegene inen Vader için buna zafer demek güçtü. Mağarayı andıran buzdan duvarlarla çevrili üsse bir snowtrooper birliğiyle girdiği zaman, aradığı Asiler, son hız havalanan <span class="ideitalik">Millenium Falcon’la</span> yine elinden kaçmayı başarmıştı. Vader, Luke Skywalker’ın Han Solo’nun gemisinde olup olmadığını bilmiyordu ama Skywalker’ın hâlâ hayatta olduğunu sezmişti. </p>
				<p class="normal">Boba Fett’in planını unutmuş değildi. </p>
				<p class="normal">Bir snowtrooper’a dönerek, “Amiral Piett’e ve tüm yıldız destroyerlerine bildir. <span class="ideitalik">Millenium Falcon</span> Hoth’tan kaçmaya çalışıyor. Öncelikli hedefimiz bu gemiyi yakalamaktır. Yolculara zarar gelmeyecek!”</p>
				<p class="normal">Vader <span class="ideitalik">Executor’a</span> döndü. Amiral Piett odasına girdiğinde, kendisi de meditasyon odasındaydı. Robotik bir kol miğferini yara izleriyle kaplı kafasına doğru indirirken Vader, Piett’in Sith Lordu’nun yaralarını gördüğünde hissettiği rahatsızlığı fark etti. Miğfer yerine oturduğunda Vader’ın koltuğu dönerek Piett’le yüz yüze geldi. “Gemilerimiz <span class="ideitalik">Millenium Falcon’u</span> gördü, Lordum” dedi Piett. “Fakat asteroit kuşağına girdi, biz bu riske gire-”</p>
				<p class="normal">“Asteroitler beni endişelendirmiyor, Amiral,” diye sözünü kesti Vader. “O gemiyi istiyorum. Mazeret dinlemem.”</p>
				<p class="normal">Vader’la tartışmanın yersizliğini bilen Piett, “Emredersiniz Lordum,“ dedi.</p>
				<p class="normal">Meditasyon bölümünün üst yarı küresi Vader’ın üzerine indi. Yaklaşan olaylarla ilgili doğru düzgün düşünebilmek için yavaşça nefes alarak zihnini boşalttı ve kendini Güç’ün karanlık tarafına teslim etti...</p>
				<p class="normal"><span class="ideitalik">Skywalker</span>.</p>
				<p class="normal">Sanki Güç’ün kendisi ona fısıldamış gibi ismini zihninin içinde duydu. “<span class="ideitalik">Bu Güç mü?” </span>diye düşündü Vader, “Y<span class="ideitalik">oksa onu bulmaya çok mu kafayı taktım</span> –“</p>
				<p class="normal">Aniden Vader Güç’te bir düzensizlik sezdi. Sıradan bir dalgalanma da değildi. Büyük bir şey, gerçekten de çok önemli bir şey olmak üzereydi...</p>
				<p class="normal"><span class="ideitalik">Her şeyi değiştirecek olan bir şey.</span></p>
				<p class="normal">Asteroitler İmparatorluk Filosu’nu hırpalasa da Vader, <span class="ideitalik">Millenium Falcon’u</span> aramaktan vazgeçmedi. Son derece gergin haldeki Amiral Piett, İmparator’un kendisiyle derhal temasa geçmesini emrettiğini bildirdiğinde Vader, <span class="ideitalik">Executor’ın</span> köprüsündeydi. </p>
				<p class="normal">Odasına giden Vader, meditasyon bölümünün altındaki zeminde yer alan daire şeklindeki siyah bir panelin üzerinde durdu. Panel bir HoloNet tarayıcısıydı ve galaksinin her köşesiyle görüşmesini sağlıyordu. Panelin dış çemberi soluk mavi renkte parlarken, Vader da bir dizi üzerine çöküp başını eğdi.</p>
				<p class="normal">Vader başını yavaşça yukarı kaldırdı ve önünde İmparator Palpatine’in kukuletalı başının titreyen hologramı belirdi. </p>
				<p class="normal">“Emriniz nedir, Efendim?”</p>
				<p class="normal">Işık yılları uzaktaki Coruscant’tan İmparator cevap verdi. “Güç’te büyük bir düzensizlik var.”</p>
				<p class="normal">“Ben de hissettim,“ dedi Vader.</p>
				<p class="normal">“Yeni bir düşmanımız var. Death Star’ı yok eden genç Asi. Bu gencin Anakin Skywalker’ın oğlu olduğundan şüphem yok.”</p>
				<p class="normal"><span class="ideitalik">Oğlu mu?</span> Vader’ın boğazındaki sağlam kalmış dokular kurudu. Şaşkınlıkla ancak, “Nasıl olur?” diyebildi. </p>
				<p class="normal">Söylediklerini açıklama ihtiyacı duymayan İmparator cevap verdi, “Duygularına sor, Lord Vader. Doğru olduğunu göreceksin. Bizi yok edebilir.”</p>
				<p class="normal">Mimban’da kendisiyle dövüştüğü için Vader, Luke Skywalker’ın gücünü İmparator’dan daha iyi biliyordu. Ama bir şey daha biliyordu: Luke’un, Vader’la olan akrabalık ilişkisinden haberi yoktu. “<span class="ideitalik">Eğer bunu Mimban’dayken bilseydi,”</span> diye düşündü Vader, “<span class="ideitalik">bunu hissederdim</span>.” Hâlâ İmparator’un söylediklerini dinlemekte olan Vader, efendisinin Skywalker’a olan ilgisini azaltmak umuduyla, “O sadece bir çocuk,” dedi. “Obi-Wan artık ona yardım edemez.”</p>
				<p class="normal">İmparator aksini düşünüyordu. “Güç onda çok yoğun,” dedi. “Skywalker’ın oğlu Jedi olmamalı.”</p>
				<p class="normal">İmparator, Luke Skywalker’ın ölmesini istediğini doğrudan söylemediğinden, amacına ulaşabilmek için Skywalker’a ihtiyacı olan Vader, farklı bir yaklaşım denedi. “Eğer onu kendi yanımıza çekebilirsek,” diye önerdi, “güçlü bir müttefik kazanırız.”</p>
				<p class="normal">“Evet,” dedi İmparator, sanki bu ihtimali hiç düşünmemiş gibi. Vader, İmparator’un ne düşündüğünü ancak tahmin edebilirdi. Sith’ler uzun süre önce bu kuralı koymuştu: bir Üstat, bir çırak. Vader da galakside üç Sith Lordu’na yer olmadığını biliyordu ama yine de İmparator’un gözleri ışıl ışıl olmuştu, “Evet. Büyük bir kazanç olur. Bu yapılabilir mi?”</p>
				<p class="normal">“Bize katılır ya da ölür, Efendim,” dedi Vader. Başını eğdi ve İmparator’un hologramı kayboldu.</p>
				<p class="normal">Artık İmparator da Luke’un kaderiyle ilgilendiğine göre Vader, İmparator’dan önce onu bulabilmek için elinden gelen her şeyi yapmak zorunda olduğunu biliyordu. Askerleri ya da ünlü Boba Fett, Asi liderlerini bulamıyorsa belki de farklı metotlar uygulaması gerekecekti. </p>
				<p class="normal">Vader, tüm galaksideki kelle avcılarını kendisiyle <span class="ideitalik">Executor’da</span> buluşmaları için davet etti. Aralarında Boba Fett’in de bulunduğu altı kelle avcısının <span class="ideitalik">Executor’ın</span> köprüsünde kendini göstermesi uzun sürmedi. Vader, onlara <span class="ideitalik">Millenium Falcon’u</span> bulmalarını ve içindeki kimseyi öldürmemelerini söylediği sıralarda, Corellian yük gemisi de asteroit kuşağından çıkmıştı. Yıldız destroyeri Avenger peşine düştü ama <span class="ideitalik">Millenium Falcon</span> bir anda gözden kaybolmuştu. Anlaşılan Asiler bir kez daha İmparatorluk’un elinden kaçmayı başarmıştı. </p>
				<p class="normal">Ama Boba Fett’ten kaçamadılar. Avenger’ın <span class="ideitalik">Falcon’u</span> elinden kaçırmasından birkaç saat sonra Darth Vader, Boba Fett’ten bir mesaj aldı. Hiperiticisi arızalı olan Asi gemisinin Bespin sistemine doğru yol aldığını öğrenmişti. Kara Lord, <span class="ideitalik">Executor’ın</span> köprüsünde Amiral Piett’e dönerek, “Rotayı Bespin’e çevirin,” dedi. </p>
		</div>
		<div class="calibre1" id="calibre_pb_46"/></body>
</html>