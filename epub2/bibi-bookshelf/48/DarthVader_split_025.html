<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>DarthVader</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<div class="chapter">
				<h1 class="baslik1" id="calibre_toc_24">Bölüm 20</h1>
				<p class="normal">“Güç sende çok yoğun, genç Skywalker,” dedi Darth Vader, avı doğruca tuzağının içine girerken. “Ama hâlâ bir Jedi değilsin.”</p>
				<p class="normal">Luke Skywalker, dumanlı karbon dondurucu bölmeye girdiğinde elinde silahı vardı ama Vader’ın karşısına çıkmak için birkaç basamağı kullanırken silahı kınına koydu. Çukuru çevreleyen yüksek platformda Vader kımıldamadan durmuş, Skywalker’ın sonraki hamlesini bekliyordu. Luke kılıcını çekip açtığında Vader, gerçekten de Obi-Wan’ın Mustafar’da Anakin’den aldığı kılıcın bu kılıç olduğunun farkına vardı. Ama bunu şimdi Luke’a söylemenin zamanı değildi. Şimdilik.</p>
				<p class="normal">Vader kendi kılıcını açtı. İlk hamle Luke’tan geldi ama Vader kolayca savuşturdu. Düello başladı. </p>
				<p class="normal">Luke cesurca ve başarıyla dövüşmüş, hatta birkaç hareketiyle Vader’ı şaşırtmıştı. Karbon dondurucu bölmeden kaçarak Vader’ın kendisiyle ilgili planını da boşa çıkarmıştı. Fakat Vader, onu Cloud City’nin reaktör kontrol odasına kadar takip etti. Güç’ü kullanarak duvarlardaki makinaları söküp ona fırlattı ve sonunda onu bir reaktör şaftına doğru uzanan bir iskelede sıkıştırdı.</p>
				<p class="normal">Bespin’in rüzgarı şaftta ıslıklar çalarken Luke, kılıcını savurup Vader’ın sağ omuzundaki zırhı vurdu. Vader acıyla irkilirken Luke da iskeleden aşağı atladı. Daracık bir yolda dengesini sağlamayı başaran Luke, sol eliyle bir hava sensörüne tutunurken Vader da tüm gücüyle kılıcını savurdu. </p>
				<p class="normal">Vader’ın kızıl kılıcı sağ bileğini kesip geçerken Luke acıyla bağırdı ve dehşetle hâlâ kılıcını tutan elinin reaktör şaftından aşağı düşüşünü izledi. </p>
				<p class="normal">“Kaçış yok,” dedi Vader, yaralı rakibi iskelenin diğer ucundaki sensör çanağına doğru kaçmaya çalışırken. “Seni yok etmek zorunda bırakma beni,” diye ekledi, rüzgarda duyulması için sesini yükselterek. “Öneminin farkında değilsin. Gücünü daha yeni keşfetmeye başladın. Bana katıl ve eğitimini ben tamamlayayım. Güçlerimizi birleştirirsek bu yıkıcı çatışmaya son verir ve galaksiye düzen getirebiliriz.”</p>
				<p class="normal">“Asla sana katılmam!” diye bağırdı Luke.</p>
				<p class="normal">“Eğer karanlık tarafın gücünü bilseydin,” dedi Vader ve ona gerçeği anlatmanın zamanı geldiğine karar verdi. “Obi-Wan, babana ne olduğunu sana asla söylemedi.”</p>
				<p class="normal">“Bana yeterince anlattı!” dedi Luke, dişlerini sıkmış şekilde sensör çanağına tutunurken. “Bana senin onu öldürdüğünü söyledi.”</p>
				<p class="normal">“Hayır,” dedi Vader. “Ben senin babanım.”</p>
				<p class="normal">Darth Vader, Luke’un nasıl tepki vereceğini bilmiyordu. Genç adamın, İmparator, kendisine Luke’un, Anakin Skywalker’ın oğlu olduğunu söylediği zaman kendisinin şaşırdığından daha fazla şaşıracağını zannetmiyordu. </p>
				<p class="normal">“Hayır,” dedi Luke. “Hayır. Bu doğru değil! Bu imkansız!”</p>
				<p class="normal">İmparator’un kendisine nasıl cesaret verdiğini düşünerek, “Duygularına sor. Doğru olduğunu göreceksin,” dedi.</p>
				<p class="normal">“Hayır!” diye bağırdı Luke. “HAYIR!”</p>
				<p class="normal">Rüzgar esiyor, Vader’ın kara pelerinini deli gibi savuruyordu. “Luke, İmparator’u yok edebilirsin. Bunu öngördü. Bu senin kaderin.” Luke’a uzanarak iskeleyi bırakıp kendisine gelmesine istedi. “Bana katıl ve birlikte tüm galaksiyi baba oğul olarak yönetelim.”</p>
				<p class="normal">Hâlâ sensör çanağına tutunmuş olan Luke şafttan aşağı baktı.</p>
				<p class="normal">“Benimle gel,” dedi Vader. “Tek yol bu.”</p>
				<p class="normal">Beklenmedik şekilde Luke, kolunu açarak çanağı bıraktı ve kendisini şafttan aşağı attı. Vader, iskelenin kenarından eğilip bakarak oğlunun şaftın duvarındaki geniş bir egsoz borusunun içinde kaybolduğunu gördü. </p>
				<p class="normal">Sith Lordu, Luke’un yaşadığından emindi. <span class="ideitalik">Ölseydi kesinlikle hissederdim.</span></p>
				<p class="normal">Vader reaktör şaftını terk ettikten sonra, İmparatorluk subayları ona ikiyüzlü Calrissian’ın Cloud City’deki herkese şehri tahliye etmelerini söylediğini ve Calrissian, Prenses Leia ve Wookiee’nin <span class="ideitalik">Millenium Falcon’la</span> birlikte kaçtığını söylediler.</p>
				<p class="normal">Vader uzağa gidemeyeceklerini biliyordu çünkü İmparatorluk teknisyenleri <span class="ideitalik">Millenium Falcon’un</span> hiperiticilerini bozmuştu. </p>
				<p class="normal">Vader, Luke’u bulması için derhal iki stormtrooper birliği gönderdi. Luke ve Falcon mürettebatının kısa sürede kendisine teslim edileceğinden emin olan Vader, mekiğine gidip <span class="ideitalik">Executor’a</span> geri döndü. Varışının ardından kendisine <span class="ideitalik">Millenium Falcon’un</span> Luke’u almak için Cloud City’ye geri döndüğü bildirildiği zaman da umudunu yitirmedi. </p>
				<p class="normal"><span class="ideitalik">Dostları onu kurtarsın, </span>diye geçirdi içinden.<span class="ideitalik"> Hepsini birden yakalarım. </span></p>
				<p class="normal"><span class="ideitalik">Millenium Falcon</span>, Bespin’in çevresindeki İmparatorluk ablukasından kaçmaya çalışırken Vader, Güç’ü kullanarak telepatik olarak oğluna seslendi, “Luke.”</p>
				<p class="normal"><span class="ideitalik">Baba,</span> diye cevap verdi Luke.</p>
				<p class="normal">“Oğlum,” dedi Vader ve Luke’un gerçeği kabul ettiğini görünce heyecanlandı.</p>
				<p class="normal">Asi gemisi, Vader’ın yıldız destroyerinin yanından geçerken Vader, Luke’un yakınlığını hissetmiş ve Güç’ü kulanarak ona yeniden seslenmişti. “Oğlum, benimle gel.” Luke cevap vermeyince Vader devam etti, “Luke, bu senin kaderin.”</p>
				<p class="normal">Ardından <span class="ideitalik">Millenium Falcon</span> hiperuzayda kayboldu. Bu sefer Corellian yük gemisi İmparatorluk vericisi taşımıyordu. </p>
				<p class="normal">Vader bir kez daha atlatılmıştı. </p>
		</div>
		<div class="calibre1" id="calibre_pb_50"/></body>
</html>