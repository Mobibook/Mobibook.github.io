<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>DarthVader</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<div class="chapter">
				<h1 class="baslik1" id="calibre_toc_17">Bölüm 14</h1>
				<p class="normal"> Darth Vader, Senatör Bail Organa’nın kızı Prenses Leia ile geçmiş yıllarda birkaç kez karşılaşmıştı. İlk seferinde Coruscant’taydı, Leia senatör olmadan önceydi, o ve babası İmparatorluk Sarayı’ndaki karşılama gurubunun içinde İmparator’u bekliyorlardı. Diğer pek çok insan gibi o da İmparator’un huzurunda titremiş ve Darth Vader’ın onu ciddi bir tehlike olarak görmesine neden olacak bir şey yapmamıştı. Kısa süre önce Leia’yı ve onun subaylarından biri olan Yüzbaşı Antilles’i Ralltiir gezegeninde, Prenses’in iyi niyet elçisi olarak görev yaptığını iddia ettiği yerde, görmüştü. Vader, Leia’nın eski Corellian korvetine –İmparatorluk görevlileri bu gemilere çok çevik olmalarından dolayı “Blockade Runner” (Abluka Kırıcı) adını vermişlerdi– gezegenden ayrılmadan önce bir verici yerleştirtmeyi başarmıştı. </p>
				<p class="calibre2"><span>Asiler’in Toprawa’da bir İmparatorluk konvoyuna saldırdıklarını öğrendikten sonra Vader hızla oraya gitti. Yaveri kara üniformali komutan Praji ile Toprawa’nın yörüngesindeki yıldız destroyeri Devastator’ın köprüsünde yan yana duruyordu. Sensör ekranında bir geminin yaklaştığını gösteren bir bipleme duyuldu. Gemi bir kimlik numarası göndermese de, sinyal bu geminin Prenses Leia’nın Blockade Runner’ı olduğunu gösteriyordu. </span></p>
				<p class="normal">Vader şaşırmamıştı.</p>
				<p class="normal">Az sonra İmparatorluk iletişim subayı monitöre bakarak, “Komutanım, gezegenden değiştirilmiş sinyaller gönderiliyor.”</p>
				<p class="normal">Vader başını Praji’ye çevirerek, “Gemi şimdi sisteme girdi. Derhal yakalayın.”</p>
				<p class="normal">Praji iletişim konsoluna gidip Blockade Runner’la iletişime geçebileceği bir kanal açtı. “Kimliği belirsiz gemi. Motorlarınızı durdurun ve güvenlik araştırması ve sorgusuna hazır olun!”</p>
				<p class="normal">“Burası <span class="ideitalik">Tantive IV,”</span> diye bir cevap geldi telsizden ve Vader derhal sesin sahibinin Yüzbaşı Antilles olduğunu anladı. “Şu an gemimizde ciddi bir arıza var. Bakım ekibi gidermek için çalışıyor.” Bir anlık suskunluğun ardından Antilles devam etti, “Biz diplomatik bir göreve giden elçilik gemisiyiz ve gerekli tamiratın tamamlanmasının ardından derhal bu sistemi terk edeceğiz.”</p>
				<p class="normal">Komutan Praji, başıyla onaylayan bir hareket yapan Vader’a baktı. Tekrar telsize dönerek cevap verdi, “Kimliğinizi doğruluyoruz, <span class="ideitalik">Tantive IV.</span> <span class="ideitalik">Devastator</span> ateş açmayacak. Rotanızı koruyun ve İmparatorluk birimlerinin güverteye çıkmasına hazır olun.”</p>
				<p class="normal">Birkaç saniye sonra Antilles cevap verdi, “İmparatorluk kruvazörü <span class="ideitalik">Devastator</span>, bizler diplomatik bir görevdeyiz ve bu nedenle alıkonamayız.”</p>
				<p class="normal">Praji hemen sensör ekranına bir göz attı. “<span class="ideitalik">Tantive IV</span> kalkanlarını kaldırıp hızını arttırıyor.”</p>
				<p class="normal">“Peşlerinden gidin,” diye emretti Vader, Blockade Runner’ın kaçamayacağından emindi. </p>
				<p class="normal"><span class="ideitalik">Devastator</span> motorlarını ateşlerken Praji tekrar telsizden seslendi, “<span class="ideitalik">Tantive IV,</span> burası <span class="ideitalik">Devastator</span>. Sensörlerimiz bu sistemde yasa dışı haberleşme de bulunduğunuzu gösteriyor. Durun yoksa ateş açacağız.”</p>
				<p class="normal">Vader, Blockade Runner’ın rotasını değiştirmediğini görünce sakince, “Minimum hasar verecek şekilde ateş açın,” dedi.</p>
				<p class="normal"><span class="ideitalik">Devastator’ın</span> topları kaçmakta olan küçük geminin kalkanlarına ateş yağdırmaya başladı. Kısa süre sonra <span class="ideitalik">Tantive IV</span> motorlarını ateşleyerek hiperuzayda kayboldu. </p>
				<p class="normal">Bir gemiyi, ışık hızında yolculuk etme imkanı veren bir boyut olan, hiperuzayda takip etmenin imkansız olduğunu hepsi biliyordu. </p>
				<p class="normal">Komutan Praji, <span class="ideitalik">Devastator’ın</span> sensör ekranında izlemi cihazının yerine baktı. “Lord Vader, Tatooine sistemine gidiyorlar.”</p>
				<p class="normal"><span class="ideitalik">Tatooine!</span> Vader belli etmemişti ama maskesinin ardında öfkeyle dişlerini sıkmıştı. Tatooine’in adının geçmesi bile keyfinin kaçması için yeterliydi. Mevcut duruma odaklananan Vader, “Rotayı oraya çevirin,” dedi.</p>
				<p class="normal">“Emredersiniz, Lordum.”</p>
				<p class="normal"><span class="ideitalik">Tantive IV,</span> Tatooine’e vardığında <span class="ideitalik">Devastator</span> tam arkasındaydı. Blockade Runner elindeki silahlarla ateş açtı ama ateş gücü İmparatorluk yıldız destroyeriyle kıyaslanır gibi değildi. Yıldız destroyeri, Blockade Runner’ın ana sensör çanağını ve sancak kalkan projektörünü uçurunca küçük gemi sakatlanmıştı.</p>
				<p class="normal">İmparatorluk çekici ışını, <span class="ideitalik">Tantive IV’ü</span> <span class="ideitalik">Devastator’ın</span> ana hangarına doğru çekmeye başladı. Orada silahlı stormtrooper’lar yakalanan geminin içine gönderildi. Birkaç stormtrooper <span class="ideitalik">Tantive IV’ün</span> mürettebatı tarafından vuruldu ama gemiye dolmaya devam eden beyaz zırhlı İmparatorluk askerleri birkaç dakika içinde gemiyi ele geçirmeyi başardılar. </p>
				<p class="normal">Çatışma sona erdiğinde Vader, <span class="ideitalik">Tantive IV’ün</span> güvertesine çıktı. Beyaz renkli koridorlar delik deşik olmuştu ve havada ağır bir yanık kokusu vardı, zeminde çatışmada ölen stormtrooper’lar ve Asi askerleri yatıyordu. Vader melun bir gölge gibi koridorda ilerledi. </p>
				<p class="normal">Yüzbaşı Antilles bu saldırıdan sağ çıkmıştı ve Vader’ın kendisini beklediği geminin operasyon odasına stormtrooper’larca götürüldü. Vader, kara eldivenli eliyle Antilles’in boynunu kavradığında bir İmparatorluk subayı koşarak gelip, “Death Star’ın planları ana bilgisayarda değil,” dedi.</p>
				<p class="normal">Vader başını Yüzbaşı Antilles’e çevirdi, “Size gönderilen bilgiler nerede?” Sith Lordu hiç çaba harcamadan elini kaldırarak Antilles’in ayaklarını yerden kesti. “O planları ne yaptınız?” </p>
				<p class="normal">Antilles güçlükle cevap verdi, “Bize bir bilgi ulaşmadı. Aah... Bu bir elçilik gemisi. Bizler diplomatik bir görevdeyiz.”</p>
				<p class="normal">Vader avucunu biraz daha sıkarak, “Eğer bu bir elçilik gemisiyse... büyükelçi nerede?” diye sordu.</p>
				<p class="normal">Antilles cevap vermeyince Vader sorgulamanın sona erdiğine karar verdi. Kara Lord elini biraz sıkarak anında Antilles’in boynunu kırdı ve cesedi duvara fırlatıp bir stormtrooper’a döndü. </p>
				<p class="normal">“Komutan,” dedi Vader, “Planları bulabilmek için bu gemiyi gerekirse parça parça edin ve tüm yolcuları bana getirin. Onları sağ olarak istiyorum!”</p>
				<p class="normal">Stormtrooper’lar tüm yolcuları aramaya başladılar ve Vader’a Prenses Leia’nın gözaltına alındığı bildirildi. </p>
				<p class="normal">“Darth Vader,” dedi Leia eline düştüğü kişiye. Bilekleri kelepçeliydi ve <span class="ideitalik">Tantive IV’ün</span> dar koridorlarında duran çok sayıdaki stormtrooper’ı da umursamamıştı. Cesaretle Sith Lordu’nun miğferinin kara lenslerinin içine bakarak devam etti, “Ancak sen bu kadar küstah olabilirsin. İmparatorluk Senatosu bu yaptığına sessiz kalmayacaktır. Senin diplomatik bir gemiye saldırdığını -”</p>
				<p class="normal">“Şaşırmış numarası yapmayın, Majesteleri,” diyerek sözünü kesti Vader. “Bir yardım görevinde değildin. Asi casusları tarafından bu gemiye bilgiler gönderildi. Sana gönderdikleri planlara ne olduğunu bilmek istiyorum.”</p>
				<p class="normal">“Neden bahsettiğini bilmiyorum,” diye cevap verdi Leia. “Ben Alderaan’a diplomatik görevle gitmekte olan bir İmparatorluk Senatosu üye-”</p>
				<p class="normal">“Sen Asi İttifakı’nın bir üyesisin ve bir hainsin,” diye gürledi Vader. “Götürün onu!“</p>
				<p class="normal">Stormtrooper’lar Leia’yı kendi gemisinden yıldız destroyerine götürürken siyah üniformalı, şahin burunlu İmparatorluk Subayı Daine Jir, koridorlarda dolaşıp kendisini çalıntı planlara götürecek bir ipucu arayan Vader’ın yanına geldi. </p>
				<p class="normal">“Onu alıkoymak tehlikeli olur,“ dedi Jir. “Eğer bu duyulursa Senato Asiler’e sempati duymaya başlar.”</p>
				<p class="normal">“Asi casuslarının izini buraya kadar sürdüm,” dedi Vader, endişe etmeden. “Şimdi Leia, benim gizli üssü bulabilmem için elimdeki tek bağlantı.”</p>
				<p class="normal">Jir, Prenses’in itibarını biliyor olmalıydı ve devam etti, “Size bir şey demektense ölmeyi tercih eder.”</p>
				<p class="normal">“Onu bana bırak,” dedi Vader. “Önce bir yardım çağrısı gönderin sonra da Senato’ya gemideki herkesin öldüğünü bildirin.”</p>
				<p class="normal">Vader koridorların kesiştiği yere geldiğinde, Komutan Praji onu durdurarak, “Lord Vader, savaş istasyonunun planları bu gemide değil! Ayrıca kimseyle de bağlantı kurmadılar. Çatışma sırasında bir tahliye pod’u ateşlendi ama içinde canlı yoktu.”</p>
				<p class="normal">Öfkesinin arttığını hisseden Vader, “Planları o pod’a saklamış olmalı. Onları geri almak için derhal bir birlik gönder. Bununla bizzat ilgilen. Bu sefer hiç kimse bize engel olmasın,” dedi.</p>
				<p class="normal">“Derhal, Efendim,” dedi Praji.</p>
				<p class="normal">“Ayrıca gezegenin uzay limanını kontrol altına almak için de bir birlik gönder,” diye ekledi Vader. “İmparatorluk’tan izin almadan hiçbir gemi Tatooine’den ayrılmasın.”</p>
				<p class="normal">Vader pencereye yaklaştı ve kum gezegenine baktı. Tıpkı hatırladığı gibi kurak görünüyordu. </p>
				<p class="normal"><span class="ideitalik">Bir zamanlar burada yaşadığımı... Jedi’lar gelip beni almadan önce burasının benim evim olduğunu düşünmek. Annem son nefesini bu gezegende vermişti ve yıllarca onu kaybetmiş olmanın yasını tuttum.</span></p>
				<p class="normal"><span class="ideitalik">Şimdi hiçbir şey hissetmiyorum. Bu gezegen ve içinde yaşayanlar benim için bir avuç toz kadar değersiz. </span></p>
				<p class="normal"><span class="ideitalik">Devastator’e</span> dönen Vader, Tatooine’i Death Star’ı kullanarak yok edebileceğini düşündü. Acaba kum gezegeninin ortadan kalkışını izlemek ona keyif verir miydi? Bu göz ardı edemeyeceği bir seçenekti. </p>
		</div>
		<div class="calibre1" id="calibre_pb_36"/></body>
</html>