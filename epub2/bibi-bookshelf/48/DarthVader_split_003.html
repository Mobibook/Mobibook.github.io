<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>DarthVader</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<div class="chapter">
				<h1 class="baslik1" id="calibre_toc_2">Bölüm 1</h1>
				<p class="normal">Anakin Skywalker rüya görüyordu. </p>
				<p class="normal">Rüyasında büyümüştü ama erkek olması için hâlâ yıllar geçmesi gerekirdi. Küçük bir repulsorlift aracının açık kokpitinin içindeydi ve yüsek hızda kayalık bir arazinin üzerinde yol alıyordu. Aracın önündeki paralel bir çift motor, gövdeye iki güçlü kabloyla bağlıydı ve motorlar arasındaki boşlukta sürekli elektrik deşarjı oluyordu. Anakin’in hiç böyle bir aracı olmamıştı ama nasıl olmuşsa kullanmayı biliyordu. Güç levyesini ileri itip derin bir vadiye dalarken şöyle düşündü, “<span class="ideitalik">Ben bir pilotum!”</span></p>
				<p class="normal">Yalnız değildi. Vadide hemen önünde benzer araçlar gidiyordu ve kayalardan yankılanan motorlarının gürültüsü kulakları sağır edecek kadar güçlüydü.</p>
				<p class="normal"><span class="ideitalik">Bu bir yarış!</span></p>
				<p class="normal">Korkusuz bir kararlılıkla Anakin hızı artırıp diğerlerini geçti. Gözünün ucuyla yarıştığı rakiplerine baktı. Çoğu hiç bilmediği yabancılardı ama hepsi de tetikteydi, kararlıydı ve elleri maharetliydi. Anakin daha önce farklı dünyaları hayal etmişti ama burası gibi yerleri hiç düşünmemişti. </p>
				<p class="normal">Vadiden çıkan yarışçılar, Anakin önde olarak, geniş ve düz bir çöle girdiler. İki güneş gökyüzünde parlıyordu, kum öyle ısınmıştı ki yerden yükselen ısı, ilerideki kayaların gezegen yüzeyinde dalgalanıyormuş gibi görünmelerine neden oluyordu. İleride tıklım tıklım tribünlerle ve kubbeli kulelerle çevrili geniş bir alan gördü. Bitiş çizgisi oradaydı. Kontrolleri daha sıkıca kavradı ve “K<span class="ideitalik">azanacağım</span>!” diye geçirdi içinden.</p>
				<p class="normal">Aniden sol motoru titremeye başladı, motoru araca bağlayan kablo sallanıyordu. Anakin kontrolü sağlamaya çalışırken sağ motorundan bir gürültü duyuldu ve ardından da iki motoru birden yere doğru alçalmaya başladı. Anakin kokpitinde çırpınarak bağırdı, “Hayır!”</p>
				<p class="normal">“Her şey yolunda, Ani,” dedi annesinin sesi.</p>
				<p class="normal">Ve Anakin Skywalker uyandı. </p>
				<p class="normal">Anakin gözlerini açarken, titreyen ve gümbürdeyen motorların gürültüsü hâlâ zihnindeydi. Bir yük gemisinin gürültülü makine dairesinden metal bir duvarla ayrılmış olan kargo bölümündeki metal bir sıranın üzerinde, annesinin yanına sokuldu. Kargo bölümünde sıkışık halde, insan ve yabancılardan oluşan yaklaşık otuz kişi daha vardı; dört uzun sırada oturmaya yer bulamayanlar ya ayaktaydı ya da pis zemine çömelmişti. </p>
				<p class="normal">Anakin annesinin soluk ve mutsuz yüzüne bakarak, “İniyor muyuz?” diye sordu.</p>
				<p class="normal">“Sanki öyle,” dedi Shmi Skywalker gülümseyerek. Anakin’in saçlarını yavaşça okşadı ve mavi gözlerine baktı. “Kötü bir rüya mı gördün?”</p>
				<p class="normal">Anakin bir an düşünerek, “Çok da kötü değil,” dedi. Kargo bölümünde keşke pencere olsa diye düşündü, böylece dışarıda neler olup bittiğini görebilirdi. “Nereye gittiğimizi biliyor musun?”</p>
				<p class="normal">“Henüz değil.”</p>
				<p class="normal">Yük gemisine binmeden önce mürettebattan biri, onlara sadece para veren yolcuların gittikleri yeri bilebileceğini söylemişti, diğerleri –güvenlik nedeniyle– bekleyecek ve göreceklerdi. Shmi, Anakin’e sürprizleri sevdiğini hatırlatarak daha iyi hissetmesini sağlamaya çalıştı ama Anakin onun korktuğunu hissedebiliyordu. Shmi, Anakin’in küçük ellerini avucunun içerisine aldı, “Sıkı tutun.”</p>
				<p class="normal">Yük gemisinin titremesi durup motorların gürültüsü de azalmaya başlayınca kargo bölümünde duranlar oturdukları yerlerden kalkmaya başladılar. Eşyalarının bulunduğu torbayı sırtına asan annesinin yanında duran Anakin, daha uzun boylu olmayı diledi çünkü diğerlerinin yanında bu kadar ezik kalmak hoşuna gitmemişti. Kargo bölümünün tek havalandırması yetmediğinden ve kendisi de dahil herkes berbat koktuğundan, bir an önce temiz havaya çıkmak istiyordu. Kapının açılması için beklerlerken Shmi, Anakin’e baktı ve sordu, “Seni taşımamı ister misin?”</p>
				<p class="normal">Anakin yorulmamıştı ama başını salladı.</p>
				<p class="normal">Shmi, etraftaki insanlara çarpmamaya özen göstererek oğlunu kaldırıp göğsünün üzerinde tuttu. Küçük kollarını boynuna sararken dedi ki, “Teşekkürler.”</p>
				<p class="normal">“Ağırlaşmışsın,” dedi ona. “Yakında sen beni taşırsın.”</p>
				<p class="normal">“Gerçekten mi?”</p>
				<p class="normal">Shmi güldü. “Üzülme. O kadar da hızlı büyümüyorsun.”</p>
				<p class="normal">Shmi’nin arkasında duran yaşlı bir kadın gülümsedi ve sordu, “Kaç yaşındasın?”</p>
				<p class="normal">Anakin de gülümsedi ve üç parmağını kaldırdı. Aslında kaç yaşında olduğundan emin değildi ama bilmiyorum demek istememişti. </p>
				<p class="normal">Kapı sonunda açıldı, sıcak ve kuru hava içeri hücum etti. Dışarı çıkmak için can atanların çoğu bile bir an için tereddüt ettiler. Sıcak Anakin’e rüyasını hatırlattı. Dudaklarını annesinin kulağına yanaştırıp fısıldadı<span class="ideitalik">, “İkiz güneşler.”</span></p>
				<p class="normal">Shmi ne dediğini sormaya fırsat bulamadan altlarından gelen bir ses duydular. “Haydi, dışarı çıkın!“</p>
				<p class="normal">Yük gemisi boşaldı. Kendilerini kumlu bir zeminin üzerinde buldular, etraf kubbeli, alçak binalarla çevriliydi. Hava trafiğinin yoğunluğu, işlek bir uzay limanının yakınlarına indiklerini gösteriyordu. Uzakta birkaç yaya gördüler, sıcaktan korunmak için binaların gölgelerine sığınarak yavaş yavaş yürüyorlardı. </p>
				<p class="normal">“Mos Espa’ya tekrar hoşgeldin, kudretli Gardulla,” diyen bir ses duyuldu Hutt dilinde. Hâlâ annesinin kucağındaki Anakin döndü ve sesin sahibinin yük gemisinden açılan rampanın dibinde duran yeşil derili erkek bir Rodialı olduğunu gördü. Gemiyi kiralamış olan Hutt Gardulla, koca bir salyangozu andıran yabancı, geminin rampası üzerindeki özel bir kızakla aşağı doğru inerken, Rodialı da eğilip selam verdi.</p>
				<p class="normal">Gardulla derhal etrafındakilere emirler yağdırmaya başladı. Anakin, Gardulla’nın pod yarışı diye bir şey görmek istediğini anlayacak kadar Hutt lisanı biliyordu. </p>
				<p class="normal">Shmi, Anakin’i yere indirdi. Gözlerini kısıp gökyüzüne baktı, “Bak anne, sana demiştim.”</p>
				<p class="normal">Shmi başını kaldırıp tepelerindeki iki güneşe baktı ve az önce Anakin’in kulağına söylediği şeyi ancak anladı. “İkiz güneşler. Evet, gördüm.”</p>
				<p class="normal">Anakin annesine gördüğü rüyayı anlatmak istiyordu ama Gardulla’nın adamlarından biri, uzun boyunlu bir Anx, emirler yağdırdığından susmak zorunda kaldı. Anx; Anakin, Shmi ve diğer altı kişiye işaret ederek dedi ki, “Sizler Gardulla’nın mülkündeki meskenlerde, burada Mos Epsa’da, kalacaksınız. Oraya götürülmeden önce her birinize verici yerleştirilecek-”</p>
				<p class="normal">Anakin, acaba “<span class="ideitalik">mesken”</span> bir odadan daha büyük bir yer mi diye düşünürken, yakındaki kerpiç evlerin birinden duyulan bir silah sesiyle Anx’ın konuşması yarıda kesildi. Silah sesinin duyulmasıyla Anakin hariç herkes eğilmiş, çökmüş ya da gemiden yeni indirilmiş olan yüklerin arkasına saklanmıştı. Shmi, hemen oğlunu korumak için kendisini ona siper etti ama o, neler olduğunu görebilmek için kollarıyla itip yana çekildi. </p>
				<p class="normal">Sürüngen bir insansı, iki kerpiç binanın arasındaki sokaktan fırladı ve yük gemisine doğru koşmaya başladı. Yaklaşınca, Anakin, gelenin örs gibi kafası ve mermer gibi gözleri olan zayıf bir Arcona olduğunu gördü. Arcona’nın sağ bileğine bağlanmış zincir kopmuştu ve şangırdayarak peşisıra geliyordu. Arkasından iki silahlı adam da koşarak geldi ve Anakin, Arcona’nın canını kurtarmak için koştuğunu anladı. </p>
				<p class="normal">Silahlı adamların yük gemisine doğru ateş ettiğini gören Anx, Hutt lisanında bağırdı, “Ateşi kesin, sersemler!”</p>
				<p class="normal">Ardından da uzun ve sivri parmağını kaçan Arcona’ya çevirip Gardulla’nın muhafızlarına bağırdı, “Durdurun şunu.”</p>
				<p class="normal">Muhafızlar hemen atıldı. Hızını kesmeyen Arcona, bir muhafızı itip diğerinden de sıyrılmayı başardı. Anakin, Arcona’nın peşindekilerden kurtulmaya çalıştığını görebiliyordu ama nereye gitmeye çalıştığını anlayamamıştı. Birkaç kum tepesi haricinde çevreleri dümdüz bir alanla çevriliydi ve görünüşte başka bir gemi de yoktu. <span class="ideitalik">Saklanacak yer yok ki,</span> diye düşündü Anakin.</p>
				<p class="normal">Arcona’nın korku dolu gözleri Anakin’e döndü, o da gözlerini ona dikmişti. Anakin, Arcona’nın haline üzülmüştü ve yardım edebilmeyi istedi. Gardulla’nın muhafızlarından biri daha şansını denedi ama Arcona onu da atlatıp Anakin ve diğerlerini geçip gitti. Anakin’den iki metre kadar uzaklaşmıştı ki bedeni küçük bir patlamayla dağıldı. </p>
				<p class="normal">Arcona’dan geri kalanlar yere yığılırken Anakin’in gözleri faltaşı gibi açıldı. Hemen döndü ve ara sokaktan beri Arcona’yı kovalayan iki adama baktı. İkisi de ateş etmemişti. Anakin, Arcona’nın vurulmadığını anlayacak kadar dikkatliydi, içindeki bir patlayıcı ateşlenmişti. </p>
				<p class="normal">Shmi, Anakin’i yanına çekip dedi ki, “Bakma, Ani.”</p>
				<p class="normal">Anakin onu dinlemeyip Arcona’dan kalanlara bakmaya devam etti. Anx ve birkaç muhafız tütmekte olan artıkların yanına gelip baktı. Anakin’i fark eden Anx, uzun ve sivri çenesini çocuğa çevirip, “Tatooine’de kaçmaya çalışan kölelerin başına bu gelir,” dedi.</p>
				<p class="normal">Anakin bir anda boğazının kuruduğunu hissetti. Annesi, sürekli olarak ona galakside kendilerinden daha kötü durumda olan kişiler olduğunu söylese de, bu, ikisinin de köle ve Hutt Gardulla’nın malı olduğu gerçeğini asla değiştiremeyecekti. </p>
				<p class="normal"><span class="ideitalik">Tatooine</span>, diye içinden geçirdi Anakin. “<span class="ideitalik">Tatooine’e</span> hoşgeldin.”</p>
		</div>
		<div class="calibre1" id="calibre_pb_6"/></body>
</html>