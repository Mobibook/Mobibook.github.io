<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>DarthVader</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<div class="chapter">
				<h1 class="baslik1" id="calibre_toc_4">Bölüm 3</h1>
				<p class="normal">“Podracer’ın ne durumda, Ani?” diye sordu arkadaşı Kitster, Watto’nun hurdalığındaki paslı landspeeder’ın üzerine çıkarken. </p>
				<p class="normal">Anakin, koyu saçlı çocuğa ters ters baktı. “Alçak sesle konuş!” dedi, kısık bir sesle. “Watto’nun öğrenmesini mi istiyorsun?”</p>
				<p class="normal">Kitster da alçak bir sesle cevap verdi, “Özür dilerim, unutmuşum. Ne zamandır bununla uğraşıyorsun?”</p>
				<p class="normal">“Neredeyse iki yıldır,” dedi Anakin, eski bir contayı alırken.</p>
				<p class="normal">“Çalışacağına inanıyor musun, gerçekten?”</p>
				<p class="normal">“Birkaç parça daha bulabilirsem tabii ki,” dedi Anakin ve contayı bir kenara attı. “Asıl sorun şu, bu aracı uçurursam Watto görecek ve benden almak isteyecek. Bunu gizli tutup diğer araçlarla uçmaya devam etmeliyim.”</p>
				<p class="normal">“Bir gün pod yarışında uçmayı çok isterdim,” dedi Kitster.</p>
				<p class="normal">“Belki de uçarsın,” dedi Anakin, onu gücendirmek istemediği için, ama arkadaşının o yarışta beş dakika bile kalamayacağını biliyordu. Podracer’ı kullanabilmek için reflekslerinin mükemmel olması gerekirdi ve rekabet çok çetindi. Bildiği kadarıyla da bu yarışa katılıp hayatta kalan ilk insandı. Tüm bu başarısına rağmen Anakin, Watto’yu memnun edebilmek için daha çok çalışması gerektiğini biliyordu. Şu tarihe kadar girdiği yarım düzineden fazla yarışta iki kez kaza yapmış ve bir keresinde bitirmeyi bile başaramamıştı. En büyük rakibi, sürekli kazanan ve her fırsatta hile yapan sıska, çarpık bacaklı ve aksi bir Dug olan Sebulba’ydı. Sebulba rakiplerini yoldan çıkarmakta hiç tereddüt etmezdi ve geçen yıl bir düzine pilotun kaza yapmasına neden olmuştu. Anakin düşündü, <span class="ideitalik">eğer hile yapmasaydı şimdiye kadar kazanmıştım!</span></p>
				<p class="normal">Kitster sordu, “Sıradaki yarışı kazanabilecek misin?”</p>
				<p class="normal">Anakin omuz silkti. “Sadece bitirebilsem bile mutlu olurum.”</p>
				<p class="normal">Anakin diğer bir metal yığınına yöneldi ve kafa şekilli bir metalin içinde ve etrafı renki kablolarla dolu bir çift lens buldu. Lensler sanki ona bakıyor gibiydi ve onların arızalı fotoreseptörler olduğunu fark etti. “Hey, Kitster!” dedi parçayı alırken. “Bak ne buldum!”</p>
				<p class="normal">“Neymiş?”</p>
				<p class="normal">“Bir droid kafası!” dedi Anakin, droidin gözleri olan fotoreseptörlerin altındaki vocoder levhanın üzerindeki kumları eliyle sildi. “İşçi droidi de değilmiş!” Kafanın metal kaplaması çıkarılmış ve açıkta kalan fotoreseptörler de sanki şaşkın halde bakarmış gibi açıkta kalmışlardı. Kafayı Kitster’e uzattı. </p>
				<p class="normal">“Çok kötü durumda,” dedi Kitster. “Belki de bir tür savaş droididir?”</p>
				<p class="normal">“Hiç zannetmem,” dedi Anakin ve droidin diğer parçalarını da bulma umuduyla çevresine baktı. “Metali çok ince– Oh! VAY!”, bir anda, bitmiş güç hücrelerinden oluşan bir tepenin yanındaki hurdaların arasında, ellerindeki kafaya ait olduğu anlaşılan bir beden görüp bakakalmıştı. Baş gibi gövdenin de dış kaplaması yoktu ama bu Anakin’in sevincinden bir şey eksiltmedi. “Gövdenin tamamı orada! Bunun ne demek olduğunu biliyorsun, değil mi?”</p>
				<p class="normal">Kitster düşündü. “Umm, hayır.”</p>
				<p class="normal">“Bu demektir ki kendi droidimi-”</p>
				<p class="normal">“Çocuklar!” diye dükkanla hurdalığı birbirinden ayıran kemerli kapıdan bağıran Watto’nun sesiyle cümlesi yarım kaldı. “Çocuklar! Neredesiniz?”</p>
				<p class="normal">“Oh, hayır!” dedi Anakin, önce Kitster’e ardından da kemerli yola baktı. “Burada bekle!” Elinden geldiğince heyecanını gizlemeye çalışarak hurdalıktan çıktı.</p>
				<p class="normal">“Ah! İşte buradasınız!” dedi Watto, Anakin’i gördüğünde. Dükkanın girişinde havada durup Hutt lisanında konuştu, “Bir an için benden kaçtığını sandım.”</p>
				<p class="normal">“Sana vericiyle yerimi bulma keyfini mi yaşatayım?”</p>
				<p class="normal">“Keyif mi?” dedi Watto, Anakin’in sözleriyle geri tepmiş gibi, hortumu andıran burnunu kaldırdı. “Sence patlamış köleleri temizlemek benim hoşuma mı gidiyor? Bweh heh heh!” gülmeyi bitirdiğinde üç parmaklı eliyle yeni gelmiş hurda dolu bir konteyneri işaret ederek, “Şimdi işinin başına! Bu hurdaların öğleden sonraya kadar ayıklanmasını istiyorum,” dedi.</p>
				<p class="normal">Anakin konteyneri hurdalığa çektikten sonra, Kitster’i droid parçalarıyla birlikte bıraktığı yere döndü. </p>
				<p class="normal">“Watto’ya droidden bahsetmeyeceksin, değil mi?” diye sordu Kitster.</p>
				<p class="normal">“Onu ben buldum. Artık benim,” dedi Anakin ve droidin bedenini Watto’nun göremeyeceği metal yığınının arkasındaki yere taşımaya başladı. “Zaten Watto istese de onu tamir edemez. Onu parça parça gizlice eve taşıyacağım.”</p>
				<p class="normal">Kitster droidin kafasını Anakin’e verirken, “Çalıştırmayı başarsan bile ne işine yarayacak ki?” diye sordu. </p>
				<p class="normal">“Bir sürü iş. Ayak işlerini halleder, ağır yükleri kaldırır... Hey, bu da ne?” droidin kafasına kazınmış bazı harfler gördü ve Kitster’in görebileceği şekilde kafayı kaldırdı. “Burada bunun bir <span class="ideitalik">Cybot Galactica protokol droidi </span>olduğu yazılı.”</p>
				<p class="normal">“Protokol mü? O da ne ki?”</p>
				<p class="normal">“Bilmiyorum,” dedi Anakin. “Anneme sormam gerek. Belki de annemin ve benim Tatooine’den gitmemize bile yardım eder!” Droidin kafasını iki eliyle tutan Anakin, mekanizmasını yakından inceledi. “Balans gyro’su antika. Yetmiş, belki de seksen yıllık. Başından çok şey geçtiğine eminim. Merak ediyorum, nasıl oldu da sonunda bu hale geldi?“</p>
				<p class="normal">Anakin sanki droidin geçmişiyle ilgili ipuçları bulabilmeyi umuyormuş gibi droidin sönmüş gözlerine baktı, ama tek gördüğü ürkmüş ve değişmeyen bir yüz ifadesiydi. <span class="ideitalik">Üzülme dostum,</span> diye geçirdi içinden, <span class="ideitalik">ben sana bakarım</span>.</p>
				<p class="normal">Anakin’in gizlice droidin tüm parçalarını hurdalıktan evine taşıması beş gün sürdü. Kitster hariç hiç kimseye droidden bahsetmemişti. Ama en azından bir kişiye daha söylemeliydi: Eve girdiğinde oğlunun son projesine ait olan yüzlerce parçayı yemek masasının üzerinde görüp hiç de memnun olmayan annesine. </p>
				<p class="normal">Shmi pazardan bir torba kuru sebze almıştı ve onları getirip mutfak setinin üzerine koydu. Masanın üzerinde sırtüstü yatıp gözlerini tavana dikmiş olan metal iskelete ve diğer parçalara bakmak bile istemiyordu. Bir Anakin’e bir de droide baktı. “Dur tahmin edeyim,” dedi. “Onu buldun, değil mi?“</p>
				<p class="normal">“Evet, ne kadar şanslıyım, değil mi? Ve... Mos Espa’da bunu tamir edebilecek benden başkası olacağını da zannetmiyorum. Eğer onu hurdalıktan almasaydım, eritilecekti!” Shmi bir şey demese de Anakin devam etmek zorunda hissetti kendini, “O bir protokol droidiymiş, anne. Ne demek olduğunu biliyor musun?” </p>
				<p class="normal">Shmi derin bir nefes aldı ve yüzünü Anakin’e çevirdi. “Protokol droidleri milyonlarca dil bilir. Diplomatlarca tercüman olarak kullanılırlar.”</p>
				<p class="normal">“Oh,” dedi Anakin. Annesinin ses tonundan hiçbir işlerine yaramayacağını anlamıştı. Hala ikna edebileceği umuduyla devam etti, “Oh! Bu... bu harika! Pazarda temel dili bilmeyen bir tüccardan alışveriş yapacağımız zaman çok işimize yarar. Ayrıca... kapıda konukları karşıladığı zaman ne kadar etkileneceklerini bir düşünsene! Bize diğer konularda da çok yardımcı olacağından eminim.”</p>
				<p class="normal">Shmi yeniden sebzelerinin başına döndü.</p>
				<p class="normal">“Yeni fotoreseptörlere ihtiyacı var,” dedi Anakin. “Watto’nun dükkanında bulabilirim herhalde.”</p>
				<p class="normal">“Hata yapıyorsun Ani,” dedi Shmi endişeyle. “Watto, bir droidi aldığını öğrenirse çok kızar.”</p>
				<p class="normal">“Ama yapmak zorundaydım, anne! O parçaları orada görür görmez onu tekrar bir araya getirebileceğimi anladım.” Anakin nazikçe droidin sağ kolunu tuttu ve masadan kaldırdı, eklemlerinin esnekliğini görmek istemişti. “Seni böyle bir halde görmek... beni çok üzüyor. Eğer protokol droidleri dillerde ve tercümede bu kadar iyilerse zeki olduklarından da eminim.” Anakin tekrar droidin yüzüne baktı. “Galakside bir dostun olmadığından da eminim. Yoksa Tatooine’deki bir hurdalıkta ne işin olurdu?”</p>
				<p class="normal">“Belki de çok konuşmuştur,” dedi Shmi.</p>
				<p class="normal">“Yapma anne. Duygularını inciteceksin.”</p>
				<p class="normal">“Droid bir makinedir, Ani. Duyguları olmaz.”</p>
				<p class="normal">“Nereden biliyorsun?” diye sordu Anakin. “Belki sahibi kötü biriydi ve ona ne olacağını hiç düşünmedi. Belki de kaçmaya çalıştı. Belki de... o da bizim gibidir.”</p>
				<p class="normal">Shmi, Anakin’in acısını hissetti ve kaçmaya çalışırken ölen köle aklına geldi. Oğluna döndü, ellerini omuzlarına koydu ve dedi ki, “Söz ver bana, Ani. Yeni dostumuz için yeni fotoreseptörler ararken yakalanmamaya dikkat edeceksin.”</p>
				<p class="normal">“Yani benimle kalabilir mi?”</p>
				<p class="normal">Shmi droide bakarak başını salladı. “Şimdi anladım. Sen bu droide yardım etmek istiyorsun. Sen onun ikinci şansısın.”</p>
				<p class="normal">“Teşekkürler, anne!” dedi Anakin ve annesine sarıldı. “Onu konuşturduğumda sana teşekkür etmesini söyleyeceğim.”</p>
				<p class="normal">“Hayır, Ani. Onu yapacak olan sensin. Droidin senin sorumluluğun olduğunu asla unutma. Bir şeyle ilgilenmeye hazır değilsen, onu elde etmeye de layık değilsindir.”</p>
				<p class="normal">“Bunu unutmayacağım, anne,“ dedi Anakin.</p>
				<p class="normal">“Bir şey daha,” diye ekledi Shmi ciddi bir ses tonuyla.</p>
				<p class="normal">“Evet, anne?”</p>
				<p class="normal">“Droidi derhal yemek masasından kaldırmanı istiyorum.” </p>
		</div>
		<div class="calibre1" id="calibre_pb_10"/></body>
</html>