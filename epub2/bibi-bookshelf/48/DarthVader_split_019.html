<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>DarthVader</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<div class="chapter">
				<h1 class="baslik1" id="calibre_toc_18">Bölüm 15</h1>
				<p class="normal">160 kilometre çapında bir küre olan Death Star, IV. seviye bir ay boyutundaydı ve inşa edilmiş en büyük gemiydi. Quadanium çelikten yapılmış dış gövdesinin iki önemli özelliği vardı: üst yarı küresinde bulunan içbükey bir süperlazer odaklama lensi ve iyon motorları, hiperiticileri ve hangarları ihtiva eden ekvator kuşağı. Henüz tam olarak aktif hale gelmemiş olan süperlazerine ilave olarak Death Star’da 10000’den fazla turbolazer bataryası, 2500 lazer ve 2500 iyon topu bulunuyordu. Hangarlarında 7000 Çift İyon Motorlu avcı uçağı ve 20000’den fazla askeri ve sivil araç vardı. Savaş istasyonunun mürettebatı, askerleri ve pilotlarının toplam sayısı bir milyonun üzerindeydi.</p>
				<p class="normal">Death Star herhangi bir şekilde Vader’ı etkilememişti. </p>
				<p class="normal">Tatooine’den esir aldığı Prenses Leia ile birlikte dönen Vader ve gamze yanaklı Tarkin, toplantının çoktan başlamış olduğu Death Star’ın konferans salonuna girdiler. Death Star’ı komuta eden kıdemli İmparatorluk Komutanı Amiral Motti, İmparatorluk ordusundan General Tagg ve diğer beş üst rütbeli İmparatorluk subayı masada oturmuştu. Tarkin, onlara İmparator’un Senato’yu feshettiğini ve Death Star’ın diğer sistemleri kontrol altında tutmak için yeterli olacağını söyledi.</p>
				<p class="normal">General Tagg, Asiler’in çaldıkları Death Star planlarını kendi avantajlarına kullanabilecekleri yönündeki endişelerini dile getirse de Amiral Motti, Death Star’a yönelik herhangi bir saldırının başarılı olma ihtimalinin bulunmadığını ifade etti. “Bu istasyon evrendeki en güçlü silah sistemidir,” dedi Motti. “Kullanmamızı tavsiye ederim.”</p>
				<p class="normal">“İnşa ettiğiniz bu terör silahına fazla güvenmeyin,” diye ikaz etti Vader. “Güç’ün kudreti yanında bir gezegeni yok edebilme yeteneği önemsiz kalır.”</p>
				<p class="normal">Motti küçümseyerek, “Bu büyücü numaralarıyla bizi korkutmaya kalkmayın, Lord Vader. Eski bir dine olan bu üzücü bağlılığınız ne çalınan planları bulmanızı ne de Asiler’in gizli üssünüzün yerini tespit etmesini -”</p>
				<p class="normal">Vader’ın odanın diğer ucundan eldivenli eliyle yaptığı bir hareketle Motti konuşmayı kesip kendi boğazına sarıldı. “İnancınızdaki eksikliği rahatsız edici buldum,” dedi Vader.</p>
				<p class="normal">“Bu kadar yeter!” diye gürledi Tarkin. “Vader, bırak onu!”</p>
				<p class="normal">Vader, sadece İmparator’a hesap verse de Death Star’da Tarkin’in emirlerine uymasını söyleyen de İmparator’du. “Nasıl isterseniz,” dedi Vader ve elini indirip Motti’nin boğazındaki telekinetik pençeyi serbest bıraktı.</p>
				<p class="normal">Serbest kalan Motti başını eğerek nefes almaya çalıştı. “Bu tartışma anlamsız. İstasyon operasyona hazır hale gelen kadar, Lord Vader bize Asi kalesinin yerini öğrenecek. Böylece Asiler’i tek bir darbede yok edeceğiz,” dedi Tarkin.</p>
				<p class="normal">Toplantının ardından Vader’a kendisine Tatooine’den bir mesaj geldiği bildirildi. Daha önce kendisine Komutan Praji’nin birliğinin <span class="ideitalik">Tantive IV’den</span> kaçan tahliye pod’unun içinde iki droid olduğunu öğrendiği ve droidlerin bir Jawa sandcrawler’ınca alındığı bildirilmişti. Vader iletişim konsoluna gitti. Holoprojektörde cübbe giyen ve diz çökmüş olan orta yaşta bir adamla kadının yanında duran iki silahlı İmparatorluk sandtrooper’ının görüntüsü belirdi. Görüntüdeki dört kişinin arkasındaki binanın ise bir çöl evinin kubbe girişi olduğunu Vader fark etmişti. </p>
				<p class="normal">Sandtrooper bölük komutanına, “Kapalı devreden rapor ver,” dedi Vader.</p>
				<p class="normal">“Lord Vader,” dedi sandtrooper’lardan biri, miğferindeki kontrolü ayarlayıp sesini sadece Vader’ın duymasını sağladı. “Jawa’lar bu rutubet çiftçilerine bir protokol droidi ve bir astromech satmışlar ama iki droid de ortada yok.”</p>
				<p class="normal"><span class="ideitalik">Rutubet çiftçileri mi?</span> diye düşündü Vader, görüntüdeki diz çökmüş çifte bakarak, “Çiftçilerin isimleri nedir?”</p>
				<p class="normal">“Owen ve Beru Lars, Efendim,” diye cevap verdi sandtrooper. “Droidlerin nerede olduğunu bilmediklerini söylüyorlar fakat garajlarındaki landspeeder ortalıkta yok.”</p>
				<p class="normal"><span class="ideitalik">Owen ve Beru,</span> Vader hatırlamıştı. Hologramın görüntüsü onların yıpranmış yüzlerini tanımasına yetecek kadar netti. Sırtlarına dayanmış tüfekler yüzünden ikisi de çok huzursuz görünüyordu. Vader, Anakin Skywalker’ın onlarla görüştüğü gün neye benzediklerini düşündü. <span class="ideitalik">Zaman acımasızdır. Zayıflıklarının bedelini ödemelerinin zamanı artık geldi. </span></p>
				<p class="normal">“Emirleriniz nedir?” dedi sandtrooper.</p>
				<p class="normal">“Bay ve Bayan Lars mülklerinde bir protokol droidi bulundurma zahmetine girmiş görünüyorlar.”</p>
				<p class="normal">Duyduğunun ne anlama geldiğinden emin olamayan sandtrooper sordu, “Efendim?”</p>
				<p class="normal">“Öyleyse araştırmaya başlamadan önce Jawa’lara gösterdiğiniz nezaketi onlara da gösterin. Mos Espa ya da Mos Eisley uzay limanlarına giden yollarda kontrol noktaları kurarak droidlerin geçmesini engelleyin. Bir şey daha.”</p>
				<p class="normal">“Evet, Efendim?”</p>
				<p class="normal">“Ben bağlantıyı kesene kadar görüntüyü kapatmayın.”</p>
				<p class="normal">“Anlaşıldı,” dedi sandtrooper.</p>
				<p class="normal">Vader, sandtrooper’ların emirlerini çaresiz kurbanları üzerinde uygulamasını izledi. Arkadan binadan yükselen alevleri –milyonlarca ışık yılı uzakta olsa da– son derece tatmin edici bulmuştu. </p>
				<p class="normal">Lars ailesinin çiftliği cehenneme döndükten sonra, Vader holoprojektörü kapattı. En yakın asansöre giderek zeminin beş kat altındaki, siyasi suçlular için ayrılmış, AA-23 nezaret odasına indi. </p>
				<p class="normal"><span class="ideitalik">Prenses’le konuşmanın zamanı geldi.</span></p>
				<p class="normal">Gözaltı hücresi 3187’nin kapısı açıldı ve Darth Vader eğilerek kapıdan geçti. Yanında siyah üniformalı iki İmparatorluk askeri vardı. Prenses Leia duvara monte edilmiş metal bir yatağın üzerinde oturmuştu. Tutuklunun üzerine eğilen Vader, “Şimdi Majesteleri, sizinle gizli Asi üssünün bulunduğu yeri konuşma zamanı geldi,” dedi.</p>
				<p class="normal">Vader’ın arkasından bir uğultu duyuldu ve küre şekilli bir sorgu droidi yavaşça uçarak hücreye girdi. Droidin orta bölümünde kaldırıcı sistem bulunuyordu ve dışına da elektroşok ve sonik işkence cihazları, kimyasal şırınga ve yalan makinesi monte edilmişti.</p>
				<p class="normal">Droidi gören Leia’nın gözleri korkuyla açıldı ve Vader gözlerindeki korkuyu kolayca fark etti. “Şunu benden uzak tut!” dedi Leia.</p>
				<p class="normal">Vader, tutukluyu kavrayıp kolunu yana doğru açarken sorgu droidi de yaklaştı. Droidin enjektör kolundan bir “tıss” sesi duyuldu ve Leia çığlık atarak geri fırladı ve hücrenin duvarına çarptı. “Yapamazsın,” dedi. “Yapa-”</p>
				<p class="normal">“Majesteleri,” dedi Vader, en kibar tonuyla. “Beni dinleyin.”</p>
				<p class="normal">Leia’nın gözleri yuvalarında döndü, hiçbir şeye odaklanamıyordu. Mırıldandı, “Dinlemek...”</p>
				<p class="normal">“Doğru, dinleyin... Ben dostunuzum.”</p>
				<p class="normal">“Ne- dost mu?” dedi Leia, sonra da irkildi, “Hayır...”</p>
				<p class="normal">“Evet!” diye ısrar etti Vader, onun gittikçe hipnotik konuma geçisini izledi. “Bana güvenin. Bana söyleyebilirsiniz. Sırlarınız bende güvende olur.”</p>
				<p class="normal">“Mmmm?” diye dudaklarını yaladı Leia. “Güvende mi?”</p>
				<p class="normal">“Evet, güvende. Burada güvendesin. Dostlar arasındasın. Bana güvenebilirsin. Ben de senin gibi Asi İttifakı’nın bir üyesiyim.”</p>
				<p class="normal">Yüzünde rahatlamış bir ifade beliren Leia mırıldandı, “Asiler mi?”</p>
				<p class="normal">“Death Star planlarını ne yaptınız? Neredeler? Asiler bilmek istiyor! Yardım et bize, Leia!”</p>
				<p class="normal">“Hayır!” diye mırıldandı gözlerini kapayarak. “Yapamam.”</p>
				<p class="normal">“Bu sizin göreviniz,” diye cesaret verdi Vader. “Asiler’e karşı olan sorumluluğunuz. Alderaan ve babanıza karşı olan sorumluluğunuz. Bize planların nerede olduğunu söylemek sizin göreviniz!”</p>
				<p class="normal">“Babam mı?” dedi Leia, gözleri hâlâ kapalıydı.</p>
				<p class="normal">“Evet,” dedi Vader. “Baban senden derhal söylemeni istiyor!”</p>
				<p class="normal">“Babam... olmaz.”</p>
				<p class="normal">Sabırsızlanan Vader, kendi psişik güçlerini kullanarak Leia’yı çok büyük bir acı içerisinde olduğuna inandırdı ama birkaç dakika sonra da sorguya son verdi. İradesinin sadece güçlü değil, fiziksel ve zihinsel disiplinle de desteklenmiş olduğunun farkına vardı. Kolay kolay çözülmeyecekti.</p>
				<p class="normal">Hücreden ayrılarak Death Star’ın kontrol odasındaki Grand Moff Tarkin’e rapor vermeye gitti. “Zihinsel sorguya gösterdiği direnç inanılmaz. Ondan bilgi almamız biraz uzun sürecek.”</p>
				<p class="normal">O sırada Amiral Motti, Tarkin’in yanına gelerek Death Star’ın tam olarak operasyona hazır hale geldiğini bildirdi. Tarkin, Vader’a bakarak, “Belki farklı bir sorgu şekli işe yarar,” dedi.</p>
				<p class="normal">“Ne demek istiyorsunuz?” diye sordu Vader.</p>
				<p class="normal">“Sanırım istasyonumuzun gerçek gücünü göstermenin zamanı geldi,” dedi Tarkin. Motti’ye dönerek emir verdi, “Rotayı Alderaan’a çevirin.”</p>
				<p class="normal">“Memnuniyetle,“ diye cevap verdi Motti, yüzünde pis bir gülümsemeyle.</p>
				<p class="normal">Tarkin’in niyetini anlayan Vader adama farklı bir gözle baktı. Kara Lord pek çok korkunç ve affedilmez şey yapmıştı ama anlaşılan o ki Tarkin –en azından bu konuda- onu bile geride bırakmıştı. Tarkin’in planıyla ilgili Vader’ın tek bir endişesi vardı. “Alderaan iç sistemlerin en önemlilerinden biri,” dedi Vader. “İmparator’a danışmamız gerek.”</p>
				<p class="normal">“Bana akıl vermeye kalkma!” diye çıkıştı Tarkin. “Karşında Tagge ya da Motti yok! İmparator bu konuda bana tam yetki verdi ve dilediğim gibi karar veririm! Sen de alman gereken bilgiyi çok daha kısa sürede almış olacaksın.”</p>
				<p class="normal">Vader, uzun süredir Grand Moff Tarkin’in dengesiz olduğundan şüpheleniyordu ama en ufak bir korku belirtisi göstermeden kendisine böyle çıkıştığında artık şüphesi kalmamıştı. “Eğer planınız amacımıza hizmet ederse kendi kendini haklı çıkaracaktır,” dedi Vader.</p>
				<p class="normal">“İmparatorluk’un istikrarı tehlikede,” dedi Tarkin. “Bir gezegen ödenecek küçük bir bedel olur.”</p>
				<p class="normal">Hücresinden çıkarılıp Death Star’ın kontrol odasındaki Grand Moff Tarkin’in yanına getirilen Prenses Leia, Darth Vader’ın karşısında gözlerini ekranda görünen Alderaan’a dikmiş şekilde durdu. Tarkin’in eğer Asi üssünün yerini söylemezse, onu anavatanını yok etmekle tehdit etmesinin ardından o da onlara Asiler’in Dantooine’de olduğunu söylemişti. Fakat Tarkin, İmparatorluk’un bir neden olmasa da Death Star’ı kullanabileceğini göstermeye karalıydı. </p>
				<p class="normal">Alderaan’da aralarında Bail Organa’nın da bulunduğu milyarlarca kişi vardı ve tamamı ölmek üzereydi. Savaş istasyonunun süperlazerine güç verilirken Vader, Prenses’in korkudan titrediğini gördü.</p>
				<p class="normal"><span class="ideitalik">Kendi yaptıklarının bedelini ödüyorsun,</span> diye düşündü Vader. </p>
				<p class="normal">Süperlazerin yeşil ışını Alderaan’ı vurdu ve gezegeni bir anda ortadan kaldırdı. </p>
		</div>
		<div class="calibre1" id="calibre_pb_38"/></body>
</html>