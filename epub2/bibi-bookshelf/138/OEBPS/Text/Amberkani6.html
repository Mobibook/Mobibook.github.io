<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/ogz.css" rel="stylesheet" type="text/css" />
</head>

<body>
  <h2><span class="uline"><b>Bölüm 5</b></span></h2>

  <p>Leydi Vinta ve Bayle ailesinin iki hizmetkarı ile yürürken kabzanın çarptığı yan tarafım hâlâ acıyordu. Ayın aydınlattığı, yıldızlarla parlak bir gökyüzünün altında, deniz sislerinin içinde, Ölüm Sokağı’ndan uzaklaşıyorduk. Aslında bana zarar vermek isteyenlerle mücadelemden, acıyan bir yan tarafla kurtulmam şanstı. Dönüşümden sonra beni nasıl bu kadar çabuk bulduklarını anlayamıyordum. Ama bu konuda Vinta’nın bir fikri olabilirmiş gibi görünüyordu ve ona güvenmeye hazırdım, hem onu biraz tanıdığımdan, hem de erkeğini, Caine amcamı, mavi taşlı her tür olayın kaynağı olan eski dostum Luke yüzünden kaybettiği için.</p>

  <p>Liman Caddesi’nin denize bakan tarafına döndüğümüz zaman aklında ne olduğunu sordum.</p>

  <p>"Bağevi’ne gidiyoruz sanmıştım," dedim.</p>

  <p>"Tehlikede olduğunu biliyorsun," dedi.</p>

  <p>"Sanırım bu açık."</p>

  <p>"Seni babamın kasabadaki evine götürebilirim," dedi, “ya da saraya kadar sana eşlik edebiliriz, ama birisi burada olduğunu biliyor ve sana ulaşması uzun sürmedi."</p>

  <p>"Doğru."</p>

  <p>"Bu tarafta demirli bir teknemiz var. Kıyı boyunca yelken açabilir, sabahleyin babamın bağevinde olabiliriz. Oltadan kaybolmuş olursun. Seni Amber’de arayan herkesten kurtulursun."</p>

  <p>"Sarayın daha güvenli olacağını düşünmüyor musun?"</p>

  <p>"Belki", dedi. “Ama nerede olduğun bilinir. Benimle gelirsen bu olmaz."</p>

  <p>"Gitmiş olurum ve Random muhafızların birinden Ölüm Sokağı’na gittiğimi öğrenir. Bu büyük şaşkınlık ve kargaşa yaratır."</p>

  <p>"Kartların yanındaysa, yarın ona Koz Kartı aracılığıyla ulaşır, kırlarda olduğunu söylersin."</p>

  <p>"Doğru. Bu gece beni nerede bulacağını nereden bildin? Tesadüfen karşılaştığımıza beni ikna edemezsin."</p>

  <p>"Hayır, seni takip ettik. Bill’in Yeri’nin karşısındaydık."</p>

  <p>"Bu gece olanları bekliyor muydun?"</p>

  <p>"Olasılığı gördüm. Elbette, her şeyi bilseydim engellerdim."</p>

  <p>"Neler oluyor? Bütün bunlar hakkında ne biliyorsun ve senin rolün ne?"</p>

  <p>Kahkaha attı ve bunu ilk kez duyduğumu fark ettim. Caine’in kadınından bekleyeceğim soğuk, alaycı kahkaha değildi bu.</p>

  <p>"Deniz yükselmişken yelken açmak istiyorum," dedi “ve sen tüm gece sürecek bir hikayeyi dinlemek istiyorsun. Hangisini tercih edersin, Merlin? Güvenlik mi, tatmin mi?"</p>

  <p>"İkisini de isterim, ama sırayla alabilirim."</p>

  <p>"Tamam," dedi, sonra iki adamın daha kısa olanına, benim vurduğum adama döndü. “Jarl, eve git. Sabahleyin babama Bağevi’ne dönmeye karar verdiğimi söyle. Ona güzel bir gece olduğunu ve yelken açmak istediğimi, bu yüzden tekneyi aldığımı söyle. Merlin'den bahsetme."</p>

  <p>Adam şapkasına dokundu. “Pekala, hanımefendi."</p>

  <p>Dönüp geldiğimiz yöne doğru yola koyuldu.</p>

  <p>"Hadi gel," dedi Vinta bana ve iri yarı adam -daha sonra adının Drew olduğunu öğrendim- beni rıhtımların arasında, uzun, zarif bir yelkenlinin bağlı olduğu yere yönlendirdi. “Yelken açmayı sever misin?" diye sordu kadın bana.</p>

  <p>"Eskiden severdim," dedim.</p>

  <p>"Güzel. Bize yardım edebilirsin."</p>

  <p>Ettim. Tekneyi hazırlar, çözer, yola çıkarken iş dışında konuşulacak fazla şey yoktu. Drew dümene geçti, biz de yelkenleri idare ettik. Daha sonra, uzun süreler boyunca sırayla dinlendik. Rüzgarın hızı sabitti; aslında, neredeyse mükemmeldi.</p>

  <p>Süzülerek uzaklaştık, dalgakıranı döndük ve limandan sorunsuz çıktık. Pelerinlerimizi çıkardığımızda kadının koyu renk pantolon ve kalın bir gömlek giymiş olduğunu gördüm. Çok pratikti, sanki önceden böyle bir şeyi planlamış gibi. Belindeki kemerde gerçek, uzun bir kılıç vardı, mücevherli bir hançer değil. Ve sırf nasıl hareket ettiğini izlemek bile o şeyi nasıl kullanacağını bildiği hissini uyandırıyordu. Aynı zamanda, bana tam olarak çıkaramadığım birini hatırlatıyordu. Görünüşten daha çok tavır ve jestlerle ilgili bir şeydi bu. Gerçi fark etmezdi. Düzeni sağlayıp, karanlık suları seyrederek hızlı bir gözden geçirme yaparken düşünecek daha fazla şeyim vardı.</p>

  <p>Kadının hayatıyla ilgili genel gerçekleri biliyordum. Davetlerde birkaç kez karşılaşmıştık. Corwin'in oğlu olduğumu, Kaos Sarayları’nda doğup büyüdüğümü, Amber kanı ile eski bağları olan bir kandan geldiğimi bildiğini biliyordum. Son karşılaşmamızda yaptığımız sohbette, birkaç yıldır Gölge’de olduğumu, yerli biri gibi yaşayıp biraz eğitim almaya çalıştığımı bildiğini anlamıştım. Anlaşılan Caine amcam aile meseleleri konusunda cahil kalmasını istememişti. Bu da ilişkilerinin ne kadar derin olduğunu merak etmeme yol açtı. Yıllardır beraber olduklarını duymuştum. Bu yüzden benim hakkımda ne kadar çok şey bildiğimi merak ettim. Onun yanında kendimi nispeten daha güvende hissediyordum, ama peşimde olanlarla ilgili -sahip olduğu açık olan- bilgiler karşılığında ne kadar bilgi vereceğime karar vermem gerekiyordu. Öyle, çünkü bunun muhtemelen bir alışveriş olacağını hissediyordum. Ailenin bir üyesine iyilik yapmak -ki genellikle fayda getiren bir şeydir- dışında kişisel olarak benimle ilgilenmesi için sebep yoktu.</p>

  <p>Tüm olaydaki motivasyonu, görebildiğim kadarıyla, Caine'nin öldürülmesinin intikamını alma arzusu olmalıydı. Bu şartlar altında anlaşma yapmaya gönüllüydüm. İnsanın müttefikinin olması iyi bir şeydir. Ama manzaranın ne kadarını anlatacağıma karar vermeliydim. Beni çepeçevre saran tüm bu olaylar yığınıyla uğraşmasını istiyor muydum? Bundan kuşkuluydum ve ne kadar soru soracağını merak ediyordum. Büyük olasılıkla yalnızca avda hazır bulunmak istiyordu, o her ne olacaksa.</p>

  <p>Ayın, köşeli yüzünü vurguladığı yöne baktığımda, o hatların üzerine bir Nemesis maskesi oturtmak güç gelmiyordu.</p>

  <p>Yelkenlerimizi doğudan esen deniz rüzgarıyla doldurarak kıyıdan uzaklaştık, büyük Kolvir kayalığını geçtik. Amberin ışıkları saçlarında mücevherler gibiydi. Eski bir şefkat duygusuna kapıldım. Sarayların Öklid kurallarına isyan eden ikilemlerinin içinde, karanlığın ve egzotik bir aydınlatmanın ortasında, güzelliğin daha gerçeküstü unsurlardan oluştuğu bir yerde büyümüş olmama rağmen, burayı ziyaret ettiğim her seferinde Amber beni daha da fazla cezbediyordu, ta ki sonunda onun bir parçam olduğunu, onu evim olarak düşünmeye başladığımı fark edene kadar. Luke’un tüfekli adamlarıyla yamaçlarına saldırmasını ya da Dalt’ın yakınlarına komando harekatları düzenlemesini istemiyordum. Amberi korumak için onlarla savaşacağımı biliyordum.</p>

  <p>Kumsalda, Caine’in son uykusuna yatırıldığı yerde, önce yavaş, sonra hızlı hareket eden, sonra yamaçtaki bir çatlakta kaybolan, sıçrayan bir beyaz ışık parlaması gördüğümü sandım. Tekboynuz olduğunu söylerdim, ama bu uzaklıktan, bu karanlıkta ve onun bu hızıyla, asla emin olamazdım.</p>

  <p>Biraz sonra mükemmel bir rüzgar yakaladık ve bunun için minnettardım. Gün boyu uyumuş olmama rağmen yorgundum. Kristal mağaradan kaçışım, Meskun’la karşılaşmam, hortum ve maskeli efendisi tarafından kovalanmam hep birden, gerçekleşirken ki kesintisiz alkışıyla aklıma doluyordu. Ve en son eylemimin adrenalin sonrası etkisi kendisini belli etmeye başlıyordu. İskeleye dönüp siyah, kayalık kıyının kayıp geçmesini izlemekten, ya da sancağa dönüp kıvılcımlanan denizi izleyerek dalgaların tekneye çarpmasını dinlemekten daha fazla istediğim bir şey yoktu. Düşünmek istemiyordum, hareket etmek istemiyordum...</p>

  <p>Koluma solgun bir el kondu.</p>

  <p>"Yorgunsun," dediğini duydum.</p>

  <p>"Sanırım," dediğimi duydum.</p>

  <p>"Al, pelerinin burada. Neden giyip dinlenmiyorsun? İstikrarlı gidiyoruz. Şimdilik ikimiz kolaylıkla idare edebiliriz. Sana ihtiyacımız yok."</p>

  <p>Pelerini omuzlarıma dolarken başımı salladım. “Bu konuda sana güveniyorum. Teşekkürler."</p>

  <p>"Aç ya da susuz musun?"</p>

  <p>"Hayır. Kasabada iyi bir yemek yemiştim."</p>

  <p>Eli kolumda kaldı. Bakışlarımı kaldırdım. Gülümsüyordu.</p>

  <p>İlk kez gülümsediğini görüyordum. Diğer elinin parmak uçları gömleğimdeki kan lekelerine dokundu.</p>

  <p>"Endişelenme. Ben sana bakarım," dedi.</p>

  <p>Gülümsemesine karşılık verdim, çünkü bunu istiyor gibi görünüyordu. Omzumu sıktı ve yanımdan ayrıldı. Arkasından baktım. Onunla ilgili kurduğum ilk denklemde bir şeyi mi unuttum, diye merak ettim. Ama yeni bir bilinmeyeni hesaplayamayacak kadar yorgundum. Düşünme mekanizmam yavaşlıyor, yavaşlıyordu...</p>

  <p>Sırtımı iskele küpeştesine yasladım, dalgalar eşliğinde hafifçe sallanarak başımın öne düşmesine izin verdim. Yarı kapalı göz kapaklarının ardından kadının beyaz gömleğimin önünde işaret ettiği koyu renk lekeyi gördüm. Kan. Evet, kan...</p>

  <p>"İlk kan!" diye haykırdı Despil. “Bu yeterli! Tatmin oldun mu?"</p>

  <p>"Hayır!" diye bağırdı Jurt. “Ancak bir çizik atabildim!" ve taşının üzerinde dönüp, trisp’in üç tırnağını bana doğru sallayarak yine fırlatmaya hazırlandı.</p>

  <p>Kan sol kolumdaki kesikten akıyor, boncuk boncuk oluyor, yükseliyor, saçılmış bir avuç yakut gibi uzaklaşıyordu. Fandon’umu savunma pozisyonuna getirdim ve trisp'imi indirdim. Sağda, uzakta tuttum ve öne doğru açı yaptırdım. Sol dizimi büktüm, taşımı ortak eksenimiz üzerinde 90 derece döndürdüm. Jurt pozisyonunu düzeltti, böylece birbirimize göre baş aşağı duruyor olmadık.</p>

  <p>"Amber’in piç oğlu!" diye haykırdı ve silahından bana doğru üç ışık mızrağı fırladı, fandon’umu savurunca parlak, pervane gibi parçalara bölündü, üzerinde durduğumuz Kaos Uçurumu’na doğru dönerek düştü.</p>

  <p>"Cehenneme git," diye yanıt verdim ve trisp’im’in kabzasını sıkarak üç saç teli kalınlığındaki ucundan ışınlar çıkardım. Bunu yaparken kolumu başımın üzerine kaldırarak incik kemiğini yarmaya çalıştım.</p>

  <p>Fandon'u ile neredeyse iki buçuk metrelik etki alanındaki tüm ışınları savuşturdu. Üç-tırnakla yaklaşık üç saniyelik şarj süresi vardır, ama yüzüne doğru sahte bir hamle yaptım, refleks olarak fandonu kaldırdı ve trisp’ın tetiğini çekip çevirerek dizlerine doğru savurdum. Bir saniyelik atışı alçak fand ile kırdı, yüzüme doğru bir darbe tetikledi ve sırtını korumak için şarj süresine güvenerek arka üstü 360 derece döndü, fandon’unu yükseğe kaldırarak omzuma bir darbe indirmek için doğruldu.</p>

  <p>Ama ben orada değildim, aşağı inmiş, dik halde dönerek çevresinden dolanıyordum. Açıkta kalan omzuna bir darbe savurdum, ama menzil dışındaydı. Deniz topu büyüklüğündeki taşının üzerindeki Despil de sağ tarafımda çember çiziyordu ve çok yukarıda duran benim şahidim -Mandor- hızla alçalıyordu. Şekil değiştirmiş ayaklarımızla küçük taşlarımıza tutunmuş, Kaosun dış akımlarından birinde, bir girdabın kıyısındaymış gibi süzülüyorduk. Jurt beni takip etmek için döndü.</p>

  <p>Fandon’un dirseğinden bileğine kadar bağlı uzandığı sol kolunu yatay tutuyor, onunla yavaş, dairesel hareketler yapıyordu. Doksan santimlik ince ağ örgüsü, dibinde ağırlık yapan mord, gelişigüzel aralıklarla her yönden gelen ateşlerin parıltısı altında pırıldıyordu. Jurt trispmi orta saldırı pozisyonunda tuttu ve dişlerini çıkardı, ama ikimiz, tekrar tekrar dolanarak açık bir nokta aradığımız üç metrelik çemberin karşı uçlarında hareket ederken gülümsemiyordu.</p>

  <p>Yörünge açımı eğdim, o da kendisininkini hemen düzelterek benimkine ayak uydurdu. Ben yine eğdim, o yine düzeltti. Sonra fandonu kaldırıp uzatarak 90 derece öne daldım, bileğimi çevirdim, dirseğimi indirdim, ışından pençemi gardının altından yukarı savurdum.</p>

  <p>Küfrederek, silahını savurdu, ama ben ışınlarını dağıttım ve sol kalçasında üç karanlık çizgi belirdi. Üç-tırnak yalnızca iki santim derinliğinde kesikler açar, işte bu yüzden boğaz, gözler, şakaklar, bileklerin içi ve uyluk damarları ciddi bir karşılaşmada en çok hedeflenen bölgelerdir. Yine de başka yerlerde yeterince kesik açılırsa, döne döne, kırmızı boncuklar saçarak hiçbir yolcunun dönmediği yere düşerken rakibinize 'güle güle' diyebilirsiniz.</p>

  <p>"Kan!" diye haykırdı Mandor, Jurt’un bacağında boncuklar oluşup, süzülerek uzaklaşırken. “Tatmin oldunuz mu, beyler?"</p>

  <p>"Ben oldum," diye yanıt verdim.</p>

  <p>"Ben olmadım!" diye yanıt verdi Jurt. Ben sağıma dönerek soluna süzülürken benimle yüzleşmek için döndü.</p>

  <p>Jurt yalnızca kendisinin bildiği sebeplerden, daha yürümeyi öğrenmeden benden nefret etmeye başlamıştı. Ben Jurt’ten nefret etmiyordum, ama onu sevmeyi de beceremiyordum.</p>

  <p>Despil ile oldukça iyi anlaşıyordum, ama o benden çok Jurt’ün tarafını tutuyordu. Onlar tam kan kardeşti ve Jurt küçüğüydü.</p>

  <p>Jurt’ün trisp’i çaktı, ışığı kırdım ve karşılık verdim. Işınlarımı dağıttı ve yana döndü. Takip ettim. Trisplerimiz aynı anda alevlendi, aramızdaki hava, iki saldırı da kırılırken parlak tanelerle doldu. Silahım şarj olur olmaz, alçaktan savurdum. Onunki yüksekten geldi ve iki saldırı yine fandda öldü. Yakına süzüldük.</p>

  <p>"Jurt," dedim, “ikimizden biri diğerini öldürürse, hayatta kalan sürgüne gönderilecek. Bırak artık."</p>

  <p>"Buna değer." dedi. “Ben düşünmedim mi sanıyorsun?"</p>

  <p>Sonra yüzüme bir darbe savurdu. İki kolumu, fandon ve trispimi aynı anda gayrı ihtiyari kaldırdım, parçalanan ışık önümde yağarken tetiği çektim. Çığlık attığını duydum.</p>

  <p>Fandon' umu göz hizasına indirdiğimde öne eğilmiş olduğunu, trisp’nin uzaklaştığını gördüm. Sol kulağı çabucak boncuklanarak saçılan kırmızı bir tül bırakarak uzaklaşıyordu. Kafatasının bir parçası da yerinden çıkmıştı ve Jurt onu yerine bastırmaya çalışıyordu.</p>

  <p>Mandor ve Despil dönerek yaklaşıyorlardı.</p>

  <p>"Düellonun sona erdiğini ilan ediyoruz!" diye bağırıyorlardı. Trisp’imin başını kilit pozisyonuna getirdim.</p>

  <p>"Ne kadar kötü?" diye sordu Despil bana.</p>

  <p>"Bilmiyorum."</p>

  <p>Jurt kontrol edecek kadar yaklaşmasına izin verdi. Biraz sonra Despil, “İyileşecek. Ama annem deliye dönecek," dedi.</p>

  <p>Başımı salladım. “Bu onun fikriydi," dedim.</p>

  <p>"Biliyorum. Hadi gel. Buradan gidelim."</p>

  <p>Jurt’u Kenarda bir çıkıntıya doğru götürmesine yardım ettim. Fandorivi kırık bir kanat gibi arkasından sürükleniyordu.</p>

  <p>Sawall’ın oğlu Mandor, üvey kardeşim elini omzuma koydu.</p>

  <p>"Bu kadarını yapmayı istememiştin," dedi. “Biliyorum."</p>

  <p>Başımı salladım ve dudağımı ısırdım. Ama Despil, annemiz Leydi Dara konusunda haklıydı. Jurt’ü severdi ve bir şekilde Jurt onu bütün bunların benim hatam olduğuna inandıracaktı.</p>

  <p>Bazen Sawall’dan, babamdan umudunu kestikten sonra evlendiği eski Kenar Dükü’nden olan iki oğlunu benden çok sevdiğini hissederdim. Bir kez ona babamı hatırlattığımın söylendiğini duymuştum. Babama epey benzetiliyordum. O zaman yine Amber’i ve Gölge’deki başka yerleri merak etmiştim ve bu aklıma, başka topraklara biletim olan, kıvranan Logrus’u getirmiş, her zamanki korku sancısını hissetmiştim.</p>

  <p>"Gidip Suhuy’u görelim," dedim Mandor’a, birlikte Uçurum’dan yükselirken. “Ona sormak istediğim daha fazla şey var."</p>

  <p>Sonunda üniversiteye gittiğimde eve mektup yazmak için çok zaman harcamamıştım.</p>

  <p>"...ev," diyordu Vinta, “çok az kaldı. Su iç," dedi ve bana bir matara uzattı.</p>

  <p>Uzun uzun yudumlayıp geri verdim. “Teşekkürler."</p>

  <p>Kramp girmiş kaslarımı gerdim, soğuk deniz havasını soludum. Ayı aradım ve omzumun arkasında buldum.</p>

  <p>"Gerçekten de baygın düştün," dedi.</p>

  <p>"Uykumda konuşuyor muyum?"</p>

  <p>"Hayır."</p>

  <p>"Güzel."</p>

  <p>"Kötü rüyalar mı?"</p>

  <p>Omuzlarımı silktim. “Daha kötü olabilirdi."</p>

  <p>"Seni uyandırmadan hemen önce biraz gürültü çıkardın."</p>

  <p>"Ah."</p>

  <p>Çok ileride, karanlık bir burnun ucunda küçük bir ışık gördüm. O tarafı işaret etti.</p>

  <p>"O noktayı geçince," dedi, “Bayle Limanı’ndaki rıhtımı göreceğiz. Orada kahvaltı ve at bulacağız."</p>

  <p>"Bağevi ne kadar uzakta?"</p>

  <p>"Yaklaşık bir fersah," diye yanıt verdi. “Yol kolay."</p>

  <p>Bir süre sessizlik içinde yanımda kaldı, kıyıyı ve denizi seyretti. İlk kez baş başa oturmuştuk, ellerim meşgul değildi ve aklım boştu. Ve büyücü duyularım o sırada kıpırdandı. Büyünün huzurundaymışım gibi hissettim. Basit bir tılsım ya da üzerinde taşıyor olabileceği büyülü bir nesne değil, çok ince bir şey. Görüşümü çağırıp ona çevirdim. Hemen açık olan bir şey yoktu, ama sağduyu daha fazla araştırmamı söylüyordu.</p>

  <p>Sorgumu Logrus’un içinden uzattım...</p>

  <p>"Lütfen bunu yapma," dedi.</p>

  <p>Pot kırmıştım. Genellikle bir başka büyücüyü bu şekilde araştırmak uygunsuz bulunur.</p>

  <p>"Özür dilerim," dedim. “Sanat’ın bir öğrencisi olduğunu fark etmemiştim."</p>

  <p>"Değilim," diye yanıt verdi, “ama işlemlerine karşı duyarlıyım."</p>

  <p>"Bu durumda, muhtemelen iyi bir öğrenci olurdun."</p>

  <p>"Benim ilgi alanım başka," dedi.</p>

  <p>"Belki biri sana büyü yapmıştır diye düşünmüştüm," diye bildirdim. “Ben yalnızca..."</p>

  <p>"Her ne gördüysen," dedi, “başkasına ait. Bırak gitsin."</p>

  <p>"Nasıl istersen. Üzgünüm."</p>

  <p>Ama bilinmeyen büyüler olası bir tehlike arz ederken, bu şekilde bırakamayacağımı biliyor olmalıydı. Bu yüzden devam etti, “Sana zarar verecek bir şey değil, seni temin ederim. Tam tersine."</p>

  <p>Bekledim, ama bu konu üzerine söyleyecek daha fazla şeyi yoktu. Bu yüzden şimdilik bırakmak zorunda kaldım. Bakışlarımı fenere çevirdim. Hem, başımı ne tür bir belaya sokuyordum? Bırakalım Ölüm Sokağı’nı ziyaret etmemi, kasabaya döndüğümü nereden öğrenmişti? Bu sorunun aklıma geldiğini anlamış olmalıydı ve aramızda güven olacaksa, açıklamaya gönüllü olmalıydı.</p>

  <p>Ona döndüm, yine gülümsüyordu.</p>

  <p>"Fenerin altında rüzgar değişir," dedi ve ayağa kalktı. “Beni affet. Yapacak işlerim var."</p>

  <p>"Yardımım dokunur mu?"</p>

  <p>"Birazdan. Sana ihtiyaç duyduğumda seslenirim."</p>

  <p>Uzaklaşmasını izledim ve bunu yaparken, nereye bakıyor olursa olsun, onun da beni izlediği gibi ürkütücü bir duyguya kapıldım. Aynı zamanda, bu duygunun, deniz gibi bir süredir benimle olduğunu fark ettim.</p>

  <p>Rıhtıma yanaşıp her şeyi düzene soktuğumuz ve geniş, taş döşeli bir yoldan yukarı, bacasından kıvrıla kıvrıla duman yükselen bir hana yöneldiğimiz sırada gökyüzü doğuda solmaya başlamıştı. Sağlam bir kahvaltıdan sonra sabahın ışıkları dünyanın üzerine döküldü. Sonra ahıra yürüdük ve Vinta’nın babasının malikanesine gitmek için üç sessiz at aldık.</p>

  <p>Yıl ilerlerken gittikçe nadirleşen ve değer kazanan o berrak gevrek güz günlerinden biriydi. Sonunda biraz dinlendiğimi hissediyordum ve handa kahve vardı -Amber’de, sarayın dışında pek sık rastlanmaz- ve sabah kahvemi içmekten keyif alırım. Kırlarda ağır adımlarla ilerlemek ve toprağın kokusunu almak, kıvılcımlanan tarlalardaki ve rengi dönen yapraklardaki nemin solmasını izlemek, rüzgarı hissetmek, bir kuş sürüsünün Güneş Adalarıma doğru, güneye akmasını izlemek ve dinlemek güzeldi. Sessizlik içinde at sürdük, ortamı bozacak bir şey olmadı. Acı, ihanet, üzüntü ve şiddet anıları güçlüdür, ama sonunda solarlar, gözlerimi kapadığımda, günlerimin takvimine baktığımda bu tür anlar onlardan daha uzun dayanır ve sabah göğünün altında, evlerin ve çitlerin taş olduğu, gezgin deniz kuşlarının ötüştüğü, Amber’in doğusundaki şarap topraklarında Vinta Bayle ile at sürdüğümü görürüm ve zamanın tırpanının yüreğimin bu köşesine hükmü geçmez.</p>

  <p>Bağevi’ne ulaştığımız zaman atları, onları kasabaya götürecek olan, Bayle’nin ahır uşaklarına teslim ettik. Drew kendi odasına gitmek için ayrıldık ve ben tepedeki büyük malikaneye kadar Vinta’ya eşlik ettim. Ev, uzaklardaki kayalık vadileri ve üzümlerin yetiştirildiği yamaçları görüyordu. Bir dizi köpek yaklaştı ve biz eve yürürken dostluk kurmaya çalıştı. Biz içeri girdikten sonra bile sesleri zaman zaman bize kadar ulaşıyordu. Ahşap, demir işçiliği, gri taş döşeli yerler, yüksek kirişli tavanlar, ışıklı pencereler, aile portreleri, somon rengi, kahverengi, fildişi ve mavi bir çift duvar halısı, pek az paslanmış eski silah koleksiyonu, şöminenin çevresindeki gri taşların üzerinde kurum lekeleri... Büyük ön salondan geçip bir merdiven çıktık.</p>

  <p>"Bu oda senin olsun," dedi Vinta, koyu renk ahşaptan bir kapıyı açarak. İçeri girerken başımı salladım ve çevreme bakındım. Genişti, güneydeki vadiye bakan büyük pencereleri vardı. Hizmetkarların çoğu bu mevsimde Baron’un kasabadaki evindeydi. “Yan odada banyo var," dedi bana, solumdaki kapıyı işaret ederek.</p>

  <p>"Harika. Teşekkürler. Tam da ihtiyacım olan şey."</p>

  <p>"Dilediğin gibi tazelen." Pencereye gitti ve aşağıya baktı.</p>

  <p>"Senin için de uygunsa, bir saat içinde aşağıdaki terasta buluşuruz."</p>

  <p>Gidip aşağıya, geniş, taş döşeli alana baktım. Yaşlı ağaçlarla gölgelenmişti. Yaprakları şimdi sarı, kırmızı ve kahverengiydi, teras sayısız yaprakla benek benekti. Mekan, o anda boş duran çiçek tarhlarıyla çevrelenmişti. Bir dizi masa ve sandalye yerleştirilmiş, saksı içinde çalılardan bir koleksiyon aralarına saçılmıştı.</p>

  <p>"Güzel."</p>

  <p>Bana döndü. “İstediğin özel bir şey var mı?"</p>

  <p>"Kahve varsa, seninle orada buluştuğumuzda bir iki fincan içerim."</p>

  <p>"Ne yapabileceğime bakarım."</p>

  <p>Gülümsedi ve bir an bana doğru eğilir gibi oldu. Onu kucaklamamı istiyor gibi geldi. Ama istemiyorsa, biraz uygunsuz kaçacaktı. Ve mevcut şartlar altında zaten onunla yakınlık kurmak istemiyordum, ne tür bir oyun oynadığından emin değildim. Bu yüzden gülümsemesine karşılık verdim, uzandım, kolunu sıktım ve “Teşekkür ederim," deyip uzaklaştım. “Sanırım şimdi banyo yapacağım."</p>

  <p>Onu kapıya kadar geçirdim.</p>

  <p>Çizmelerimi çıkarmak iyi geldi. Uzun uzun, sıcak suyun içinde uzanmak çok daha iyiydi.</p>

  <p>Daha sonra, yeni çağrılmış giysiler içinde aşağıya indim ve mutfaktan terasa çıkan bir yan kapı buldum. Yıkanmış ve kahverengi binici pantolonuyla bol, açık kahverengi bir bluz giymiş Vinta, terasın doğu ucunda, bir masanın yanında oturuyordu. Masada iki servis açılmıştı. Bir kahve demliği, bir meyve tepsisi ve peynirler gördüm. Yaprakları ayaklarımın altında çıtırdatarak yaklaştım ve oturdum.</p>

  <p>"Her şey istediğin gibi miydi?" diye sordu bana.</p>

  <p>"Kesinlikle," diye yanıt verdim.</p>

  <p>"Amber’e nerede olduğunu haber verdin mi?"</p>

  <p>Başımı salladım. Random ona söylemeden uzaklaşmama biraz sinirlenmişti, ama bana uzaklaşmamamı söylememişti zaten. Yine de o kadar uzağa gitmediğimi öğrendiğinde daha az sinirlenmişti, hatta sonunda, belki de böylesine tuhaf bir saldırıdan sonra ortadan kaybolmakla tedbirlice davrandığımı kabul etmişti. “Gözünü dört aç ve bana bilgi ver," demişti son olarak.</p>

  <p>"Güzel. Kahve?"</p>

  <p>"Lütfen."</p>

  <p>Kahve doldurdu ve tepsiyi işaret etti. Bir elma alıp ısırdım.</p>

  <p>"Bazı şeyler olmaya başladı," dedi belirsizce, kendi fincanını doldururken,</p>

  <p>"Bunu inkar edemem," diye kabul ettim.</p>

  <p>"Ve çok sorunun var."</p>

  <p>"Doğru."</p>

  <p>Bir yudum kahve adı. “Bana onlardan bahsetmek ister misin?" dedi sonunda.</p>

  <p>"Hayli fazla sayıdalar," diye yanıt verdim, “Dün gece senin hikayenin de uzun olduğunu söyledin."</p>

  <p>Hafifçe gülümsedi. “Bu noktada bana gerektiğinden daha fazla güvenmek için sebebin olmadığını hissediyor olmalısın," dedi. “Bunu görebiliyorum. Tehlikeli, tamamen anlamadığın bir şey yaklaşırken neden zorunlu olmadığın halde birine güvenesin? Değil mi?"</p>

  <p>"Bana sağduyulu bir politika gibi geldi."</p>

  <p>"Ama seni temin ederim senin iyiliğin beni çok ilgilendiriyor."</p>

  <p>"Caine’in katillerine ulaşman için bir araç olabileceğimi mi düşünüyorsun?"</p>

  <p>"Evet," dedi “ve onlar senin de katillerin olabileceğinden, onları bulmak istiyorum."</p>

  <p>"Bana asıl hedefinin intikam olmadığını mı söylemeye çalışıyorsun?"</p>

  <p>"Bu doğru. Ölenlerin intikamını almaktansa yaşayanları korumayı tercih ederim."</p>

  <p>"Ama her iki şarta uyan aynı birey olursa, bu kısım akademik bir özellik kazanıyor. Öyle olduğunu mu düşünüyorsun?"</p>

  <p>"Dün gece o adamları peşine takanın," dedi, “Luke olduğunu sanmıyorum."</p>

  <p>Elmamı fincanımın yanma bıraktım ve büyük bir yudum kahve aldım. “Luke mu?" dedim. “Luke kim? Sen herhangi bir Luke hakkında ne biliyorsun?"</p>

  <p>"Lucas Raynard," dedi ölçülü bir sesle, “New Mexico’nun kuzeyinde, Pecos Kırsalı’nda bir paralı asker çetesi eğiten, onlara Amber’de patlayacak özel bir cephane veren ve toplanıp buraya gönderilmek üzere emir beklemeleri için evlerine yollayan adam. Yıllar önce babanın bir kez denediği bir şey."</p>

  <p>"Kahrolası!" dedim.</p>

  <p>Bu çok şeyi açıklardı -mesela Santa Fe’deki Hilton otelinde Luke’un eğitim kıyafetleri içinde ortaya çıkmasını, Pecos çevresinde yürüyüş yaptığı hikayesini, cebinde bulduğum o tuhaf mermileri ve oraya yaptığı onca diğer ziyareti- aslında satış rotasında çok gerekli görülmeyen bir şeydi... Olaylara bu yönden bakmak aklıma hiç gelmemişti, ama o zamandan bu yana öğrendiğim şeylerin ışığında çok mantıklı geliyordu.</p>

  <p>"Tamam," diye kabul ettim, “sanırım Lucas Raynard’ı tanıyorsun. Bunu nasıl öğrendiğini söylemende sakınca var mı?"</p>

  <p>"Evet."</p>

  <p>"Evet mi?"</p>

  <p>"Evet, var. Korkarım bu oyunu senin sevdiğin gibi oynayacağım ve her seferinde bir bilgi parçası değiş tokuş edeceğiz. Şimdi düşününce, muhtemelen benim de kendimi daha rahat hissetmemi sağlayacak. Bu kulağa nasıl geliyor?"</p>

  <p>"Her an, herhangi birimiz bırakabilir, değil mi?"</p>

  <p>"Bu da alışverişi sona erdirir. Pazarlık yapmazsak."</p>

  <p>"Tamam."</p>

  <p>"O zaman bana bir borcun var. Amber’e evvelsi gün döndün. Neredeydin?"</p>

  <p>İçimi çektim ve elmadan bir ısırık daha aldım. “Yemliyorsun," dedim sonunda. “Bu büyük bir soru. Çok yere gittim.&lt; Hepsi ne kadar geriye gitmek istediğinle ilgili."</p>

  <p>"Meg Devlin’in dairesinden düne kadar alalım," dedi.</p>

  <p>Elma neredeyse boğazımda kalıyordu. “Tamam, puan aldın. Çok iyi bilgi kaynakların var," diye yorum yaptım, “ama bunu Fiona’dan öğrenmiş olmalısın. Bir şekilde onunla birlik oldun, değil mi?"</p>

  <p>"Soru sorma sırası sende değil," dedi. “Henüz benimkine yanıt vermedin."</p>

  <p>"Tamam, Fi ve ben Meg’in evinden ayrıldıktan sonra Amber’e geldik. Ertesi gün Random beni bir göreve yolladı, benim yaptığım, Hayaletçark dediğim bir makineyi kapatmaya. Bunu başaramadım, ama yolda Luke’a rastladım. Aslında güç bir durumdayken bana yardım etti. Sonra, yaratımımla ilgili bir yanlış anlaşmayı takiben, tuhaf bir Koz Kartı kullanarak Luke’u ve kendimi güvenliğe naklettim. Sonuç olarak Luke beni kristal bir mağaraya hapsetti..."</p>

  <p>"Aha!" dedi.</p>

  <p>"Burada durmalı mıyım?"</p>

  <p>"Hayır, devam et."</p>

  <p>"Bir ay kadar tutsak kaldım, ama Amber zamanıyla ancak birkaç gün sürdü. Jasra isimli bir hanım için çalışan iki adam taralından serbest bırakıldım, onlarla ve hanımefendinin kendisiyle bir çekişme yaşadık ve Koz Kartıyla San Francisco’ya,</p>

  <p>Flora’nın evine gittim. Orada, cinayet işlenen bir daireyi bir daha ziyaret ettim..."</p>

  <p>"Julia’nın evi mi?"</p>

  <p>"Evet. Orada büyülü bir kapı buldum ve açmayı başardım. İçinden geçerek Dört Dünya Kalesi denen bir yere ulaştım. Orada bir savaş sürmekteydi, saldırganlara muhtemelen Dalt isminde, bir zamanlar buralarda kötü ün kazanmış biri önderlik ediyordu. Daha sonra, büyülü bir hortum tarafından kovalandım, maskeli bir sihirbaz tarafından hakarete uğradım. Dün Koz Kartıyla eve geldim."</p>

  <p>"Hepsi bu mu?"</p>

  <p>"Özet olarak, evet."</p>

  <p>"Anlatmadığın bir şey kaldı mı?"</p>

  <p>"Elbette. Örneğin, kapının eşiğinde bir Meskun yardı, ama onu aşmayı başardım."</p>

  <p>"Hayır, o paketin içinde. Başka bir şey?"</p>

  <p>"Mim. Evet, çiçeklerle sona eren iki tuhaf iletişim vardı."</p>

  <p>"Bana onlardan bahset."</p>

  <p>Anlattım.</p>

  <p>Bitirdiğim zaman başını iki yana salladı. “Burada takıldım," dedi..</p>

  <p>Kahvemi ve elmamı bitirdim. Fincanımı yeniden doldurdu.</p>

  <p>"Şimdi benim sıram," dedim. “Kristal mağaradan bahsettiğimde 'Aha!' diyerek ne kastettin?"</p>

  <p>"Mavi kristaldendi, değil mi? Ve güçlerini bloke ediyordu."</p>

  <p>"Nereden bildin?"</p>

  <p>"Dün geceki adamdan aldığın yüzüğün üzerindeki taşın rengindeydi."</p>

  <p>"Evet."</p>

  <p>Ayağa kalkıp masanın çevresinde dolaştı, bir an durdu, sonra sol kalçamda bir yeri işaret etti.</p>

  <p>"O cebindekileri masaya boşaltır mısın, lütfen?"</p>

  <p>Gülümsedim. “Elbette. Nereden bildin?"</p>

  <p>Sonuna yanıt vermedi, ama zaten farklı bir soruydu. Cebimdeki muhtelif taşları çıkardım -mağaradan aldığım kırıkları, kopardığım oymalı düğmeyi, yüzüğü- ve masanın üzerine koydum.</p>

  <p>Düğmeyi aldı, inceledi, sonra başını salladı.</p>

  <p>"Evet, bu da ondan," diye bildirdi.</p>

  <p>"Hangi o?"</p>

  <p>Soruyu duymazdan geldi ve sağ işaret parmağını fincan tabağına dökülmüş kahveye batırdı. Sonra onu kullanarak taş yığının çevresinde, saatin tersi yönünde üç çember çizdi. Sonra yine başını salladı ve sandalyesine döndü. Görüşü tam zamanında çağırmış, taşların çevresinde bir güç kafesi inşa ettiğini görmüştüm. Şimdi, ben izlemeye devam ederken taşlar, çemberin içinde kalan hafif mavi duman iplikçikleri saçar gibi görünüyordu.</p>

  <p>"Büyücü olmadığını söylediğini sanıyordum."</p>

  <p>"Değilim," diye yanıt verdi.</p>

  <p>"Soruyu saklayacağım. Ama son soruma yanıt vermeye devam et. Mavi taşların önemi nereden kaynaklanıyor?"</p>

  <p>"Mağarayı ve birbirlerini tanıyorlar," dedi bana. “Bir kişi, biraz eğitim alarak içlerinden birini tutabilir ve hafif, psişik çekimi kullanarak yürümeye başlayabilir. Zaman içinde onu mağaraya götürür."</p>

  <p>"Gölge içinden mi demek istiyorsun?"</p>

  <p>"Evet."</p>

  <p>"İlgi çekici, ama bunda büyük bir değer göremiyorum."</p>

  <p>"Ama bu kadar değil! Mağaranın çekimini görmezden gelirsen, ikincil bir çekim hissedersin. Uygun taşın imzasını ayırt etmeyi öğrenirsen, taşıyıcısını her yerde takip edebilirsin."</p>

  <p>"Bu kulağa biraz daha faydalı geliyor. Sence dün geceki adamlar beni böyle mi buldu? Cebim bunlarla dolu olduğu için mi?"</p>

  <p>"Muhtemelen, pratik açıdan, faydası olmuştur. Ama aslında, senin durumunda gerekli olmazdı."</p>

  <p>"Neden olmasın?"</p>

  <p>"Ek bir etkileri var. Bir süre üzerinde bu taşlardan birini taşıyan kişi ona ahenk kazanır. Onu fırlatıp atsan bile ahenk kalır. O zaman, taş üzerindeymiş gibi, yine takip edilebilirsin</p>

  <p>Kendine has bir imzaya sahip olursun."</p>

  <p>"Yani onlar üzerimde olmasa bile, şu anda işaretlenmiş olduğumu mu söylüyorsun?"</p>

  <p>"Evet."</p>

  <p>"Solması ne kadar sürer?"</p>

  <p>"Solduğundan emin değilim."</p>

  <p>"Ahengi bozmanın bir yolu olmalı."</p>

  <p>"Kesin olarak bilmiyorum, ama sanırım bunu yapacak birkaç şey var."</p>

  <p>"Söyle."</p>

  <p>"Amber Deseni’ni yürümek ya da Kaos Logrus’unu aşmak.</p>

  <p>İnsanı paramparça edip daha saf bir şekilde tekrar bir araya getiriyor gibiler. Pek çok tuhaf durumu arındırdıkları bilinir. Hatırladığım kadarıyla, babanın hafızasını yok eden Desen’di."</p>

  <p>"Evet ve Logrus’u nereden bildiğini sormayacağım bile haklı olabilirsin. Hayattaki pek çok şey gibi, benim için iyi olamayacak kadar belalı geliyor kulağa. Bu durumda, taşlı veya taşsız, şu anda bana yaklaşıyor olabilirler mi?"</p>

  <p>"Evet."</p>

  <p>"Bütün bunları nereden biliyorsun?" diye sordum.</p>

  <p>"Hissedebiliyorum ve bu fazladan bir soru. Ama yolculuğun çıkarı açısından biri bedava olsun."</p>

  <p>"Teşekkürler. Sanırım şimdi senin sıran."</p>

  <p>"Julia ölmeden önce, Victor Melman isimli bir gizemciyle görüşüyordu. Neden olduğunu biliyor musun?"</p>

  <p>"Onunla çalışmalar yapıyor, bir tür gelişim arıyordu. En azından o zamanlarda onu tanıyan bir adamın bana söylediği bu. Bu biz ayrıldıktan sonra oldu."</p>

  <p>"Benim kastettiğim tam olarak bu değildi," dedi. “Neden bu gelişimi istediğini biliyor musun?"</p>

  <p>"Bana fazladan bir soru gibi geliyor, ama belki de sana bir tane borçluyum. Konuştuğum adam benden korktuğunu, ona sıra dışı yeteneklere sahipmişim gibi göründüğünü ve kendini savunma yapmak için kendine özgü beceriler istediğini söyledi."</p>

  <p>"Bitir," dedi.</p>

  <p>"Ne demek istiyorsun?"</p>

  <p>"Bu yanıt tam değil. Ona buna inanması ve senden korkması için sebep verdin mi?"</p>

  <p>"Eh, sanırım verdim. Şimdi benim sorum: Julia ile ilgili herhangi bir şeyi nasıl bilebilirsin?"</p>

  <p>"Oradaydım," diye yanıt verdi. “Onu tanıyordum."</p>

  <p>"Devam et."</p>

  <p>"Bu kadar. Şimdi benim sıram."</p>

  <p>"Bu yanıt tam sayılmaz."</p>

  <p>"Ama alacağın tek yanıt bu. Kabul et ya da vazgeç."</p>

  <p>"Anlaşmamıza göre buna dayanarak oyunu bırakabilirim."</p>

  <p>"Doğru. Bırakacak mısın?"</p>

  <p>"Şimdi ne bilmek istiyorsun?"</p>

  <p>"Julia aradığı yetenekleri geliştirebildi mi?"</p>

  <p>"O tür şeylere karışmadan önce görüşmeyi bıraktığımızı söylemiştim. Bu yüzden bilmemin yolu yok."</p>

  <p>"Dairesinde, onu öldüren hayvanın muhtemelen çıktığı kapıyı buldun. Şimdi iki soru, bana yanıtını söylemen için değil, kendi kendine düşün diye: Neden herhangi biri onun ölmesini istesin? Ve bunu yapmak için çok tuhaf bir yol değil mi? Ben bir insandan kurtulmak için çok daha basit yöntemler düşünebiliyorum."</p>

  <p>"Haklısın," diye kabul ettim. “Bir silah büyü yapmaktan çok daha kolay olurdu. 'Neden' sorusuna gelince, ancak tahminde bulunabilirim. Benim için bir tuzak olduğunu, paketin parçası olarak onun kurban edildiğini düşünmüştüm. O yılın 30 Nisan hediyesi. Bunları da biliyor musun?"</p>

  <p>"O konuyu daha sonraya saklayalım. Açık ki büyücülerin de, tıpkı ressamlar, yazarlar ve müzisyenler gibi bir tarzları olduğunu biliyorsun. Julia’nın dairesindeki kapıyı bulduğun zaman, bu konuda yazarın imzası olarak niteleyebileceğin herhangi bir şey gördün mü?"</p>

  <p>"Özel bir şey hatırlamıyorum. Elbette, kapıyı zorlamakla meşguldüm, Olayın estetiğini seyretmek için gitmemiştim oraya. Ama hayır, onu tanıdığım işlerle ilişkilendiremiyorum. Nereye varmaya çalışıyorsun?"</p>

  <p>"Yalnızca Julia’nın o yönde bazı yetenekler edinip edinmediğini, olayın akışı içinde kapıyı kendisinin açıp, sonuçlarına katlanmış olabileceği olasılığını düşündüm."</p>

  <p>"Akıl almaz bir şey bu!"</p>

  <p>"Tamam. Yalnızca bir sebep bulmaya çalışıyorum. O zaman, kızın gizli büyü yeteneklerine sahip olduğuna ilişkin herhangi bir işaret görmediğin sonucunu çıkarıyorum."</p>

  <p>"Hayır, öyle bir olay hatırlamıyorum."</p>

  <p>Kahvemi bitirdim, fincanımı yeniden doldurdum.</p>

  <p>"Peşimdekinin neden Luke olmadığını düşünüyorsun?" diye sordum sonra.</p>

  <p>"Yıllar önce senin için bazı kazalar düzenledi."</p>

  <p>"Evet. Bir süre önce itiraf etti. Aynı zamanda ilk birkaç defadan sonra bıraktığını da söyledi."</p>

  <p>"Bu doğru."</p>

  <p>"Biliyor musun, bu çıldırtıcı ne bildiğini ve ne bilmediğini bilmemek."</p>

  <p>"Bu yüzden konuşuyoruz, değil mi? Bu şekilde ilerlemek senin fikrindi."</p>

  <p>"Değildi! Bu alışverişi sen önerdin!"</p>

  <p>"Bu sabah, evet. Ama fikir başta senindi. Bir süre önce. Bay Roth’un evinde, özel bir telefon görüşmesini hatırlıyorum..."</p>

  <p>"Sen! Telefondaki o değiştirilmiş ses mi? Bu nasıl olabilir?"</p>

  <p>"Bunu mu dinlemek istersin, yoksa Luke’u mu?"</p>

  <p>"Bunu! Hayır, Luke’u! İkisini de, lanet olsun!"</p>

  <p>"Demek üzerinde anlaştığımız şekli korumakla akıllılık edeceğiz. Düzenlilik lehine söylenecek çok şey var."</p>

  <p>"Tamam, yine puan aldın. Luke’u anlat."</p>

  <p>"Bir gözlemci olarak bana, seni daha iyi tanıdıktan sonra o işi bırakmış gibi geldi."</p>

  <p>"Arkadaş olduğumuz günleri kastediyorsun. Demek yalnızca numara değildi."</p>

  <p>"O zaman tam olarak anlayamıyordum -ve yıllarca sana saldırı düzenlenmesine göz yumduğu kesin- ama bir kısmını sabote ettiğine inanıyorum.''</p>

  <p>"O bıraktıktan sonra saldırıların arkasında kim vardı?"</p>

  <p>"İlişkili olduğu anlaşılan kızıl saçlı bir hanım."</p>

  <p>"Jasra mı?"</p>

  <p>"Evet, adı buydu ve hâlâ onun hakkında istediğim kadar çok şey bilmiyorum. Bu konuda bilgin var mı?"</p>

  <p>"Sanırım onu büyük soruya saklayacağım," dedim.</p>

  <p>İlk defa bana kısık gözlerle, dişlerini sıkarak baktı.</p>

  <p>"Sana yardım etmeye çalıştığımı görmüyor musun, Merlin?"</p>

  <p>"Asıl gördüğüm bildiklerimi öğrenmek istediğin," dedim, "ve sorun yok. Seninle iş yapmaya gönüllüyüm, çünkü sen de benim bilmek istediğim şeyleri biliyor gibi görünüyorsun. Ama itiraf etmeliyim ki sebeplerin bulanık görünüyor. Nasıl oldu da Berkeley’e geldin? Bill’in evinde beni arayarak ne yapmaya çalıştın? Büyücülük olmadığını söylediğin bu güç ne? Nasıl..."</p>

  <p>"Üç soru eder," dedi “ve dördüncünün başlangıcı. Hepsini yazmak ister misin? Ben de aynısını senin için yaparım. Sonra ikimiz de odalarımıza çekiliriz ve hangilerine yanıt vermek istediğimize karar veririz."</p>

  <p>"Hayır," diye yanıt verdim. “Oyunu oynamaya razıyım. Ama bu şeyleri neden bilmek istediğimin farkındasın. Bu benim için bir kendini koruma meselesi. Başta Caine’i öldüren adamı mıhlamana yardım edecek bilgileri istediğini düşünmüştüm. Ama sen 'hayır' dedin ve yerine konacak bir sebep vermedin."</p>

  <p>"Verdim! Seni korumak istiyorum!"</p>

  <p>"Duygularını takdir ediyorum. Ama neden? Konu buna gelirse, beni pek az tanıyorsun."</p>

  <p>"Yine de sebebim bu ve arkasını deşmek istemiyorum. İster kabul et, ister etme."</p>

  <p>Ayağa kalktım ve terası adımlamaya başladım. Güvenliğim açısından yaşamsal bilgileri vermek istemiyordum, hele Amber hakkındakileri hiç ama verdiklerime iyi bir karşılık aldığımı itiraf etmek zorundaydım. Anlattıkları kulağa doğru geliyordu. İşte bu yüzden Bayle’lerin uzun bir Tahta sadakat tarihleri vardır. Bunun ne kıymeti varsa. Beni en çok rahatsız eden, diye düşündüm, asıl peşinde olduğu şeyin intikam olmadığı konusunda ısrar etmesiydi. Bunun hiç de Amberli birinin tavrına denk düşmemesine ek olarak, benim neyi kabul edeceğimi biliyor olsa, ilgisine inanmam için, istediği şeyin kan olduğunu söylemesi yeterli olacaktı. Daha fazla sorgulamadan kabullenirdim. Peki, bunun yerine ne söylemişti? Havada kalan yokluklar ve gizli amaçlar...</p>

  <p>Bu da pekala gerçeği söylediği anlamına gelebilirdi. Kolay bir yalan söylemeyi reddetmek ve yerine daha zahmetli bir şey önermek gerçek dürüstlüğün işareti gibi görünebilirdi. Ve görünüşe göre benim istediğimden fazla yanıta sahipti...</p>

  <p>Masadan gelen küçük bir tıkırtı duydum. Başta Vinta’nın sinirlenerek parmak uçlarıyla masayı dövdüğünü düşündüm.</p>

  <p>Ama baktığım zaman onun kıpırdamadan, bana bakmadan oturduğunu gördüm.</p>

  <p>Sesin kaynağını arayarak yaklaştım. Yüzük, mavi taş parçaları, hatta düğme, kendi kendilerine masanın üzerinde sıçrıyorlardı.</p>

  <p>"Bir şey mi yapıyorsun?" diye sordum.</p>

  <p>"Hayır," diye yanıt verdi.</p>

  <p>Yüzüğün taşı çatlayıp yuvasından kurtuldu.</p>

  <p>"O zaman ne?"</p>

  <p>"Bir bağı kırdım," dedi. “Sanırım bir şey o bağı yeniden kurmaya çalışıyor ve başarısız oluyor."</p>

  <p>"Öyle olsa bile, eğer hâlâ ahenkliysem, beni bulmak için onlara ihtiyaçları yok, değil mi?"</p>

  <p>"Birden fazla taraf olabilir," dedi. “Sanırım bir hizmetkara kasabaya gidip bunları denize atmasını söylemeliyim. Birisi taşları orada da takip etmek istiyorsa, güzel."</p>

  <p>"Kırıklar mağaraya, yüzük ölü adama dönebilir," dedim. "Ama düğmeyi atmaya hazır değilim."</p>

  <p>"Neden? Büyük bir bilinmeyeni temsil ediyor."</p>

  <p>"Kesinlikle. Ama bu şeyler iki tarafa çalışır, öyle değil mi? Bu, düğmeyi kullanarak çiçek atan kişiyi bulabilirim anlamına da gelir."</p>

  <p>"Bu tehlikeli olabilir."</p>

  <p>"Ve bunu yapmamak uzun vadede daha tehlikeli olabilir. Hayır, geri kalanını denize atabilirsin, ama düğme olmaz."</p>

  <p>"Tamam. Senin için sınırlanmış tutarım."</p>

  <p>"Teşekkürler. Jasra Luke’un annesi"</p>

  <p>"Şaka yapıyorsun!"</p>

  <p>"Hayır."</p>

  <p>"Bu 30 Nisanlarla ilgili olarak neden doğrudan ona güvenmediğini açıklıyor. Büyüleyici! Yepyeni bir tahmin yolu açıyor."</p>

  <p>"Paylaşmak ister misin?"</p>

  <p>"Daha sonra, daha sonra. Bu arada, bu taşların icabına şimdi bakacağım."</p>

  <p>Hepsini birden çemberin içinden aldı, bir an, elinde dans ediyor gibi göründüler. Ayağa kalktı.</p>

  <p>"Ah! Düğme?" dedim.</p>

  <p>"Evet."</p>

  <p>Düğmeyi cebine koyarken diğerlerini elinde tuttu.</p>

  <p>"Düğmeyi o şekilde saklarsan ona ahenk kazanacaksın, değil mi?"</p>

  <p>"Hayır," dedi, “kazanmayacağı."</p>

  <p>"Neden?"</p>

  <p>"Bir sebep var İzin verirsen diğerleri için bir kum ve götürecek birini bulacağım,"</p>

  <p>"O kişi ahenk kazanmayacak mı?''</p>

  <p>"Zaman ister.</p>

  <p>"Ah."</p>

  <p>"Biraz daha kahve ya da başka bir şey al."</p>

  <p>Döndü ve gitti. Bir parça peynir yedim. Sohbetimizde daha çok soru mu, yoksa yanıt mı bulduğumu merak ettim. Eski bulmacaya birkaç parça uydurmaya çalıştım.</p>

  <p>"Baba?"</p>

  <p>Kimin konuştuğunu görmek için döndüm. Görünürde kimse yoktu.</p>

  <p>"Aşağıdayım."</p>

  <p>Yakındaki bir çiçek tarhının içinde madeni para büyüklüğünde bir ışık çemberi vardı. Tarh bu, birkaç kura sap ve yaprak dışında boştu. Hafifçe oynayınca ışık dikkatimi çekti.</p>

  <p>"Hayalet?" diye sordum.</p>

  <p>"Hı hı," diye bir yanıt geldi yaprakların arasından. “Seni yalnızken yakalamak için bekliyordum. O kadına güvendiğimden emin değilim."</p>

  <p>"Neden?"</p>

  <p>"Diğer insanların aksine tarayınca tuhaf geliyor. Ne olduğunu bilmiyorum. Ama seninle konuşmak istediğim konu bu değil."</p>

  <p>"Nedir o zaman?"</p>

  <p>"Ah! Şey, beni gerçekten kapatmayı düşünmediğini söylerken ciddi miydin?"</p>

  <p>"Yani! Senin için yaptığım onca fedakarlıktan sonra! Eğitimin falan... Ve onca bilgisayar parçasını güvende olacağın bir yere taşımak! Bunu bana nasıl sorabilirsin?"</p>

  <p>"Şey, Random’ın sana kapatmanı söylediğini duydum..."</p>

  <p>"Sen de sana söylenen her şeyi yapmıyorsun, değil mi? Özellikle de yalnızca birkaç program kontrol etmek isterken bana saldırmaya gelince. Bundan daha fazla saygı hak ediyorum!"</p>

  <p>"Ah! Evet. Bak, üzgünüm."</p>

  <p>"Olmalısın. Senin yüzünden bir sürü saçmalık yaşadım."</p>

  <p>"Günlerce seni aradım, ama bulamadım."</p>

  <p>"Kristal mağaralar pek eğlenceli değil."</p>

  <p>"Şimdi çok zamanım yok..." Işık titreşti, solup sönecek gibi oldu, sonra yine parladı. “Bana çabucak bir şey söyler misin?"</p>

  <p>"Sor."</p>

  <p>"Bu tarafa geldiğin -ve sonra gittiğin- sefer yanında olan iri yarı, kızıl saçlı adam."</p>

  <p>"Luke. Evet?"</p>

  <p>Işık yine soldu.</p>

  <p>"Ona güvenmeli miyim?" Hayaletin sesi soldu, zayıfladı.</p>

  <p>"Hayır!" diye bağırdım. “Bu çok aptalca olur."</p>

  <p>Hayalet gitti, yanıtımı duyup duymadığını bilmiyordum.</p>

  <p>"Sorun ne?" dedi Vinta’nın sesi yukarıdan.</p>

  <p>"Hayali oyun arkadaşımla tartışıyorum," diye seslendim.</p>

  <p>O uzaklıktan bile, yüzünde bir şaşkınlık ifadesi olduğunu görebiliyordum. Terasın her yanını aradı ve sonra görünüşe göre kendini yalnız olduğuma ikna ederek başını salladı.</p>

  <p>"Ah," dedi. Sonra, “Biraz daha işim var."</p>

  <p>"Acele etme," diye yanıt verdim.</p>

  <p>Bilgelik nerede bulunur ve anlayışın yeri neresidir? Bilsem, gidip orada dururdum. Şimdiki haliyle, geniş bir haritanın ortasında, özellikle kötücül görünüşlü değişkenlerin imgelerinin çizildiği belirsiz alanlarla çevrilmiş bir noktada durduğumu hissediyordum. İnsanın söyleyecek bir şeyi olsa, monolog için mükemmel bir yer.</p>

  <p>Tuvaleti kullanmak için içeri girdim. Onca kahveden sonra...</p>
</body>
</html>
