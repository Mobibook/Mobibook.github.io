<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta http-equiv="Content-Type" content="application/xhtml+xml; charset=utf-8"/>
  <meta name="Generator" content="Atlantis Word Processor 1.6.5.7"/>
  <link rel="stylesheet" type="text/css" href="../Styles/igormrdn.css"/>
  <title></title>
</head>

<body>
  <h4><p class="p10"><span class="t0"><b>5</b></span></p></h4>

  <p>Afreek’i iyi tanıyordum. Uzun yıllar boyunca kıtanın karanlık kalbine yerleştiğimde hâlâ genç bir adamdım. Sadece hareket ihtiyacım yüzünden sonunda ayrılmış, Birinci Döngü kalıntılarının başka her yerde olduğundan daha iyi korunmuş olduğu Agupt kadar kuzeylere çıkmıştım. Öte yandan, o zamanlarda eskiler ilgimi pek çekmiyordu. Bir İzleyicinin belirli bir yeri olması gerekmediği için İzleyişimi yapıyor ve oradan oraya dolaşıyordum ve tam da tekrar yollara düşmeye hazırlandığım sırada şans eseri Avluela ile karşılaşmıştım.</p>

  <p>Şimdi ise Olmayne ile birlikte geri dönmüştüm. Kıyıya yakın ve atık kumullarından uzak duracak şekilde ilerliyorduk. Hacı olduğumuz için yolculuğun pek çok derdinden bağımsızdık: hiç aç ya da barınaksız kalmıyorduk, loncamızın bir locasının olmadığı yerlerde bile hiç kimse bizden saygıyı esirgemiyordu. Olmayne’in muhteşem güzelliği onun için bir tehlike yaratabilirdi, ne de olsa yaşlı bir adamdan başka bir koruması yoktu; fakat Hacı maskesi ve cüppeleri altında güvendeydi. Ancak nadiren, o da görülmeyeceğimiz yerlerde maskelerimizi çıkarıyorduk.</p>

  <p>Olmayne için olan önemim hakkında boş hayallere kapılmıyordum. Onun için ben sadece yolculuk için bir donanımdım: bağlantılar ve ayinler için, kalacak yer ayarlamak için, yolu onun için daha rahatlatacak bir yardımcı. Bu tam da bana uygun bir roldü. O, garip kaprisleri ve önceden kestirilmesi olanaksız hevesleri olan tehlikeli bir kadındı, bunu biliyordum. Onunla aramda herhangi bir bağ olmamasını tercih ederdim.</p>

  <p>Bir Hacıda olması gereken saflığa sahip değildi. Yıldız taşının sınavını geçmiş olsa bile bir Hacı’nın yapması gerektiği gibi kendi eti üzerinde hakimiyet kuramamıştı. Bazen yarım gece ya da daha uzun süreler için ortadan kaybolurdu, o zaman gözlerimin önüne maskesiz bir şekilde ıssız bir köşede Uşağın tekinin kollarında inlerkenki hali gelirdi. Bu tamamen onun bileceği işti, geri döndüğünde asla bu konuda konuşmazdık.</p>

  <p>Kaldığımız yerlerde bile namusu konusunda dikkatsizce davranıyordu. Asla aynı odayı paylaşmıyorduk –zaten hiçbir Hacı misafirhanesi buna izin vermezdi– fakat genelde bitişik odalarda kalıyorduk ve ne zaman canı çekerse ya beni odasına çağırıyor, ya da benim odama geliyordu. Genelde çıplak oluyordu; Agupt’ta bir gece ise artık iğrençliğin dibine vurmuştu. Onu gördüğümde üzerinde sadece maskesi vardı, ışıldayan beyaz teni yüzünü saklayan bronz ızgaranın amacını gölgede bırakıyordu. Sadece bir kez benim de bir zamanlar arzu duyacak kadar genç olduğumu hatırlamış gibi gelmişti. Cılız, pörsümüş bedenime bakmış ve “Jorslem’de yenilendikten sonra nasıl görüneceğini merak ediyorum,” demişti. “Gözlerimin önüne genç halini getirmeye çalışıyorum, Tomis. Acaba o zaman bana zevk verecek misin?”</p>

  <p>İmalı imalı, “Zamanında vereceğim zevki verdim,” demiştim.</p>

  <p>Olmayne, Agupt’un sıcağını ve kuruluğunu sevmemişti. Genelde geceleri yolculuk ediyor ve gündüzleri kendimizi misafirhanemize atıyorduk. Yollar her saatte kalabalıktı. Görünüşe göre Jorslem’e akın eden Hacılar ordusu normalden epey kalabalıktı. Böyle bir zamanda gençlik çeşmesinin sularına kabul edilmemizin ne kadar süreceği konusunda Olmayne’le tartışmıştık.</p>

  <p>“Daha önce hiç yenilendin mi?” diye sordu.</p>

  <p>“Asla.”</p>

  <p>“Ben de öyle. Gelen herkesi kabul etmediklerini söylüyorlar.”</p>

  <p>“Yenilenme bir ayrıcalıktır, hak değil,” dedim. “Çok kişi geri çevrilir.”</p>

  <p>Olmayne, “Ayrıca biliyorum ki,” dedi, “sulara giren herkes de başarılı bir şekilde yenilenemiyor.”</p>

  <p>“Bunu bilmiyordum.”</p>

  <p>“Bazıları gençleşeceğine yaşlanıyor, bazıları çok hızlı gençleşip ölüyor. Bazı riskler var.”</p>

  <p>“Bu riskleri almaz mıydın?”</p>

  <p>Bir kahkaha patlattı. “Kim almaz ki?”</p>

  <p>“Şu anda senin yenilenmeye ihtiyacın yok,” diye belirttim. “Hatırladığım kadarıyla Jorslem’e bedeninin değil, ruhunun selameti için gönderilmiştin.”</p>

  <p>“Jorslem’e vardığımızda ruhumla da ilgilenirim.”</p>

  <p>“Ziyaret etmeyi düşündüğün tek mabet yenilenme mabediymiş gibi konuşuyorsun ama.”</p>

  <p>“Önemli olan o,” dedi. Ayağa kalktı ve esnek bedenini şehvetli bir şekilde gerdi. “Kabul ediyorum, çıkarmam gereken günahlarım var; fakat ta Jorslem’e kadar sırf ruhumun iyiliği için gideceğimi sanmıyordun ya?”</p>

  <p>“Ben o yüzden gidiyorum,” diye belirttim.</p>

  <p>“<i>Sen</i>! Sen yaşlanmış ve pörsümüşsün. Ruhunla ilgilensen iyi edersin... tabii bedeninle de. Öte yandan ben de birkaç yıldan kurtulmaya hayır demem. Çok almalarını istemiyorum. Sekiz, on yıl belki. O salak Elegro’yla harcadığım yıllar. Toptan bir yenilenmeye ihtiyacım yok. Senin de dediğin gibi: Hâlâ genç sayılırım.” Yüzüne kara bulutlar çöktü. “Eğer şehir Hacılarla kaynıyorsa belki beni yenilenme evine hiç almazlar! Çok genç olduğumu söylerler; kırk elli yıl sonra tekrar gelmemi söylerler; Tomis bunu bana yapmazlar değil mi?”</p>

  <p>“Söylemesi zor.”</p>

  <p>Endişeyle titredi. “<i>Seni</i> alacaklardır. Zaten şimdiden yürüyen bir cesetsin... seni almaları gerek! Ya ben... Tomis, beni geri çevirmelerine izin verme! Jorslem’de taş taş üstüne bırakmamam gerekse de bir şekilde girmeliyim!”</p>

  <p>Acaba ruhu yenilenme için aday olabilecek durumda mı, diye gizli gizli merak ettim. Hacı olan birinin alçakgönüllü olması önerilir. Öte yandan Olmayne’in öfkesini hissetmek gibi bir niyetim olmadığı için çenemi kapalı tuttum. Belki de bütün hatalarına rağmen yenilenmesine izin verirlerdi. Benim düşünmem gereken başka sorunlarım vardı. Olmayne’in ilerlemek için kibir gibi bir güdüsü vardı, benim amaçlarım ise apayrıydı. Çok gezmiş ve çok şeyler yapmıştım, hepsi de erdemli şeyler değildi; belki de yaşımı küçültmekten daha çok vicdanımın temizlenmesine ihtiyacım vardı.</p>

  <p>Yoksa böyle düşünmeme neden olan şey de kibir miydi?</p>
</body>
</html>