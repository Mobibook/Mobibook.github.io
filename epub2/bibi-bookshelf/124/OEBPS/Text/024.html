<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta http-equiv="Content-Type" content="application/xhtml+xml; charset=utf-8"/>
  <meta name="Generator" content="Atlantis Word Processor 1.6.5.7"/>
  <link rel="stylesheet" type="text/css" href="../Styles/igormrdn.css"/>
  <title></title>
</head>

<body>
  <h4><p class="p10"><span class="t0"><b>1</b></span></p></h4>

  <p>Dünyamız artık tam olarak onlara aitti. Eyrop’un her yerinde her şeyi ele geçirdiklerini görebiliyordum, biz de çiftlikteki hayvanların çiftçiye ait olması gibi onlara aittik.</p>

  <p>Garip bir fırtınadan sonra kök salan yabani otlar gibi her yerdeydiler. Sakin bir özgüven havası içinde geziniyorlardı, sanki hareketlerinin zarifliğiyle İradenin desteğini bizim üzerimizden alıp onların üzerine geçirdiğini anlatmaya çalışıyor gibiydiler. Bize karşı gaddar değildiler, fakat sadece varlıklarıyla bile hayat damarlarımızı emiyorlardı. Güneşimiz, aylarımız, tarihi kalıntılarımızın durduğu müzelerimiz, eski döngülerimizin harabeleri, şehirlerimiz, saraylarımız, geleceğimiz, bugünümüz ve geçmişimiz; hepsinin tapusu artık başkasının üzerineydi. Artık hayatlarımızın bir anlamı yoktu.</p>

  <p>Geceleri yıldızlar ışıklarıyla bizimle alay ediyorlardı. Tüm evren utancımızı görüyordu.</p>

  <p>Kışın soğuk rüzgarları özgürlüğümüzün günahlarımız yüzünden elimizden alındığını söylüyordu. Yazın ışıltılı sıcağı gururunuz yüzünden aşağılandınız diyordu.</p>

  <p>Eski hallerimizden arınmış olan bizler, değişmiş bir dünyanın üzerinde yürüyorduk. Her gün yıldızlar arasında dolaşmış olan ben, artık bu zevkten mahrumdum. Şimdi, hedefimiz Jorslem’di, kutsal şehirde yenilenme ve ruhumu kurtarma umuduyla avuntu buluyordum. Ben ve Olmayne, her akşam Hacımızın ayinini tekrarlıyorduk:</p>

  <p>“Küçük büyük her şeyin içinde olan,”</p>

  <p>“Küçük büyük her şeyin içinde olan,”</p>

  <p>“İrade’ye boyun eğiyoruz.”</p>

  <p>“İrade’ye boyun eğiyoruz.”</p>

  <p>“İşlediğimiz ve işleyeceğimiz günahlar için,”</p>

  <p>“İşlediğimiz ve işleyeceğimiz günahlar için,”</p>

  <p>“Bağışlanmayı diliyoruz.”</p>

  <p>“Bağışlanmayı diliyoruz.”</p>

  <p>“Ruhumuz aydınlanana kadar her gün,”</p>

  <p>“Ruhumuz aydınlanana kadar her gün,”</p>

  <p>“Anlayış ve huzur için dua ediyoruz.”</p>

  <p>“Anlayış ve huzur için dua ediyoruz.”</p>

  <p>İşte böyle söylüyorduk. Bu sözleri söyleyerek elimizdeki yıldız taşlarımızı sıkıyor, İrade ile bağlantı kuruyorduk. İnsanların artık sahip olmadığı dünyada Jorslem’e doğru olan yolculuğumuza böylece devam ediyorduk.</p>
</body>
</html>