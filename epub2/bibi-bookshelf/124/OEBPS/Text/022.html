<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta http-equiv="Content-Type" content="application/xhtml+xml; charset=utf-8"/>
  <meta name="Generator" content="Atlantis Word Processor 1.6.5.7"/>
  <link rel="stylesheet" type="text/css" href="../Styles/igormrdn.css"/>
  <title></title>
</head>

<body>
  <h4><p class="p10"><span class="t0"><b>8</b></span></p></h4>

  <p>Sahip olduğum çok az şey bulunmasına rağmen, odamda yalnız kaldığım sırada uzunca bir süre eşyalarımı toparlamakla uğraştım. Tanımadığım bir Anımsayıcı geldiğinde neredeyse öğlen olmak üzereydi; elinde sorgu aletleri vardı. Aletlere endişeyle baktım; Anımsayıcılar eğer belgelerin yerini işgalcilere verenin ben olduğumu anlarlarsa işim bitmiş demekti. Bundan zaten şüpheleniyorlardı; Rektör’ün beni bu konuda suçlarken üstü kapalı konuşmasının nedeni ancak benim gibi bir çırağın lonca arşivlerinde özel bir araştırma yapmış olmasına ihtimal vermiyor oluşuydu.</p>

  <p>Şans benden yanaydı. Sorgumu yapan adam sadece cinayetin ayrıntılarıyla ilgileniyordu; bu konuda bir şey bilmediğime ikna olduktan sonra da verilen zaman içinde binayı terk etmem konusunda uyardı ve beni rahat bıraktı.</p>

  <p>Öte yandan, öncelikle dinlenmeye ihtiyacım vardı. O gece hiç uyumamıştım, bu yüzden üç saatlik bir uyku ilacı alıp rahatlatıcı bir uykuya daldım. Uyandığımda yanımda bir şekil durmaktaydı: Anımsayıcı Olmayne.</p>

  <p>Bir önceki geceden beri oldukça yaşlanmış görünüyordu. Koyu renkli, temiz, tek parça bir elbise giymişti, üzerinde takı ya da aksesuar yoktu. Hatları keskindi. Onu burada görmüş olmanın şaşkınlığı üzerimden attıktan sonra doğruldum ve varlığını geç fark ettiğim için bir özür geveledim.</p>

  <p>Nazikçe, “Rahat ol,” dedi. “Uykunu mu böldüm?”</p>

  <p>“Yeterince uyudum.”</p>

  <p>“Ben hiç uyumadım; fakat daha sonra uyumak için vakit olacak. Birbirimize açıklama borçluyuz Tomis.”</p>

  <p>“Evet.” Güçbela ayağa kalktım. “İyi misin? Daha önce gördüğümde bir trans içinde kaybolmuş gibiydin.”</p>

  <p>“Bana bazı ilaçlar verdiler,” diye yanıtladı.</p>

  <p>“Geçen akşam hakkında ne biliyorsan anlat.”</p>

  <p>Bir an için gözleri kapandı. “Elegro bizimle yüzleştiğinde ve Prens tarafından kovulduğunda sen de oradaydın. Birkaç saat sonra Elegro geri döndü. Yanında Perris Valisi ve birkaç tane işgalci vardı. Elegro sanki muhteşem bir final sahnesine hazırlanıyor gibi görünüyordu. Vali bir küp çıkardı ve Prens’e elini küpe değdirmesini emretti. Prens önce buna yanaşmadı, fakat İnsanyönetici Yedi sonunda onu ikna etti. Küpe dokunduğunda Elegro ve Vali ayrılıp ikimizi tekrar yalnız bıraktılar; ne ben ne de o neler olduğunu anlamıştık. Prens’in ayrılmasını önlemek için nöbetçiler atanmıştı. Bundan kısa bir süre sonra Elegro ve Vali geri döndü. Elegro ezilmiş, hatta aklı karışmış görünüyordu, Vali’nin ise açık seçik keyfi yerindeydi. Vali, Roum’un eski Prensi’ne af çıkartıldığını, hiç kimsenin ona bir zarar vermeyeceğini odamızda söyledi. Bundan sonra işgalciler ayrıldılar.”</p>

  <p>“Devam et.”</p>

  <p>Olmayne, sanki bir Uyurgörür aracılığıyla konuşuyormuş gibiydi. “Elegro olan biteni anlayamamış gibi görünüyordu. Çığlık çığlığa ona ihanet edildiğini söylüyor, vatan hainliğinden bahsediyordu. Bunu hiddetli bir sahne izledi. Elegro öfkesinden çılgına dönmüş gibiydi; Prens daha da gurura kapıldı, iki adam da birbirlerine süiti terk etmelerini söylediler. Kavga o kadar alevlendi ki kilim kuruyup ölüyordu. Yaprakları döküldü, küçük ağızlar açıldı. Olaylar kısa zamanda doruğa ulaştı. Elegro eline bir silah geçirdi ve Prens çıkmazsa kullanmakla tehdit etti. Prens Elegro’nun hiddetini hafife aldı, blöf yaptığını düşündü ve onu dışarı atmak içinmiş gibi üzerine yürüdü. Elegro Prens’i öldürdü. Bir an sonra andaçların durduğu raftan elime geçirdiğim küçük bir oku Elegro’nun boğazına doğru fırlatmıştım. Okta zehir vardı, anında öldü. Diğerlerine haber verdim, gerisini hatırlamıyorum.”</p>

  <p>“Garip bir gece...” dedim.</p>

  <p>“Fazla garip. Şimdi, Tomis, söyle bakalım: Vali neden geldi ve neden Prens’i gözaltına almadı?”</p>

  <p>“Vali, eski kocanın emriyle ben gelmesini istediğim için geldi. Vali Prens’i tutuklamadı, çünkü özgürlüğü satın alınmıştı,” dedim.</p>

  <p>“Nasıl bir bedel ödeyerek?”</p>

  <p>“Bir adamın utancıyla.”</p>

  <p>“Bir bilmece gibi konuşuyorsun.”</p>

  <p>“Gerçek onurumu kırıyor. Yalvarırım baskı yapma,” dedim.</p>

  <p>“Rektör Vali tarafından alınan bir belgeden bahsetti...”</p>

  <p>İtiraf ettim, “O belgeyle ilgili bir şey.” Bunun üzerine Olmayne bakışlarını yere çevirdi ve daha fazla soru sormadı.</p>

  <p>En sonunda, “Demek bir cinayet işledin,” dedim. “Cezan ne olacak?”</p>

  <p>“Suç korku ve duygusallıkla işlenmişti,” diye cevapladı. “Sivil idare tarafından bir ceza uygulanmayacak. Öte yandan vahşet gösterdiğim ve zina yaptığım için loncadan uzaklaştırıldım.”</p>

  <p>“Üzüldüm.”</p>

  <p>“Ayrıca ruhumu temizlemek için Jorslem’e bir hac seferi yapmam emredildi. Gün içinde ayrılmam gerekiyor, yoksa hayatım loncanın merhametine kalacak.”</p>

  <p>“Ben de uzaklaştırıldım,” dedim, “ben de Jorslem’e gidiyorum; gerçi bu benim kendi seçimim.”</p>

  <p>“Birlikte yolculuk edelim mi?”</p>

  <p>Bir anlık kararsızlığa düştüm. Buraya kör bir Prens’le gelmiştim, loncasız ve katil bir kadınla ayrılma konusunda pek istekli değildim. Belki de artık yalnız yolculuk etme zamanı gelmişti. Öte yandan Uyurgörür, bir yol arkadaşım olacağını söylemişti.</p>

  <p>Olmayne yumuşak bir sesle, “Sende şevk eksikliği görüyorum. Belki ben biraz yaratabilirim,” dedi. Elbisesinin önünü açtı. Göğüslerinin karlı tepelerinin arasında asılı gri bir kese vardı. Beni teniyle değil bir boyutkesesiyle cezbediyordu. “Bunun içinde,” dedi, “Roum Prensi’nin baldırında taşıdığı şeyler var. Bana hazinelerini göstermişti; ben de o odamda ölü yatarken onları vücudundan çıkardım. Ayrıca bana ait bazı şeyler de var. Ne de olsa benim de kendime ait kaynaklarım mevcut. Rahat bir yolculuk olur. Ne diyorsun?”</p>

  <p>“Reddedilmesi zor bir teklif.”</p>

  <p>“İki saat içinde hazır ol.”</p>

  <p>“Şimdi hazırım,” dedim.</p>

  <p>“Öyleyse bekle.”</p>

  <p>Sonra beni yalnız başıma bıraktı. Yaklaşık iki saat sonra Hacı maskesi ve cüppesi kuşanmış olarak geri döndü. Elinde getirdiği ikinci bir takım Hacı kıyafetlerini bana verdi. Evet: Şu anda loncasızdım ve bu da yolculuk etmek için pek de güvenli bir yol sayılmazdı. Öyleyse Jorslem’e bir Hacı olarak gidecektim. Alışmadığım kıyafetleri giydim. Eşyalarımızı toparladık.</p>

  <p>Anımsayıcılar Evi’nden ayrılırken, “Hacılar loncasını haberdar ettim,” dedi. “Kayıtlarımız yapıldı. Günün ilerleyen saatlerinde yıldız taşlarımızı alacağız. Masken nasıl, Tomis?”</p>

  <p>“İyi oturdu.”</p>

  <p>“Öyle olması da gerekiyor.”</p>

  <p>Perris’den çıkan yol bizi eski inanışın tarihi ve kasvetli bir binasının önündeki büyük meydandan geçirdi. Bir kalabalık toplanmıştı, grubun ortasında işgalcileri gördüm. Dilenciler çevrede iyi iş yapıyorlardı. Bizi göz ardı ediyorlardı, çünkü kimse bir Hacıdan sadaka istemez; fakat serserinin tekinin yakasına yapıştım ve “Burada yapılan tören de neyin nesi?” diye sordum.</p>

  <p>“Roum Prensi’nin cenazesi,” dedi. “Valinin emri. Tüm safsatalarıyla birlikte tam bir devlet cenazesi. Bu işi gerçek bir festivale çeviriyorlar.”</p>

  <p>“Neden Perris’de böyle bir işe kalkışıyorlar ki?” diye sordum. “Prens nasıl ölmüş?”</p>

  <p>“Bak,” dedi, “gidin başkasına sorun; benim işim gücüm var.”</p>

  <p>Elimden kurtuldu ve çalışmak üzere kalabalığa karıştı.</p>

  <p>Olmayne’e, “Cenazeye katılmalı mıyız?” diye sordum.</p>

  <p>“En iyisi bunu yapmamak,” dedi.</p>

  <p>“Nasıl istersen.”</p>

  <p>Senn Nehri’nin üzerinden geçen muazzam taş köprüye doğru ilerledik. Prens’in cenazesinin üzerinde durduğu odun yığınının ateşlenmesiyle arkamızda parlak mavi bir ışık yükseldi. Biz doğuya, Jorslem’e doğru giderken bu ateş yolumuzu aydınlattı.</p>
</body>
</html>