<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/ogz.css" rel="stylesheet" type="text/css" />
</head>

<body>
  <h1><b>Kuklalar A.Ş.</b></h1>
  <hr style="width:100%" />

  <p>Gece saat on gibi sokakta yürüyorlardı. İkisi de otuz beş yaşında vardı ve ikisi de oldukça ayıktı.</p>

  <p>“Peki, neden bu kadar erken?” dedi Smith.</p>

  <p>“Öyle işte,” dedi Braling.</p>

  <p>“Yıllar sonra ilk kez gece dışarı çıkıyorsun ve saat on olunca eve gideceğin tutuyor.”</p>

  <p>“Gerginim galiba.”</p>

  <p>“Benim asıl merak ettiğim bunu nasıl başardığın. Seninle oturup sakin sakin birer içki içelim diye on yıldır uğraşıyorum. Ve sonunda bunu yapacağımız gece eve erken dönmekte ısrar ediyorsun.”</p>

  <p>“Şansımı zorlamamalıyım,” dedi Braling.</p>

  <p>“Ne yaptın, seninkinin kahvesine uyku ilacı mı koydun?”</p>

  <p>“Hayır, bu etik bir davranış olmazdı. Yakında anlarsın.”</p>

  <p>Bir köşeyi döndüler. “Doğrusu, Braling, bunu söylemek hoşuma gitmiyor ama sen ona fazlasıyla katlandın. Bunu itiraf etmeyebilirsin ama bu evlilik senin için çok kötü oldu, değil mi?”</p>

  <p>“Ben öyle demezdim.”</p>

  <p>“Seninle nasıl evlendiğini de bir şekilde kulağıma geldi zaten. Rio’ya gideceğin zaman, 1979 yılında...”</p>

  <p>“Sevgili Rio. O kadar planımdan sonra gidemedim oraya.”</p>

  <p>“Kıyafetlerini yırtıp, saçını dağıtıp onunla evlenmezsen polis çağıracağını söylemiş sana.”</p>

  <p>“Anlaman lazım, Smith, o hep sinirli bir tipti.”</p>

  <p>“Ama bu adil değil ki. Sen onu sevmiyordun. O kadarını da ona söylemiştin, değil mi?”</p>

  <p>“O konuda oldukça kararlı olduğumu hatırlıyorum.”</p>

  <p>“Ama yine de onunla evlendin.”</p>

  <p>“Düşünmem gereken bir işim vardı, hem annemle babamı da düşünmeliydim. Öyle bir şey onları öldürürdü.”</p>

  <p>“Ve on yıl oldu.”</p>

  <p>“Evet,” dedi Braling. “Ama artık işler değişebilir diye düşünüyorum. Galiba beklediğim şey sonunda geldi. Şuna bak.”</p>

  <p>Cebinden uzun, mavi bir bilet çıkardı. “Perşembe günü Rio’ya gidecek roketin bileti değil mi o?”</p>

  <p>“Evet, sonunda oraya gidebileceğim.”</p>

  <p>“Harika. Hakkındır senin! Ama seninki itiraz etmeyecek mi? Sorun çıkarmayacak mı?”</p>

  <p>Braling gergince gülümsedi. “Gittiğimi bilmeyecek. Bir ay sonra geri döneceğim, sen hariç kimsenin ruhu bile duymayacak.”</p>

  <p>Smith iç geçirdi. “Keşke seninle gelebilsem.”</p>

  <p>“Zavallı Smith, senin evliliğin de güllük gülistanlık değilmiş demek.”</p>

  <p>“Tam olarak öyle sayılmaz. İşin suyunu çıkaran bir kadınla evliyim. Yani, on yıllık evlilikten sonra bir kadının her akşam iki saat kucağına oturmasını, işteyken seni on iki kere aramasını ve bebek gibi konuşmasını beklemezsin. Hem bana öyle geliyor ki durumu geçen ay daha da kötüleşti. Merak ediyorum, acaba biraz saftirik mi bu kadın?”</p>

  <p>“Ah, Smith, her daim muhafazakârsın. Neyse, eve de geldik. Sırrımı öğrenmek ister misin? Bu gece dışarı nasıl çıkabildiğimi?”</p>

  <p>“Gerçekten söyleyecek misin?”</p>

  <p>“Şuraya bak, yukarıda!” dedi Braling. İkisi de karanlıkta yukarı baktı.</p>

  <p>Yukarıdaki pencerede, ikinci katta, bir gölge hareketlendi. Otuz beş yaşlarında, şakakları biraz ağarmış, gri gözleri üzgün bakan, ince bıyıklı bir adam onlara baktı.</p>

  <p>“Ama bu sensin!” diye bağırdı Smith.</p>

  <p>“Şşş, sessiz ol!” Braling yukarıya el salladı. Adam onu gördüğünü belli etti ve gözden kayboldu. “Delirmiş olmalıyım,” dedi Smith.</p>

  <p>“Bekle biraz.”</p>

  <p>Beklediler.</p>

  <p>Apartmanın kapısı açıldı ve uzun boylu, bıyıklı ve kederli bakışlı bey onları karşılamak için dışarı çıktı.</p>

  <p>“Merhaba, Braling,” dedi.</p>

  <p>“Merhaba, Braling,” dedi Braling. ikiz gibiydiler.</p>

  <p>Smith gözünü dikmiş bakıyordu. “ikiz kardeşin mi? Kardeşin olduğunu hiç...”</p>

  <p>“Hayır, hayır,” dedi Braling sessizce. “Yakına gel. Kulağını Braling İki’nin göğsüne koy.</p>

  <p>Smith tereddüt etti ve sonra eğilip başını buna hiç itiraz etmeyen Braling İki’nin kaburgalarına dayadı.</p>

  <p><i>Tik-tik-tik-tik-tik-tik-tik-tik.</i></p>

  <p>“Hayır! Olamaz!”</p>

  <p>“Olur.”</p>

  <p>“Tekrar dinleyeyim.” <i>Tik-tik-tik-tik-tik-tik-tik-tik.</i></p>

  <p>Smith birkaç adım geriledi ve göz kapaklarını titretti, dehşete düşmüştü. Uzanıp o şeyin sıcak ellerine ve yanaklarına dokundu.”</p>

  <p>“Bunu nereden buldun?”</p>

  <p>“İşçiliği mükemmel, öyle değil mi?”</p>

  <p>“İnanılmaz. Nereden buldun?”</p>

  <p>“Adama kartını ver, Braling İki.</p>

  <p>Braling İki bir sihir numarası yaptı ve beyaz bir kart çıkardı.</p>

  <p>KUKLALAR A.Ş.</p>

  <p>Kendinizi ya da arkadaşlarınızı kopyalayın; 1990 model plastik insansılar, tüm dış etkenlere dayanaklıdır. Fiyatı 7600 dolar, lüks model 15.000 dolar.</p>

  <p>“Hayır,” dedi Smith.</p>

  <p>“Evet,” dedi Braling.</p>

  <p>“Elbette,” dedi Braling İki.</p>

  <p>“Bunu ne kadardır sürdürüyorsun?”</p>

  <p>“Bir aydır bende. Onu bodrumdaki malzeme dolabında saklıyorum. Eşim hiç oraya inmez, dolabın tek anahtarı da bende. Bu gece puro almak için dışarı çıkacağımı söyledim. Sonra bodruma indim, Braling İki’yi kutusundan çıkarıp eşimle otursun diye yukarı yolladım, ben de o arada dışarıya, seni görmeye kaçtım.”</p>

  <p>“Harika! Kokusu bile seninki gibi. Bond Street tütünü ve Melachrinos sigarası kokuyor!”</p>

  <p>“Kılı kırk yarıyor olabilirim, ama bence bunda etik olarak bir sorun yok. Ne de olsa eşimin en çok istediği şey benim. Bu kukla en ufak ayrıntısına kadar benim. Gece boyunca evdeydim. Gelecek ay onunla evde olacağım. O arada başka biri on yıl bekledikten sonra Rio’da olacak. Rio’dan döndükten sonra Braling iki de kutusuna dönecek.”</p>

  <p>Smith bunu bir iki dakika düşündü. “Bir ay boyunca enerjiye ihtiyaç duymaksızın ortalıkta dolaşabilecek mi?” diye sordu.</p>

  <p>“Gerekirse altı ay bile dolaşır. Ayrıca her şeyi yapmak için tasarlanmış. Yer, uyur, terler, doğal olan her şeyi yapar. Eşime iyi bakacaksın, değil mi, Braling iki?”</p>

  <p>“Eşin hoş biri,” dedi Braling iki. “Onu çok sevdim.”</p>

  <p>Smith titremeye başlıyordu. “Bu Kuklalar A.Ş. ne kadardır piyasada?”</p>

  <p>“Gizli gizli iki yıldır çalışıyorlar.”</p>

  <p>“Diyorum ki, yani, olur mu acaba...” Smith arkadaşının dirseğini dostça tuttu. “Bana nereden bir robot, bir kukla alabileceğimi söyler misin? Bana adresi <i>verirsin</i>, değil mi?”</p>

  <p>“Al bakalım."</p>

  <p>Smith kartı aldı ve evire çevire baktı. “Teşekkür ederim,” dedi. “Bunun benim için anlamını bilemezsin. Sadece bir soluk alayım istiyorum. Bir gece falan, ayda bir bile olur. Eşim beni o kadar çok seviyor ki bir saat gitmeme bile dayanamıyor. Onu çok severim, bilirsin, ama şu eski şiirde dendiği gibi: ‘Aşkı eğer hafifçe tutarsan aşk uçar, aşkı çok sıkı tutarsan aşk ölür.’ Ben sadece tutuşunu biraz gevşetsin istiyorum.”</p>

  <p>“Şanslısın, en azından senin eşin seni seviyor. Benim sorunum nefret. O kadar kolay değil.”</p>

  <p>“Ah, Nettie beni delicesine seviyor. Bana düşen onun sevgisini rahatlatmak olacak.”</p>

  <p>“İyi şanslar, Smith. Ben Rio’dayken eve uğra. Eğer birden gelmeyi kesersen eşim şüphelenebilir. Braling İki’ye bana davrandığın gibi davran.”</p>

  <p>“Tamamdır. Hoşça kal. Ve sağ ol.”</p>

  <p>Smith yüzünde bir gülümsemeyle uzaklaştı. Braling ve Braling İki apartınana girdi.</p>

  <p>Smith otobüste ıslık çalarak ilerlerken beyaz kartı parmaklarında çevirdi:</p>

  <p>Her ne kadar Kuklalar A.Ş. ürünlerini kullanmaya izin verecek bir yasa Kongre’de onay beklese de ürünlerimizi kullanırken yakalanmak ağır suç kabul edilecektir. Bu yüzden müşterilerimiz firmamızın faaliyetlerini gizli tutmalıdır.</p>

  <p>“Peki,” dedi Smith.</p>

  <p>Müşterilerimiz bedenlerinin kalıbını ve göz, dudak, saç, deri, vb renklerinin renk indeksini temin etmelidir. Modellerin tamamlanması iki ay sürmektedir.</p>

  <p>O kadar da uzun bir zaman sayılmaz, diye düşündü Smith. İki ay sonra sıkıla sıkıla ezilen kaburgalarım iyileşecek. İki ay sonra ezilmiş alt dudağım kendine gelecek. Nankörlük ediyormuş gibi olmayayım... Kartı çevirdi.</p>

  <blockquote class="alıntı">
    <p>Kuklalar A.Ş. iki yaşında ve memnun ettiği müşterilerin listesi her geçen gün büyüyor. Sloganımız “Hayat sizi oynatmasın, siz hayatı oynatın.” Adres: 43 numara, Güney Wesley Yolu.</p>
  </blockquote>

  <p>Otobüs, Smith’in ineceği durağa yanaştı. Smith otobüsten inerken Nettie’yle ortak hesaplarındaki on beş bini düşünüyordu. Sekiz binini alırım, ticari teşebbüs diyelim. Kukla ne de olsa büyük ihtimalle parasını faiziyle çıkarır. Nettie’nin bilmesine gerek yok. Evinin kapısını açtı, bir dakika sonra yatak odasındaydı. İri ve solgun Nettie orada huzur içinde uyuyordu.</p>

  <p>“Sevgili Nettie.” Yarı karanlıkta eşinin masum yüzüne bakarken neredeyse pişmanlığa kapılacaktı. “Uyanık olsaydın beni öpücüklere boğar ve kulağımda kumru gibi öterdin. Sahiden, bana kendimi suçlu gibi hissettiriyorsun. Bana çok iyi bir eş oldun. Bazen bir zamanlar hoşlandığın şu Bud Chapman yerine benimle evlenmiş olmana inanamıyorum. Şu son bir ayda beni eskisinden de fazla seviyormuşsun gibi geliyor. ”</p>

  <p>Gözleri yaşarmıştı. Birden onu öpmek, ona olan aşkını ilan etmek, kartı yırtıp atmak ve tüm bu planı unutmak istedi. Ama tam bunu yapmak için ilerlerken eli ağrıdı ve kaburgaları çatırdayıp sızladı. Gözlerinde acı dolu bir bakışla durdu ve geri döndü. Koridordan ve karanlık odalardan geçti. Çalışma odasındaki ahşap masanın çekmecesinden hesap cüzdanını aldı. “Sekiz bin dolar, o kadar,” dedi. “Bir kuruş fazlası olmaz.” Durdu. “Bir dakika...”</p>

  <p>Hesap cüzdanını telaş içinde bir kez daha kontrol etti. “Dur bakalım!” diye bağırdı. “On bin dolar gitmiş! Ne yaptı ki? Neye harcadı o kadar parayı? Şapkalara, kıyafetlere, parfüme! Ya da, dur biraz, biliyorum! Aylardır bahsettiği Hudson’daki şu küçük evi almıştır, hem de bir izin bile almadan!” Haklı ve kızgın bir odayla yatak odasına daldı. Paralarını böylece almak da ne demekti? Eşinin üzerine eğildi. “Nettie!” diye bağırdı. “Nettie, uyan!”</p>

  <p>Nettie kıpırdamadı. “Paramı ne yaptın!” diye bağırdı Smith.</p>

  <p>Nettie biraz kıpırdandı. Sokaktan gelen ışık güzel yanaklarına vuruyordu.</p>

  <p>Onda bir şeyler vardı. Smith’in kalbi şiddetle atıyordu. Dili damağı kurumuştu. Titriyordu. Dizleri boşalmıştı. Yere çöktü. “Nettie, Nettie!” diye bağırdı. “Paramla ne yaptın?”</p>

  <p>Ve sonra aklına korkunç bir düşünce geldi. Ve sonra dehşet ve yalnızlık onu sarmaladı. Ve sonra vücudunu basan ateşle gerçeğin farkına vardı. İstemeden de olsa yana kulağı eşinin yuvarlak, pembe göğsünde sıkıca ve geri dönülemez şekilde durana kadar eğilmeye devam etti. “Nettie!” diye feryat etti Smith bir kez daha.</p>

  <p><i>Tik-tik-tik- tik-tik- tik-tik- tik-tik- tik-tik.</i></p>

  <p>Smith gecenin karanlığında bulvardan aşağıya yürürken Braling ve Braling İki evin kapısına gelmişti. “Onun da mutlu olacağı beni sevindiriyor,” dedi Braling.</p>

  <p>“Evet,” dedi Braling İki kayıtsızca.</p>

  <p>“Eh, senin de kutuya girme vaktin geldi, B-İki.” Braling diğer yaratığın dirseğinden tutup onu bodruma inen merdivene götürdü.</p>

  <p>“Seninle bu konuda konuşmak istiyordum zaten,” dedi Braling İki, beton zemine ulaşıp orada yürümeye başladıklarında. “Bodrumu sevmiyorum. Şu alet dolabını da sevmiyorum.”</p>

  <p>“Sana daha rahat bir yer ayarlamaya çalışırım.”</p>

  <p>“Kuklalar hareket etmek için yapılmıştır, öylece durmak için değil. Zamanının çoğunu bir kutuda yatarak geçirsen sen ne hissederdin?”</p>

  <p>“Şimdi...”</p>

  <p>“Hiç hoşuna gitmezdi. Orada da aktifim. Beni kapatmanın bir yolu yok. Ben de hayattayım ve duygularım var.”</p>

  <p>“Birkaç gün daha dayanacaksın o kadar. Ben Rio’ya gideceğim, sense kutuda kalmak zorunda kalmayacaksın. Yukarıda yaşayabilirsin.”</p>

  <p>Braling İki sinirli bir şekilde tepki verdi. “Ve sen gününü gün edip döndüğünde ben tekrar kutuya gireceğim.”</p>

  <p>“Kukla mağazasında bana huysuz bir model düşeceğini söylememişlerdi,” dedi Braling.</p>

  <p>“Bizim hakkımızda bilmedikleri çok şey var,” dedi Braling iki. “Biz çok yeniyiz. Ve hassasız. Biz burada soğukta dururken seni Rio’ya güneşlenip eğlenmeye gitmen fikrinden nefret ediyorum.”</p>

  <p>“Ama ben hayatım boyunca bu yolculuğa çıkmak istedim,” dedi Braling sessizce.</p>

  <p>Gözlerini kıstığında denizi, dağları ve sarı kumları görebiliyordu. Dalga sesleri zihninde çok güzeldi. Güneş çıplak omuzlarını okşuyordu. Şarap harikaydı.</p>

  <p>“Ben hiçbir zaman Rio’ya gidemeyeceğim,” dedi diğer adam. “Bunu hiç düşünmüş müydün?”</p>

  <p>“Hayır, ben ...”</p>

  <p>“Bir şey daha var. Eşin.”</p>

  <p>“Ne olmuş ona?” diye sordu Braling, yavaşça kapıya yönelmeye başlamıştı.</p>

  <p>“Ondan çok hoşlandım.”</p>

  <p>“İşini sevmene sevindim.” Braling gerginlikle dudaklarını yalıyordu.</p>

  <p>“Korkarım anlamadın. Ben... Ben galiba ona âşığım.”</p>

  <p>Braling bir adım daha attı ve donup kaldı. “Sen nesin?”</p>

  <p>“Rio’nun ne kadar güzel olduğunu, oraya asla gidemeyeceğimi ve eşini düşünüyordum da,” dedi Braling iki, “bence çok mutlu olabiliriz.”</p>

  <p>“İyi, peki.” Braling olabildiğince çaktırmadan kapıya doğru ilerledi. “Biraz bekler misin, bir telefon açmam lazım da.”</p>

  <p>“Kime?” diye sordu Braling iki yüzünü asarak. “Önemli birine değil.”</p>

  <p>“Kuklalar A.Ş’yi arayacaksın, değil mi? Gelip beni almalarını isteyeceksin.”</p>

  <p>“Hayır, hayır, öyle bir şey değil!” Braling koşup kapıdan çıkmayı denedi.</p>

  <p>Metal sertliğinde eller onu bileklerinden yakaladı. “Kaçma!”</p>

  <p>“Çek ellerini!”</p>

  <p>“Hayır.”</p>

  <p>“Sana bunları eşim mi yaptırıyor?”</p>

  <p>“Hayır.”</p>

  <p>“Tahmin mi etti? Seninle konuştu mu? Biliyor mu? Bu mudur?” Çığlık attı. Bir el ağzını kapadı.</p>

  <p>“Asla bilemeyeceksin, değil mi?” Braling iki nazikçe gülümsedi. “Asla bilemeyeceksin.”</p>

  <p>Braling boğuşup kurtulmaya çalıştı. “Tahmin etmiş olmalı, seni etkilemiş olmalı!”</p>

  <p>“Seni kutuya koyacağım, dolabı kilitleyeceğim ve anahtarı kaybedeceğim. Sonra eşine de bir Rio bileti alacağım.”</p>

  <p>“Dur biraz, bekle bir dakika. Dur. Bu kadar aceleci olma. Bir konuşalım.”</p>

  <p>“Elveda, Braling.”</p>

  <p>Braling kaskatı kesildi. “Ne demek, ‘elveda’?” On dakika sonra Bayan Braling uyandı. Elini yanağına koydu. Biri az önce yanağını öpmüştü. Ürperdi ve gözlerini açtı. “Bunu yıllardır yapmamıştın,” dedi.</p>

  <p>“Bakalım bu konuda neler yapabiliriz,” diye cevap verdi biri.</p>
</body>
</html>
