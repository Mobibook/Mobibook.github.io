<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h3>BAHÇEMİZDE NAR AĞACI YOKTU</h3>

  <p>Orada hayalet bir değirmen</p>

  <p>Nazlı buğday başakları, dua, bekleyiş</p>

  <p>Rüzgârları soyunmuş parmak sular</p>

  <p>Terli bir gökyüzü, can sıkıntısı, ağır zaman</p>

  <p>İçine bağıran bir adam</p>

  <p>Nereye büyüyeceğini bilmeyen çocuklar</p>

  <p>Etekleri yaz bahçesi bir kadın</p>

  <p><br /></p>

  <p>Orada merhametli yoksulluk </p>

  <p>Sürmeli geceler, bulanık sabahlar </p>

  <p>Güneşle çiçeklenen yorgunluk </p>

  <p>Ay ışığında solan sözler </p>

  <p>Atların köpeklerle konuştuğu bir bozkır </p>

  <p>Yıldızlar çıkmadan görünmeyen gökyüzü </p>

  <p>Bakır bir tencerede eriyen evler</p>

  <p><br /></p>

  <p>Orada masalların hevesi</p>

  <p>Bir küçük radyoya dolan uzaklar</p>

  <p>Üzüm kağnıları, elma günahları, ıslak rüyalar</p>

  <p>Mezarlıkta içilen bir sonsuz sigara</p>

  <p>Ayva sarı tüyler komşu camlarda</p>

  <p>Kâkülünde annesi halkalanan kızlar</p>

  <p>Uzak akrabaların getirdiği yalnızlık</p>

  <p><br /></p>

  <p>Sevgilim, çemberciğim, arapbülbülüm</p>

  <p>İki gözün kocaman iki gökyüzü</p>

  <p>Neden ağladığımı soruyordun ya sevişirken</p>

  <p>Bahçemizde nar ağacı yoktu bizim</p>

  <p>Senin ağzın yoktu gövdemiz tarazlanırken</p>

  <p>Arzular kaşımızda başlar kirpiğimizde biterdi</p>

  <p>Ağlamıyordum</p>

  <p><br /></p>

  <p>Benim geçmişimi senin geleceğini seviyordum...</p>

  <p style="text-align: right;">2011</p>
</body>
</html>
