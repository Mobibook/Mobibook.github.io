<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h3>BAHÇE, ÇİY TANELERİ, YILDIZLAR</h3>

  <p>Bir süt ırmağı akıyordu boynundan </p>

  <p>Omuzlarında iki dolunay göllenmişti </p>

  <p>Karnı altın güneşlerde buğday tarlaları </p>

  <p>Göğüsleri bağ bozumlarından bir salkım şıra </p>

  <p>Dünyanın bütün gülleri ağzında açıyordu </p>

  <p>Çoban ateşleri, nar oyukları, yıldız böcekleri </p>

  <p>Gövdemde sonsuzluğun dilsiz ayini </p>

  <p>Tanrı kirpiklerinden yürüyordu canıma.</p>

  <p><br /></p>

  <p>Avucumdaki çizgilere baktı uzun uzun </p>

  <p>Kalktı. Kalçaları üç kere çizdi kendini </p>

  <p>Bahçeye çıktı. Eli göğüslerinde. Ürperdi.</p>

  <p>Bir avucunda çiy taneleri, ötekinde yıldızlar </p>

  <p>Eski zamanlardan bir murat masalı </p>

  <p>Döndü. Tek tek yerleştirdi diliyle kirpiklerime: </p>

  <p>"Benden sonra çiy tanelerini dökeceksin ama </p>

  <p>Yıldızlar seni uzun yaşatacak, unutma"</p>

  <p><br /></p>

  <p>Zaman sayılmıyor sevgilim </p>

  <p>Hayat Kaf dağımn ardına çekildi </p>

  <p>Çiy taneleri kumlarda birer Leyla masalı </p>

  <p>Yıldızlar başka avuçlarda terliyor </p>

  <p>Kimse kendinden bir yere gitmiyor </p>

  <p>Yaşıyoruz sessizce yaramızı severek.</p>

  <p style="text-align: right;">2012</p>
</body>
</html>
