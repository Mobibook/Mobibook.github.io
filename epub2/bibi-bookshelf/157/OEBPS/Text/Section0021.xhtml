<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h3><span style="font-weight:bold;">HECE KAPISI</span></h3>

  <p>Ol hayat ehline sorumdur Araf'tan </p>

  <p>Ölüler bu dünyada yaşamazlar mı?</p>

  <p><br /></p>

  <p>Kaç arzuyla çınlar mezar taşları gecede </p>

  <p>Hangi tanrının günah çanıdır bedenim?</p>

  <p><br /></p>

  <p>Kediler çınarlar, hüsnüyusuflar </p>

  <p>Seni sevmeye benimle eğilmezler mi?</p>

  <p><br /></p>

  <p>Bir hece kapısından geçtim ki sonsuzluk</p>

  <p>Ağzınla topukların arasında değilse nerdedir?</p>

  <p><br /></p>

  <p>Yaşadım mı seni taflan korusu pencere </p>

  <p>Harfler bu uzaklığı ölümden kurtarır mı?</p>

  <p><br /></p>

  <p>Ardıçlar, köknarlar, katran ağaçları </p>

  <p>Kirpiklerin değilse nasıl böyle uzarlar?</p>

  <p><br /></p>

  <p>Ağzımdaki süt dişi, ey hayıf duygusu </p>

  <p>Kim verecek bana senin özgürlüğünü?</p>

  <p><br /></p>

  <p>Söylenmiş şarkım, gülümseyen ayrılığım </p>

  <p>Zülüflerin dolaşıyor yıkık manastırda hâlâ...</p>

  <p style="text-align: right;">2012</p>
</body>
</html>
