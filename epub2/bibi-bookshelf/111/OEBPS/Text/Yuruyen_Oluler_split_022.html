<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Yürüyen Ölüler</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre23" id="filepos539537"><span class="bold"><span class="calibre6">15. Kısım</span></span></p>

  <p class="calibre24"><span class="calibre6">“Tamam… sakin ol, kardeşim.” Philip kıpırdamadan duruyordu. Koridorda öylece donakalmış, boş elini havaya kaldırmıştı. Diğer elinde de kahve vardı. Kahveyi sanki Tara’ya ikram eder gibi öne doğru uzatmıştı. “Sorun neyse halledebiliriz.”</span></p>

  <p class="calibre25"><span class="calibre6">“Öyle mi?” Tara Chalmers makyajlı ve parlayan gözleriyle ona dik dik bakıyordu. “Demek öyle düşünüyorsun?”</span></p>

  <p class="calibre25"><span class="calibre6">“Bak, neler olduğunu bilmiyorum…”</span></p>

  <p class="calibre25"><span class="calibre6">“Ne oluyor biliyor musun,” dedi Tara. Yüzünde ne korku, ne de öfke emaresi vardı. “Artık oyunu değiştiriyoruz.”</span></p>

  <p class="calibre25"><span class="calibre6">“Tara, ne düşünüyorsan—”</span></p>

  <p class="calibre25"><span class="calibre6">“Hadi, açık açık konuşalım.” Sesi sabit ve duygusuzdu. “Çeneni kapatıp dediklerimi yap. Yoksa kafanı uçururum. Bunu yapmayacağımı da sanma sakın.”</span></p>

  <p class="calibre25"><span class="calibre6">“Bu—”</span></p>

  <p class="calibre25"><span class="calibre6">“Bardağı yere koy.”</span></p>

  <p class="calibre25"><span class="calibre6">Philip denilene uyup bardağı yavaşça yere koydu. “Tamam, kardeşim. Nasıl istersen.”</span></p>

  <p class="calibre25"><span class="calibre6">“Bana ‘kardeşim’ demeyi kes.”</span></p>

  <p class="calibre25"><span class="calibre6">“Peki, hanımefendi.”</span></p>

  <p class="calibre25"><span class="calibre6">“Şimdi gidip, kardeşini, arkadaşını ve çocuğunu alacağız.”</span></p>

  <p class="calibre25"><span class="calibre6">Philip’in içini korku sardı. Tara’nın kendisine gerçekten zarar verecek cesareti olmadığını düşünüyordu. Atılıp silahı almayı düşündü. Tabancayla kendisi arasında iki, iki buçuk metre vardı. Ama içindeki bu dürtüye engel oldu. Şu an ona itaat edip konuşturmak daha iyi olacaktı.</span></p>

  <p class="calibre25"><span class="calibre6">“Lütfen konuşabilir miyiz?”</span></p>

  <p class="calibre25"><span class="calibre6">“YÜRÜ!”</span></p>

  <p class="calibre25"><span class="calibre6">Bu ani çığlığı evdeki sessizliği böldü. Sadece Penny’yle Brian’ı uyandıracak kadar değil, aynı zamanda muhtemelen ikinci kattan da duyulabilecek kadar yüksek sesle bağırmıştı. İkinci katta, erken saatlerde kalkan Nick muhtemelen uyanıktı. Philip, Tara’ya doğru bir adım attı. “Bana bir şans verirsen—”</span></p>

  <p class="calibre25"><span class="calibre6">Silah patladı.</span></p>

  <p class="calibre25"><span class="calibre6">Kurşun belki kasti, belki de istemeden ıskalamış ve Philip’in sol omzundan kırk beş santimetre yukarıdaki duvarda bir oyuk açmıştı. Silahın patlama sesi koridorun kapalı boşluğunda yankılanarak büyümüştü. Bir parça duvar sıvasının yanağına yapıştığını fark eden Philip’in kulakları çınlıyordu.</span></p>

  <p class="calibre25"><span class="calibre6">Barutun gri dumanları arasından Tara’yı güçlükle görebildi. Tara ya sırıtıyor ya da yüzünü buruşturuyordu. Şu an bunu bilemiyordu.</span></p>

  <p class="calibre25"><span class="calibre6">“Diğeri suratının ortasına gelecek,” dedi Tara. “Şimdi uslu bir çocuk olacak mısın?”</span></p>

  <p class="calibre26"><span class="calibre6">* * *</span></p>

  <p class="calibre27"><span class="calibre6">Nick Parsons, sabah okumasını yapmak için İncil Meali’ni açtığı sırada duymuştu silah sesini. Sırtını karyola başlığına dayamış, yatakta otururken birden duyduğu patlama sesiyle yerinden sıçradı. İncil elinden uçup gitmişti. Yuhanna’ya Vahiy, birinci bölüm, dokuzuncu ayet açıktı. Orada Yuhanna, cemaate şöyle sesleniyordu: “</span><span class="italic"><span class="calibre6">Ben Yuhanna, İsa’ya duyulan acıda, O’nun hükümranlığında ve sabrında sizlerle ortak olan kardeşiniz</span></span><span class="calibre6">.”</span></p>

  <p class="calibre25"><span class="calibre6">Yataktan kalkıp tuvalete, Marlin tüfeğinin köşede duvara dayalı olarak durması gereken yere gitti. Ama silahı orada değildi. Panik, Nick’in sırtından aşağı doğru süzüldü. Nick döndü ve odadaki tüm kayıp eşyalara baktı. Sırt çantası yoktu. Tüfek fişeklerinin olduğu kutular yoktu. Aletleri, baltası, botları, haritaları hepsinin yerinde yeller esiyordu.</span></p>

  <p class="calibre25"><span class="calibre6">En azından pantolonu hâlâ oradaydı. Bir sandalyenin sırtında katlanmış olarak duruyordu. Pantolonunu üstüne geçirip hızla odadan çıktı. Stüdyo daireyi geçti. Kapıdan çıktı. Koridordan aşağı gidip bir kat merdiven indi. Ve ilk kata vardı. Öfkeyle yükselmiş bir ses duyduğunu sanıyordu, ama emin değildi. Aceleyle Chalmers’ların dairesine doğru ilerledi. Kapı kilitli değildi. Hemen içeri girdi.</span></p>

  <p class="calibre25"><span class="calibre6">“N’oluyor? Neler oluyor burada?” diyip duruyordu Nick. Oturma odasında birden durdu. Çok saçma bir şey görmüştü. Tara Chalmers’ın Philip’e silah doğrulttuğunu mu görmüştü az önce? Philip’in yüzünde ise tuhaf bir ifade vardı. Brian onlardan yarım metre, bir metre kadar ileride duruyordu. Koruyucu bir edayla kollarını Penny’ye dolamıştı. Küçük kız da Brian’a sokulmuştu. İşin en garip yanıysa, Nick, eşyalarının kanepenin önünde, yerde yığılı olduğunu fark etmişti şimdi.</span></p>

  <p class="calibre25"><span class="calibre6">“Şuraya geç,” dedi Tara. Silahını sallayarak Nick’i de Philip, Brian ve Penny’nin yanına doğru yönlendirdi.</span></p>

  <p class="calibre25"><span class="calibre6">“Sorun ne?”</span></p>

  <p class="calibre25"><span class="calibre6">“Boş ver, sadece dediğimi yap.”</span></p>

  <p class="calibre25"><span class="calibre6">Nick, usul usul dediğini yaptı ama kafası hâlâ karışıktı. Allah aşkına, burada ne olmuştu? Nick istemsizce Philip’e baktı. Cevapları bu koca adamın gözlerinde aradı. Ama Nick, Philip Blake’i tanıdığından beri ilk kez bu koca adamın bu kadar ezik, kararsız ve hayal kırıklığıyla şaşırıp kalmış olduğunu görüyordu. Nick, Tara’ya döndü. “April nerede? N’oldu?”</span></p>

  <p class="calibre25"><span class="calibre6">“Boş ver.”</span></p>

  <p class="calibre25"><span class="calibre6">“Ne yaptığını sanıyorsun sen? Her şeyimizi böyle yere atarak ne—”</span></p>

  <p class="calibre25"><span class="calibre6">“Nicky,” diye araya girdi Philip. “Boş ver. Tara bize ne yapmamızı istediğini şimdi söyleyecek. Biz de söyleneni yapacağız ve her şey yoluna girecek.”</span></p>

  <p class="calibre25"><span class="calibre6">Philip bunu Nick’e söylüyordu ama konuşurken Tara’ya bakıyordu.</span></p>

  <p class="calibre25"><span class="calibre6">“Arkadaşının lafını dinle Nick,” dedi Tara. O da bunu Nick’e söylüyordu ama bakışlarını da Philip’in üzerinden çekmiyordu. Nefret, öfke, intikam ve bir şey daha Nick’in anlayamadığı bir şey vardı Tara’nın gözlerinde.</span></p>

  <p class="calibre25"><span class="calibre6">Şimdi araya girme sırası Brian’daydı: “Tam olarak ne yapmamızı istiyorsun?”</span></p>

  <p class="calibre25"><span class="calibre6">Tara konuşurken hâlâ Philip’e bakıyordu: “Dışarı çıkın.”</span></p>

  <p class="calibre25"><span class="calibre6">Başta bu basit emir cümlesi öylesine söylenmiş gibi geldi Nick Parsons’a. Onun şaşırmış kulaklarına Tara bu cevabı verirken gerçekten bunu yapmalarını istiyormuş gibi gelmemişti. Ama bu ilk tepki, belki de iyimser his pek uzun sürmedi. Tara Chalmers’in yüzündeki ifade bu düşüncelere hemen bir son vermişti.</span></p>

  <p class="calibre25"><span class="calibre6">“Yola koyulun.”</span></p>

  <p class="calibre25"><span class="calibre6">Philip, Tara’ya bakmaya devam ediyordu. “Bizim oralarda buna cinayet derler.”</span></p>

  <p class="calibre25"><span class="calibre6">“Ne dersen de. Yalnız şu kıçını kaldırıp çık hadi!”</span></p>

  <p class="calibre25"><span class="calibre6">“Bizi silahlarımız olmadan dışarıya mı atacaksın?”</span></p>

  <p class="calibre25"><span class="calibre6">“Daha fazlasını yapacağım,” dedi. “Şu güçlü kaz tüfeklerinden birini alıp çatıya çıkacağım. Ve gidip gitmediğinizi kontrol edeceğim.”</span></p>

  <p class="calibre25"><span class="calibre6">Uzun ve korkunç bir sessizlikten sonra Nick, Philip’e baktı.</span></p>

  <p class="calibre25"><span class="calibre6">Sonunda Philip, gözlerini iri yarı, tombul ve silahlı kızdan ayırdı. “Eşyalarını al,” dedi Nick’e. Sonra da Brian’a dönüp “Çantamda bir yağmurluk vardı. Onu Penny’ye giydir,” dedi.</span></p>

  <p class="calibre26"><span class="calibre6">* * *</span></p>

  <p class="calibre27"><span class="calibre6">Tara Chalmers, taştan bir nöbetçi gibi başlarında dikilirken giyinip evden çıkmaya hazırlanmak çok kısa bir zamanlarını yalnızca birkaç dakikalarını aldı. Ama bu, Brian Blake’e ne olmuş olabileceği hakkında kabaca fikir yürütmek için yeterli zamanı vermişti. Botlarını bağlayıp Penny’ye yağmurluğu giydirirken tüm belirtilerin tuhaf bir üçgeni işaret ettiğini fark etti. April’in ortalarda gözükmemesi bir şeyleri belli ediyordu. Tara’nın dinmek bilmeyen haklı öfkesi de. Peki, ama bunun sebebi neydi? Philip’in söylediği ve yaptığı bir şey olamazdı. Kızları ne bu kadar kızdırmış olabilirdi ki?</span></p>

  <p class="calibre25"><span class="calibre6">Tuhaf bir anlığına Brian’ın zihninde eski deli karısı canlandı. Takıntılı, isterik, tuhaf Jocelyn de böyle şeyler yapardı. Ardında hiçbir iz bırakmadan haftalarca ortadan kaybolurdu. Bir keresinde Brian akşam okulundayken, sanki hayatından bir lekeyi siliyormuş gibi onun tüm eşyalarını kiralık evlerinin merdivenlerine atmıştı. Ama bu, bu tamamen farklıydı. Chalmers kardeşler, deli veya kaçık olduklarını gösteren hiçbir şey yapmamışlardı daha önce.</span></p>

  <p class="calibre25"><span class="calibre6">Brian’ı en çok rahatsız eden şey kardeşinin tavrıydı. Dinen öfkesi ve üzüntüsünün altında perişanlık, hatta umutsuzluk yatıyordu. Bu bir ipucuydu. Önemliydi bu. Ama asıl sorun, şimdi bunu çözecek zamanın olmamasıydı.</span></p>

  <p class="calibre25"><span class="calibre6">“Hadi gidelim,” dedi Philip. Sırt çantası omzundan sarkıyordu. Üstünde kot ceketi vardı. Ceketin her tarafında önceki yolculuklarından kalma siyah, yağlı lekelerle kurumuş kanların olduğu görülebiliyordu. Philip kapıya yöneldi.</span></p>

  <p class="calibre25"><span class="calibre6">“Dur!” dedi Brian. Tara’ya döndü. “En azından izin ver de biraz yiyecek alalım. Kendimiz için değilse bile Penny için.”</span></p>

  <p class="calibre25"><span class="calibre6">Tara, bakışlarını Brian’a çevirip “Buradan canlı olarak çıkmanıza izin veriyorum,” dedi.</span></p>

  <p class="calibre25"><span class="calibre6">“Yürü Brian.” Philip kapının eşiğinde durdu. “Her şey bitti.”</span></p>

  <p class="calibre25"><span class="calibre6">Brian kardeşine döndü. Bu derin çizgili, bozulmuş yüzdeki bir şey Brian’ı derinden etkiliyordu. Philip, onun ailesindendi, aynı kandandı. Birlikte uzun bir mesafe kat etmişlerdi. Yol kenarına atılmış sokak köpekleri gibi şimdiye kadar pek çok zorluğu birlikte aşarak hayatta kalmışlardı. Brian içinde tuhaf bir duygunun kabardığını hissetti. Bu his, ona beklenmedik bir güç vermişti. “Peki,” dedi. “Madem böyle olması gerekiyor…”</span></p>

  <p class="calibre25"><span class="calibre6">Cümlesini bitirmedi söylenecek başka bir şey de yoktu zaten. Kolunu Penny’ye dolayıp küçük kızı babasının arkasından dışarı çıkardı.</span></p>

  <p class="calibre26"><span class="calibre6">* * *</span></p>

  <p class="calibre27"><span class="calibre6">Yağmur hem bir lütuf, hem bir cezaydı. Apartmanın ön girişinden çıkarlarken yağmur yüzlerini kırbaçlıyordu. Kendilerini toparlamak için park yolundaki cılız ağaçların altına sindiklerinde fırtınanın Isırganları sokaklardan temizlediğini gördüler. Kanalizasyonlar taşıp sele karışmıştı. Yollar su kaplıydı. Kapkara gökyüzü yere inmişti.</span></p>

  <p class="calibre25"><span class="calibre6">Nick gözlerini kısarak ileri, güney tarafına baktı. Sokaklar bomboştu. “En iyisi bu tarafa gitmek! Güvenli bölgelerin çoğu orada!”</span></p>

  <p class="calibre25"><span class="calibre6">“Tamam, güneye gidiyoruz,” dedi Philip. Sonra da Brian’a döndü. “Penny’yi yine sırtına alabilir misin? Sana güveniyorum moruk. Ona göz kulak ol.”</span></p>

  <p class="calibre25"><span class="calibre6">Brian ıslanan yüzünü sildi ve elini yumruk yapıp başparmağını kaldırarak kardeşine her şeyin yolunda olduğuna dair bir işaret yaptı.</span></p>

  <p class="calibre25"><span class="calibre6">Brian çocuğa dönüp yavaşça onu sırtına almaya çalışırken aniden durdu. Kısa bir süre şaşkınlıkla küçük kızı izledi. Penny de aynı işareti yapıyordu. Brian, kardeşine baktı. Bu iki adam konuşmadan durumu anladılar.</span></p>

  <p class="calibre25"><span class="calibre6">Penny Blake orada öylece durmuş bekliyordu. İnatla çenesini kaldırıp karşı koyuyordu. Küçük, sevimli gözleri yağmurla kırpışıyordu. Yüzündeki bu ifade, annesini hatırlatıyordu. O da erkeklerin mantıksızlığına dayanamadığında aynen böyle bakardı. Sonunda Penny “Ben bebek değilim… Gidebilir miyiz artık?” dedi.</span></p>

  <p class="calibre26"><span class="calibre6">* * *</span></p>

  <p class="calibre27"><span class="calibre6">Eğilerek ve çamurlu yolda kaya kaya köşeye doğru ilerlediler. Yağmur onları yavaşlatıyordu. Çabucak yüzlerine, elbiselerine ve hatta iliklerine kadar işleyip onları sırılsıklam etti. Bu sonbahar yağmuru, buz gibi soğuktu, değdiği yeri delecek kadar da şiddetliydi. Yavaşlamaya da hiç niyeti yok gibiydi.</span></p>

  <p class="calibre25"><span class="calibre6">Birkaç biçimsiz ve sıska zombi yolun yukarısında, ıssız bir otobüs durağının yanında toplanmıştı. Ölü yüzlerinin üstündeki yağlı saçları, yosunla kaplanmış gibiydi. Asla gelmeyecek bir otobüsü bekliyor gibiydiler.</span></p>

  <p class="calibre25"><span class="calibre6">Philip, grubunu yönlendirerek köşedeki bir güneşliğin altına götürdü. Nick, ilk güvenli bölgeye giden yolu gösterdi. Bu ilk güvenli bölge, üst geçidin yarım blok güneyinde boş duran bir halk otobüsüydü. Philip, eliyle hızlıca bir hareket yaptı ve mağaza önlerinden çabuk çabuk geçerek otobüse doğru ilerlediler.</span></p>

  <p class="calibre26"><span class="calibre6">* * *</span></p>

  <p class="calibre27"><span class="calibre6">“Geri gidelim bence,” diye mırıldandı Nick Parsons. Otobüste çömelmiş, sırt çantasını karıştırıyordu. Otobüsün çatısına vuran yağmur, hafif makineli tüfek gibi sesler çıkarıyordu. Nick bir tişört bulup çıkardı çantasından. Islanmış yüzünü sildi. “Tek bir kızdan bahsediyoruz burada gidip evi ondan geri alabiliriz, geri dönüp onun kıçına tekmeyi basalım.”</span></p>

  <p class="calibre25"><span class="calibre6">“Evi ondan alabiliriz, ha?” Philip şoför koltuğundaydı. Öndeki torpido gözünde şoförden kalan şeyleri arıyordu. “Çantanda kurşun geçirmez bir yelek falan mı var?”</span></p>

  <p class="calibre25"><span class="calibre6">Her iki taraftan da içe doğru bakan sıralı koltukları vardı otobüsün. Bu otobüs, önceki yolcuların hayali varlıklarıyla ıslanmış köpek postu gibi kokuyordu. Otobüsün arkasında sondan bir önceki koltukta oturuyordu Brian. Islak kazağı ve kot pantolonu içinde tir tir titriyordu. Penny de onun yanındaki koltuktaydı. Brian’ın içinde bir huzursuzluk vardı. Bu yalnızca Atlanta’nın fırtınalı ve kentli yabaniliğine maruz kalmalarıyla alakalı değildi.</span></p>

  <p class="calibre25"><span class="calibre6">Brian’ın içindeki kötü his, daha çok geçen gece o apartmanda ne olduğuyla, bu gizemle ilgiliydi. Philip’le April’in keşfe çıktığı akşam beşle her şeyin aniden mahvolduğu ertesi gün sabah beş arasındaki süre zarfında neler olduğunu düşünmekten kendini alamıyordu. Kardeşinin yüzündeki tuhaf gerginlikten ve sert kararlılıktan Brian, bunun belirsiz bir konu olduğunu anlamaya başlamıştı. Öncelikleri hayatta kalabilmekti ama Brian yine de o gece neler olmuş olabileceğini düşünüp duruyordu. Bu gizemde derin bir şeyler vardı. Brian’ın içinde tam olarak anlatamayacağı bir endişe vardı.</span></p>

  <p class="calibre25"><span class="calibre6">Otobüsün dışında bir fotoğrafçının flaşı gibi parlak bir şimşek çaktı.</span></p>

  <p class="calibre25"><span class="calibre6">“Orada ne güzel yaşayıp gidiyorduk,” diye devam etti Nick. Sesinde bir mızmızlanma vardı ve konuşması düzensizdi. Ayağa kalktı ve bir sapından tutarak çantasını kaldırdı. “Onlar bizim silahlarımız dostum. Orada o kadar şey yaptık. Oradaki her şey onların olduğu kadar bizim de.”</span></p>

  <p class="calibre25"><span class="calibre6">“Eğil, Nick,” dedi Philip. “Şu itlerden hiçbirinin bizi burada görmesini istemiyorum.”</span></p>

  <p class="calibre25"><span class="calibre6">Nick çabucak eğildi.</span></p>

  <p class="calibre25"><span class="calibre6">Philip, şoför koltuğuna otururken koltukların yayları gıcırdadı. Gösterge tablosunun üstündeki harita çantasını kurcaladı ama işe yarar bir şey bulamadı. Anahtarlar kontaktaydı. Philip anahtarları çevirdi ama sadece bir tıklama sesi geldi. “Bunu tekrar etmeyeceğim. O ev bizim için bitti artık.”</span></p>

  <p class="calibre25"><span class="calibre6">“Neden ama? Niye geri alamayalım orayı Philly? O şişman orospuyu alt edebiliriz. Üçümüz birlikte…”</span></p>

  <p class="calibre25"><span class="calibre6">“Bırak artık şu işin peşini Nick,” dedi Philip. Otobüsün arkasındaki Brian bile o kadar mesafeden Philip’in soğuk ikazını duymuştu.</span></p>

  <p class="calibre25"><span class="calibre6">“Hayır, anlamıyorum,” diye sessizce yakındı Nick. “Nasıl olur da böyle bir şey—”</span></p>

  <p class="calibre25"><span class="calibre6">“Bingo!” Philip sonunda işe yarar bir şey bulmuştu. Şoför penceresinin altındaki klipslere yaklaşık bir buçuk metrelik çelik bir çubuk tutturulmuştu. Genişliği ve ağırlığı demir bir inşaat çubuğununkikadardı. Bir ucu kanca yapılmıştı. Bu gereç körüklü kapıyı elle kapatmak için kullanılıyor olmalıydı. Şimdiyse bu loş ışıkta Philip onu evirip çevirirken harika bir el yapımı silaha benziyordu. “Bu işimizi görür,” diye mırıldandı.</span></p>

  <p class="calibre25"><span class="calibre6">“Nasıl oldu bu Philly?” diye ısrarla sordu Nick. Titrek ışığın altında çömeliyordu.</span></p>

  <p class="calibre25"><span class="calibre6">“ALLAH KAHRETSİN!”</span></p>

  <p class="calibre25"><span class="calibre6">Philip, demir çubuğu birden gösterge tablosuna çarptı. Etrafa plastik kırıkları saçıldı ve herkes olduğu yerde sıçradı. Çubuğu tüm gücüyle tekrar tekrar vurdu. Arabanın kontrollerini içeri çökertip ücret kutusunu parçaladı. Kutunun içindeki bozukluklar etrafa saçıldı. Gösterge tablosu tamamen harap olana kadar konsola vurmaya devam etti.</span></p>

  <p class="calibre25"><span class="calibre6">Sonunda boynunda atıp duran damarları, yüzünün öfkeyle kızarmasına yol açmıştı. Döndü ve sinirli sinirli Nick Parsons’a baktı. “Şu kahrolası çeneni kapatacak mısın artık?!”</span></p>

  <p class="calibre25"><span class="calibre6">Nick bakakaldı.</span></p>

  <p class="calibre25"><span class="calibre6">Otobüsün arkasında Brian’ın yanında oturan Penny Blake başını çevirmiş pencereden dışarı bakıyordu. Yağmur, kirli yollarda dere olup akıyordu. Sanki kendi seviyesinin çok üstündeki karışık bir matematik problemini çözüyormuş gibi ifadesi giderek sertleşti.</span></p>

  <p class="calibre25"><span class="calibre6">Bu sırada ön tarafta olan Nick, şaşkınlıktan taş kesilmişti. “Sakin ol Philly… Ben sadece… gevezelik ediyorum. Bir şey ima etmedim. O eve çok ısınmıştım.”</span></p>

  <p class="calibre25"><span class="calibre6">Philip, dudaklarını yaladı. Gözlerindeki ateş yavaş yavaş kayboluyordu. Derin bir nefes alarak, nefesini kederli kederli verdi. Çubuğu şoför koltuğuna bıraktı. “Şey… Özür dilerim… Ne hissettiğini anlıyorum. Ama böylesi daha iyi olacak. Hem elektrik olmadan orası kasımın ortasına kadar kocaman bir dondurucuya dönecekti.”</span></p>

  <p class="calibre25"><span class="calibre6">Nick yere bakmaya devam etti. “Evet… Demek istediğini anlıyorum sanırım.”</span></p>

  <p class="calibre25"><span class="calibre6">“Böylesi daha iyi, Nicky.”</span></p>

  <p class="calibre25"><span class="calibre6">“Tabii.”</span></p>

  <p class="calibre25"><span class="calibre6">Bu sırada Brian, Penny’ye hemen döneceğini söyleyip koltuktan kalktı.</span></p>

  <p class="calibre25"><span class="calibre6">Koridorda eğilerek yürüdü. Nick’le kardeşinin yanına varana kadar kenarlardaki pencerelerden görünmeyecek seviyede eğilerek hareket etti. “Planımız ne, Philip?”</span></p>

  <p class="calibre25"><span class="calibre6">“Ateş yakabileceğimiz bir yer bulacağız. Bir apartmanın içinde ateş yakamayız.”</span></p>

  <p class="calibre25"><span class="calibre6">“Nick, bu güvenli bölgelerden kaç tane daha bulmuştun?”</span></p>

  <p class="calibre25"><span class="calibre6">“Bir, iki kez şansımız yaver giderse şehrin bu tarafından çıkmaya yetecek kadar çok yer var.”</span></p>

  <p class="calibre25"><span class="calibre6">“Eninde sonunda bir araba bulmamız gerekecek ama,” dedi Brian.</span></p>

  <p class="calibre25"><span class="calibre6">Philip homurdandı. “Hadi canım.”</span></p>

  <p class="calibre25"><span class="calibre6">“Bu otobüste benzin var mıdır sence?”</span></p>

  <p class="calibre25"><span class="calibre6">“Dizel vardır herhalde.”</span></p>

  <p class="calibre25"><span class="calibre6">“Ne olursa olsun, fark etmez. Hortumlayamayız ki onu.”</span></p>

  <p class="calibre25"><span class="calibre6">“Zaten dolduracak bir şeyimiz de yok,” diye hatırlattı Philip.</span></p>

  <p class="calibre25"><span class="calibre6">“Taşıyacak bir şeyimiz de yok,” diye ekledi Nick.</span></p>

  <p class="calibre25"><span class="calibre6">“Şuradaki metal şey?” diye şoför koltuğundaki metal çubuğu işaret etti Brian. “Sizce benzin deposunu delecek kadar keskin midir o?</span></p>

  <p class="calibre25"><span class="calibre6">“Otobüsün deposunu?” diyerek çelik çubuğa baktı Philip. “Keskindir herhalde. Neye yarayacak ki bu?”</span></p>

  <p class="calibre25"><span class="calibre6">Brian güçlükle yutkundu. Aklına bir fikir gelmişti.</span></p>

  <p class="calibre26"><span class="calibre6">* * *</span></p>

  <p class="calibre27"><span class="calibre6">Körüklü kapıdan teker teker çıkıp şimdi hafif ve soğuk bir çisentiye dönüşmüş yağmurun altında durdular. Hava pusluydu. Philip çelik çubuğu, Nick de Brian’ın arka koltukların altına sıkıştırılmış vaziyette bulduğu üç adet kahveli bira şişesini taşıyordu. Brian da Penny’yi dibinden ayırmıyordu. Her tarafta karanlık suretlerin olduğu görülebiliyordu. En yakındakiler yaklaşık bir blok ötedeydiler. Saat işliyordu.</span></p>

  <p class="calibre25"><span class="calibre6">Birkaç dakikada bir çakan şimşekler şehri, yanan bir magnezyum gibi beyaz ışıklarla kaplıyor ve sokağın her köşesinden gelen ölüleri aydınlatıyordu. Birkaç Isırgan, otobüsün arkasında insanlarının kaçıştığını fark etmişti bile. Bu zombiler hantal yürüyüşlerine şimdi daha belirli bir amaçla devam ederek onlara doğru yaklaşıyordu.</span></p>

  <p class="calibre25"><span class="calibre6">Philip, kamyon şoförlüğü yaptığı zamanlarda öğrenmişti benzin deposunun yerini.</span></p>

  <p class="calibre25"><span class="calibre6">Büyük ön tekerin yanına çömeldi. Yağmur damlaları süzülerek çenesinden akarken Philip deponun alt kısmını bulmak için şasenin altını yokladı. Bu otobüsün her biri üç yüz yetmiş beş litre yakıt alan iki ayrı deposu vardı.</span></p>

  <p class="calibre25"><span class="calibre6">“Acele et dostum, geliyorlar!” Nick, elindeki şişelerle Philip’in arkasında dizleri üzerine çöktü.</span></p>

  <p class="calibre25"><span class="calibre6">Philip, çelik çubuğun sivri ucunu öndeki deponun altına vurdu. Ama o sadece bu demir kasayı yamulttu. Philip büyük bir öfkeyle tuhaf bir şekilde inleyerek çubuğun ucunu tekrar depoya soktu.</span></p>

  <p class="calibre25"><span class="calibre6">Çubuğun ucu bu sefer deponun dışını delmişti, ince ince sızan sarı, yağlı bir sıvı Philip’in eline koluna aktı. Nick de arabanın altına eğilerek, üç yüz kırk mililitrelik şişelerden ilkini çabucak doldurdu.</span></p>

  <p class="calibre25"><span class="calibre6">Gök gürleyerek gökyüzünü dövdü. Ardından bir şimşek daha çaktı. Brian omzunun üstünden baktı, yürüyen cesetlerle dolu bir ordunun yaklaştığını gördü. Şimşeğin ışığında yaklaştıkları daha net görülüyordu. Şimdi sadece yirmi beş metre ötedeydiler. Fotoğraf makinesinin flaşı gibi çakan bu şimşek sayesinde pek çoğunun yüzü açık seçik görülüyordu.</span></p>

  <p class="calibre25"><span class="calibre6">İçlerinden birinin çenesi yoktu. Bir diğerinse karnındaki bir yarıktan bağırsakları çıkmış sallanıyordu.</span></p>

  <p class="calibre25"><span class="calibre6">“Çabuk ol Nick! Çabuk!” Brian’ın bir elinde yırtılmış gömlek parçaları, diğer elinde de bir çakmak vardı, bu şekilde kaçmaya hazırdı. Huzursuz huzursuz kıpırdanıp duruyordu. Yanında duran Penny de cesur olup korkmamak için elinden geleni yapıyordu. Dimdik duran kadavraların yaklaştıklarını izlerken küçük yumruklarını sıkıyor, dudaklarını ısırıyordu.</span></p>

  <p class="calibre25"><span class="calibre6">“Al işte, biri doldu, hadi, hadi!” Nick yakıtla dolu ilk şişeyi Brian’a uzattı. Brian şişenin içine çaputları doldurup şişeyi hızla ters çevirdi ve kumaşların ıslanmasını sağladı. Bu işi yalnızca birkaç saniye içinde yapmıştı. Ama Brian zamanın tükendiğini hissedebiliyordu. Zira kendilerine doğru gelen yüzlerce Isırgan iyice yaklaşmıştı. Çakmak çaktı ama rüzgâr çıkan alevi hemen söndürdü.</span></p>

  <p class="calibre25"><span class="calibre6">“Hadi ama moruk… Hadi, hadi!” Philip, elindeki çelik aleti kaldırarak yaklaşan sürüye doğru döndü. Onun arkasında duran Brian, çakmağın etrafını eliyle kapatarak sonunda çaputları yakmayı başardı. Kumaş alev aldı. Alevler şişenin kenarını eritti, dumanlar çıkararak bu kenarı yere akıttı.</span></p>

  <p class="calibre25"><span class="calibre6">Brian, Molotof kokteylini sürünün doğru fırlattı.</span></p>

  <p class="calibre25"><span class="calibre6">Şişe en öndeki zombilerin yaklaşık bir buçuk metre ötesinde parçalanarak patladı. Puslu havada bir çatırtı sesiyle sarı alevler çıkardı. Birkaç ceset bu beklenmedik ışık ve ısı yüzünden geriye doğru sendelemişti. Bazılarıysa kendi müritlerine çarparak domino taşları gibi onların da devrilmesine sebep olmuştu. Bu yuvarlanan canavarların görüntüsü normalde çok komik olabilirdi ama şimdi pek de öyle görünmüyordu.</span></p>

  <p class="calibre25"><span class="calibre6">Philip ikinci dolu şişeyi aldı ve çaputları içine soktu. “Çakmağı ver!” Brian, Bic marka çakmağı ona verdi. “Şimdi kaçın!” dedi Philip. Kumaşı yakıp alevli şişeyi karşı taraftan gelen canavar ordusuna fırlattı.</span></p>

  <p class="calibre25"><span class="calibre6">Bu kez şişe onların ortasına düştü ve napalm bombası gibi aralarında patlayarak en azından on, on iki tanesini acımadan cayır cayır yaktı. Brian, Penny’yi yerden kaptığı gibi Nick’in peşinden berber dükkânına doğru can havliyle ardına bakmadan koştu.</span></p>

  <p class="calibre26"><span class="calibre6">* * *</span></p>

  <p class="calibre27"><span class="calibre6">Brian, Penny ve Nick bir sonraki güvenli bölgeye giden yolu yarılamışlardı ki Philip’in geride kaldığını ancak fark ettiler.</span></p>

  <p class="calibre25"><span class="calibre6">Önü tahtalı başka bir mağazaya girerken “Ne bok yiyor bu!” dedi Nick. Sesi tiz ve öfkeliydi.</span></p>

  <p class="calibre25"><span class="calibre6">“Ah bir bilsem!” diye serzenişte bulundu Brian. O da arkasına, kardeşine bakarak Penny’yle birlikten mağazanın içine girdi.</span></p>

  <p class="calibre25"><span class="calibre6">Doksan, yüz metre ötede Philip, bir saldırgana doğru demir silahını sallayarak belirsiz bir şeyler söylüyor, küfürederek bağırıyordu. Yanan zombi, dumanlar ve alevler içinde yaklaştı ona.</span></p>

  <p class="calibre25"><span class="calibre6">“Aman Tanrım!” diyerek Penny’nin önüne geçti Brian. “Buraya gel, BURAYA GEL!”</span></p>

  <p class="calibre25"><span class="calibre6">Philip Blake, bir eliyle çakmağı, ötekiyle de kanlı demiri kaldırarak şu an her yere hâkim olan tuhaf bir Viking barbarlığıyla bu yaratık sürüsünden kaçıyordu. Tüm bastırılmış öfkesi, abartılı ve korkunç hareketlerle ortaya çıkıyordu.</span></p>

  <p class="calibre25"><span class="calibre6">Durakladı ve otobüsün altından sızan ve yerde genişleyerek küçük bir havuz oluşturan yakıtı tutuşturdu. Sonra dönüp açık alana doğru koşan bir top taşıyıcı gibi coşkuyla ve son sürat olay mahallinden uzaklaştı.</span></p>

  <p class="calibre25"><span class="calibre6">Arkasındaki küçük yakıt göleti tutuşup yayıldı ve bu mavi alevler otobüsün o devasa çelik kaportasına doğru dalga dalga yükseldi. Philip zikzaklar çizerek yaklaşık elli metreuzaklaşabildi. Yolda karşılaştığı beş, altı Isırgan’ın da kafataslarını delmeyi ihmal etmedi. Bu sırada yangın arabanın yanını sarmaya başlamıştı.</span></p>

  <p class="calibre25"><span class="calibre6">Yağmurun sesinden ve inlemelerden başka çok alçak bir gümbürtü duyuldu. Philip, duman yüzünden az ilerideki Brian’ı ve diğerlerini göremiyordu.</span></p>

  <p class="calibre25"><span class="calibre6">“PHILIP! BURAYA GEL!”</span></p>

  <p class="calibre25"><span class="calibre6">Brian’ın sesi bir işaret vermişti. Philip, sese doğru ilerledi. Bu sırada patlama yeri salladı ve güneşi kapatarak ortalığı karanlık ve gri bir ikindiye çevirdi.</span></p>

  <p class="calibre26"><span class="calibre6">* * *</span></p>

  <p class="calibre27"><span class="calibre6">Hiçbiri bu patlamaya iyice bakamadı. Hepsi, patlamanın etkisiyle tahtayla kaplı odadaki kapıya çarptı. Şarapnel parçası gelmesin diye yüzlerini kapatıyorlardı. Otobüsün parçaları, metal parçaların sivri uçları ve cam parçalar, kapının önünden uçuşarak geçiyordu. Brian, dükkânın sokağa bakan vitrinindeki yansımalara bakabilmişti: Yarım blok ötedeki patlama, yirmi tonluk otobüsü havaya fırlatmış, baş döndürücü bir duman bulutu ve korkunç bir yangın çıkarmıştı. Patlamanın kuvvetiyle şoför kabininin kapıları da patlayarak açılmıştı. Eritici sıcaklıktaki şok dalgası, enerjisi biten büyük yıldızların patlaması gibi şiddetli bir parlaklıkla pek çok ölüyü yere yığmıştı. Sayısız ceset, bu dalgaya kapılıp fırında kavrulmuşa dönmüştü. Havaya sıçrayan parçalar bazılarını parçalara ayırmıştı. Çürümüş vücut parçaları kaçmaya çalışan bir kuş sürüsü gibi fırtınanın dövdüğü gökyüzüne fırlamıştı.</span></p>

  <p class="calibre25"><span class="calibre6">Alevli bir çamurluk parçası otobüsün kapısından dört, beş metre öteye düştü.</span></p>

  <p class="calibre25"><span class="calibre6">Bu çınlama sesi herkesi olduğu yerde zıplattı. Şoktan gözleri kocaman açılmıştı. “Ha siktir!!” diye bağırdı Nick. Elleriyle yüzünü kapatıyordu. Brian, Penny’yi sımsıkı kucaklayıp sarmıştı. Konuşmadan felç olmuş gibi durdu bir süre.</span></p>

  <p class="calibre25"><span class="calibre6">Philip elinin arkasıyla yüzünü sildi ve yeni uyanan bir uyurgezer sersemliğiyle kapıya doğru baktı. “Tamamdır.” Omzunun üstünden etrafa hızla bir göz gezdirdi ve sonra tekrar Nick’e döndü. “Şu berber dükkânı nerede?”</span></p>

  <div class="mbppagebreak" id="calibre_pb_22"></div>
</body>
</html>
