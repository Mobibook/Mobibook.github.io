<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Yürüyen Ölüler</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre23" id="filepos775000"><span class="bold"><span class="calibre6">21. Kısım</span></span></p>

  <p class="calibre24"><span class="calibre6">Brian kardeşine “Ne yapıyorsun sen?” diye sordu. Ölü kız, aptal bir açlıkla havaya pençe atıyordu. Gri gözlerini Brian’a dikti.</span></p>

  <p class="calibre25"><span class="calibre6">“Sorun yok,” dedi Philip. Ölü kızını arka koridora doğru çekiyordu.</span></p>

  <p class="calibre25"><span class="calibre6">“Sen…”</span></p>

  <p class="calibre25"><span class="calibre6">“Siktir git, kendi işinle uğraş.”</span></p>

  <p class="calibre25"><span class="calibre6">“Hadi biri…”</span></p>

  <p class="calibre25"><span class="calibre6">“Kimse görmedi beni,” dedi Philip. Kapıyı tekmeleyerek açıp çamaşır odasına girdi.</span></p>

  <p class="calibre25"><span class="calibre6">Burası küçük penceresiz bir odaydı. Yerler kare fayanslarla kaplıydı. Bozuk birer çamaşır ve kurutma makinesinden başka bir şey yoktu. Yerdeki karoların arası kedi kumlarıyla doluydu. Philip, salyalar akıtarak hırıldayan bu yaratığı köşeye doğru sürükleyip tasmasını ortadaki su borularına bağladı. Bunu bir hayvan terbiyecisi gibi hızlı ama nazikçe yapmıştı.</span></p>

  <p class="calibre25"><span class="calibre6">Brian koridorda durmuş tüm bunları şaşkınlıkla izliyordu. Philip, yere battaniyeler serdi. Çamaşır makinesinin sivri uçlarını Penny’nin ses çıkarmasını ve kendine zarar vermesini önlemek için bantlarla kapladı. Philip’in buna epeydir hazırlandığı belliydi. Uzun uzadıya düşünmüştü bunu. Bir kemer ve tasma parçalarından yapılmış uyduruk deri bir yuları, kızın başının etrafına dolayıp onu borulara bağladı.</span></p>

  <p class="calibre25"><span class="calibre6">Philip tüm bunları, engelli bir çocuğun tekerlekli sandalyesini hazırlayan bir bakıcının özeni ve dikkatiyle yaptı. Çelik ayırıcıyla sıska yaratığın arasına biraz mesafe koyarak dizginlerini duvara bağladı. Tüm bunlar olurken eskiden çocuk olan bu yaratık hırlıyor, salyalar akıtıyor ve zincirlerini çekiştiriyordu.</span></p>

  <p class="calibre25"><span class="calibre6">Brian öylece bakıyordu. Dönüp gitsin mi, ağlasın mı, bağırsın mı bilemiyordu. Etrafta, rahatsız edici derecede yakın, geçmişinden bir şeye rastlamış gibi hissediyordu. Aklından geçen düşünceleri, bir an için onu alıp on sekiz yaşındayken, ölmek üzere olan büyükannesine veda etmek için Waynesboro’daki huzurevine gittiği güne götürdü. Büyükannesinin bakıcısının yüzündeki o ifadeyi hiç unutamayacaktı. Bu erkek hemşire neredeyse her saat başı yaşlı kadının altını temizlemek zorunda kalmıştı. Ama odadaki akrabaların arasında bunu yaparken yüzündeki ifade çok korkunçtu: tiksinme, sabırlı bir profesyonellik, şefkat ve aşağılama karışımı bir şey.</span></p>

  <p class="calibre25"><span class="calibre6">Şimdi bu canavarın açılıp kapanan çenesinin olduğu tehlike bölgesinden uzak durmaya çalışarak onun ufak başının etrafına dikkatle ipleri dolarken Philip Blake’in yüzü de aynı tuhaf ifadeyle buruşuyordu. Kızın zincirleriyle uğraşırken ona bir de şarkı söylüyordu, bu, Brian’ın hangisi olduğunu tam olarak çıkaramadığı bir ninniydi.</span></p>

  <p class="calibre25"><span class="calibre6">Sonunda Philip, kızı yeterince bağladığına kanaat getirdi. Şefkatle Penny yaratığının başını okşayıp alnından öptü. Kız çenesini ona doğru açtı ama birkaç santimetreyle Philip’in boynunu kaçırdı.</span></p>

  <p class="calibre25"><span class="calibre6">“Işığı açık bırakacağım, tatlım,” dedi Philip ona. Sanki bir yabancıya söylermiş gibi sesli sesli demişti bunu. Sonra sakince dönüp çamaşır odasından çıktı ve kapıyı arkasından güzelce kapattı.</span></p>

  <p class="calibre25"><span class="calibre6">Brian orada koridorda dikiliyordu. İçi ürpermişti. “Konuşmak ister misin,” diye sordu.</span></p>

  <p class="calibre25"><span class="calibre6">“Sorun yok,” diye yineledi Philip. Brian’la göz göze gelmemeye çalışarak odasına yürüdü.</span></p>

  <p class="calibre26"><span class="calibre6">* * *</span></p>

  <p class="calibre27"><span class="calibre6">İşin en kötü yanı ise çamaşır odası, Brian’ın odasının dibindeydi. O andan itibaren Brian, her gece bu Penny yaratığının etrafı tırmalamasını, inlemesini, zincirlerini çekiştirmesini dinledi. Penny bir şeyi hatırlatıyordu. Ama neyi? Kıyamet gününü mü? Deliliği mi? Onun simgelediği şeyi anlatmaya kelimeler yetmiyordu. Ayrıca kokusu, kedi çişinden bile bin beterdi. Philip de çoğu zaman ölü kızın yanına gidip bu çamaşır odasına kapanıyordu; Allah bilir orada ne yapıyordu. Bu da üç adamı birbirinden daha da fazla uzaklaştırıyordu. Hâlâ üzüntüden ve şoktan kurtulamayan Brian, acımakla nefret etmek arasında kalmıştı. Kardeşini seviyordu, ama bu kadarı da çok fazlaydı. Nick hiç yorum yapmamıştı bu konuyla ilgili. Ama Brian onun cesaretinin kırıldığını düşünüyordu. Adamların arasındaki sessizlik giderek büyüyordu. Nick’le Brian, apartmanın dışında daha çok vakit geçirmeye başlamışlardı. Güvenli bölgelerde dolaşıp orada oturanları daha yakından gözlüyorlardı.</span></p>

  <p class="calibre25"><span class="calibre6">Göze batmamaya çalışarak bu kapalı yerin küçük ön kısmında dolaşan Brian, kentin temelde iki sosyal sınıfa ayrıldığını gördü. İlk sınıf, en güçlü olanlar, işe yarar bir mesleği olanlar ya da tüccar olanlardan oluşuyordu. Brian bu ilk grupta iki tane duvar ustası, bir makinist, bir doktor, bir silah mağazası sahibi, bir veteriner, bir tesisatçı, bir berber, bir araba tamircisi, bir çiftçi, bir aşçı ve bir elektrikçi olduğunu saptadı. İkinci sınıf, Brian’ın Muhtaçlar dediği grup ise hastalar, gençler ve geçmişlerindeki yöneticiliklerinin şu an hiçbir faydası olmayan tüm beyaz yakalı çalışanlardan oluşuyordu. Bunlar, eskiden orta kademe yönetici olanlar, ofiste çalışanlar, kâğıt işleriyle uğraşanlar ve bir zamanlar büyük uluslararası şirketlerin şubelerini yöneterek milyonlar kazanan, şimdiyse eski kasetler gibi boşa yer kaplayan, kurum yöneticileriydi. Brian’ın aklına eski sosyoloji dersleri gelmişti. Çaresiz ruhlarla dolu bu zayıf ve çürük grubun gelişerek kendi kabilesinioluşturup oluşturamayacağını merak etti.</span></p>

  <p class="calibre25"><span class="calibre6">Baştakilerin yakındaki bir karakoldan Woodbury’e gelip insanları buraya toplayan Milli Muhafız teşkilatından üç kişi olduğu belliydi. Brian’ın Kabadayılar adını taktığı bu küçük gruba asker tıraşlı eski bir denizci liderlik ediyordu. Bu hevesli adamın buz mavisi gözleri vardı ve adının Gavin olduğu biliniyordu ya da astlarının ona seslendiği şekliyle ‘Binbaşı’ diyenler de vardı. Birkaç gün içinde Brian, güç ve yağmacılık gibi hedefleri olan Gavin’e sosyopat damgasını vurmuştu. Belki de bu hastalık Gavin’in şalterlerini attırmıştı. Ama Woodbury’deki ilk haftalarında Brian, Gavin’le yedek askerlerinin zavallı ailelerin ellerinden yiyeceklerini zorla aldıklarını ve geceleri yarış pistinin arkasında silah zoruyla birkaç kadından faydalandıklarını görmüştü.</span></p>

  <p class="calibre25"><span class="calibre6">Brian, Woodbury’deki hiyerarşik düzenle ilgili tüm bu gözlemleri yaparken kimsenin yanına yanaşmamış, her yerden başını eğerek sessiz sedasız geçmişti. Stevens ismini duyuyordu her yerde.</span></p>

  <p class="calibre25"><span class="calibre6">Brian’ın kentteki insanlarla yaptığı değişik sohbetlerden anladığı kadarıyla bu Stevens denen adam, bir zamanlar Atlanta’nın kenar mahallerinden birinde çalışan kulak-boğaz-buruncuymuş. Bu ‘dönüşüm’den sonra daha güvenli yerlere gitmiş, boşandığı için de tek başına olduğunu söyleyenler vardı. Bu hayırsever doktor, Atlanta’dan ayrıldıktan hemen sonra Woodbury’de yaşamaya çalışan birbirinden çok farklı kişilerden oluşan bu gruba rastlamış. Bu zavallıların, kötü beslenmeden ve hastalıktan kırıldığını, çoğunun da kendi yaralarını kendilerinin iyileştirmeye çalıştığını görünce burada kalıp onlara yardım etmeye karar vermiş. O günden beri de yarış pistinden üç blok ötedeki eski Meriwether County Tıbbi Merkezi’nde çalışıyormuş, başını kaşıyacak vakti olmuyormuş.</span></p>

  <p class="calibre25"><span class="calibre6">Hâlâ hırıltıyla soluyan ve aldığı her nefesle içine bir bıçak saplanan Brian, Woodbury’deki yedinci gününde güvenli bölgenin güney ucundaki gri tuğlalı, alçak binaya gidecek cesareti akşama doğru kendinde ancak bulabildi.</span></p>

  <p class="calibre26"><span class="calibre6">* * *</span></p>

  <p class="calibre27"><span class="calibre6">Stevens, röntgen filmini ışıklı bir panelin üstüne tuttururken “Şansın varmış,” dedi. Brian’ın kaburgaları gözüküyordu. “Ciddi bir kırık yok… Sadece ikinci, dördüncü ve beşinci kemiklerinde küçük çatlaklar var.”</span></p>

  <p class="calibre25"><span class="calibre6">“Şans mı?” diye mırıldandı Brian. Gömleğini çıkarmış bir vaziyette pamuklu sedyede oturuyordu. Karo kaplı oda, tıp merkezinin bodrumundaki iç bunaltıcı bir mahzene benziyordu. Eskiden patoloji laboratuvarı olan bu oda, şimdi Stevens’in muayenehanesiydi. Havada dezenfektan ve küf kokusu vardı.</span></p>

  <p class="calibre25"><span class="calibre6">“Son zamanlarda pek söylememiştim bu lafı, kabul etmeliyim,” dedi Stevens. Işıklı panelin yanındaki paslanmaz çelikten dolaba döndü. Uzun, derli toplu, şık giyimli bir adamdı bu. Kırklı yaşlarının sonlarındaydı. Burnunun üstüne düşen çelik çerçeveli gözlükleri vardı. “Oxford” yazılı kırışık tişörtünün üstüne bir laboratuvar önlüğü çekmişti. Gözlerinde bir profesörünkine benzer yorgun bir zekâ parıltısı vardı.</span></p>

  <p class="calibre25"><span class="calibre6">“Peki ya hırıltı?” diye sordu Brian.</span></p>

  <p class="calibre25"><span class="calibre6">Doktor dolabın raflarındaki plastik ilaç şişelerini karıştırıyordu. Vereceği ilacı ararken “Kaburgalarındaki hasar yüzünden akciğer zarında meydana gelen bir iltihap başlangıcı,” diye mırıldandı. “Elinden geldiğince çok öksürmeni tavsiye ederim… Biraz ağrıtır, ama salgıların ciğerlerde birikmesini de önler.”</span></p>

  <p class="calibre25"><span class="calibre6">“Gözümde bir şey var mı?” Brian’ın çürük çenesinden sol gözüne doğru yayılan ağrı, son birkaç gündür iyice azmıştı. Ne zaman aynaya baksa gözü daha da kanlanmış gibi görünüyordu.</span></p>

  <p class="calibre25"><span class="calibre6">“Bence bir şey yok,” dedi doktor. Raftan bir hap şişesini çekip çıkardı. “Alt çene kemiğin fazlasıyla ezilmiş. Ama bu onu zamanla iyileştirir. Sana ağrını kesmesi için bir de naproxen veriyorum.”</span></p>

  <p class="calibre25"><span class="calibre6">Steven, ilaç şişesini uzattıktan sonra kollarını göğsünün üstünde bağlayıp orada dikildi.</span></p>

  <p class="calibre25"><span class="calibre6">Brian, yarı gönülsüz bir şekilde cüzdanına uzandı. “Hiç param var mı bilmi…”</span></p>

  <p class="calibre25"><span class="calibre6">Doktor, Brian’ın bu doğal tavrına şaşırarak kaşını kaldırdı ve “Burada ödeme falan yok,” dedi. “Personel de yok. Altyapı da yok. Araştırma zaten yok. Hatta adam gibi bir fincan kahve ve okuyacak yarım yamalak bir gazete bile yok.”</span></p>

  <p class="calibre25"><span class="calibre6">“Ah… Doğru ya.” Brian, hapları cebine koydu. “Kalçamda bir sorun var mı?”</span></p>

  <p class="calibre25"><span class="calibre6">“İncinmiş ama sağlam,” diyerek panelin ışıklarını söndürüp ilaç dolabını kapattı. “Endişelenecek bir şey yok. Gömleğini giyebilirsin.”</span></p>

  <p class="calibre25"><span class="calibre6">“Güzel… Teşekkür ederim.”</span></p>

  <p class="calibre25"><span class="calibre6">“Pek konuşkan değilsin galiba ha?” Doktor ellerini duvardaki bir lavaboda yıkayıp kirli bir havluyla kuruladı.</span></p>

  <p class="calibre25"><span class="calibre6">“Değilim herhalde.”</span></p>

  <p class="calibre25"><span class="calibre6">“Belki de böylesi daha iyidir,” dedi doktor. Havluyu avucunun içinde toparlayıp lavaboya attı. “Bana adını bahşedebilirsin en azından.”</span></p>

  <p class="calibre25"><span class="calibre6">“Hmm…”</span></p>

  <p class="calibre25"><span class="calibre6">“Önemli değil. Boş ver. Kaburgası Çatlak Bohem olarak kayıtlara geçeceksin. Bunun nasıl olduğunu anlatmak ister misin?”</span></p>

  <p class="calibre25"><span class="calibre6">Brian gömleğinin düğmelerini iliklerken omzunu silkti. “Düştüm,” dedi.</span></p>

  <p class="calibre25"><span class="calibre6">“Numunelerle kapışırken mi?”</span></p>

  <p class="calibre25"><span class="calibre6">Brian ona baktı. “Numune mi?”</span></p>

  <p class="calibre25"><span class="calibre6">“Pardon… Klinik laf işte! Isırganlar, zombiler, pire torbaları, ne deniliyorsa artık. Onlar yüzünden mi yaralandın?”</span></p>

  <p class="calibre25"><span class="calibre6">“Evet… Onun gibi bir şey.”</span></p>

  <p class="calibre25"><span class="calibre6">“Profesyonel bir fikir almak ister misin? Bir teşhis?”</span></p>

  <p class="calibre25"><span class="calibre6">“Tabii.”</span></p>

  <p class="calibre25"><span class="calibre6">“Hâlâ şansın varken kaç, git bu cehennemden.”</span></p>

  <p class="calibre25"><span class="calibre6">“Neden?”</span></p>

  <p class="calibre25"><span class="calibre6">“Kaos teorisi.”</span></p>

  <p class="calibre25"><span class="calibre6">“Pardon?”</span></p>

  <p class="calibre25"><span class="calibre6">“Entropi… İmparatorluklak çöker, yıldızlar parlar… İçeceğindeki buzlar erir.</span></p>

  <p class="calibre25"><span class="calibre6">“Özür dilerim. Anlayamadım.”</span></p>

  <p class="calibre25"><span class="calibre6">Doktor, burnunun üstündeki gözlüğünü yukarı doğru itti. “Bu binanın altında bir krematoryum var… Bugün iki kişiyi daha yaktık. İçlerinden biri, iki çocuk babasıydı. Dün sabah kuzeyde saldırmışlar onlara. Geçen gece de yeniden canlandılar. Gittikçe daha çok ısırgan geliyor… Barikat bir elek gibi. Kaos teorisi, kapalı bir sistemin sağlam kalmasının imkânsızlığını anlatır. Bu kasabanın sonu belli. Asayişi sağlayacak kimse yok… Gavin’le saz arkadaşları da giderek işin suyunu çıkarıyor… Ve sen, dostum, sen de yalnızca bir yemsin.”</span></p>

  <p class="calibre25"><span class="calibre6">Uzun bir süre Brian hiçbir şey söylemeden doktorun geçişini izledi.</span></p>

  <p class="calibre25"><span class="calibre6">Sonunda sedyeden zıplayarak inip elini uzattı. “Bunu aklımın bir köşesine yazacağım.”</span></p>

  <p class="calibre26"><span class="calibre6">* * *</span></p>

  <p class="calibre27"><span class="calibre6">O gece ağrı kesiciler yüzünden sersemlemişti Brian Blake. Birinin odasının kapısını tıklattığını duydu. Üstünü başını toparlayıp lambasını yakmaya fırsat bulamadan kapı açıldı ve Nick başını içeri uzattı. “Brian, uyanık mısın?”</span></p>

  <p class="calibre25"><span class="calibre6">Brian battaniyelerin altından çıkıp yatağının ucuna otururken “Her zaman,” diye homurdandı. Apartman duvarlarındaki prizlerden yalnızca birkaçı çalışıyordu. Brian’ın odası ölü bir hücre gibiydi. Bu yüzden pille çalışan el fenerini yaktı. Nick’in odaya tamamen giyinik bir hâlde girdiğini gördü. Yüzü telaştan gerilmişti.</span></p>

  <p class="calibre25"><span class="calibre6">“Bunu görmen lazım,” dedi Nick. Pencereye doğru gidip panjurların arasından dışarı baktı. “Geçen gece gördüm onu. Yine aynı mesele. Bu kadarını düşünmemiştim ama.”</span></p>

  <p class="calibre25"><span class="calibre6">Brian’ın şaşkınlığı geçmemişti. Pencereye doğru gidip Nick’in yanında durdu. “Neye bakıyoruz?”</span></p>

  <p class="calibre25"><span class="calibre6">Ahşap panjurların arasından ilerideki karanlık ve boş arazide Philip’in ağaçların arasından çıkan sureti görülebiliyordu. Karanlığın ortasında direk gibi görünüyordu. Penny’nin ölümünden bu yana her geçen gün kilo veriyordu. Hiç uyumuyor, ağzına bir şey koymuyordu. Umudunu yitirmiş bir hasta gibiydi. O uzun, leylek gibi bacaklarını yalnızca solmuş kot pantolonu bir arada tutuyor gibiydi. Elinde bir kova vardı. Uyurgezer ya da bir robotmuş gibi ruhsuz ve tuhaf bir şekilde yürüyordu.</span></p>

  <p class="calibre25"><span class="calibre6">Brian kısık bir sesle “O kovayla n’apıyor?” diye farazi bir soru sordu.</span></p>

  <p class="calibre25"><span class="calibre6">“Ben de onu diyorum.” Nick gergin gergin kaşındı. “Geçen gece de vardı bu kova.”</span></p>

  <p class="calibre25"><span class="calibre6">“Bir sakin ol, Nick. Dur bakalım orada.” Brian el fenerini söndürdü. “Bekleyelim de ne olduğunu görelim.”</span></p>

  <p class="calibre26"><span class="calibre6">* * *</span></p>

  <p class="calibre27"><span class="calibre6">Birkaç dakika sonra ön kapının açılma sesi, karanlık apartmanda yankılandı. Philip’in ayaklarını sürüyerek oturma odasını geçip koridorda ilerlediği duyulabiliyordu.</span></p>

  <p class="calibre25"><span class="calibre6">Çamaşır odasının kapısı açıldı. Ardından Penny’nin telaşlı sesleri, zincir şangırtısı ve karmakarışık iniltiler geldi. Bunlar Brian’la Nick’in alıştığı seslerdi. Ama sonrasında daha önce hiç duymadıkları bir ses kulaklarına ilişti, karolara çarpan bir şeyin sulu sıçrama sesi, ardından da evcil bir zombinin tuhaf, hayvansı ve vıcık vıcık sesleri…</span></p>

  <p class="calibre25"><span class="calibre6">“Ne bok yiyor o?” Loş odada, Nick’in yüzü, dehşet saçan mat bir ayın yüzeyi gibiydi.</span></p>

  <p class="calibre25"><span class="calibre6">“Yuh artık,” diye fısıldadı Brian. “Bunu yapıyor ola—”</span></p>

  <p class="calibre25"><span class="calibre6">Brian lafını bitiremedi. Çünkü Nick, son süratle kapıya giderek koridora yönelmişti.</span></p>

  <p class="calibre25"><span class="calibre6">Brian hemen onun peşinden koştu. “Nick, dur, yap—”</span></p>

  <p class="calibre25"><span class="calibre6">“Bu olamaz artık.” Nick koşarak koridoru geçti ve çamaşır odasına doğru ilerledi. Kapıya sert sert vurdu. “Philip, neler oluyor orada?”</span></p>

  <p class="calibre25"><span class="calibre6">“Defol!”</span></p>

  <p class="calibre25"><span class="calibre6">Philip sesi, hisli ve boğuk boğuk gelmişti.</span></p>

  <p class="calibre25"><span class="calibre6">“Nick—” Brian, Nick’le kapı arasına girmeye çalışıyordu ama artık çok geçti.</span></p>

  <p class="calibre25"><span class="calibre6">Nick, kapının kolunu çevirdi. Kapı kilitlenmemişti. Nick çamaşır odasına girdi.</span></p>

  <p class="calibre25"><span class="calibre6">“Aman Allah’ım.”</span></p>

  <p class="calibre25"><span class="calibre6">Nick’in bu incinmiş tepkisini duyduktan az sonra Brian, çamaşır odasına girip olup bitene iyice bakabilmişti.</span></p>

  <p class="calibre25"><span class="calibre6">Brian, hızla bu daracık odaya girdi ve ölü kızın bir insan elini yediğini gördü.</span></p>

  <p class="calibre25"><span class="calibre6">Brian’ın ilk tepkisi, nefret etme, iğrenme ya da öfkelenme olmamıştı Bu beslenme sürecine bakarken Nick’in suratını buruşturan şey, tüm bu duyguların karışımıydı. Bunun yerini bir üzüntü dalgası sarmıştı Brian’ın içini. Başta hiçbir şey söylemedi. Sadece bu sıska cesedin önünde çömelen kardeşine baktı.</span></p>

  <p class="calibre25"><span class="calibre6">Sanki orada başkaları yokmuş gibi Philip, sakince kovadan parçalanmış bir insan kulağı çıkardı. Penny yaratığının eli yiyip bitirmesini sabırla bekledi. Penny, orta yaşlı bir erkek elini büyük bir iştahla yalayıp yuttu. Pembe ve köpüklü tükürükler dudaklarının kenarından akarken kanı çekilmiş, tüylü parmak eklemlerini sanki çok lezzetli birer yiyecekmiş gibi çiğnedi.</span></p>

  <p class="calibre25"><span class="calibre6">Philip, cemaatine ekmek sunan bir rahip gibi ilgi ve alakayla kızın o kararmış dişlerinin arasına insan kulağını koyarken çocuğa lokmasını uzatmadan önce yediklerini yutması için çok az bekledi. Penny yaratığı, kulak kıkırdağını ve insan derisinin kıkırdaksı yuvarlaklarını hiç aldırmadan yedi.</span></p>

  <p class="calibre25"><span class="calibre6">“Ben çıkıyorum buradan,” demeyi becerebilmişti sonunda Nick. Döndü ve hızla odadan çıktı.</span></p>

  <p class="calibre25"><span class="calibre6">Brian odaya girip kardeşinin yanına çömeldi. Sesini yükseltmedi. Philip’i hiçbir şeyle suçlamadı. Brian artık acı içinde boğuluyordu. Tek aklına gelen “Ne yapıyorsun, dostum?” demek oldu.</span></p>

  <p class="calibre25"><span class="calibre6">Philip başını eğdi. “O zaten ölmüştü… Yakacaklardı… Kliniğin arkasındaki bir poşette buldum vücudunu… Başka bir şeyden ölmüştü… Birkaç parça aldım hem… Kimse fark etmez…”</span></p>

  <p class="calibre25"><span class="calibre6">Penny yaratığı kulağı da yiyip bitirdi, daha fazla yiyecek için inlemeye başlamıştı.</span></p>

  <p class="calibre25"><span class="calibre6">Philip onu üzerinden kan damlayan kopmuş bir ayakla besledi. Bu sivri kemik bilekten kesilmişti; sümükle kaplı, yapış yapış bir fildişine benziyordu.</span></p>

  <p class="calibre25"><span class="calibre6">“Sence bu?..” Brian doğru kelimeyi aradı. “Sence bu iyi bir fikir mi?”</span></p>

  <p class="calibre25"><span class="calibre6">Bu ıslak ve yapış yapış yeme sesleri çamaşır odasını doldururken Philip başını eğip yere baktı. Kız kemiği kemirmeye başlamıştı. Philip’in sesi duygulandığı için azalıp çatlamaya başladı. “Organ bağışçısı gibi düşün onu…”</span></p>

  <p class="calibre25"><span class="calibre6">“Philip—”</span></p>

  <p class="calibre25"><span class="calibre6">“Onun gitmesine izin veremem, Brian… Veremem… O benim her şeyim.”</span></p>

  <p class="calibre25"><span class="calibre6">Brian derin bir nefes alıp gözyaşlarını tutmaya çalıştı. “Bu şey… O artık Penny değil.”</span></p>

  <p class="calibre25"><span class="calibre6">“Biliyorum.”</span></p>

  <p class="calibre25"><span class="calibre6">“Öyleyse niye—”</span></p>

  <p class="calibre25"><span class="calibre6">“Onu görüp hatırlamaya çalışıyorum… Ama yapamıyorum… Hatırlayamıyorum… Yaşadığımız bu boktan kargaşadan başka hiçbir şeyi hatırlayamıyorum… Bir de onu vuran o piç kuruları… O benim her şeyim…” Acı ve üzüntü sesini boğarak kalınlaşmasına yol açmıştı. Giderek koyu ve acımasız bir hâl aldı sesi. “Onu benden aldılar… Tüm dünyamı… Artık yeni kurallar var… Yeni kurallar…”</span></p>

  <p class="calibre25"><span class="calibre6">Brian nefes alamıyordu. Bu parçalanmış ayağa pasta gibi yumulmuş Penny yaratığını izledi. Sonra da başını çevirdi. Daha fazla katlanamayacaktı buna. Midesi sıkışıp bulanmaya, ağzı tükürükle dolmaya başlamıştı. Yemek borusundan bastırarak yukarı çıkan sıcaklığı hissedebiliyordu. Ayağa kalktı. “Ben… Burada kalamayacağım, Philip… Çıkmam lazım.”</span></p>

  <p class="calibre25"><span class="calibre6">Brian, hızla arkasına dönüp sendeleyerek çamaşır odasından çıktı. Tam koridorun ortasına gelmişti ki dizleri üstüne düşüp öğürerek kusmaya başladı.</span></p>

  <p class="calibre25"><span class="calibre6">Brian’ın midesi boştu. İçinden çıkanların çoğu safraydı. Ama bu tam da ızdırap ağrılarının üstüne gelmişti. Kustukça kustu. Midesinden çıkan asitler, koridorla oturma odası arasındaki yaklaşık iki metrelik halının her tarafına yayıldı. Bağırsaklarına kadar içindeki her şeyi kustu. Birden tüm vücudundan soğuk terler boşandı ve bir öksürük nöbetine tutuldu. Bu nöbet dakikalarca bitip tükenmeden sürdü. Her öksürük, Brian’ın kaburgasını acıyla zonklatıyordu. Sonunda bir külçe gibi yere yığılana dek öksürdü durdu.</span></p>

  <p class="calibre25"><span class="calibre6">Yaklaşık beş metre ötede, pilli fenerin ışığında Nick Parsons çantasını topluyordu. Yedek kıyafetlerini, birkaç kutu fasulye konservesini, battaniyeleri, bir el fenerini ve birkaç şişe suyu çantasına doldurdu. Dağınık sehpanın üzerinde bir şeyler arıyordu.</span></p>

  <p class="calibre25"><span class="calibre6">Brian, elinin tersiyle ağzını silerek doğrulabildi. “Gidemezsin, dostum… Şimdi olmaz.”</span></p>

  <p class="calibre25"><span class="calibre6">“Nah gidemem,” dedi Nick. Bir yığın şeker kabuğunun altından İncil’ini çıkarıp sırt çantasına koydu. Boğuk boğuk gelen yemek şapırtıları, tüm koridora yayılıyor, Nick’in sinirlerini iyice bozuyordu.</span></p>

  <p class="calibre25"><span class="calibre6">“Sana yalvarıyorum, Nick.”</span></p>

  <p class="calibre25"><span class="calibre6">Nick, sırt çantasının fermuarını çekerek kapattı. Brian’a bakmadan “Bana ihtiyacın yok…” dedi.</span></p>

  <p class="calibre25"><span class="calibre6">“Bu doğru değil.” Brian, ağzına gelen acı mide salgısını geri yuttu. “Şimdi sana her zamankinden daha çok ihtiyacım var… Yardımına ihtiyacım var… Birlikte işleri yoluna koymalıyız.”</span></p>

  <p class="calibre25"><span class="calibre6">“</span><span class="italic"><span class="calibre6">Yoluna</span></span> <span class="calibre6">mı koymalıyız?” Çantasını omzuna attı ve Brian’ın düştüğü yere doğru yürüdü. “Burada işler epeydir</span> <span class="italic"><span class="calibre6">yolunda</span></span> <span class="calibre6">değil.”</span></p>

  <p class="calibre25"><span class="calibre6">“Nick, dur, beni dinle—”</span></p>

  <p class="calibre25"><span class="calibre6">“Çok abarttı, Brian.”</span></p>

  <p class="calibre25"><span class="calibre6">“Dur. Ne demek istediğini anlıyorum. Ona bir şans daha ver. Belki bu tek seferlik bir şeydir. Belki… Bilmiyorum işte… Acı çekiyor. Bir şans daha ver, Nick. Birbirimizden ayrılmazsak hayatta kalma şansımız daha çok olur.”</span></p>

  <p class="calibre25"><span class="calibre6">İşkence gibi uzayan bir sürede Nick tüm bunları düşündü. Sonra bezgin ve bıkkın bir iç geçirmeyle cesaretini kaybetmiş gibi görünerek çantasını bıraktı.</span></p>

  <p class="calibre26"><span class="calibre6">* * *</span></p>

  <p class="calibre27"><span class="calibre6">Ertesi gün Philip ortadan kayboldu. Brian’la Nick onu aramaya bile gerek görmediler. Günün büyük bir kısmında birbirleriyle neredeyse hiç konuşmadan, kendilerini zombi gibi hissederek evde oturdular. Banyo, mutfak ve oturma odası arasında sessizce gidip geliyorlardı. Oturma odasının demirli pencerelerinden rüzgârlı havaya bakarak bir çözüm, kendilerini gittikçe dibe çeken bu bataklıktan bir çıkış yolu bulmaya çalışıyorlardı.</span></p>

  <p class="calibre25"><span class="calibre6">O gün akşamüzeri saat beş civarında dışarıdan gelen zincirli bir testereyle tekne motoru arası bir şeyin sesine benzeyen tuhaf bir uğultu duydular. Bunun Philip’le ilgili bir şey olabileceğinden endişelenen Brian arka kapıya doğru gitti. Orada sesi dinledikten sonra hızla dışarı çıktı. Arka sundurmanın altındaki çatlak betonlar üzerinde birkaç adım ilerledi.</span></p>

  <p class="calibre25"><span class="calibre6">Sesler artık daha da gürültülüydü. Kentin kuzey kısmında, uzakta bir toz fırtınası kopuyor, kurşuni renkteki gökyüzüne yükseliyordu. Motorların iniltisi, etrafa yayılarak genişliyor ve rüzgârda hafifliyordu. Brian, bunun yalnızca, pis kamyon parkının etrafında yarış arabalarıyla manevralar yapan birileri olduğunu görünce rahat bir nefes aldı. Arada bir duyulan tezahüratların sesi rüzgârda yankılanıyordu.</span></p>

  <p class="calibre25"><span class="calibre6">Brian bir an panikledi. Bu ahmaklar, tüm bu gürültünün seksen kilometre içindeki her Isırganı tek tek buraya çekeceğinin farkında değiller miydi? Brian, bu testere uğultusuna benzeyen ve rüzgârda sürüklenen sesten büyülenmişti. Boş boş dolaşan bir radyo dalgası gibi içindeki bir yaraya dokunmuştu bu ses. Şu hastalıktan önceki zamanlara duyulan hasret… Tembel tembel geçirdiği pazar akşamlarının, deliksiz bir uykunun, koduğumun bakkalına gidip litre litre süt aldığı günlerin hüzünlü anıları…</span></p>

  <p class="calibre25"><span class="calibre6">İçeri girip üstüne bir ceket alarak Nick’e yürüyüşe çıktığını söyledi.</span></p>

  <p class="calibre26"><span class="calibre6">* * *</span></p>

  <p class="calibre27"><span class="calibre6">Yarış pistinin girişi, şehrin en büyük caddesinin kenarındaydı. İki tuğla yığını arasına yüksek bir tel örgü gerilmişti. Brian yaklaşırken, üzerine grafiti yazılmış tahtalarla kaplı küçük bilet gişesinin etrafının eski tekerlekler ve uçuşan çöplerle dolu olduğunu gördü.</span></p>

  <p class="calibre25"><span class="calibre6">Dolanıp duran motorların çığlıkları ve etraftaki kalabalığın haykırışları artık kulağı patlatacak seviyeye ulaşmıştı. Benzin ve yanmış lastik kokusu buram buram yayılıyordu. Toz ve duman bulutu tüm gökyüzünü kaplamıştı.</span></p>

  <p class="calibre25"><span class="calibre6">Brian, çitte bir delik buldu ve oradan içeri girdi. Tam bu sırada bir ses duydu.</span></p>

  <p class="calibre25"><span class="calibre6">“Hey!”</span></p>

  <p class="calibre25"><span class="calibre6">Brian durdu ve arkasına döndü. Pasaklı, asker kıyafetleri içindeki üç adamın ona doğru geldiğini gördü. Bunlardan ikisi yirmili yaşlarındaydı. Yağlı ve uzun saçlı adamların devriye gezermiş gibi bir halleri vardı. Omuzlarındaki suikast tüfeklerinin namlusunu kaldırmışlardı. Aralarında en yaşlı olan, asker tıraşlı sert adamın haki renkli ceketinin önü, göğsüne kadar uzanan kurşun dolu bir palaskayla iliklenmişti önden yürüyerek komutanın kendisinde olduğunu gösteriyordu.</span></p>

  <p class="calibre25"><span class="calibre6">“Giriş kırk papel ya da buna denk gelen bir mal vereceksin,” dedi kumandan.</span></p>

  <p class="calibre25"><span class="calibre6">Brian şaşırarak “Giriş mi?” dedi. Yaşlı adamın göğsünün üstündeki cepte bir ismin yazdığını gördü: Binbaşı Gavin. Brian şimdiye kadar bu korkunç milli muhafıza göz ucuyla uzaktan bakmıştı. Ama şimdi bu derece yakından, Brian adamın donuk mavi gözlerindeki delilik parıltılarını görebiliyordu. Nefesinde Jim Beam viskisinin kokusu vardı.</span></p>

  <p class="calibre25"><span class="calibre6">“Yetişkinler için kırk papel evlat, sen bir yetişkinsin değil mi?” Yanındaki diğer iki adam kıkırdadı. “Çocuklar, bedava giriyor, tabii. Ama sen on sekizini doldurmuşsun gibi geldi bana. Ucu ucuna geçmişsin yani yaş sınırını.”</span></p>

  <p class="calibre25"><span class="calibre6">“İnsanlardan para mı alıyorsunuz?” Brian’ın kafası karışmıştı. “Böyle bir zamanda?”</span></p>

  <p class="calibre25"><span class="calibre6">“Takas da yapabiliriz, dostum. Tavuğun var mı? İçlerindeki kadınlara bakarak otuz bir çektiğin</span> <span class="italic"><span class="calibre6">Pent House</span></span> <span class="calibre6">dergileri de olur.”</span></p>

  <p class="calibre25"><span class="calibre6">Daha çok kıkırdadılar.</span></p>

  <p class="calibre25"><span class="calibre6">Brian’ın sinirden kanı daha hızlı akmaya başladı. “Kırk papelim yok.”</span></p>

  <p class="calibre25"><span class="calibre6">Bir şalter indirilmiş gibi Binbaşının yüzündeki gülümseme birden kayboldu. “O zaman güle güle.”</span></p>

  <p class="calibre25"><span class="calibre6">“Bu para kime gidiyor?”</span></p>

  <p class="calibre25"><span class="calibre6">Bu soru, diğer iki muhafızın dikkatini çekmişti. Brian’a yaklaştılar. Gavin, Brian’la burun buruna gelerek yumuşak ve tehditkâr bir sesle “Kamu yararı için bu,” diye cevapladı.</span></p>

  <p class="calibre25"><span class="calibre6">“Kimin yararı için?”</span></p>

  <p class="calibre25"><span class="calibre6">“Kamu… halk… toplumun refahı için falan filan…”</span></p>

  <p class="calibre25"><span class="calibre6">Brian, içindeki öfkenin dalga dalga büyüdüğünü hissetti. “Bunun üçünüzün yararına olmadığından emin misin?”</span></p>

  <p class="calibre25"><span class="calibre6">“Kusura bakma,” dedi Binbaşı soğuk ve sabit bir ses tonuyla. “Senin kentin yeni rahibi olduğunu bildiren yazıyı okumayı unutmuş olmalıyım. Çocuklar, siz bu ahmağın Woodbury’nin yeni rahibi olduğunu bildiren yazıyı aldınız mı?”</span></p>

  <p class="calibre25"><span class="calibre6">Binbaşının saçları yağlı yardakçılarından biri “Hayır, efendim,” dedi. “O bildiriyi almadık.”</span></p>

  <p class="calibre25"><span class="calibre6">Gavin, kemerindeki kılıftan 45 kalibre, yarı otomatik bir tabancayı çıkararak güvenliğini kapattı ve namlusunu Brian’ın şakağına dayadı. “Grup dinamiklerini öğrenmelisin, evlat. Lisedeki vatandaşlık bilgisi dersinden çaktın mı yoksa?”</span></p>

  <p class="calibre25"><span class="calibre6">Brian hiçbir şey söylemedi. Binbaşının gözlerine bakıyordu. Brian’ın gözlerinin önüne kırmızı bir lens indi. Her şey kırmızıya dönüştü. Brian’ın elleri karıncalanmaya, başı dönmeye başladı.</span></p>

  <p class="calibre25"><span class="calibre6">“ ‘A’ de,” dedi Binbaşı.</span></p>

  <p class="calibre25"><span class="calibre6">“Ne?”</span></p>

  <p class="calibre25"><span class="calibre6">“AÇ ŞU KODUĞUMUN AĞZINI DEDİM!” diye bağırdı Gavin. Diğer iki Muhafız da ellerindeki suikast tüfeklerini ateşlenmeye hazır konuma getirdiler. Namluların hedefinde Brian’ın kafatası vardı. Ağzını açtı Brian. Gavin de çürükleri kontrol eden bir diş hekimi gibi 45 kalibrelik tabancanın soğuk namlusunu Brian’ın dişleri arasına koydu.</span></p>

  <p class="calibre25"><span class="calibre6">Brian’ın içinde bir şeyler koptu. Çelik namlunun tadı eskimiş metal paralar ve acı yağlar gibiydi. Tüm dünya kırmızının en koyu hâline büründü.</span></p>

  <p class="calibre25"><span class="calibre6">“Geldiğin deliğe geri dön,” dedi Binbaşı. “Yoksa kendini geberttireceksin.”</span></p>

  <p class="calibre25"><span class="calibre6">Brian başını sallayabildi.</span></p>

  <p class="calibre25"><span class="calibre6">Namlu, ağzından çıktı.</span></p>

  <p class="calibre25"><span class="calibre6">Rüyadaymış gibiydi Brian. Ağır ağır muhafızlardan uzaklaştı. Döndü ve geldiği yoldan doğruca geri yürüdü. Şimdi de görünmez kıpkırmızı bir sisin içinde gidiyordu.</span></p>

  <p class="calibre26"><span class="calibre6">* * *</span></p>

  <p class="calibre27"><span class="calibre6">O akşam saat yedi civarı Brian eve geri dönmüştü. Yalnızdı. Üzerindeki ceketi çıkarmamıştı. Oturma odasının arkasındaki demirli pencerenin önünde durmuş batan güneşe bakıyordu. Hızla aklından geçen düşünceler dalgakırana çarpan dalgalar gibiydi. Kulaklarını tıkadı. Yan odadaki minyatür zombinin boğuk gürültüleri onu iyice sersemleştiriyor, plağı okuyan bir gramofon iğnesi Brian’ı ruhunun derinliklerine doğru götürüyordu.</span></p>

  <p class="calibre25"><span class="calibre6">Nick kim bilir nereye gitmişti. Onun geldiğini güçlükle fark etti. Sürüklenen ayakların sesleri ve gardırobun açılma sesi. Ama koridorda yayılan sessiz mırıltıları duyunca bu transtan çıkıp neler olduğuna bakmaya gitti.</span></p>

  <p class="calibre25"><span class="calibre6">Nick, dolapta bir şeyler arıyordu. Üstündeki eski püskü, naylon yağmurluğu ıslanmıştı. Ayakkabıları çamur içinde kalmıştı. Kısık bir sesle mırıldanıyordu: “ ‘Gözlerimi dağlara kaldırıyorum… Yardım nereden gelecek? Yeri, göğü yaratan… Rab›den gelecek yardım.’ ”</span></p>

  <p class="calibre25"><span class="calibre6">Brian, Nick’in gardıroptan pompalı tüfeği aldığını gördü.</span></p>

  <p class="calibre25"><span class="calibre6">“N’apıyorsun Nick?”</span></p>

  <p class="calibre25"><span class="calibre6">Nick cevap vermedi. Tüfeğin pompa mekanizmasını açıp fişek yatağını kontrol etti. Boştu. Dolabının dibini deli gibi karıştırdı. Sonunda da villadan Woodbury’ye kadar getirmeyi başardığı tek bir fişek kutusunu buldu. Mırıldanmaya devam etti: “ ‘Rab, her kötülükten seni korur… Esirger canını...’ ”</span></p>

  <p class="calibre25"><span class="calibre6">Brian bir adım atarak Nick’e yaklaştı. “Nick, neler dönüyor?”</span></p>

  <p class="calibre25"><span class="calibre6">Yine cevap yok. Nick, titreyen elleriyle tüfeğe bir fişek takmaya çalışıyordu. Ama birini düşürdü. Bu fişek yerde yuvarlanarak uzaklaşınca Nick başka birini aldı ve metalik bir çat sesiyle onu tüfeğe taktı. “ ‘İsrail’in koruyucusu ne uyur, ne uyuklar…’ ”</span></p>

  <p class="calibre25"><span class="calibre6">“Nick!” Brian adamın omzundan tutup çevirdi. “Senin derdin ne?”</span></p>

  <p class="calibre25"><span class="calibre6">Bir an için Nick sanki tüfeği kaldırıp Brian’ın suratını patlatacakmış gibi göründü. Nick’in yüzü, katıksız, safî bir öfkeyle dolmuştu. Sonra kendisini kontrol ederek yutkundu. Brian’a baktı ve “Bu böyle devam edemez,” dedi.</span></p>

  <p class="calibre25"><span class="calibre6">Sonra, başka hiçbir şey demeden Nick döndü ve odadan kalkıp ön kapıdan çıktı.</span></p>

  <p class="calibre25"><span class="calibre6">Brian da 38 kalibre tabancasını kaptığı gibi kemerinin arkasına sıkıştırdı ve Nick’in arkasından koştu.</span></p>

  <div class="mbppagebreak" id="calibre_pb_29"></div>
</body>
</html>
