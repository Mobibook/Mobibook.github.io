<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Yürüyen Ölüler</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre23" id="filepos606145"><span class="bold"><span class="calibre6">17. Kısım</span></span></p>

  <p class="calibre24"><span class="calibre6">Hartsfield havaalanı civarında yağmur, ardında bol suyla yıkanmış, alçak bulutlarla dolu kurşuni bir gökyüzü ve kasvetli bir soğuk bırakarak dinmişti. Bir saatten daha kısa bir sürede bu kadar ilerlemeleri harikaydı. 85. otobandaki ara yolları tıkayan enkaz, 20. otobandakinden daha azdı. Ayrıca ölülerin nüfusu da epeyce azalmıştı. Yol kenarındaki binaların çoğu hâlâ sağlamdı. Pencereleri ve kapıları sağlam ve güvenliydi. Etrafta başıboş dolaşan ölüler artık manzaranın bir parçasıymış gibi görünüyordu. Tahtalara bulaşan iğrenç mantarlar gibi incecik ağaçların arasına karışıyorlardı. Arazinin kendisi dönüşmüş gibi görünüyordu. Şehirler ölüydü. Bu bölgede motorla gezinmek insana dünyanın sonundan daha fazla terk edilmişlik hissi veriyordu.</span></p>

  <p class="calibre25"><span class="calibre6">Tek elzem sorun, terk edilmiş tüm benzin istasyonlarının ve kamyon duraklarının Isırganlarla dolu olmasıydı. Brian, Penny için çok endişelenmeye başlamıştı. İşemek ya da su ve yiyecek aramak için verdikleri her molada kızın yüzü giderek daha da geriliyor, o lale gibi incecik ve küçük dudakları daha da çatlıyordu. Susuz kalmasından endişeleniyordu Brian. Kahretsin, hepsi susuz kalmıştı.</span></p>

  <p class="calibre25"><span class="calibre6">Boş mideleri o kadar da önemli değildi, hiçbir şey yemeden uzun bir süre dayanabilirlerdi, ama susuzluk ciddi bir mesele haline gelmişti.</span></p>

  <p class="calibre25"><span class="calibre6">Hartsfield’in on beş kilometre güneybatısında arazi, çam ormanları ve soya fasulyesi tarlalarıyla çevrilmeye başlarken Brian, motosikletin radyatöründen su içip içemeyeceklerini düşünüyordu. Bu sırada ileride beliren yeşil bir yön göstergesini gördü. Üzerinde kutsal bir mesaj vardı:</span> <span class="italic"><span class="calibre6">Dinlenme Tesisleri -1.5 km</span></span><span class="calibre6">. Philip onlara devam etmeleri için bir işaret verdi, onlar da bir sonraki otoyol çıkışından geçtiler.</span></p>

  <p class="calibre25"><span class="calibre6">Tahta iskeleli küçük bir turist merkeziyle çevrili arazide yokuş yukarı çıkarlarken Brian’ın içini avuntuya benzer bir huzur kapladı: Burası terk edilmiş güzel bir yerdi. Etrafta ne bir canlı ne de bir ölü izi vardı.</span></p>

  <p class="calibre26"><span class="calibre6">* * *</span></p>

  <p class="calibre27"><span class="calibre6">“Orada gerçekten ne olmuştu Philip?” Dinlenme tesisi kulübesinin arkasındaki küçük bir parça çimin üzerine konulmuş piknik masasına oturdu Brian. Philip, bozuk bir otomattan aldığı bir şişe suyu tepesine dikerken ortalıkta volta atıyordu. Nick ve Penny yaklaşık elli metre ötede hâlâ görünürlerdeydiler. Nick, canlı ve hasta bir meşe ağacının altındaki atlıkarıncada Penny’yi döndürüyordu. Kızcağız hilkat garibesi gibi öylece, keyifsiz keyifsiz oturuyor ve dönüp dururken aynı yöne boş boş bakıyordu.</span></p>

  <p class="calibre25"><span class="calibre6">“Sana şunu kesmeni söylemiştim değil mi?” diye mırıldandı Philip.</span></p>

  <p class="calibre25"><span class="calibre6">“Bize bir cevap borçlusun.”</span></p>

  <p class="calibre25"><span class="calibre6">“Hiçbir bok borçlu değilim sana.”</span></p>

  <p class="calibre25"><span class="calibre6">“O gece bir şeyler oldu,” diye üsteledi Brian. Artık kardeşinden korkmuyordu. Philip’in onu her an eşek sudan gelene kadar dövebileceğini biliyordu, Blake’lerin arasındaki şiddet potansiyeli şu an her zamankinden daha yüksekti ama Brian artık bunu önemsemiyordu. Depremle yer değiştirmiş bir kara parçası gibi Brian Blake’in içinde, derinlerdeki bir şey kayarak yer değiştirmişti. Philip, Brian’ın boğazını sıkmaya kalkarsa kalksındı. “April ile aranızda bir şey mi oldu?”</span></p>

  <p class="calibre25"><span class="calibre6">Philip taş kesildi, başını eğdi. “Ne fark eder ki?”</span></p>

  <p class="calibre25"><span class="calibre6">“Çok fark eder, benim için fark eder. Burada hayatımız tehlikede. Orada, o evde hayatta kalmak için büyük bir şansımız vardı. Ama sonra, böyle birden… Puf diye hepsi uçup gitti.”</span></p>

  <p class="calibre25"><span class="calibre6">Philip başını kaldırdı. Gözlerini kardeşine dikti, bu iki adam arasında oldukça karanlık bir akım belirdi. “Boş ver şu meseleyi, Brian.”</span></p>

  <p class="calibre25"><span class="calibre6">“Bana tek bir şey söyle. Oradan çıkmaya can atar gibi bir halin vardı. Bir planın mı var?”</span></p>

  <p class="calibre25"><span class="calibre6">“Nasıl yani?”</span></p>

  <p class="calibre25"><span class="calibre6">“Strateji gibi bir şey yani? Nereye gittiğimize dair bir fikrin var mı?”</span></p>

  <p class="calibre25"><span class="calibre6">“Nesin sen? Şimdi de tur rehberi falan mı kesildin başıma?”</span></p>

  <p class="calibre25"><span class="calibre6">“Hadi Isırganlar yine çoğalırsa? Onlara karşı koymak için elimizde sadece bir parça odun var.”</span></p>

  <p class="calibre25"><span class="calibre6">“Başka şeyler bulacağız.”</span></p>

  <p class="calibre25"><span class="calibre6">“Nereye gidiyoruz Philip?”</span></p>

  <p class="calibre25"><span class="calibre6">Philip, geri döndü ve kahverengi deri ceketinin yakasını kaldırıp batıdaki ufka doğru yılan gibi kıvrılarak uzanan kaldırım şeridine baktı. “Bir ay sonra falan kış gelir. İlerlemeye devam etmeliyiz. Güneybatıya doğru… Mississippi’ye doğru.”</span></p>

  <p class="calibre25"><span class="calibre6">“Bu bizi nereye götürecek?”</span></p>

  <p class="calibre25"><span class="calibre6">“Güneye gitmenin en kolay yolu bu.”</span></p>

  <p class="calibre25"><span class="calibre6">“Sonra?”</span></p>

  <p class="calibre25"><span class="calibre6">Philip döndü ve Brian’a baktı. Philip’in derin çizgili yüzünden kararlılık ve keder karışımı bir şey geçti. Kendisi de söylediklerine gerçekten inanmıyormuş gibiydi. “Yaşayacak bir yer bulacağız uzun zaman yaşayacak güneşli bir yer. Mobile ya da Biloxi gibi bir yer… New Orleans belki de… Bilmiyorum işte. Sıcak bir yer. Orada yaşamaya devam edeceğiz.”</span></p>

  <p class="calibre25"><span class="calibre6">Brian yorgun yorgun iç geçirdi. “Kulağa çok basit geliyor.</span> <span class="italic"><span class="calibre6">Sadece güneye git</span></span><span class="calibre6">.”</span></p>

  <p class="calibre25"><span class="calibre6">“Daha iyi bir planın varsa sen anlat. Pür dikkat dinliyorum.”</span></p>

  <p class="calibre25"><span class="calibre6">“Uzun vadeli planlar, hiç düşünmediğim lüks gibi bir şey benim için.”</span></p>

  <p class="calibre25"><span class="calibre6">“Bunu başaracağız.”</span></p>

  <p class="calibre25"><span class="calibre6">“Yiyecek bir şeyler bulmalıyız, Philip. Penny için cidden endişeleniyorum. Bir şeyler yemesi lazım.”</span></p>

  <p class="calibre25"><span class="calibre6">“Bırak da kızım için ben endişeleneyim.”</span></p>

  <p class="calibre25"><span class="calibre6">“Kurabiye bile yemedi. Buna inanabiliyor musun? Kurabiye yemek istemeyen bir çocuk?”</span></p>

  <p class="calibre25"><span class="calibre6">“Böcek maması,” diye homurdandı Philip. “Onu haksız bulduğumu söyleyemem. Bir şeyler bulacağız. O da iyi olacak. Penny, ufak ama güçlü… Tıpkı annesi gibi.”</span></p>

  <p class="calibre25"><span class="calibre6">Brian bunu yadsıyamazdı. Küçük kız son zamanlarda olağanüstü bir cesaret göstermişti. Hatta Brian, onları kendilerine zarar vermekten alıkoyan ve bir arada tutan asıl şeyin Penny olup olmadığını düşünmeye başlamıştı.</span></p>

  <p class="calibre25"><span class="calibre6">Dinlenme tesisine şöyle bir baktı. Küçük ve pürüzlü oyun alanındaki küflü atlıkarıncanın üstünde dalgın dalgın dönen Penny Blake’i gördü. Nick, oyuncağı döndürme şevkini kaybetmişti. Artık sadece botuyla onu yavaş yavaş itiyordu.</span></p>

  <p class="calibre25"><span class="calibre6">Oyun alanının ilerisinde arazi yükselerek geniş, ormanlık bir tepeye çıkıyordu. Bu tepede, solgun güneşin altında rüzgârlı küçük bir mezarlık uzanıyordu.</span></p>

  <p class="calibre25"><span class="calibre6">Brian, Penny’nin Nick’le konuştuğunu, ona bir şeyler sorduğunu fark etti. Ne hakkında konuşuyorlardı da küçük kız bu kadar endişeli görünüyordu, merak etti.</span></p>

  <p class="calibre26"><span class="calibre6">* * *</span></p>

  <p class="calibre27"><span class="calibre6">“Nick amca?” Penny atlıkarıncada yavaş yavaş dönerken o küçük yüzü endişeyle gerilmişti. Onun gerçek amcası olmadığını çok iyi bildiği halde yıllardır “amca” derdi Nick’e. Bu tavır, Nick’e her zaman gizli bir hasret acısı, birinin</span> <span class="italic"><span class="calibre6">gerçek</span></span> <span class="calibre6">amcası olma arzusu veriyordu.</span></p>

  <p class="calibre25"><span class="calibre6">“Söyle canım?” Penny’nin bindiği atlıkarıncayı dalgın dalgın iterken Nick Parsons’ın omuzlarına kötü ve ağır bir duygu gelip çökmüştü. Gözünün ucuyla Blake kardeşlerin bir konu hakkında tartıştıklarını görebiliyordu.</span></p>

  <p class="calibre25"><span class="calibre6">“Babam bana kızgın mı?” diye sordu küçük kız.</span></p>

  <p class="calibre25"><span class="calibre6">Nick’in jetonu geç düştü. Penny yavaş yavaş dönerken başını öne eğdi. Nick sözlerini tartarak söyledi. “Tabii ki hayır. Baban sana kızar mı hiç? Ne demek istiyorsun şimdi? Niye böyle düşündün, anlat bakayım.”</span></p>

  <p class="calibre25"><span class="calibre6">“Artık eskisi kadar konuşmuyor benimle.”</span></p>

  <p class="calibre25"><span class="calibre6">Nick, atlıkarıncayı yavaşça çekerek durdurdu. Küçük kız hafifçe arkadaki demirlere doğru yaslandı. Nick şefkatle omzunu okşadı. “Bak şimdi. Sana yemin ederim, baban seni dünyadaki her şeyden daha çok seviyor.”</span></p>

  <p class="calibre25"><span class="calibre6">“Biliyorum.”</span></p>

  <p class="calibre25"><span class="calibre6">“Üstünde büyük bir baskı var. Hepsi bu.”</span></p>

  <p class="calibre25"><span class="calibre6">“Bana kızgın olduğunu düşünmüyorsun yani?”</span></p>

  <p class="calibre25"><span class="calibre6">“Kesinlikle. Baban seni belki biraz uzaktan seviyor, Penny. İnan bana. Sadece… üstünde çok büyük bir baskı var.”</span></p>

  <p class="calibre25"><span class="calibre6">“Evet… Sanırım öyle.”</span></p>

  <p class="calibre25"><span class="calibre6">“Hepimizin üstünde baskı var.”</span></p>

  <p class="calibre25"><span class="calibre6">“Evet.”</span></p>

  <p class="calibre25"><span class="calibre6">“Hem eminim, son zamanlarda</span> <span class="italic"><span class="calibre6">hiçbirimiz</span></span> <span class="calibre6">öyle çok konuşmuyoruz.”</span></p>

  <p class="calibre25"><span class="calibre6">“Nick amca?”</span></p>

  <p class="calibre25"><span class="calibre6">“Evet tatlım?”</span></p>

  <p class="calibre25"><span class="calibre6">“Sence Brian amca bana kızgın mı?”</span></p>

  <p class="calibre25"><span class="calibre6">“Tanrım, hayır tatlım. Brian amcan niye kızacakmış ki sana?”</span></p>

  <p class="calibre25"><span class="calibre6">“Hep beni taşımak zorunda kalıyor ya?”</span></p>

  <p class="calibre25"><span class="calibre6">Nick acı acı gülümsedi. Kızın yüzündeki ifadeyi inceledi. O küçük alnı, ciddiyetle kırışmıştı. Kızın yanağını okşadı. “Sen benim tanıdığım en cesur kızsın. Gerçekten. Tam bir Blake kızısın… Bu da çok gurur duyulacak bir şey.”</span></p>

  <p class="calibre25"><span class="calibre6">Küçük kız bunu düşündü ve gülümsedi. “Ne yapacağım biliyor musun?”</span></p>

  <p class="calibre25"><span class="calibre6">“Bilmiyorum canım. Ne yapacaksın, söyle bakalım.”</span></p>

  <p class="calibre25"><span class="calibre6">“Tüm o kırık oyuncakları tamir edeceğim. Göreceksin. Onları tamir edeceğim.”</span></p>

  <p class="calibre25"><span class="calibre6">Nick ona bakarak sırıttı. “Bu iyi bir plan gibi geliyor kulağa.”</span></p>

  <p class="calibre25"><span class="calibre6">Küçük kızın gülümsemesi, Nick Parsons’ın tekrar görüp göremeyeceğini merak ettiği bir şeydi.</span></p>

  <p class="calibre26"><span class="calibre6">* * *</span></p>

  <p class="calibre27"><span class="calibre6">Az sonra dinlenme tesisinin diğer tarafında, piknik masaların arasında gözünün ucuyla bir şey gördü Brian Blake. Doksan metre ileride, oyun alanının ötesinde, kırılmış mezar taşlarının, solmuş göstergelerin ve parçalanmış plastik çiçeklerin ortasında bir şey kıpırdıyordu.</span></p>

  <p class="calibre25"><span class="calibre6">Brian, ağaçların gölgeleri arasından çıkan ilerideki üç surete dikti gözlerini. Düzensiz düzensiz ayaklarını sürüyerek avın kokusunu alan tembel tazılar gibi yaklaşıyorlardı onlara. Bu mesafeden nasıl olduklarını söylemek epeyi zordu. Ama kıyafetleri orakla biçilmiş, ağızları da büyük bir acıyla açılıyor gibi görünüyordu.</span></p>

  <p class="calibre25"><span class="calibre6">Philip hafif bir acelecilikle “Harekete geçme zamanı,” dedi. Ağır ve otomatik adımlarla oyun alanına doğru gitmeye başladılar.</span></p>

  <p class="calibre25"><span class="calibre6">Brian, telaşla Philip’in arkasından giderken bir anda kardeşinin yürüyüş şekline, yan taraflarından gevşek gevşek sarkan kaslı kollarına, omuzlarındaki dünyanın yüküne baktı. Uzaktan Philip’in kendisi rahatlıkla bir zombiyle karıştırılabilirdi.</span></p>

  <p class="calibre26"><span class="calibre6">* * *</span></p>

  <p class="calibre27"><span class="calibre6">Kilometrelerce yolu arkalarında bıraktılar. Kocaman bir müzedeki diyoramalar kadar boş ve sabit küçük kasabaları geçtiler. Akşam karanlığının mavi ışıkları, gölgelerini kasvetli gökyüzüne bırakmaya başladı. Enkazlar, terk edilmiş kamyonlar arasında dolaşarak 85. otobandan batıya doğru giderlerken rüzgâr da kasketlerine acı acı vuruyordu. Brian, geceyi geçirecek bir yer bulmaları gerektiğini düşünmeye başladı.</span></p>

  <p class="calibre25"><span class="calibre6">Nick’in arkasında oturan Brian’ın gözleri sulanmış, rüzgâr ve Harley’in çift egzantrikli motorunun gürültüsüyle kulakları sağırlaşmıştı. Ölüler ülkesindeki yorgun yolcuların konaklayacağı mükemmel bir yeri hayal edebilecek kadar çok zamanı vardı. Kocaman ve geniş bir kaleyi hayal etti. Bu kalenin bahçeleri, yürüyüş yolları, geçilmesi imkânsız hendekleri, güvenlik çitleri ve nöbetçi kuleleri vardı. Bir biftek ve patates kızartması için sol taşağını bile verirdi. Ya da bir şişe kola için. Hatta Chalmers’ların o tuhaf etleri için bile…</span></p>

  <p class="calibre25"><span class="calibre6">Kasketinin göz deliğindeki bir yansıma, düşüncelerinin akışını böldü.</span></p>

  <p class="calibre25"><span class="calibre6">Omzunun üstünden baktı.</span></p>

  <p class="calibre25"><span class="calibre6">Tuhaf. Az önce, çok kısa bir anda kasketinin önünde koyu bir leke, bulanık bir şey görmüştü. Boynunun arkasında bir şey hissettiğini sandı. Belli belirsiz bir his. Soğuk dudaklarla öpülmek gibi bir şeydi. Kendi uydurması olmalıydı bu. Aynı anda yandaki aynada da aynı şeyi gördüğünü sanmıştı. Sadece bir anlığına. Onlar güneye sapmadan hemen önce.</span></p>

  <p class="calibre25"><span class="calibre6">Omzunun üstünden arkasına baktı. Kıvrılarak uzayıp giden ve dönemeçte kaybolan boş yollardan başka hiçbir şey göremedi. Omzunu silkti, önüne dönerek yeniden o karışık ve anlamsız düşüncelerine daldı.</span></p>

  <p class="calibre25"><span class="calibre6">Kırsal bölgelerin iç kısımlarına doğru ilerledikçe ilerlediler. Kilometrelerce uzanan bozulmuş çiftlikler ve azat edilmiş taşra köyleri dışında hiçbir şey göremediler. Fasulye tarlalarıyla dolu yüksek tepeler, otobanın her iki yanında da sarp kayalıklarla dik olarak iniyordu. Burası eski bir araziydi, tarih öncesi çağlardan kalma, kuşakların öldüresiye kullandığı, ekip biçtiği ve yorgun düşürdüğü bir yerdi. Sarmaşıkların sardığı, çamura batmış eski makinelerin gövdeleri her yerde ölü gibi uzanıyordu.</span></p>

  <p class="calibre25"><span class="calibre6">Alacakaranlık yerini yavaş yavaş geceye bırakmaya başladı. Gökyüzünün rengi, soluk griden koyu çivit mavisine dönüyordu. Saat yediyi geçmişti artık. Brian kasketinin önüne yansıyan o tuhaf kıpırtıyı tamamen unutmuştu. Sığınacak bir çatı bulmalıydılar. Philip’in ön farı, giderek artan gölgeleri gümüş ışığıyla aydınlatarak ilerliyordu.</span></p>

  <p class="calibre25"><span class="calibre6">Brian tam gizlenecek bir yer bulduğunu bağırarak söylemek üzereydi ki Philip’in önden işaret ettiğini, birden kalkan bir el ve ardından sağı işaret eden eldivenli bir parmak gördü. Brian kuzeye doğru baktı ve kardeşinin işaret ettiği şeyi o da gördü.</span></p>

  <p class="calibre25"><span class="calibre6">İleride uzayıp giden tarlaların arasında, ağaçlarla kaplı bir tepenin üstünde bir evin yükseldiği belliydi. Ama o kadar uzaktaydı ki siyah el işi kâğıdından kesilmiş küçük bir parça gibi görünüyordu. Philip göstermeseydi, Brian onu asla fark etmezdi. Ama şimdi buranın Philip’i nasıl etkilediğini anlayabiliyordu: Bu ev, on dokuzuncu, belki de on sekizinci yüzyıldan kalma, muhtemelen bir zamanlar çiftlik evi olarak kullanılmış eski, büyük bir yerdi.</span></p>

  <p class="calibre25"><span class="calibre6">Brian, gözünün kenarıyla yine bir karartının kıpırdadığını gördü. Yandaki aynaya yansımıştı. Arkalarındaki bir şeydi bu. Saniyenin onda biri gibi bir sürede hemen görüş alanından çıkmış, kaybolmuştu. Brian arkasına bakmak için koltukta dönerken yok olmuştu.</span></p>

  <p class="calibre26"><span class="calibre6">* * *</span></p>

  <p class="calibre27"><span class="calibre6">Bir sonraki çıkışı da geçip tozla kaplı bir yola girdiler. Otobandan yaklaşık bir kilometre yukarıdaki geniş tepenin doruğunda tek başına oturan eve yaklaşırlarken Brian soğuktan ürpermişti. Çiftlik evi yaklaştıkça daha da çekici görünüyordu. Buna rağmen Brian’ın içini birden korkunç bir duygu kapladı. Georgia’nın bu bölgesi, şeftali, incir, erik gibi meyve bahçeleriyle ünlüydü. Rüzgâr eşliğinde motorlarıyla eve doğru tırmanırlarken buranın yaşlanan bir güzellik olduğunu fark ettiler.</span></p>

  <p class="calibre25"><span class="calibre6">Tekerlek telleri gibi etrafa yayılan şeftali ağaçlarıyla çevrili ana bina, iki katlı, tuğlalı, devasa bir evdi. Tavanı işlemeliydi, çatısından gökyüzüne açılan pencereleri vardı. Eskimiş ve yıpranmış bir İtalyan villası tadındaydı. Veranda on beş metre uzunluğunda sütunlu bir girişti. Kenarlarda korkulukları vardı. Solup sararmış begonviller ve sarmaşıkların filizleri bölümlü pencereleri kıskıvrak sarmıştı. Bu loş ışıkta ev, iç savaş öncesi donanmadan kalma hayalet bir gemi gibi görünüyordu.</span></p>

  <p class="calibre25"><span class="calibre6">Philip, onları mermerden ve taştan yapılmış, kocaman, dekoratif bir çeşmeyle sınırı belirlenmiş evin önüne doğru yönlendirirken Harley motorların dumanı ve gürültüsü tozlu havada dönerek yükseliyordu. Çeşme o kadar bakımsızdı ki havuzun etrafı yosun kaplıydı. Muhtemelen ahır olan birkaç ek bina da sağda uzanıyordu. Yarısı yabani otlarla sarılmış bir traktör duruyordu yakınlarda. Evin sol tarafında kocaman bir garaj vardı. Altı aracın girebileceği kadar büyüktü burası.</span></p>

  <p class="calibre25"><span class="calibre6">Dikkatlice garajla, ana bina arasındaki yan kapıya doğru yanaşırlarken bu tarihi güzelliklerin hiçbirini fark etmedi Brian.</span></p>

  <p class="calibre25"><span class="calibre6">Philip, bir an motorun devrini yükseltip bir toz bulutu içinde durdurdu Harley’i. Motoru durdurup orada öylece oturdu. Somon rengi tuğladan canavara dikmişti gözlerini. Nick de onun yanına çekti motoru. Harley ayakta dursun diye altındaki ayaklığı indirdi. Uzunca bir süre tek kelime etmediler. Sonunda Philip de motorun ayaklığını indirip kendisi de motordan indi. Penny’ye “Bir dakika burada bekle, tatlım,” dedi.</span></p>

  <p class="calibre25"><span class="calibre6">Nick ve Brian da motordan indiler.</span></p>

  <p class="calibre25"><span class="calibre6">Philip onlara bakmadan “Beysbol sopasını aldınız mı?” diye sordu.</span></p>

  <p class="calibre25"><span class="calibre6">“İçeride birilerinin olduğunu mu düşünüyorsun?” diye sordu Nick.</span></p>

  <p class="calibre25"><span class="calibre6">“Bunu öğrenmenin tek bir yolu var.”</span></p>

  <p class="calibre25"><span class="calibre6">Philip, Nick’in Electra Glide motorunun arkasından dolaşıp bagaj taşıyıcının bir kenarında saklı duran sopayı almasını bekledi. Nick de onu getirip Philip’e verdi.</span></p>

  <p class="calibre25"><span class="calibre6">“Siz ikiniz Penny’yle kalın,” dedi Philip ve verandaya yöneldi.</span></p>

  <p class="calibre25"><span class="calibre6">Brian, kolundan tutup onu durdurdu.</span></p>

  <p class="calibre25"><span class="calibre6">“Philip…” Brian, otobanda yan aynaya yansıyan karanlık şekillerle ilgili bir şeyler söyleyecekti ama kendini tuttu. Penny’nin bunları duymasını istemiyordu.</span></p>

  <p class="calibre25"><span class="calibre6">“Senin derdin ne?” diye sordu Philip.</span></p>

  <p class="calibre25"><span class="calibre6">Brian havayı içine çekti ve “Biri bizi takip ediyor, sanırım,” dedi.</span></p>

  <p class="calibre26"><span class="calibre6">* * *</span></p>

  <p class="calibre27"><span class="calibre6">Villanın eski sakinleri gideli çok olmuştu. Evin içine bakılırsa bu hastalık baş göstermeden çok daha önceleri boşaltılmıştı burası. Antika mobilyaların üstü sararmış çarşaflarla kapatılmıştı. Odaların çoğu boş, tarihte donmuş tozlu yerlerdi. Salondaki büyükbaba saati inatla tik taklarını sürdürüyordu. Geçmiş çağların güzelliği süslüyordu evi: süslü püslü pervazlar, Fransız kapıları, iki kat arasında dönerek inen merdiven, gömme dolap büyüklüğünde ocakları olan iki adet kocaman şömine. Çarşaflardan birinin altında devasa bir piyano yatıyordu. Bir diğerinin altında gramofon, başka bir çarşafın altında ise odun sobası vardı.</span></p>

  <p class="calibre25"><span class="calibre6">Philip ve Nick, Isırgan var mı diye üst katı taradılar ama Eski Güney’e ait tozlu hatıralardan başka bir şey bulamadılar. Bir kütüphane, altın yaldızlı çerçevelerle kaplanmış müttefik generallerin yağlı boya resimleriyle dolu bir koridor, içinde sömürgeci dönemlerden kalma bir beşik bulunan çocuk odası… Evin mutfağı ilginç bir şekilde küçüktü. Burası da yalnızca hizmetkârların yemek yapmak için ellerini batırdıkları, on dokuzuncu yüzyıldan kalma bir odaydı. Kocaman kilerdeki raflar ise tozlu konserve yiyecek kutularıyla doluydu. Kuru tahılların ve kahvaltılık gevreklerin hepsi un ufak olmuş, kurtçuklarla dolmuştu. Yine de sebze ve meyvelerin durumu şaşırtıcıydı.</span></p>

  <p class="calibre26"><span class="calibre6">* * *</span></p>

  <p class="calibre27"><span class="calibre6">“Bir şeyler görüyorsun ha?” dedi Philip kısık sesle. Öndeki salonda çıtırdayan alevin önünde oturuyordu. Arka bahçede samanlığın yanında bir yığın yakacak odun bulmuşlardı. Atlanta’dan ayrıldıklarından beri ilk kez kemiklerini ısıtmayı başarmışlardı. Bu sıcak sığınak sayesinde ve tabii konserve şeftali ve bamyanın da etkisiyle Penny hemen uykuya dalmıştı. İkinci kattaki çocuk odasında lüks bir yorganın altında uyukluyordu şimdi. Nick de onun yanındaki odada uyuyordu. Ama bu iki kardeşi uyku tutmuyordu. Philip kilerde bulduğu pahalı İspanyol şarabından bir yudum daha alırken “Kim</span> <span class="italic"><span class="calibre6">bizi</span></span> <span class="calibre6">niye takip etsin ki?” diye ekledi.</span></p>

  <p class="calibre25"><span class="calibre6">“Gördüm diyorum sana,” dedi Brian. Şöminenin diğer tarafındaki tahta sandalyede gergin gergin sallanıyordu. Üstünde kuru bir gömlek, altında da eşofman vardı. Şimdi biraz daha insan gibi hissediyordu kendini. Başını kaldırıp kardeşine baktı, Philip’in içinde şifreli, gizli bir mesaj saklıymış gibi dikkatlice ateşe baktığını gördü.</span></p>

  <p class="calibre25"><span class="calibre6">Nedense alevlerin kıpırtısını yansıtan Philip’in cılız ve dertli yüzünün görüntüsü Brian’ın kalbini kırdı. Çocukken ormanların içinde yaptıkları masalsı gezintileri hatırladı. Küçük çadırlar ve kulübelerde geçirdikleri geceleri… Kardeşiyle içtiği ilk birayı hatırladı. Philip, daha on yaşındaydı, Brian ise on üç. Daha o zaman bile Philip’in kendisinden daha fazla içmiş olduğunu hatırladı.</span></p>

  <p class="calibre25"><span class="calibre6">“Bir arabaydı belki,” dedi Brian. “Belki de bir kamyonet, emin değilim. Ama yemin ederim, onu bir saniyeliğine de olsa gördüm… Kesinlikle bizi takip ediyordu.”</span></p>

  <p class="calibre25"><span class="calibre6">“Biri bizi takip etse bile bu kimin umurunda?”</span></p>

  <p class="calibre25"><span class="calibre6">Brian biraz düşündü. “Demek istediğim iyi niyetli olsalardı bize yetişmezler miydi? İşaret vermezler miydi?”</span></p>

  <p class="calibre25"><span class="calibre6">“Kim bilir…” Philip alevlere bakıyordu ama düşünceleri bambaşka yerlerdeydi. “Onlar her kimse, eğer orada dışarıdaysalar muhtemelen en az bizim kadar boku yemiştirler.”</span></p>

  <p class="calibre25"><span class="calibre6">“Haklısın sanırım.” Brian biraz daha düşündü bunu. “Belki de korkmuşlardır. Belki de bizi kontrol ediyorlardır.”</span></p>

  <p class="calibre25"><span class="calibre6">“Burada kimse bize yanaşamaz. Sana bunu diyeyim.”</span></p>

  <p class="calibre25"><span class="calibre6">“Evet, sanırım öyle.”</span></p>

  <p class="calibre25"><span class="calibre6">Brian, kardeşinin neyden bahsettiğini çok iyi biliyordu. Villanın konumu çok iyiydi. Seyrekleşen ağaçlara bakan bir tepenin üzerindeki bu ev, onları uyaracak pek çok yeri görüyordu. Aysız bir gecede bile meyve bahçeleri o kadar sessiz ve sakindi ki kimse ses çıkarmadan ya da kimseye görünmeden onlara yanaşamazdı. Philip şimdiden davetsiz misafirlere karşı onları uyarması için sınıra bubi tuzakları kurmaktan bahsediyordu.</span></p>

  <p class="calibre25"><span class="calibre6">Üstelik burada onlara epeyce yetecek, belki de kışa kadar idare edecek türlü türlü faydalı şey vardı. Arkada bir su kuyusu, traktörde de mazot vardı. Harley’leri saklayacak bir yer, soğuktan buruş buruş olsa da hâlâ yenilebilecek durumda meyveler veren kilometrelerce meyve ağaçları, ocağa ve sobalara aylarca yetecek kadar da odun vardı burada. Tek eksikleri silahlarıydı. Villanın altını üstüne getirmişlerdi. Yalnızca samanlıkta birkaç alet edevat bulabilmişlerdi, paslı ve eski bir tırpan ve bir dirgen, ama hiç ateşli silah bulamamışlardı.</span></p>

  <p class="calibre25"><span class="calibre6">Uzun süren bir sessizlikten sonra “Sen iyi misin?” diye sordu Brian.</span></p>

  <p class="calibre25"><span class="calibre6">“Bomba gibiyim.”</span></p>

  <p class="calibre25"><span class="calibre6">“Emin misin?”</span></p>

  <p class="calibre25"><span class="calibre6">“Evet, büyükanne.” Philip alevlere bakıyordu. “Burada birkaç gün geçirdikten sonra hepimiz bomba gibi olacağız.”</span></p>

  <p class="calibre25"><span class="calibre6">“Philip?”</span></p>

  <p class="calibre25"><span class="calibre6">“Yine ne var?”</span></p>

  <p class="calibre25"><span class="calibre6">“Bir şey söyleyebilir miyim?”</span></p>

  <p class="calibre25"><span class="calibre6">“İşte başlıyoruz.” Philip gözlerini alevlerden ayırmadı. Üzerinde fanilasıyla, kuru bir kot vardı. Çorapları delikti, bu deliklerden birinden başparmağı çıkmıştı. Alevlerin ışığındaki bu görüntü Philip’in çoraptan dışarı çıkan eğri büğrü ayak tırnağı Brian’ın yüreğini parçaladı. Bu görüntü kardeşini, belki de ilk kez böyle savunmasız gösteriyordu. Philip olmasaydı muhtemelen hiçbiri şu an yaşıyor olmazdı. Brian duygulanmayı kesti.</span></p>

  <p class="calibre25"><span class="calibre6">“Ben senin kardeşinim, Philip.”</span></p>

  <p class="calibre25"><span class="calibre6">“Biliyorum, Brian.”</span></p>

  <p class="calibre25"><span class="calibre6">“Hayır, söylemek istediğim… Ben seni yargılamıyorum. Hiçbir zaman da yargılamayacağım.”</span></p>

  <p class="calibre25"><span class="calibre6">“Ne demeye çalışıyorsun?”</span></p>

  <p class="calibre25"><span class="calibre6">“Şunu demeye çalışıyorum… Yaptığın şeyi takdir ediyorum… Bizi korumak için kendi kıçını tehlikeye atıyorsun. Bunu bilmeni istedim. Seni takdir ediyorum.”</span></p>

  <p class="calibre25"><span class="calibre6">Philip hiçbir şey söylemedi ama alevlere bakışı birazcık değişti. Alevlerin de ötesine bakıyordu şimdi. Alevler gözlerini duyguyla parlatıyordu.</span></p>

  <p class="calibre25"><span class="calibre6">“Biliyorum, sen iyi bir insansın,” diye devam etti Brian. “Bunu biliyorum.” Burada biraz durakladı. “Bir şey senin içini kemiriyor ama.”</span></p>

  <p class="calibre25"><span class="calibre6">“Brian—”</span></p>

  <p class="calibre25"><span class="calibre6">“Dur bir dakika, beni dinle.” Konuşma artık geri dönülemeyecek bir noktaya gelmişti. “Orada April’le aranda geçenleri bana anlatmak istemezsen anlarım. Bir daha sormam.” Uzun bir süre durakladı. “Ama paylaşmak istersen bana anlatabilirsin, Philip. Bana anlatabilirsin, çünkü ben senin kardeşinim.”</span></p>

  <p class="calibre25"><span class="calibre6">Philip dönerek Brian’a baktı. Philip’in yontulmuş kösele gibi pürüzlü yüzünden tek bir yaş süzüldü. Bu, Brian’ın midesine kramplar soktu. Kardeşini çocukken bile hiç ağlarken görmemişti. Bir keresinde babaları Philip on iki yaşındayken onu yaş bir ceviz dalıyla acımasızca dövmüştü. Sırtına o kadar çok vurmuştu ki Philip geceleri yüzükoyun yatmak zorunda kalmıştı. Ama yine de hiç ağlamamıştı. İnadından ağlamamıştı ama şimdi kıpırdayan gölgelerin arasında Brian’ın gözlerine bakarak konuşurken sesi buğulanmıştı. “Her şeyi mahvettim paşam.”</span></p>

  <p class="calibre25"><span class="calibre6">Brian başını salladı. Hiçbir şey söylemeden durdu. Alevlerden çatırtılar, cızırtılar geliyordu.</span></p>

  <p class="calibre25"><span class="calibre6">Philip başını eğdi. “Ona karşı bir şeyler hissediyorum sandım.” Gözyaşı damlayarak üstüne düştü. Ama sesi hâlâ aynı sabitlikte ve kısıktı. “Ona âşık olduğumu söylemeyeceğim ama aşk da nedir ki zaten? Aşk dediğin boktan bir hastalık.” İçinde kıvrılan şeytana uymuştu. “Her şeyi mahvettim, Brian. Onunla bir şeyler yaşayabilirdim. Penny için düzgün bir şeyler yaşayabilirdim, iyi bir şeyler.” Bir pişmanlık dalgasından kurtulmak istercesine yüzünü buruşturdu. Gözyaşları gözlerini kırpana kadar orada birikiyor, sonrasında da yüzünden süzülüyordu. “Kendimi durduramadım. Dur dedi ama yapamadım. Duramadım işte. Anlıyor musun? Bu… Yani bana hissettirdiği şey… O kadar şefkatliydi ki.” Philip’in gözlerinden yaşlar süzüldü. “O, beni iterken bile çok iyi hissettim.” Sessizlik. “Benim sorunum ne?” Daha keskin bir sessizlik. “Bunun bir özrü de yok, biliyorum.” Durdu. “Ben aptal değilim… Hiç düşünmemiştim ki bu… Böyle bir şey… Öyle sanmamıştım yani…”</span></p>

  <p class="calibre25"><span class="calibre6">Sesi kısılarak yok oldu. En sonunda alevlerin çıtırtısından ve villanın dışındaki kocaman ve karanlık sessizlikten başka bir şey kalmadı. Bu geçmek bilmeyen süreden sonra Philip uzun uzadıya kardeşine baktı.</span></p>

  <p class="calibre25"><span class="calibre6">Dans eden alevlerin ışığında Brian gözyaşlarının dindiğini gördü. Boş bir keder dışında hiçbir şey kalmamıştı Philip Blake’in yüzünde. Brian tek kelime etmedi. Sadece başını salladı.</span></p>

  <p class="calibre26"><span class="calibre6">* * *</span></p>

  <p class="calibre27"><span class="calibre6">Sonraki birkaç gün içinde kasım ayına girmişlerdi. Burada kalıp havaların nasıl gideceğini görmeye karar verdiler.</span></p>

  <p class="calibre25"><span class="calibre6">Bir sabah dondurucu bir sulu sepken vurdu meyve bahçelerini. Bir diğer gün öldürücü bir don tarlaları vurup meyvelerin çoğunu mahvetti. Bastıran kışın tüm alametlerine rağmen henüz burayı terk etmek zorunda hissetmiyorlardı kendilerini. Ufukta görünen zorlu günleri beklerken bu villa ellerindeki en iyi koz olabilirdi. Eğer dikkatli olurlarsa onlara aylarca yetecek konserve yiyecek ve meyveleri vardı. Onları ısıtmaya yetecek kadar odunları da vardı. Hem meyve bahçelerinde de hiç Isırgan yok gibi görünüyordu, en azından yakın çevrede.</span></p>

  <p class="calibre25"><span class="calibre6">Philip, suçunun yükünü boşalttığı için artık bir bakıma daha iyi hissediyormuş görünüyordu. Brian, bu sırrı kendine sakladı. Sık sık bu durumu düşünse de asla tekrar açmadı konuyu. İki kardeş artık birbirlerine daha az sinir oluyordu. Hatta Penny bile kendileri için oluşturdukları bu yeni rutin hayata güzelce uyum sağlıyor gibiydi.</span></p>

  <p class="calibre25"><span class="calibre6">Penny, üst kattaki salonlardan birinde eski bir oyun evi buldu. İkinci kattaki koridorun sonunda kendine ve kırılıp bozulmuş tüm oyuncaklarına küçük bir yer belirledi. Bir gün Brian oraya gitti ve tüm bebeklerin küçük ve düz sıralar halinde yerde yattığını gördü. Bebeklerin tüm kırılmış ve kopmuş parçaları, vücutlarının neresine aitse oranın yanında duruyordu. Brian bu tuhaf minyatür morga uzunca bir süre bakakaldı. Ta ki Penny gelip onu bu şaşkınlığından kurtarana kadar… “Hadi Brian amca,” dedi. “Sen doktor ol… Bebekleri iyileştirmeme yardım et.”</span></p>

  <p class="calibre25"><span class="calibre6">“Evet, süper fikir,” dedi başını sallayarak. “Hadi bakalım, iyileştirelim şunları.”</span></p>

  <p class="calibre25"><span class="calibre6">Başka bir sefer sabahın erken saatlerinde Brian birinci kattan gelen bir ses duydu. Aşağı inip mutfağa gittiğinde Penny’yi un ve suya bulanmış bir vaziyette sandalyenin üstünde buldu. Küçük kız kap kacakla uğraşıyordu. Saçları, yapmaya çalıştığı gözleme hamuruyla dolaşmıştı. Mutfak resmen bir afet bölgesiydi. Diğerleri de geldi, üç adam mutfak kapısının eşiğinde durup bakakalmışlardı. Penny, omzunun üstünden başını çevirerek “Kızmayın,” dedi. “Tüm dağınıklığı toplayacağım. Söz veriyorum.”</span></p>

  <p class="calibre25"><span class="calibre6">Adamlar birbirine baktı. Philip haftalardır ilk kez gülüyordu. “Kim kızmış? Kızmadık ki biz. Açız sadece. Kahvaltı ne zaman hazır olacak?”</span></p>

  <p class="calibre26"><span class="calibre6">* * *</span></p>

  <p class="calibre27"><span class="calibre6">Gün geçtikçe daha çok önlem alıyorlardı. Odunları yalnızca dumanın otobandan görülmeyeceği zamanlarda, yani geceleri yakmaya karar verdiler. Philip ve Nick, bahçenin her köşesinde bulunan küçük tahta kazıkların arasından tel balyaları çekip, birleşme yerlerine de konserve kutuları koydular. Böylelikle içeri girmeye çalışan Isırgan ya da insan olursa haberleri olacaktı. Villanın tavan arasında eski, antika bir 12 kalibre çifte bile bulmuşlardı.</span></p>

  <p class="calibre25"><span class="calibre6">Tüfeğin üstüne melek yüzlü çocukların resmi işlenmişti ama şimdi tozla kaplıydı. Bunu ateşlemeye kalksalar sanki yüzlerine patlayacakmış gibi görünüyordu. Tüfeğe koyacak hiç fişekleri de yoktu üstelik. Silah, duvardaki eski Ernest Hemingway fotoğraflarının yanına asılacak bir eser gibi görünüyordu ama Philip silahın yanlarında olmasına orada asılı durmasından daha çok önem veriyordu. Eskiden dörtnala giden bir atın üzerinde babasının da dediği gibi yeterince korkutucu görünüyordu.</span></p>

  <p class="calibre25"><span class="calibre6">“Hiç belli olmaz,” dedi Philip bir gece. Tüfeği ocağa yaslayıp İspanyol şarabıyla kendini biraz daha uyuşturmaya çalışıyordu.</span></p>

  <p class="calibre26"><span class="calibre6">* * *</span></p>

  <p class="calibre27"><span class="calibre6">Günler, şekilsiz bir intizamla akıp gitmeye devam ediyordu. Günlerce erteledikleri uykularına doyuyorlar, meyve bahçelerini keşfederek meyve topluyorlardı. Başıboş dolaşan yaratıklara kutularla tuzaklar kurdular, hatta bir gün sıska bir tavşan bile yakalamışlardı. Nick, bu yaratığı temizlemeye gönüllü olmuş, o gece odun sobasında gerçekten lezzetli bir tavşan yahnisi pişirmişti.</span></p>

  <p class="calibre25"><span class="calibre6">Bu sürede yalnızca birkaç Isırganla karşılaştılar. Bir gün Nick, kuru erikleri toplamak için bir ağaca tırmanırken komşu bahçenin gölgeleri arasında işçi tulumuyla dolaşan bir ceset gördü. Sakince aşağı inerek yaratığa sessizce yanaştı. Elindeki dirgenle, balon patlatırmış gibi onun kafasının arkasını şişledi. Başka bir seferinde Philip hortumla traktörden mazotu boşaltırken yakın bir drenaj çukurundaki ezilmiş cesedi fark etti. Bacakları ezilmiş altında bükülmüştü. Bu kadın yaratık, buraya gelebilmek için kendini kilometrelerce sürüklemiş gibi görünüyordu. Philip, onun kafasını tırpanla kesti. Kalıntılarınıysa, biraz gaz ve Bic marka çakmağından çıkan bir kıvılcımla yakıverdi.</span></p>

  <p class="calibre25"><span class="calibre6">Çocuk oyuncağıydı.</span></p>

  <p class="calibre25"><span class="calibre6">Onlar villaya alıştıkları kadar villa da onlara alışıyormuş gibi hissediyorlardı. Eski ve lüks eşyaların üzerindeki çarşafları kaldırdıklarında “ev” diyebilecekleri bir yere dönüşmüştü burası. Herkesin kendi odası vardı. Hepsi geceleri hâlâ kâbuslar görüyor olsa da Fransız pencerelerinden süzülen kasım güneşinin vurduğu eski ve şık bir mutfaktan ve kaynayan kahve cezvesinin kokusundan daha sakinleştirici hiçbir şey yoktu.</span></p>

  <p class="calibre25"><span class="calibre6">Aslında ara sıra duyulan izlenme hissi de olmasa her şey mükemmele yakın olacaktı.</span></p>

  <p class="calibre26"><span class="calibre6">* * *</span></p>

  <p class="calibre27"><span class="calibre6">Brian’ın içinde bu his, daha burada kaldıkları ikinci gece artmaya başlamıştı. Gecenin bir yarısında yataktan zıplayarak uyandığında, kaldığı ikinci kattaki on sekizinci yüzyıldan kalma bir gardıropla antika küçük bir cibinlikli yatağın olduğu sade bir dikiş odasına yeni yerleşmişti.</span></p>

  <p class="calibre25"><span class="calibre6">Bir ışığın parladığını gördüğünde rüyasında kan denizinde eğreti bir salla akıntıya kapılmış bir kazazede olduğunu görüyordu. Rüyada bunun, uzak bir kıyıdaki uzak bir deniz feneri olabileceğini düşünüyordu. Ona yol gösterip bu uçsuz bucaksız kan gölünden kurtaracağını sanıyordu. Ama uyandığında</span> <span class="italic"><span class="calibre6">uyanık</span></span> <span class="calibre6">dünyada</span> <span class="italic"><span class="calibre6">gerçek</span></span> <span class="calibre6">bir ışık gördüğünü fark etmişti sadece bir anlığına tavanda kayan dikdörtgen bir ışık parçası.</span></p>

  <p class="calibre25"><span class="calibre6">Gözünü kırptığında ışık da gitmişti.</span></p>

  <p class="calibre25"><span class="calibre6">Gerçekten onu görüp görmediğinden emin değildi. Ama bedeninin her köşesi ona kalkıp pencereye gitmesini söylemişti. O da gidip gecenin kara boşluğuna bakmıştı. Yaklaşık dört yüz kilometre ileride otobanla çiftlik yolunun kesiştiği yerde bir araba gördüğüne yemin edebilirdi. Ama sonra bu şey kaybolmuş, hiçliğe gitmişti.</span></p>

  <p class="calibre25"><span class="calibre6">O gece uyumak Brian’a çok zor gelmişti.</span></p>

  <p class="calibre25"><span class="calibre6">Ertesi sabah bunu Philip’le Nick’e anlattığında onlar, rüya olarak değerlendirip önemsememişlerdi. Kim, niye otobandan çıkıp gelsin, etrafa bakıp sonra da dönüp gitsindi?</span></p>

  <p class="calibre25"><span class="calibre6">Ama Brian’ın içindeki şüphe sonraki bir buçuk hafta boyunca giderek arttı. Geceleri otobanda ya da meyve bahçesinin uzak köşelerinde hafifçe hareket eden ışıklar gözüne ilişmeye devam ediyordu. Bazı geceler şafak sökerken kumda giden tekerlerin seslerini duyduğuna yemin edebilirdi. Bu seslerin sinsi ve anlık olması işin en kötü yanıydı. Bu da Brian’a villanın bir şekilde</span> <span class="italic"><span class="calibre6">dikizlendiği</span></span> <span class="calibre6">hissini veriyordu. Ama diğerlerinin onun paranoyak şüphelerini hemen reddetmelerinden o kadar bıkmıştı ki bunları anlatmaktan vazgeçmişti. Belki de bunların hepsini kendi hayal</span> <span class="italic"><span class="calibre6">ediyordu</span></span><span class="calibre6">.</span></p>

  <p class="calibre25"><span class="calibre6">Villadaki ikinci hafta dönümlerine kadar bu konuda tek bir kelime daha etmedi. Ama o gece şafak sökmeden az önce konserve kutularının tıkırtısı onu derin uykusundan uyandırmıştı.</span></p>

  <div class="mbppagebreak" id="calibre_pb_25"></div>
</body>
</html>
