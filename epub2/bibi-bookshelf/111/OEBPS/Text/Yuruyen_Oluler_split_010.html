<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Yürüyen Ölüler</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre23" id="filepos110669"><span class="bold"><span class="calibre6">4. Kısım</span></span></p>

  <p class="calibre24"><span class="calibre6">Ertesi gün Penny sonbaharın açık güneşinin altında Brian’ın gözetiminde arka bahçede oyun oynuyordu. Penny tüm sabah oyun oynadı. Bu sırada diğerleri malzemelerini alıp içlerinden gerekli olanları ayırıyordu. Öğleden sonra Philip ve Nick, artan ahşap kaplamalarla bodrumdaki pencereleri sağlamlaştırdılar. Bobby, Brian ve Penny içeride kart oynarken onlar çivi tabancasını doğrudan akıma bağlamaya çalışmışlar, fakat becerememişlerdi.</span></p>

  <p class="calibre25"><span class="calibre6">Yaşayan ölülerin bu kadar yakında olması, köpek balığı gibi, her hareketin, her kararın altında yüzen değişmez bir durumdu. Fakat şimdilik güvenlik çitine çarpan ve sonra ayaklarını sürüyerek uzaklaşan başıboş bir gezici, bir parazit vardı. Arı sürüsü, Green Briar Lane’in üstündeki iki metrelik sedir siperin arkasında olanların çoğunu şimdiye kadar fark etmemişti.</span></p>

  <p class="calibre25"><span class="calibre6">O gece, akşam yemeğinden sonra, çekilen gölgelerle birlikte hepsi oturma odasında bir Jim Carrey filmi izledi. Neredeyse her şey yeniden normalmiş gibi hissetmişlerdi. Hepsi buraya alışmaya başlıyordu. Dışarıdaki o boğuk ses şimdi çok nadiren duyuluyordu. Brian da on iki yaşındaki kayıp çocuğu neredeyse unutmuştu. Adamlar, Penny yattıktan sonra uzun vadeli planlar yapmaya başladılar.</span></p>

  <p class="calibre25"><span class="calibre6">Erzaklar yettiği sürece bu malikânede kalmanın sonuçlarını tartıştılar. Haftalarca yetecek yiyecek ve içecekleri vardı. Nick, dışarıya bir gözcü gönderip Atlanta’ya giden yolların durumunu öğrenmek istedi. Fakat Philip, oldukları yerde kalma konusunda son derece katıydı.</span></p>

  <p class="calibre25"><span class="calibre6">Philip “Bırakalım da dışarıdakiler kozlarını paylaşsın,” dedi.</span></p>

  <p class="calibre25"><span class="calibre6">Nick, hâlâ radyo, televizyon ve interneti yakından takip ediyordu. Ölümcül bir hastanın zayıflayan bedensel işlevleri gibi medya da arada bir, tek seferliğine tek bir aleti çalıştırıyordu. Çoğu radyo kanalı da ya kaydedilmiş programları ya da işe yaramaz acil durum malumatlarını veriyordu. Televizyon ağı, kablolu tv’de olup da hâlâ çalışanlar, ya yirmi dört saatlik otomatik sivil savunma duyurularını ya da gece yarısında verilen bayağı ticari reklamların anlamsız ve yersiz tekrarlarını kullanıyordu.</span></p>

  <p class="calibre25"><span class="calibre6">Üçüncü gün Nick, pek çok radyo ve kablolu tv kanalının karıncalı olduğunu, evdeki internetin ise kesilmiş olduğunu fark etti. Aramalı bağlantıların hiçbiri çalışmıyordu. Nick’in devamlı aradığı şimdiye kadar hepsinin bant kaydı dinlettirdiği acil durum numaraları – telefon şirketinin o klasik boktan mesajı veriyordu:</span> <span class="italic"><span class="calibre6">Aradığınız numaraya şu anda ulaşılamıyor. Lütfen daha sonra tekrar deneyiniz.</span></span></p>

  <p class="calibre25"><span class="calibre6">O gün öğleye doğru hava kapandı.</span></p>

  <p class="calibre25"><span class="calibre6">Öğleden sonra iç karartan, serin bir yağmur çiselemeye başladı; herkes güvende olmakla tutsak olmak arasında ince bir çizgi olduğunu görmezden gelmeye çalışarak içeriye üşüştü. Nick dışındakiler Atlanta’dan bahsetmekten bıkmışlardı. Atlanta şimdi çok uzakta gibi görünüyordu, Wiltshire’la arasındaki otuz küsur kilometreyi düşündükçe sanki daha da ulaşılamaz oluyordu.</span></p>

  <p class="calibre25"><span class="calibre6">O gece herkes uykuya daldıktan sonra Philip oturma odasında uyuklayan Penny’nin yanında yalnız başına nöbet tutuyordu.</span></p>

  <p class="calibre25"><span class="calibre6">Hafif çiseleyen yağmur giderek kötüleşmiş, gök gürültüsü ve şimşekli bir havaya dönüşmüştü. Philip, ahşap jaluzi perdenin iki çıtasını tek parmağıyla araladı ve karanlığa doğru baktı. Bu aralıktan, barikatın üstünden, dönemeçli ara sokakları, meşelerin devasa gölgelerini ve rüzgârda sallanan dallarını görebiliyordu.</span></p>

  <p class="calibre25"><span class="calibre6">Şimşek çaktı.</span></p>

  <p class="calibre25"><span class="calibre6">Şimşeklerin ışığında iki metre ileride bir düzineye yakın insana benzer şekil göründü. Yağmurda amaçsızca dolaşıyorlardı.</span></p>

  <p class="calibre25"><span class="calibre6">Philip’in gözetlediği yerden kesin bir şey söylemek zordu, fakat bu şeyler felçliler gibi kendi kasvetli ve ağır tarzlarında hareket ediyor gibi görünüyorlardı. Taze etin kokusunu mu alıyorlardı? İnsan hareketlerinin sesleri mi onları dışarı çıkarmıştı? Yoksa yalnızca fanustaki iğrenç balıklar gibi rastgele etrafta mı dolaşıyorlardı?</span></p>

  <p class="calibre25"><span class="calibre6">Philip Blake, işte o zaman, Wiltshire Estates’e geldiklerinden beri ilk defa bu duvardan duvara halılı ve kanepelerle doldurulmuş rahimdeki günlerinin sayılı olup olmadığını düşünmeye başlamıştı.</span></p>

  <p class="calibre26"><span class="calibre6">* * *</span></p>

  <p class="calibre27"><span class="calibre6">Dördüncü gün soğuk ve bulutlu bir hava vardı. Gökyüzünün kurşuni rengi, ıslak çimenlerin ve terkedilmiş evlerin hemen üzerinde asılı duruyordu. Hiç bahsedilmemesine rağmen bu yeni gün bir nevi kilometre taşıydı, bu musibetin başlamasının üzerinden iki hafta geçmişti.</span></p>

  <p class="calibre25"><span class="calibre6">Şimdi Philip, oturma odasında elinde kahvesiyle duruyor, eğreti duran barikatın aralıklarından dışarıya bakıyordu. Sabahın hafif ışığında çitin sallanıp duran kuzeydoğu köşesini görebiliyordu. Alçak sesle “Şerefsizin dölleri,” diye mırıldandı.</span></p>

  <p class="calibre25"><span class="calibre6">“N’oluyor?” Brian’ın sesi Philip’i dalgınlığından kurtardı.</span></p>

  <p class="calibre25"><span class="calibre6">“Şimdi çok daha fazlalar.”</span></p>

  <p class="calibre25"><span class="calibre6">“Hadi ya, kaç taneler?”</span></p>

  <p class="calibre25"><span class="calibre6">“Sayamıyorum.”</span></p>

  <p class="calibre25"><span class="calibre6">“Ne yapmayı düşünüyorsun peki?”</span></p>

  <p class="calibre25"><span class="calibre6">“Bobby!”</span></p>

  <p class="calibre25"><span class="calibre6">Koca adam, eşofmanlarıyla çıplak ayak içeri girdi. Muz yiyordu. Philip, şişko arkadaşına dönüp “Giyin,” dedi.</span></p>

  <p class="calibre25"><span class="calibre6">Bobby kopardığı bir lokma muzu yutarak “Neler oluyor?” diye sordu. Philip soruyu duymazlıktan gelerek Brian’a baktı. “Penny’yi oturma odasından çıkarma.”</span></p>

  <p class="calibre25"><span class="calibre6">“Tamam,” dedi Brian ve odadan aceleyle çıktı.</span></p>

  <p class="calibre25"><span class="calibre6">Philip merdivenlere doğru ilerlerken bağırıyordu: “Çivi tabancasını al yanına. Taşıyabileceğin kadar uzatma kablosu getir… Baltaları da al!”</span></p>

  <p class="calibre26"><span class="calibre6">* * *</span></p>

  <p class="calibre27"><span class="italic"><span class="calibre6">Dırıırırıırıııt!</span></span> <span class="calibre6">Beş numara, yırtık pırtık kumaş pantolon giymiş kocaman bir bez bebek gibi yıkıldı. Çitin diğer tarafına düşerken ölü ve bembeyaz gözleri kafasıyla birlikte geriye doğru gitti. Çürümüş vücudu sonunda park yoluna düştü. Philip bir adım geri çekildi. Yorgunluktan güç bela nefes alıyordu. Kot ceketi ve pantolonu terden sırılsıklam olmuştu.</span></p>

  <p class="calibre25"><span class="calibre6">Biri kadın, dört zombiyi tereyağından kıl çeker gibi haklamışlardı. Onlar çitin köşesindeki zayıf noktaya vurup pençe atarken Philip hepsine elindeki çivi tabancasıyla gizlice yaklaşmıştı. Bundan sonra Philip’in yaptığı tek şey, çitin dibinde bu yaratıkların kafasına iyi bir açıyla durmaktı. Çabucak işlerini bitirmişti, peş peşe:</span> <span class="italic"><span class="calibre6">Dırıırırıırıııt! Dırıırırıırıııt! Dırıırırıırıııt! Dırıırırıırıııt!</span></span></p>

  <p class="calibre25"><span class="calibre6">Beş numara kaypak</span> <span class="italic"><span class="calibre6">çıkmıştı. Farkında olmadan son anda ateş hattından çıkıp gitmiş, sarhoş gibi ayaklarını sürüye sürüye etrafta dolanmıştı. Sonra boynunu yukarıya, Philip’e doğru uzatmış, ağzını açıp kapıyordu. Philip, sonunda bir çiviyi takım elbise giyen</span></span> <span class="calibre6">puştun beyin zarına saplayana kadar iki adet çivi, kaldırıma sekerek boşa gitmişti.</span></p>

  <p class="calibre25"><span class="calibre6">Şimdi Philip, yorgunluktan iki katına çıkmış nefesiyle soluklanıyordu. Sağ eliyle hâlâ dört tane yedi metrelik fişle evdeki prize bağlı olan çivi tabancasını tutuyordu. Doğruldu ve etrafı dinledi. Öndeki park yolu şu an sessizdi. Çit de sabit duruyordu.</span></p>

  <p class="calibre25"><span class="calibre6">Omzunun üstünden şöyle bir bakan Philip, yaklaşık otuz metre uzakta, arka bahçede Bobby Marsh’ı gördü. Terkedilmiş küçük köpek kulübesine yaslanan koca adam, şişko kıçının üstüne oturmuş dinlenmeye çalışıyordu. Köpek kulübesinin tahta kiremitten küçük bir çatısı vardı, kulübenin üstünde “genç oğlan” yazıyordu.</span></p>

  <p class="calibre25"><span class="calibre6">Philip, acı acı “</span><span class="italic"><span class="calibre6">Bu zenginler ve onların aptal köpekleri”</span></span> <span class="calibre6">diye geçirdi içinden. Hâlâ biraz deli gibi ve gergindi.</span> <span class="italic"><span class="calibre6">“Çoğu çocuktan daha iyi beslenmiştir kesin o şey.”</span></span></p>

  <p class="calibre25"><span class="calibre6">Bobby’nin yaklaşık 6 metre arkasındaki çitlerin üstünde ölü kadının pörsümüş kalıntıları sırt üstü uzanıyordu. Bobby Marsh’ın kadının düğmesini kapattığı yerde, kafatasında hâlâ bir balta sokuluydu. Philip, Bobby’ye “</span><span class="italic"><span class="calibre6">Her şey yolunda mı?”</span></span> <span class="calibre6">dercesine zor ve sorgulayıcı bir bakış attı.</span></p>

  <p class="calibre25"><span class="calibre6">Bobby, bu mimiğe karşılık olarak elini yumruk yapıp başparmağını kaldırarak “tamam” işareti yaptı.</span></p>

  <p class="calibre25"><span class="calibre6">Sonra birdenbire her şey hızlıca gelişmeye başladı.</span></p>

  <p class="calibre25"><span class="calibre6">Bobby, arkadaşına, liderine ve danışmanına el işaretiyle onay verir vermez kesinlikle “tamam olmayan</span><span class="italic"><span class="calibre6">”</span></span> <span class="calibre6">bir şeylerin olduğunun ilk belirtisi ortaya çıktı. Köpek kulübesine yaslanmış otururken kan ter içindeki Bobby’nin kalbi o devasa cüssesinin yüküyle hâlâ küt küt atıyordu. Bobby “</span><span class="italic"><span class="calibre6">Tamam,”</span></span> <span class="calibre6">işaretini yaparken gülümseyebilmişti, fakat köpek kulübesinin içinden gelen boğuk sesten tamamen bihaberdi.</span></p>

  <p class="calibre25"><span class="calibre6">Bobby Marsh, yıllardır Philip Blake’i memnun etmek için gizlice çırpınıp durmuştu. Zorlu bir işin üstesinden geldikten sonra Philip’e tamam işareti yaptığında içini tuhaf bir memnuniyet kaplardı.</span></p>

  <p class="calibre25"><span class="calibre6">Liseyi zar zor bitiren tek çocuk olan Bobby, Philip’e Sarah Blake ölmeden önceki yıllarda ve sonrasında yapışıp kalmıştı. Philip, birlikte içtiği arkadaşlarından ayrıldığında da yeniden bir araya gelmek için delicesine çabalamıştı. Bobby, Philip’i pek çok kez aramıştı; Bobby, birliktelerken çok fazla konuşuyordu, pek çok kez bir çete liderinin dayanıklı alfa köpeğine ayak uydurmaya çalışarak kendisini aptal durumuna düşürmüştü. Ama şimdi, tuhaf bir şekilde Bobby bu garip salgınla birlikte, diğer şeylerin de yanı sıra- Philip’e tekrar bağlanmasını sağlayacak bir yol bulmuş gibi hissediyordu.</span></p>

  <p class="calibre25"><span class="calibre6">Başta köpek kulübesinin içindeki sesi duymamasının sebebi de muhtemelen buydu.</span></p>

  <p class="calibre25"><span class="calibre6">Küçük, minyatür barakanın içinde kocaman bir kalp atıyormuş gibi çıkan gürültüyü duyduğunda Bobby’nin gülümsemesi yüzünde donup kaldı ve kaldırdığı eli yanına düştü. Köpek kulübesinin içinde hareket eden bir şeyin olduğunu fark etmesi Bobby’nin beyin sinirlerine ulaşıp kaçmasını sağlayacak kadar ilerlediğinde iş işten geçmişti.</span></p>

  <p class="calibre25"><span class="calibre6">Köpek kulübesinin kemerli girişinden küçük ve kısa bir şey dışarı fırlamıştı.</span></p>

  <p class="calibre26"><span class="calibre6">* * *</span></p>

  <p class="calibre27"><span class="calibre6">Philip, hızla koşarak bahçeyi yarıladığında kulübeden fırlayan bu şeyin ufak bir insan ya da en azından ufak bir insanın çürümüş, morumsu, buruşuk sureti olduğu ortaya çıktı. Pis ve dolaşık sarı saçlarını yaprak ve köpek boku kaplamış, beline ve bacaklarına zincirler dolanmıştı.</span></p>

  <p class="calibre25"><span class="calibre6">“Aaaaaaah!” On iki yaşındaki bir zamanlar çocuk olan bu şey Bobby’nin yağlı, iri bacaklarına atıldığında Bobby ciyak ciyak bağırarak cesetten uzaklaştı.</span></p>

  <p class="calibre25"><span class="calibre6">Bobby son anda bacağını kurtarıp yana doğru yuvarlandı. Göz oyukları içi kof su kabağına dönmüş küçük buruşuk yüz, Bobby’nin bacağının bir milisaniye önce olduğu yerdeki çimi hapur hupur yiyordu.</span></p>

  <p class="calibre25"><span class="calibre6">Philip şimdi on beş metre ötedeydi. Son hızla köpek kulübesine yönelmişti. Elindeki çivi tabancasını, minyatür canavarı hedeflemiş bir maden arama çubuğu gibi kaldırmıştı. Bobby, nemli çimlerin üstünde yengeç gibi sürünüyordu. Acınacak bir haldeydi. Çatalı görünüyordu, sesi küçük bir kızınki gibi tiz ve keskindi.</span></p>

  <p class="calibre25"><span class="calibre6">Küçük canavar, tarantulanın o zalim enerjisiyle hareket ediyor ve çimlerde Bobby’ye doğru hızla ilerliyordu. Şişman adam tüm gücünü ayaklarında toplayıp koşmaya çalıştı. Fakat ayakları birbirine dolandı ve bu kez sırt üstü tekrar düştü.</span></p>

  <p class="calibre25"><span class="calibre6">Bobby daha yüksek sesle haykırmaya başladığında Philip altı metre ötedeydi. Zombi çocuk, kıskaç gibi ellerini Bobby’nin ayak bileğine kanca gibi taktı. Bobby bacağını bu şeyden çekip kurtaramadan çocuk, çürümüş dişlerini Bobby’nin bacağına geçirmişti.</span></p>

  <p class="calibre25"><span class="calibre6">Philip, çivi tabancasıyla yaklaşırken “Allah kahretsin!” diye haykırdı. Otuz metre ötede uzatma kablosu prizden çıkmıştı.</span></p>

  <p class="calibre25"><span class="calibre6">Canavar Bobby’nin sallanan, şişman gövdesine yumulurken Philip, çivi tabancasının ucunu bu şeyin kafatasının arkasına hızla indirdi. Çivi tabancasının düğmesine bastı. Hiçbir şey olmadı. Zombi, pirana gibi Bobby’nin sarkık kalçalarını oyup uyluk atardamarını yırttı. Taşaklarından birini de kopardı. Bobby’nin çığlıkları giderek artmış ve bir feryada dönüşmüştü. Bu sırada Philip de içgüdüsel olarak çivi tabancasını canavarın bir yerlerine vurup sallıyordu. Devasa bir paraziti kaldırıp hareket ettiriyormuş gibi o şeyi arkadaşından bir ısırık daha almadan, tepetaklak uzaklaştırmayı başardı.</span></p>

  <p class="calibre25"><span class="calibre6">Ölü çocuk düşerek çamurlu çimlerde altı metre yuvarlandı.</span></p>

  <p class="calibre25"><span class="calibre6">Nick ve Brian de dışarı çıktı. Brian uzatma kablosunu aldı. Nick de baltayla haykırarak çimlere doğru koştu. Philip, Bobby’yi tuttu. Hareket etmesi koca adamın kanamasını hızlandıracağı için kıvranıp durmasını ve çığlıklarını durdurmaya çalıştı. Bobby’nin hızlanan nabzıyla doğru orantılı olarak parçalanan yaradan kanlar fışkırıyordu. Philip, eliyle Bobby’nin bacağındaki yarayı kapayarak akan kanı biraz olsun durdurdu. Diğerleri Philip’in yanına gelirken kan, Philip’in yağlı parmakları arasından sızarak akıyordu. Ölü şey, nemli yerde Philip ve Bobby’ye doğru sürükleniyordu. Nick hiç tereddüt etmedi. Hızla yaklaşıp baltayı kaldırdı. Gözleri öfkeden ve panikten iyice açılmış, kocaman olmuştu. Balta havada vızıldadı ve paslı başı, zombi çocuğun kafatasının arkasına indi. Baltanın başı kafatasına yedi santimetre girmişti. Canavar yere yığıldı. Philip, Nick’e “Kemer” diye bağırıyordu, “bir kemer”. Nick de oradan oraya koşarak kemerini arıyordu. Philip, ilk yardım eğitimi almamıştı. Fakat kanamayı bir çeşit turnikeyle durdurmayı deneyecek kadar bilgisi vardı. Nick’in kemerini şişman adamın bacağına sardı. Bobby yeniden konuşmaya çalışıyordu, fakat şimdi aşırı soğukta kalmış biri gibi görünüyordu. Dudakları hareket ediyor, sessiz sessiz kıpırdıyordu. Bu kadar şey olurken Brian da otuz metre ileride uzatma kablosunu yeniden prize takıyordu. Muhtemelen yapmayı düşünebildiği tek şey buydu. Çivi tabancası, çimenlerin arasında Philip’in on beş metre ötesinde uzanıyordu. Philip Nick’e bağırıyor, “GİT DE BANDAJ, ALKOL FALAN GETİR!” Brian yaklaşıp yüzükoyun çimlerin üstünde yatan, kafatası kırılmış ölüye bakarken Nick de elindeki baltayı bırakmadan hızla oradan uzaklaştı. Brian bu canavardan uzak durmaya çalıştı. Çivi tabancasını alıp sadece bir ihtimale karşı arka taraftaki çitlerin ardında kalan tepeyi gözleriyle taradı. Philip, Bobby’yi kocaman bir bebek gibi kollarında tutuyordu. Bobby ağlıyor, hızlı hızlı ve sığ nefesler alıyordu. Philip, cesaretlendirici şeyler mırıldanarak her şeyin yoluna gireceğini söylemeye, dostunu rahatlatmaya çalışıyordu. Fakat Brian dikkatli dikkatli yaklaşırken aşikâr olan bir şey vardı: Hiçbir şeyin yoluna gireceği yoktu.</span></p>

  <p class="calibre26"><span class="calibre6">* * *</span></p>

  <p class="calibre27"><span class="calibre6">Az sonra Nick, kucak dolusu steril, pamuk bandajlarla geldi. Arka ceplerinden birinde plastik bir şişe alkol, diğerinde de bir rulo pamuk sargı vardı. Fakat bir şeyler değişmişti. Bu acil durum daha korkunç bir şeye, idam mahkûmu bekçiliğine dönüşmüştü.</span></p>

  <p class="calibre25"><span class="calibre6">Philip “İçeri götürelim,” dedi. Üstü başı dostunun kanlarıyla sırılsıklam olmuştu. Ama Philip şişman adamı kaldırmaya çalışmadı hiç. Bobby Marsh ölecekti. Hepsi bunun farkındaydı.</span></p>

  <p class="calibre25"><span class="calibre6">Özellikle de Bobby Marsh bunu çok iyi biliyordu. Şimdi şoktaydı ve kurşuni göğe bakıp konuşmaya çalışarak orada uzanıyordu.</span></p>

  <p class="calibre25"><span class="calibre6">Brian da çivi tabancasıyla birlikte kenardan Bobby’ye bakıyordu. Nick bandajları elinden düşürdü. Kederli kederli soludu. Ağlayacakmış gibi görünüyordu. Bunun yerine Bobby’nin diğer tarafında dizleri üzerine düşüp başını öne eğdi.</span></p>

  <p class="calibre25"><span class="calibre6">“I—I—n-n-nn—” Bobby Marsh, Philip’e bir şeyler anlatmaya çalıştı.</span></p>

  <p class="calibre25"><span class="calibre6">“Şşşşşşş…” diyerek Bobby’nin omuzlarına vurdu Philip. Doğru dürüst düşünemiyordu. Dönüp bir rulo bandaj aldı ve yarayı sarmaya başladı.</span></p>

  <p class="calibre25"><span class="calibre6">“Hhh-ha-HAYIR!” diyerek bandajı itti Bobby.</span></p>

  <p class="calibre25"><span class="calibre6">“Bobby, Allah aşkına…”</span></p>

  <p class="calibre25"><span class="calibre6">“Hh- Hayır!”</span></p>

  <p class="calibre25"><span class="calibre6">Philip durdu. Zorla yutkundu ve ölmek üzere olan adamın yaşlı gözlerine baktı. “Her şey yoluna girecek,” dedi. Sesi değişmişti.</span></p>

  <p class="calibre25"><span class="calibre6">“Ha-hayır-girmeyecek,” diyebildi Bobby. Gökyüzünde bir yerde bir karga gakladı. Bobby başına geleceği biliyordu. Arkalarındaki hendekte Covington’dan gelen bir adamı gördüler. Covington buraya on dakikadan daha az bir uzaklıktaydı.</span></p>

  <p class="calibre25"><span class="calibre6">“Şş-şöyle söyleyip durma Philly.”</span></p>

  <p class="calibre25"><span class="calibre6">“Bobby…”</span></p>

  <p class="calibre25"><span class="calibre6">Hafif bir fısıltıyla “Bitti,” diyebildi Bobby. Gözleri geriye doğru kaydı bir an. Sonra Brian’ın elindeki çivi tabancasını gördü. O büyük, kanlı, sosis gibi parmaklarıyla tabancanın ucuna uzandı. Brian birdenbire düşürdü tabancayı.</span></p>

  <p class="calibre25"><span class="calibre6">“Lanet olsun! Hadi içeri götürelim onu!” Philip’in sesinde buram buram umutsuzluk vardı. Bobby Marsh, çivi tabancasını bakmadan buldu. Şişko parmaklarıyla sivri ucunu kavradı ve tabancayı şakaklarına götürmeye çalıştı.</span></p>

  <p class="calibre25"><span class="calibre6">“Aman tanrım,” dedi Nick.</span></p>

  <p class="calibre25"><span class="calibre6">Philip “Şunu alın buradan!” diyerek kurbandan uzaktaki Brian’a tabancayı işaret etti.</span></p>

  <p class="calibre25"><span class="calibre6">Bobby’nin gözyaşları koca kafasının kenarlarından süzülüyor, yüzündeki kanları temizliyordu. “N’olur Philly,” diye mırıldandı Bobby. “Y-yap… şunu.”</span></p>

  <p class="calibre25"><span class="calibre6">Philip ayağa kalktı. “Nick! Gel benimle!” diyerek döndü ve eve doğru birkaç adım attı.</span></p>

  <p class="calibre25"><span class="calibre6">Nick de ayakları üzerine doğruldu ve Philip’in yanına gitti. İki adam, Bobby’nin dört-beş metre ötesinde durdular. Arkaları dönük, sesleri kısık ve gergindi.</span></p>

  <p class="calibre25"><span class="calibre6">“Kesmeliyiz onu,” dedi Philip hızlıca.</span></p>

  <p class="calibre25"><span class="calibre6">“N’apmalıyız?”</span></p>

  <p class="calibre25"><span class="calibre6">“Bacağını kesmeliyiz.”</span></p>

  <p class="calibre25"><span class="calibre6">“Ne!”</span></p>

  <p class="calibre25"><span class="calibre6">“Hastalık yayılmadan.”</span></p>

  <p class="calibre25"><span class="calibre6">“Ama nasıl?”</span></p>

  <p class="calibre25"><span class="calibre6">“Hastalığın ne kadar sürede yayıldığını bilmiyoruz. Denemek zorundayız. Ona en azından bunu borçluyuz.”</span></p>

  <p class="calibre25"><span class="calibre6">“Fakat…”</span></p>

  <p class="calibre25"><span class="calibre6">“Sana ihtiyacım var. Ambardan demir testereyi ve…”</span></p>

  <p class="calibre25"><span class="calibre6">Arkalarından gelen ses Philip’in gergin konuşmasını böldü:</span></p>

  <p class="calibre25"><span class="calibre6">“Beyler?”</span></p>

  <p class="calibre25"><span class="calibre6">Bu Brian’dı. Genzinden gelen o korkunç sesten haberlerin daha da kötü olduğu anlaşılıyordu.</span></p>

  <p class="calibre25"><span class="calibre6">Philip’le Nick arkalarına döndüler.</span></p>

  <p class="calibre25"><span class="calibre6">Bobby Marsh taş kesilmişti.</span></p>

  <p class="calibre25"><span class="calibre6">Şişko adamın yanında dizleri üzerine çökerken Brian’ın gözleri dolmuştu. “Artık çok geç.” Philip ve Nick, çimler üzerinde Bobby’nin uzandığı yere geldiler. Bobby’nin gözleri kapanmıştı. İri, sarkık göğsü inip kalkmıyor, ağzı kıpırdamıyordu.</span></p>

  <p class="calibre25"><span class="calibre6">“Hayır… N’olur tanrım, hayır!” dedi Nick ölü dostuna bakarak.</span></p>

  <p class="calibre25"><span class="calibre6">Philip uzun bir süre hiçbir şey söylemedi. Kimse söyleyemedi. Devasa ceset, dakikalarca ıslak yerde uzandı… Ta ki ellerinde ve ayaklarında, o büyük bacaklarının sinirlerinde ve etli parmaklarının uçlarında bir şey kıpırdayana kadar.</span></p>

  <p class="calibre25"><span class="calibre6">Başta bu olay, tipik bir göz seğirmesi gibi geldi cenaze sahiplerine. Fakat kadavranın sinir sisteminin dizel motorunu tekrar tekrar görüyorlardı. Nick’le Brian buna baktıkça şaşkınlıktan gözleri büyüyordu, ikisi de yavaşça kalktı ve geri çekildi. Philip cesede yaklaştı ve dizleri üzerine çöktü. Yüzünde iş yapar gibi ciddi bir ifade vardı.</span></p>

  <p class="calibre25"><span class="calibre6">Bobby Marsh’ın gözleri açıldı.</span></p>

  <p class="calibre25"><span class="calibre6">Göz bebekleri hayalet gibi bembeyaz olmuştu.</span></p>

  <p class="calibre25"><span class="calibre6">Philip çivi tabancasını aldı ve koca adamın sol kaşının üstünden alnına dayadı.</span></p>

  <p class="calibre25"><span class="italic"><span class="calibre6">Dırıırırıırıııt!</span></span></p>

  <p class="calibre26"><span class="calibre6">* * *</span></p>

  <p class="calibre27"><span class="calibre6">Saatler sonra karanlık çökmüş, Penny de uyuyakalmıştı. Nick mutfakta acısını viskiyle boğuyordu… Brian ortalıklarda yoktu… Bobby’nin çadır bezine sarılmış soğuyan vücudu, arka bahçede diğer cesetlerin yanında duruyordu… Philip ise, oturma odasının penceresinin önünde durmuş panjurlardan sokakta gittikçe çoğalan karanlık suretlere bakıyordu. Uyurgezerler gibi ayaklarını sürüyerek yürüyor, barikatın arkasında bir ileri bir geri hareket edip duruyorlardı. Artık daha da fazlalardı. Belki otuz. Hatta kırk.</span></p>

  <p class="calibre25"><span class="calibre6">Sokak lambalarının ışıkları çitteki yarıklardan geçip içeriye yansıyordu. Hareket eden gölgeler, belirsiz aralıklarla ışıkları bölüyor, yanıp sönen elektronik flaşlara çeviriyordu. Bu da Philip’in sinirini bozuyordu. Kafasının içindeki hafif sesi duydu, ilk kez Sarah öldükten sonra duyduğu sesin aynısıydı:</span> <span class="italic"><span class="calibre6">Yak burayı, yak koduğumun dünyasını.</span></span></p>

  <p class="calibre25"><span class="calibre6">Bugün sabah, Bobby öldükten sonra bu ses on iki yaşındaki çocuğu kesmek istemişti. Bu ses, o ölü şeyi parçalarına ayırmak istemişti. Ama Philip kendini bastırmıştı. Şimdi yine bu sesle savaşıyordu:</span> <span class="italic"><span class="calibre6">Fitil ateşlendi kardeşim, zamanımız daralıyor…</span></span></p>

  <p class="calibre25"><span class="calibre6">Philip, pencereden uzaklara bakıp yorgun gözlerini ovuşturdu.</span></p>

  <p class="calibre25"><span class="calibre6">Karanlıktan gelen farklı bir ses de şimdi “Koy ver gitsin, rahatlarsın,” dedi.</span></p>

  <p class="calibre25"><span class="calibre6">Philip hızlıca döndü, oturma odasının karşısında, mutfağın kemerli girişinde duran kardeşinin siluetini gördü.</span></p>

  <p class="calibre25"><span class="calibre6">Pencereye geri dönen Philip cevap vermedi. Brian yanına yanaştı. Titreyen ellerinde bir şişe öksürük şurubu vardı. Karanlıkta kızarmış gözlerindeki yaşlar parlıyordu. Biraz durdu.</span></p>

  <p class="calibre25"><span class="calibre6">Sonra yanlarındaki kanepede uyuyan Penny’yi uyandırmamaya dikkat ederek alçak ve yumuşak bir sesle “Konuşmanın utanılacak bir yanı yok,” dedi.</span></p>

  <p class="calibre25"><span class="calibre6">“Neyi konuşacağım?”</span></p>

  <p class="calibre25"><span class="calibre6">“Ah,” dedi Brian. “Canın yanıyor, biliyorum.” Burnunu çekti ve ağzını koluna sildi. Sesi kısıktı ve tıkanmıştı. “Bobby için gerçekten çok üzüldüğümü söylemeliyim. Biliyorum siz…”</span></p>

  <p class="calibre25"><span class="calibre6">“Bitti.”</span></p>

  <p class="calibre25"><span class="calibre6">“Yapma, Philip…”</span></p>

  <p class="calibre25"><span class="calibre6">“Bu yerde işimiz bitti. Çoktan bitti.”</span></p>

  <p class="calibre25"><span class="calibre6">Brian ona bakarak “Ne demek istiyorsun?” diye sordu.</span></p>

  <p class="calibre25"><span class="calibre6">“Çekip gidiyoruz buradan.”</span></p>

  <p class="calibre25"><span class="calibre6">“Ama ben sanmıştım ki -”</span></p>

  <p class="calibre25"><span class="calibre6">“Bir baksana şuraya.” Philip, dışarıda Green Briar Lane’deki çoğalan gölgeleri gösterdi. “Boka konan sinekler gibi üşüştüler buraya.”</span></p>

  <p class="calibre25"><span class="calibre6">“Evet ama barikat hâlâ…”</span></p>

  <p class="calibre25"><span class="calibre6">“Biz burada kaldıkça burası giderek daha da çok hapishaneye dönüşecek.” Philip pencereden dışarı baktı. “Gitmek zorundayız.”</span></p>

  <p class="calibre25"><span class="calibre6">“Ne zaman?”</span></p>

  <p class="calibre25"><span class="calibre6">“Yakında.”</span></p>

  <p class="calibre25"><span class="calibre6">“Yarın mı mesela?”</span></p>

  <p class="calibre25"><span class="calibre6">“Sabah toparlanmaya başlayacağız. Yanımıza alabileceğimiz kadar erzak alacağız.”</span></p>

  <p class="calibre25"><span class="calibre6">Sessizlik.</span></p>

  <p class="calibre25"><span class="calibre6">Brian, kardeşine baktı. “Sen iyi misin?”</span></p>

  <p class="calibre25"><span class="calibre6">“Evet,” dedi Philip dışarıya bakarken. “Hadi git de uyu.”</span></p>

  <p class="calibre26"><span class="calibre6">* * *</span></p>

  <p class="calibre27"><span class="calibre6">Sabah kahvaltıda Philip kızına Bobby’nin ailesine bakmak için eve gitmek zorunda kaldığını söylemeye karar verdi. Küçük kız bu açıklamaya inanmış görünüyordu.</span></p>

  <p class="calibre25"><span class="calibre6">O sabah öğleye doğru Brian içeride Penny’yle ilgilenirken Nick ve Philip de bahçenin ucundaki yumuşak bir bölgeyi seçip oraya mezar kazdılar. Brian, Penny’ye olanları bir şekilde anlatmaları gerektiğini düşünüyordu. Ama Philip ona burnunu sokmamasını ve çenesini kapalı tutmasını tembihlemişti.</span></p>

  <p class="calibre25"><span class="calibre6">Philiple Nick arka bahçedeki gül çardaklarının önünde çadır bezine sarılmış ağır cesedi kaldırıp oyulmuş toprağa koydular.</span></p>

  <p class="calibre25"><span class="calibre6">Bu boşluğu tekrar doldurmaları epey zamanlarını aldı. İkisi de Georgia’nın verimli kara toprağını arkadaşlarının üzerine kürek kürek atıyorlardı. Onlar çalışırken yaşayan ölülerin o ahenksiz iniltileri de rüzgârda savruluyordu.</span></p>

  <p class="calibre25"><span class="calibre6">Rüzgârlı ve kapalı bir hava vardı. Zombi sürüsünün sesleri göğe karışmış, evlerin üzerinde geziniyordu. Philip, kotunun içinde terleyip mezarda kirlenirken bu ses onu deli ediyordu. Yağlı, pis, çürümüş et kokusu etrafı sarmış, her yeri iğrenç iğrenç kokutmuştu. Philip son toprağı mezarın üzerine atarken bu koku midesini sıkıştırdı.</span></p>

  <p class="calibre25"><span class="calibre6">Philip’le Nick büyük tepenin iki yanında küreklerine dayanarak durdular. Boyunlarındaki terler soğuyordu. Uzun bir süre ikisi de tek kelime etmedi. Düşüncelere dalıp gitmişlerdi. Sonunda Nick kafasını kaldırıp oldukça yumuşak, bitkin ve seviyeli bir sesle “Bir şey söylemek ister misin?” dedi.</span></p>

  <p class="calibre25"><span class="calibre6">Philip, dostunun mezarına baktı. Her yerden ağustos böceklerinin uğultusu gibi inleme sesleri geliyordu. Bunlar o kadar gürültülüydü ki Philip güçlükle kafasını toplayabildi.</span></p>

  <p class="calibre25"><span class="calibre6">İşte o zaman, nedendir bilinmez, Philip Blake üç kafadar birlikte içip Waverly yolundaki arabayla girilen Starliter Tiyatrosu’na gizlice girdikleri ve projeksiyon dairesine daldıkları o geceyi hatırladı. Bobby, şişko parmaklarını projektörün önünde sallayarak uzaktaki ekranda gölgeler çıkarmıştı. Philip, Nazilere döner tekme atan Chuck Norris’in titrek görüntüsü üzerinde hoplayıp zıplayan ördek ve tavşan siluetlerini izlerken o kadar çok gülmüştü ki o gece altına yapacağını sanmıştı.</span></p>

  <p class="calibre25"><span class="calibre6">“Bazıları Bobby Marsh’ın ahmağın teki olduğunu sanardı,” dedi Philip. Başını eğmiş, gözlerini yere devirmişti. “Ama onu tanımıyorlardı. O çok sadık ve komikti. Harika bir dosttu ve gerçek bir erkek gibi öldü,” diye devam etti.</span></p>

  <p class="calibre25"><span class="calibre6">Nick başını önüne eğmişti. Omuzları hafif hafif titriyordu, sesi de çatlaktı. Etraftaki inatla artan gürültüden söyledikleri zar zor anlaşılıyordu: “Yüce Tanrım, ölümün karanlığını merhametinle yeni bir başlangıcın şafağına döndür ve bizden ayrılmasının acısını cennetinde unuttur.”</span></p>

  <p class="calibre25"><span class="calibre6">Philip’in gözleri yaşlarla dolmuştu. Dişlerini o kadar sıkıyordu ki çenesi titriyordu.</span></p>

  <p class="calibre25"><span class="calibre6">Nick titreyen sesiyle “Ölüp yeniden dirilen ve sonsuza denk yaşayan kurtarıcımız Yüce İsa’nın hürmetine. Amin,” diye bitirdi sözlerini.</span></p>

  <p class="calibre25"><span class="calibre6">“Amin,” diyebildi Philip kendi kulağına bile yabancı gelen tuhaf bir hırıltıyla.</span></p>

  <p class="calibre25"><span class="calibre6">Yaşayan ölülerin bitmek bilmeyen gürültüsü giderek artıp dalga dalga yayılıyordu.</span></p>

  <p class="calibre25"><span class="calibre6">“KESİN SESİNİZİ!” diye bağırdı Philip zombilere. Sesler her taraftan geliyordu. “ÖLÜ OROSPU ÇOCUKLARI!” Philip mezardan uzaklaşıp hafifçe dönerek: “HEPİNİZİN KAFATASINI TEK TEK SİKMEZSEM… SİZİ PİÇ YAMYAMLAR!!! O İĞRENÇ KAFALARINIZI TEK TEK KOPARIP ÇÜRÜMÜŞ BOYNUNUZA SIÇACAĞIM!!!”</span></p>

  <p class="calibre25"><span class="calibre6">Bunları dinlerken Nick hıçkırarak ağlamaya başladı. Philip’in de takati tükenmişti, dizlerinin üstüne düştü.</span></p>

  <p class="calibre25"><span class="calibre6">Nick ağlarken Philip, taze çamura dikmişti gözlerini. Sanki orada bazı sorularına cevap bulabilecekmiş gibi bakıyordu.</span></p>

  <p class="calibre26"><span class="calibre6">* * *</span></p>

  <p class="calibre27"><span class="calibre6">Bundan kimin sorumlu olduğuna dair herhangi bir kuşku varsa, ki öyle bir şey yoktu, ilk ve tek sorumlunun Philip olduğu şu an gayet açıktı.</span></p>

  <p class="calibre25"><span class="calibre6">Günün geri kalanını toparlanmakla geçirdiler. Philip tek heceler hâlinde emirler yağdırıyordu. Sesi alçak ve stres doluydu. “Alet çantasını alın,” diye homurdanıyor, “el fenerine pil,” diye mırıldanıyor, “tabanca kovanları,” diye söyleniyordu. “Fazladan battaniye de alın.”</span></p>

  <p class="calibre25"><span class="calibre6">Nick iki araba almaları gerekebileceğini düşündü.</span></p>

  <p class="calibre25"><span class="calibre6">Etraftaki terkedilmiş arabalardan çoğu çalınmaya uygun, pek çoğu son model lüks arabalar ve hatta üstlerinde anahtarları var olmasına rağmen Brian bu düzensiz küçük grubu ikiye bölmek konusunda biraz endişeliydi. Belki de yalnızca kardeşine bağlı kalıyordu. Belki de Brian’ın yer çekiminin merkezine yakın olması gerekiyordu.</span></p>

  <p class="calibre25"><span class="calibre6">Chevy Suburban marka arabalarında kalmaya karar verdiler. Bu araba resmen tank gibiydi. Atlanta’ya giderken ihtiyaç duyacakları tek şeydi.</span></p>

  <p class="calibre26"><span class="calibre6">* * *</span></p>

  <p class="calibre27"><span class="calibre6">Brian’ın inatçı soğuk algınlığı artık ciğerlerine iyice işliyor, zatürre başlangıcı olması muhtemel aralıksız bir hırıltıya sebep oluyordu. Bu yüzden Brian Blake konuyla yakından ilgilenecekti. Üç geniş soğutucuyu son kullanma tarihi en geç olan yiyeceklerle doldurdu: füme etler, sert peynirler, kapalı kutularda meyve suları, yoğurtlar, sodalar ve mayonezler. Karton bir kutuya da ekmek, kurutulmuş et, hazır kahve, şişelenmiş su, protein hapları, vitaminler ve plastik tabak ve kaşık, çatal koydu. Bunları, olur da biriyle burun buruna gelirler diye, bir şef gibi düzenli koymaya karar verdi: satırlar, tırtıklı bıçaklar ve soyma bıçakları.</span></p>

  <p class="calibre25"><span class="calibre6">Brian başka bir kutuyu da tuvalet kâğıtları, sabunlar, havlular ve bezlerle doldurdu. Ecza dolaplarını soyup soğana çevirdi. Soğuk algınlığı ilaçlarını, uyku haplarını ve ağrı kesicileri topladı. Bunları yaparken de aklına bir fikir geldi, buradan ayrılmadan önce yapması gereken bir şey.</span></p>

  <p class="calibre25"><span class="calibre6">Brian bodrumda yarısı dolu küçük bir kutu Benjamin Moore marka elma kabuğu kırmızısı boya ve at kılından beş santimetrelik bir fırça buldu. Bulduğu bire bir metrekare kontrplağa çabucak fakat dikkatlice bir mesaj yazdı: Oradan geçen bir aracın görebileceği büyüklükte, büyük harflerle yazılmış yalnızca üç kelime. Bu levhanın altına küçük bir çift ayak da çiviledi.</span></p>

  <p class="calibre25"><span class="calibre6">Sonra işareti kaldırıp kardeşine göstererek “Bunu kapının dışına koymalıyız bence,” dedi.</span></p>

  <p class="calibre25"><span class="calibre6">Philip sadece omzunu silkti ve Brian’a nasıl isterse öyle yapmasını, bunun ona kalmış bir şey olduğunu söyledi.</span></p>

  <p class="calibre26"><span class="calibre6">* * *</span></p>

  <p class="calibre27"><span class="calibre6">Yola koyulmak için karanlığın çökmesini beklediler. Saat akşam yediyi gösterdiğinde, soğuk ve metalik güneşin çatıların ardında batmasıyla, hızlıca paketlerini arabaya götürmeye başladılar. Onlar, uzayan gölgeleriyle çabuk çabuk hareket ederlerken canavarlar da barikata doğru akın akın geliyorlardı. Evin yan kapısından arabanın açık kapısına kadar bir zincir oluşturmuş, bavulları ve kutuları hızlıca elden ele veriyorlardı.</span></p>

  <p class="calibre25"><span class="calibre6">Arka taraftaki alet-edevat dükkânından aldıkları kazma, kürek, nacak, testere ve kesici bıçaklarla kendi baltalarını da aldılar. Halat, tel, yol ışıkları, fazladan montlar, kar botları ve ateş yakan parçaları da getirdiler. Ayrıca bir hortum ve arka bagaja sığdırabildikleri kadar bidon bidon fazladan benzin aldılar.</span></p>

  <p class="calibre25"><span class="calibre6">Arabanın deposu doluydu, Philip sabah erkenden bir komşunun garajındaki terkedilmiş sedandan yaklaşık 60 litre benzini hortumla alabilmişti. Yerel benzin istasyonlarının ne hâlde olduğunu bilmiyorlardı.</span></p>

  <p class="calibre25"><span class="calibre6">Son dört günde Philip, komşuların evinde pek çok av tüfeği bulmuştu. Zenginler, bu bölgedeki ördek avlama sezonunu pek severlerdi. Lüks tuzakları, kuvvetli tüfekleri ve safkan köpekleriyle güzelim yeşil kafaları koparmaya bayılırlardı.</span></p>

  <p class="calibre25"><span class="calibre6">Philip’in ihtiyar babası, bu işi zor yoldan yapardı. Çizmeleri, ay ışığı ve azıcık yeteneğinden başka hiçbir şeyi yoktu.</span></p>

  <p class="calibre25"><span class="calibre6">Bagajdaki sentetik kumaştan, fermuarlı çantalara koymak için üç silah seçti Philip, biri 22 kalibre Winchester tüfeği, diğer ikisi de 55 model Marlin çiftesiydi. Marlin marka tüfekler çok kullanışlıydılar. “Kaz tüfeği” olarak da bilinirlerdi. Hızlı, güçlü ve hassas olan 55 modeller, yükseklerde uçan göçmen kuşları vurmak için tasarlanmıştı ya da şu durumda yaklaşık yüz metre öteden bir kafatasını on ikiden vurmak için tasarlanmış sayılabilirdi.</span></p>

  <p class="calibre26"><span class="calibre6">* * *</span></p>

  <p class="calibre27"><span class="calibre6">Arabayı hazırlayıp Penny’yi orta koltuğa oturttuklarında saat neredeyse sekiz olmuştu. Yanındaki pelüş pengueniyle kuş tüyü monta sarılmış duran Penny, tuhaftır, oldukça kırmızı görünüyordu. Solgun yüzü sanki çocuk doktoruna gidiyormuş gibi asık ve halsizdi.</span></p>

  <p class="calibre25"><span class="calibre6">Kapılar açıldı, kapatıldı. Philip direksiyona geçti. Nick, ön tarafa, Brian da ortaya Penny’nin yanına oturdu. İşaret yerde Brian’ın dizlerine bastırılmış vaziyette duruyordu.</span></p>

  <p class="calibre25"><span class="calibre6">Kontak çevrildi. Motorun gürültüsü, barikatın diğer tarafındaki yaşayan ölüleri harekete geçirerek karanlıkta dalga dalga yayıldı. Philip fısıldayarak “Hadi, çabuk,” dedi. Geri vitese takıp “Tutunun,” dedi.</span></p>

  <p class="calibre25"><span class="calibre6">Philip gazı kökledi ve dört teker toprağı kazdı. Araba arkaya doğru kükrerken yer çekimi kuvveti herkesi öne fırlattı.</span></p>

  <p class="calibre25"><span class="calibre6">Dikiz aynasından, derme çatma barikattaki hafif spot ışıkları giderek daha da yakın görünüyordu. Sonunda…</span> <span class="italic"><span class="calibre6">GÜM!</span></span> <span class="calibre6">Araç, sedir döşemeyi delip geçerek Green Briar Lane’in loş sokak lambalarına doğru ilerledi. Philip frene asılıp arabayı ileri sürmeye çalışırken sol arka çamurluk aniden yürüyen cesetlerinden birine çarptı. Arkalarındaki zombi, kan sisi içinde esnek bir dönüşle altı metre havaya fırladı. Çürüyen kolunun bir kısmı kopup ters yönde dönerek fırladı.</span></p>

  <p class="calibre25"><span class="calibre6">Araba, üç zombiye daha çarpıp onları da unutulmak üzere yollayarak ana yola doğru fırladı. Her harekette çıkan o büyük sarsıntılar, ön camdaki böceğe benzer sarımtırak lekelerle birleşince Penny’yi korkuttu ve gözlerini kapatmasına sebep oldu.</span></p>

  <p class="calibre25"><span class="calibre6">Sokağın sonunda Philip frene asıldı. Köşeyi geçerken arabadan cıyak cıyak sesler çıktı. Sonra da arabayı kuzey girişe doğru sürdü.</span></p>

  <p class="calibre25"><span class="calibre6">Birkaç dakika sonra Philip yeniden bağırarak emir verdi: “Tamam, hızlı ol hadi- HIZLI diyorum!”</span></p>

  <p class="calibre25"><span class="calibre6">Frene bastı ve yine herkes koltuklarında öne doğru sallandı. Büyük giriş kapısına ancak ulaştılar. Ağaçlı, çakıllı küçük bir alandaki sokak lambalarının koni ışığı altında görünüyordu kapı.</span></p>

  <p class="calibre25"><span class="calibre6">İşaret levhasını alan Brian, kapı kolunu tutarak “Bir saniyede halledeceğim,” dedi. “Arabayı çalışır halde bırak.”</span></p>

  <p class="calibre25"><span class="calibre6">“Çabuk ol.”</span></p>

  <p class="calibre25"><span class="calibre6">Brian, büyük levhayı alarak arabadan çıktı. Gecenin soğuk havasında çakıllı kapı eşiğine doğru hızla hareket etti. Kulakları uzaktaki inilti seslerine karşı aşırı duyarlıydı: Bu tarafa doğru geliyorlardı!</span></p>

  <p class="calibre25"><span class="calibre6">Giriş kapısının sağındaki tuğla duvarda çalıların kapatmadığı bir yeri seçti Brian ve işareti duvara dayadı.</span></p>

  <p class="calibre25"><span class="calibre6">Levhayı sabitlemek için tahta ayaklarını yumuşak toprağa soktu ve aceleyle arabaya geri döndü. İnsani görevini ya da insanlıktan geriye ne kalmışsa onu yerine getirdiği için huzurluydu.</span></p>

  <p class="calibre25"><span class="calibre6">Arabayla uzaklaşırlarken her biri tek tek arka pencereden geride bıraktıkları küçük kare levhaya baktılar:</span></p>

  <p class="calibre25"><span class="calibre6">HEPSİ ÖLÜ.</span></p>

  <p class="calibre25"><span class="calibre6">GİRMEYİN.</span></p>

  <div class="mbppagebreak" id="calibre_pb_10"></div>
</body>
</html>
