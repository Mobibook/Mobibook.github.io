<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Yürüyen Ölüler</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre23" id="filepos741342"><span class="bold"><span class="calibre6">20. Kısım</span></span></p>

  <p class="calibre24"><span class="calibre6">Villanın öne bakan penceresinin önünde duran Nick, kapalı sabah havasına bakarak “Ne bok yiyor o?” diye sordu.</span></p>

  <p class="calibre25"><span class="calibre6">Evin önündeki arazide araba yolunun yukarısında Philip alet odasında bulduğu yedek parçalarla yapılmış köpek tasmasına benzer bir şeyi Penny’nin boynuna geçirmişti. Çivili bir yakayla bir ucu vidalanmış uzun bakır bir boruydu bu. Çimlerin üstüne park edilmiş Ford S–10 marka kamyonete doğru sürüklüyordu kızı. Bu pikap, kel adamın tayfasının arabalarından biriydi. Philip, pikapın arkasını konserve yiyecekler, silahlar, alet edevatlar ve yataklarla doldurmuştu.</span></p>

  <p class="calibre25"><span class="calibre6">Penny, ileri doğru sürüklenirken ağzından salyalar akıtarak hırlıyor, boynuna geçirilmiş boruya asılarak havayı ısırıyordu. Bu genişleyen zayıf ışıkta yüzü, canlı bir Cadılar Bayramı maskesine benziyordu. Yontulmuş, kurtlu, gri bir oyun hamuru gibiydi.</span></p>

  <p class="calibre25"><span class="calibre6">“İşte, sana söylemeye çalıştığım şey buydu,” dedi Brian. Nick’in yanında durmuş ön bahçede gözlerinin önüne serilen o tuhaf manzaraya bakıyordu. “Bu sabah uyandığında artık burada kalamayacağımıza karar vermişti.”</span></p>

  <p class="calibre25"><span class="calibre6">“Neden ama?”</span></p>

  <p class="calibre25"><span class="calibre6">Brian omzunu silkti. “Bilmiyorum… Tüm bu olanlardan sonra… Sanırım burası onu zehirliyor. Hayaletlerle dolu… Bilmiyorum işte.”</span></p>

  <p class="calibre25"><span class="calibre6">Brian ve Nick tüm gece uyumamışlardı. Kahvelerini hüpleterek içinde bulundukları durumu tartışmışlardı. Nick, Philip’in Penny’yi kaybetmenin stresiyle onları korumanın baskısına dayanamayıp aklını kaçırdığını söyleyip durmuştu. Açıkça söylemese de Şeytanın, Philip’e de kancalarını taktığını ima etmişti. Brian, Nick’le metafizik şeyleri tartışmaktan bıkmıştı. Ama işlerin ne kadar vahim olduğunu da inkâr edemezdi.</span></p>

  <p class="calibre25"><span class="calibre6">Nick pencereden çekilerek “Bırak, gitsin,” dedi sonunda.</span></p>

  <p class="calibre25"><span class="calibre6">Brian ona baktı. “Ne demek şimdi bu? Sen kalıyor musun yani?”</span></p>

  <p class="calibre25"><span class="calibre6">“Evet, kalıyorum. Hatta sen de kalmalısın.”</span></p>

  <p class="calibre25"><span class="calibre6">“Yapma, Nick.”</span></p>

  <p class="calibre25"><span class="calibre6">“O kadar şeyden sonra… Her şey mahvolduktan sonra… Hâlâ nasıl ona uyabiliriz ki?”</span></p>

  <p class="calibre25"><span class="calibre6">Brian ağzını sildi ve biraz düşündü. “Bak, bunu tekrar söylüyorum. O insanlara yaptığı</span> <span class="italic"><span class="calibre6">korkuncun da ötesinde.</span></span> <span class="calibre6">İyice yoldan çıktı. Ona tekrar aynı şekilde bakabileceğimden emin değilim… Ama şimdi bu hayat memat meselesi. Birbirimizden ayrılamayız. Yapacağımız en iyi şey, ne olursa olsun birbirimizden ayrılmamak.”</span></p>

  <p class="calibre25"><span class="calibre6">Nick tekrar pencereden dışarı baktı. “Gulf Kıyısı’na mı gidelim diyorsun gerçekten? Altı yüz kilometreden daha uzak orası.”</span></p>

  <p class="calibre25"><span class="calibre6">“Birbirimizden ayrılmamamız en iyisi.”</span></p>

  <p class="calibre25"><span class="calibre6">Nick, Brian’a dikti gözlerini. “Ölü kızına boktan bir takma taktı. Seni ölesiye dövdü. Serseri mayın gibi, Brian. Elimizde patlayacak.”</span></p>

  <p class="calibre25"><span class="calibre6">“Ama bizi, Waynesboro’dan Georgia’dan tek parça halinde getiren de o serseri mayındı,”dedi Brian. Midesinde bir öfke alevi yanmıştı. “Balataları yakmış olsun, içini şeytanlar sarmış olsun, koduğumun karanlıklar prensi olsun… Yine de o benim kardeşim ve hayatta kalmak için elimizdeki en iyi fırsat.”</span></p>

  <p class="calibre25"><span class="calibre6">Nick ona baktı. “Şimdi de böyle mi diyoruz buna? Hayatta kalmak?”</span></p>

  <p class="calibre25"><span class="calibre6">“Burada kalmak istiyorsan buyur kal.”</span></p>

  <p class="calibre25"><span class="calibre6">“Sağ ol, öyle yapacağım zaten.”</span></p>

  <p class="calibre25"><span class="calibre6">Nick, çekip gitti. Brian tekrar pencereye dönüp sinirli sinirli kardeşini izledi.</span></p>

  <p class="calibre26"><span class="calibre6">* * *</span></p>

  <p class="calibre27"><span class="calibre6">Radyatör borusunu kullanarak etraftaki tüm benzini –traktörlerden, arabalardan, hatta Harley motorlardan bile çekip Ford S-10 marka kamyonete koydular. Hepsi birlikte altmış beş litrelik depoyu doldurmuş, hatta biraz da artmıştı. Philip, erzak kutularını yarım daire şeklinde dizip yere battaniyeler sererek kamyonetin arkasında Penny’ye bir yer ayarladı. Arabadan düşmesin ya da bir kaza çıkarmasın diye de onu bir u cıvatasına zincirledi.</span></p>

  <p class="calibre25"><span class="calibre6">Nick, kafese konulmuş bir hayvan gibi odada volta atarak tüm bunları ikinci kattaki penceresinden izliyordu. Durumun gerçekliğini anlamaya başlamıştı. Bu eski ve soğuk villada bir başına kalacaktı. Geceleri de yalnız geçirecekti. Tüm kışı tek başına geçirecekti. Oluklara çarpan kuzey rüzgârlarını ve meyve bahçelerinde dolaşan Isırganların uzaktan gelen iniltilerini duyarak kendi sırasını bekleyecekti… Yalnız uyanacak, yalnız yemek yiyecek, yiyecek şeyleri tek başına arayacak, güzel günlerin gelmesini tek başına hayal edecek, kurtulmak için tanrıya bir başına yakaracaktı… Her şeyi tek başına yapacaktı. Philip’le Brian’ın yola koyulmak için son hazırlıkları yapmalarını izlerken Nick’in midesi pişmanlıkla sıkışmaya ve ağrımaya başlamıştı</span> <span class="italic"><span class="calibre6">evini, arabasını satmış gibi bir pişmanlık.</span></span> <span class="calibre6">Odada dolabına doğru ilerledi.</span></p>

  <p class="calibre25"><span class="calibre6">Birkaç saniye içinde önemli eşyalarını sırt çantasına doldurdu.</span></p>

  <p class="calibre25"><span class="calibre6">Hızla odadan çıkıp merdivenleri çifter çifter indi.</span></p>

  <p class="calibre26"><span class="calibre6">* * *</span></p>

  <p class="calibre27"><span class="calibre6">Brian yolcu koltuğuna oturuyordu. Philip de kamyonu vitese takmış, yeni yeni villadan uzaklaşmaya başlamıştı. Bu sırada hızla açılan ön kapının sesi, onların kulaklarına kadar gitti. Brian omzunun üstünden geri dönerek arkaya baktı. Nick’in omzunda hoplayıp duran bir çantayla el sallayarak yoldan onlara doğru koştuğunu gördü.</span></p>

  <p class="calibre26"><span class="calibre6">* * *</span></p>

  <p class="calibre27"><span class="calibre6">Philip arabanın kaputunun altını kontrol etmemişti. Buna inanmak çok zordu. Her şeyin iyi işlediğini kontrol etmek için üç dakika daha bekleseydi hortumun delik olduğunu görecekti. Ama bugünlerde Philip Blake’in aklı pek de yerinde sayılmazdı. Zihni şimdi, farklı istasyonlara ayarlanmış kısa dalga bir radyo gibiydi.</span></p>

  <p class="calibre25"><span class="calibre6">Bu deliği, istilacılar silahlı çatışma başladıktan sonra kimse kaçmasın diye kasıtlı olarak mı yapmışlardı, yoksa kamyonun ızgarasını gelişigüzel bir ateş mi delmişti, yoksa bu sadece tesadüfî bir kaza mıydı bilmiyorlardı. Ama villadan daha sekiz kilometre uzaklaşmadan pikabın motoru boğulmaya, dumanlar çıkarmaya başladı.</span></p>

  <p class="calibre25"><span class="calibre6">Atlanta’nın yaklaşık seksen kilometre güneybatısında, buradaki insanların Hiçliğin Ortası dediği bir yerde kamyonet otobanda tekleyip kumlu bir yamaca doğru sürüklendi ve orada durdu. Göstergedeki tüm ikaz lambaları da titrek bir ışıkla yanıyordu. Kaputun altından beyaz buharlar çıkıyor, kontak çalışmıyordu. Philip işçi botuyla yeri tekmeleyerek bir sürü küfür sıraladı. Diğer iki adam sessizce yere bakarak bu küfür sağanağının dinmesini beklediler. Brian, dayak yiyen bir kadının hissettiğinin de bu olup olmadığını merak etti, ne kaçmayı, ne de kalmayı becerebilecek kadar cesareti vardı.</span></p>

  <p class="calibre25"><span class="calibre6">Nihayet Philip’in öfkesi geçti. Dışarı çıkıp kaputu açtı.</span></p>

  <p class="calibre25"><span class="calibre6">Brian da onun yanına gitti. “N’olmuş?”</span></p>

  <p class="calibre25"><span class="calibre6">“Anası ağlamış. Boku yemiş.”</span></p>

  <p class="calibre25"><span class="calibre6">“Tamir edilemez mi?”</span></p>

  <p class="calibre25"><span class="calibre6">“Yanında bir radyatör hortumu var mı?”</span></p>

  <p class="calibre25"><span class="calibre6">Brian, başını çevirip arkasına baktı. Yolun kenarı, eski tekerlekler, otlar ve çöplerle dolu derin bir vadiye uzanıyordu. Gördüğü bir kıpırtı bakışlarını vadinin en uzak ucuna doğru çekti. Yaklaşık dört yüz metre ileride bir sürü Isırgan bu çöplüğün içinde boş boş dolaşıyordu. Yalpalayarak etrafta dolaşıyor ve mantar eşeleyen domuzlar gibi kayaların arasında et arıyorlardı. Üç metre ileride, yolun kenarında dumanlar çıkaran bu bozuk arabayı fark etmemişlerdi henüz.</span></p>

  <p class="calibre25"><span class="calibre6">Kamyonetin arkasında Penny, zincirlerini asılıyordu. Zincir, tasmasına vidalanarak pikabın kapaklarına cıvatalanmıştı. Yakınlarda başka cesetlerin dolaşması, onun canını sıkmış, heyecanlandırmış ve rahatsız etmiş gibi görünüyordu.</span></p>

  <p class="calibre25"><span class="calibre6">“Ne düşünüyorsun?” diye sordu sonunda Brian kardeşine. Philip, yavaşça kaputu indirip az bir gürültüyle kapattı.</span></p>

  <p class="calibre25"><span class="calibre6">Nick de arabadan çıkıp onların yanına gitti. “Planımız nedir?”</span></p>

  <p class="calibre25"><span class="calibre6">Brian ona baktı. “Planımız şu… Sıçtık!”</span></p>

  <p class="calibre25"><span class="calibre6">Nick, başını çevirdi ve vadiden yavaşça çıkarak her dakika daha da yaklaşan zombi meclisini gördü. Tırnaklarını yemeye başladı. “Philip, burada böyle oturamayız. Başka bir araba bulabiliriz belki.”</span></p>

  <p class="calibre25"><span class="calibre6">Philip acı acı iç geçirdi. “Peki, siz işi biliyorsunuz zaten adamım… Pılınızı pırtınızı toplayın. Ben de Penny’yi alayım.”</span></p>

  <p class="calibre25"><span class="calibre6">Penny’nin tasmasından tutup sırtlarına da erzaklarını alıp sıvıştılar. Otobanın izleyerek yamaçtan ilerlediler. Brian, kalçasına bıçak gibi saplanan ağrıya rağmen şikâyet etmeden topallayarak ilerliyordu. Greenville civarında birbirine girmiş araçlarla dolu tuhaf bir zincirleme kaza yüzünden biraz dolanmak zorunda kaldılar. Hem kuzeye, hem de güneye giden yollar kavrulmuş metal yığınlarıyla doluydu. Bölgede zombi kaynıyordu. Uzaktan sanki yer yarılmış da bir sürü yürüyen ölüyü kusarak çıkarmış gibi görünüyordu.</span></p>

  <p class="calibre25"><span class="calibre6">Bu yığının etrafından dolaşıp Greenville üzerinden güneye giden iki şeritli 100. Kır Yolu’na girmeye karar verdiler. Yaklaşık iki, üç kilometre gitmişlerdi ki Philip’in elini kaldırdı ve durdular.</span></p>

  <p class="calibre25"><span class="calibre6">Kaşlarını çatarak “Durun bir dakika,” dedi. Başını yukarı kaldırdı. “Bu da ne?”</span></p>

  <p class="calibre25"><span class="calibre6">“Ne ne?”</span></p>

  <p class="calibre25"><span class="calibre6">“Bu ses.”</span></p>

  <p class="calibre25"><span class="calibre6">“Ne sesi?”</span></p>

  <p class="calibre25"><span class="calibre6">Philip kulak kabarttı. Hepsi kulak kabarttı. Philip yavaşça dönüp tam olarak sesin geldiği yönü göstermeye çalışarak “Motor sesi mi bu?” diye sordu.</span></p>

  <p class="calibre25"><span class="calibre6">Artık Brian da duyuyordu onu. “Oha! Tank sesine benziyor.”</span></p>

  <p class="calibre25"><span class="calibre6">“Buldozer de olabilir,” diye atıldı Nick.</span></p>

  <p class="calibre25"><span class="calibre6">“Her ne boksa işte.” Philip gözlerini kısarak dinledi. “Çok uzakta olamaz.”</span></p>

  <p class="calibre25"><span class="calibre6">Yollarına devam ettiler. Yaklaşık bir buçuk kilometre gitmişlerdi ki delinmiş bir tabelaya rastladılar:</span></p>

  <p class="calibre25"><span class="calibre6">Woodbur – 1.5 km.</span></p>

  <p class="calibre26"><span class="calibre6">* * *</span></p>

  <p class="calibre27"><span class="calibre6">Yollarına devam ettiler. Tüm gözler batıdaki sisli ufuktaydı.</span></p>

  <p class="calibre25"><span class="calibre6">“Oradakiler kimse benzinleri var,” dedi Nick.</span></p>

  <p class="calibre25"><span class="calibre6">Brian havada bir toz bulutu gördü. “Sizce iyi niyetli midirler?”</span></p>

  <p class="calibre25"><span class="calibre6">“Bunu şansa bırakıp riske girmeyeceğim,” dedi Philip. “Yürüyün… Arkalarından dolaşıp ağır ağır yaklaşacağız.”</span></p>

  <p class="calibre25"><span class="calibre6">Philip önlerinden gidip yamacı geçerek otlarla dolu bir bayırdan indi.</span></p>

  <p class="calibre25"><span class="calibre6">Yakındaki bir tarlayı geçip nadasa bırakılmış, yumuşak topraklı geniş bir vadiye vardılar. İlerledikçe botları çamura battı. Soğuk rüzgâr, yüzlerine acı acıvuruyordu. Şehrin dışındaki mahallerde epeyce dolaştıktan sonra terk edilmiş bir kentin kalıntıları önlerinde belirmeye başladı.</span></p>

  <p class="calibre25"><span class="calibre6">Kocaman, canlı ve yaşlı meşe ağaçlarından ayaklıkların üstünde bir alışveriş merkezi tabelasını gördüler. Alışveriş merkezinden biraz ötede McDonald’s’ın sarı çizgileri altın gibi parlıyordu. Boş caddeler, savaş sonrası tuğladan yapılmış binalar ve kalıba dökülmüş gibi inşa edilmiş apartmanlar çerçöp yığınlarıyla doluydu. İçinden kasırga geçmiş gibi duran kentin kuzey kısmı, bu dağınıklığın ortasındaki çitler, çekiç, motor sesleri ve arada bir duyulan başka sesler de burada insanların olduğunu gösteriyordu.</span></p>

  <p class="calibre25"><span class="calibre6">Ağaçların arkasında dururlarken Nick “Duvar falan yapıyorlar herhalde,” dedi. Yaklaşık iki yüz metre ileride bir avuç insan, kentin kuzey ucunu kapatan ahşaptan yüksek bir sur yapmaya uğraşıyordu. Bu barikat şimdiden iki blok uzunluğuna ulaşmıştı.</span></p>

  <p class="calibre25"><span class="calibre6">“Geri kalan yerler ölü gibi görünüyor,” diye yorum yaptı Philip. “Hayatta kalan çok fazla kişi olamaz.”</span></p>

  <p class="calibre25"><span class="calibre6">“Şu ne?” Brian, barikatın birkaç blok batısındaki uzun direklerle oluşturulmuş yarım daireyi gösteriyordu. Binaların ve çitlerin arkasındaki kalan geniş, açık bölge, ark lambalarıyla aydınlanıyordu.</span></p>

  <p class="calibre25"><span class="calibre6">“Lisenin futbol sahasıdır belki?” Philip, tabancasına uzandı. Onu kemerinden çıkarıp şarjörde kalan mermilere baktı. Altı tane oyuk uçlu mermi çekirdeği kalmıştı.</span></p>

  <p class="calibre25"><span class="calibre6">“Ne düşünüyorsun Philip?” Nick endişeli ve gergin görünüyordu.</span></p>

  <p class="calibre25"><span class="calibre6">Brian, Nick’in bir tuzağa daha düşmekten korktuğunu düşündü. Ya da sadece Philip’in yanında huzursuzdu. Aslına bakılırsa bu küçük serseri grubunun arasına habersizce girme taraftarı değildi Brian. Hele bir de yanlarındaki zincire bağlanmış çürüyen zombiyle… Hem bu zombi dediğimiz şeyin babası o kadar yaralıydı ki her an her şeyi yapabilirdi. Başka seçenekleri var mıydı ki? Batı ufkunda kara bulutlar toplanıyordu yine. Sıcaklık da düşüyordu.</span></p>

  <p class="calibre25"><span class="calibre6">“Seninki ne paşam?” Philip, başıyla Brian’ın kemerinden sarkan silahı işaret etti. “38’lik mi?”</span></p>

  <p class="calibre25"><span class="calibre6">“Evet.”</span></p>

  <p class="calibre25"><span class="calibre6">“Sende de 357’lik var değil mi?” diye sordu Philip Nick’e. Nick gergin gergin başını salladı.</span></p>

  <p class="calibre25"><span class="calibre6">“Tamam, işte şunu yapıyoruz…”</span></p>

  <p class="calibre26"><span class="calibre6">* * *</span></p>

  <p class="calibre27"><span class="calibre6">Kentin kuzeydoğu köşesinden, tren raylarının kenarındaki ağaçların arasından girdiler. Ellerini kaldırarak hiç tehditkâr olmayan hareketlerle ağır ağır ilerlediler. Başta kimse kente giren bu yabancıları fark etmedi. Onlar da en az on küsur kişinin doğrudan görüş alanındayken nasıl bu kadar ilerlediklerine şaşırdılar.</span></p>

  <p class="calibre25"><span class="calibre6">“Hey!” Siyah boğazlı kazak giymiş orta yaşlı, iri yarı bir adam, buldozerden inip yeni gelenleri işaret etti. “Bruca! Bak! Misafirlerimiz var!”</span></p>

  <p class="calibre25"><span class="calibre6">Tıraşlı, parlak kafalı, trençkot giymiş, uzun, siyahi bir başka işçi çekiçle vurmayı bıraktı. Başını kaldırıp baktı ve gözleri büyüdü. Yandaki soğutucuya dayalı tüfeğe uzandı.</span></p>

  <p class="calibre25"><span class="calibre6">“Ağır olun, beyler!” Philip, elleri havadayken yavaş yavaş tozlu kamyon parkına doğru ilerledi. Yüzünde sakin bir ifade vardı. Olabildiğince sakin ve sıcakkanlıydı. “Sadece buradan geçiyorduk… Bela aramıyoruz.”</span></p>

  <p class="calibre25"><span class="calibre6">Brian ve Nick de ellerini kaldırmış Philip’in hemen arkasından geliyorlardı.</span></p>

  <p class="calibre25"><span class="calibre6">İki adam tüfekleriyle yaklaştılar. “Silahınız var mı?” diye sordu zenci adam.</span></p>

  <p class="calibre25"><span class="calibre6">“Güvenliği açık,” dedi Philip. Tabancasına dikkatle uzanmak için durdu. “Göstereyim size. Yavaş ve kolayca, işte böyle.”</span></p>

  <p class="calibre25"><span class="calibre6">Dokuz milimetrelik tabancasını onlara gösterdi.</span></p>

  <p class="calibre25"><span class="calibre6">Boğazlı kazaklı adam “Peki sizde ne var?” diye sordu Brian’la Nick’e.</span></p>

  <p class="calibre25"><span class="calibre6">Onlar da kendi silahlarını gösterdiler.</span></p>

  <p class="calibre25"><span class="calibre6">“Sadece üç kişi misiniz?” Boğazlı kazak giyen adamın Kuzeyli aksanı vardı. Kısacık kesilmiş sarı saçlarının arasına aklar düşmüştü. Pehlivan gibi bir boynu ve hamal gibi bir göğsü vardı. Domuz gibi kocaman göbeği, kemerinin üstünden sarkıyordu.</span></p>

  <p class="calibre25"><span class="calibre6">“Sadece üçümüzüz,” diye yanıtladı Philip. Gerçek de buydu. Barikatın yaklaşık yüz metre ötesindeki cevizliğin derinliklerindeki bir ağaca bağlamıştı Penny’yi. Philip, fazladan bir iple onu sıkıca bağlamış ve ses çıkarmasın diye de ağzını büyük bir mendille sarmıştı. Onun ağzını böyle tıkamak Philip’in canını çok yakmıştı. Ama burada neyle uğraştığını öğrenene kadar onu gözden uzakta tutmak en iyisiydi.</span></p>

  <p class="calibre25"><span class="calibre6">Boğazlı kazak giyen adam, başıyla yaralarını göstererek “N’oldu sana?” diye sordu Brian’a.</span></p>

  <p class="calibre25"><span class="calibre6">“Birkaç Isırganla boğuşması gerekti,” diye açıkladı Philip.</span></p>

  <p class="calibre25"><span class="calibre6">Boğazlı kazak giyen adam tüfeğini indirdi. “Atlantalı mısınız siz?”</span></p>

  <p class="calibre25"><span class="calibre6">“Hayır, bayım. Waynesboro denen küçük bir delikten geliyoruz.”</span></p>

  <p class="calibre25"><span class="calibre6">“Hiç asker gördünüz mü orada?”</span></p>

  <p class="calibre25"><span class="calibre6">“Hayır, bayım.”</span></p>

  <p class="calibre25"><span class="calibre6">“Kendi başınıza mı seyahat ediyorsunuz?”</span></p>

  <p class="calibre25"><span class="calibre6">“Genelde.” Philip silahını yerine koydu. “Sadece biraz dinlenmemiz gerek. Sonra yine kendi yolumuza gideceğiz.”</span></p>

  <p class="calibre25"><span class="calibre6">“Yiyeceğiniz var mı?”</span></p>

  <p class="calibre25"><span class="calibre6">“Yok.”</span></p>

  <p class="calibre25"><span class="calibre6">“Sigaranız falan?”</span></p>

  <p class="calibre25"><span class="calibre6">“Yok, bayım.” Philip, birlikte geldiği kişileri göstererek “Kısa bir süreliğine başımızı sokacak bir çatı bulabilirsek kimseyi rahatsız etmeyeceğiz. Bu, size uyar mı?”</span></p>

  <p class="calibre25"><span class="calibre6">Bir an için iki işçi, sanki aralarında özel bir şakayı paylaşıyormuşçasına birbirlerine baktılar. Sonra siyahî adam bir kahkaha attı. “Beyler, burası vahşi batı… Sizin ne yaptığınızı burada kimse iplemez.”</span></p>

  <p class="calibre25"><span class="calibre6">Sonradan ortaya çıktı ki siyahî adam bu cümleyle Woodbury’deki durumu az bile anlatmıştı.</span></p>

  <p class="calibre25"><span class="calibre6">O günün geri kalan saatlerinde Philip, Brian ve Nick bu bölgeyi öğrendiler. Burası Mayberry RFD gibi bir komedi dizisine benzemiyordu. Kentin kuzeyinde güvenlik sektörüne kafayı takmış yaklaşık altmış kişi vardı. Bunlar, genelde tek başlarına dolaşıp artıklarla besleniyorlardı. Çoğu o kadar paranoyaktı ve birbirlerinden o kadar çok şüpheleniyordu ki kendi özel barakalarından nadiren dışarı çıkıyordu. Terk edilmiş dairelerde ve boş dükkânlarda yaşıyorlardı. Düzenli bir liderleri falan da yoktu. İçlerinden birinin duvar örme girişimine ön ayak olması şaşırtıcıydı. Woodbury’de her adam, her kadın ve her çocuk kendi başınaydı.</span></p>

  <p class="calibre25"><span class="calibre6">Burada olup bitenler Philip, Brian ve Nick için gayet uygundu. Kentin etrafını dolaştıktan sonra, boş ticaret bölgesinin yakınındaki terk edilmiş iki katlı apartman dairesine girmeye karar verdiler. Birisi, Isırganlar buraya girmesin diye derme çatma bir kale yapmak için okul servislerini ve boş yarı römorkları, kentin etrafında sıralamıştı.</span></p>

  <p class="calibre25"><span class="calibre6">Şimdilik burası yeterince güvenli görünüyordu.</span></p>

  <p class="calibre26"><span class="calibre6">* * *</span></p>

  <p class="calibre27"><span class="calibre6">O gece Brian’ı uyku tutmadı. O da çıkıp kenti dolaşmaya karar verdi. Kolay yürüyemiyordu, kaburgaları hâlâ ağrıyor ve hırıldayarak zorla nefes alıp veriyordu. Ama dışarı çıkıp kafasını dinlemek ona iyi gelmişti.</span></p>

  <p class="calibre25"><span class="calibre6">Pırlanta gibi parlayan mehtabın altındaki kaldırımlar, bir zamanlar mavi yakalı işçilerin sıradan ve küçük yolları olan yerlerden geçerek ıssız bir boşluğa uzanıyordu. Yerdeki çöpler, ıssız oyun parklarına ve meydanlara doğru gönülsüzce uçuyordu. Eskiden küçük şehir esnaflarına yerel dişçiye, DeForest’s Gıda ve Tohum’a, bir fast food restoranına, bir süpermarkete ev sahipliği yapan dükkânların önleri şimdi hep karanlık ve tahtalarla kaplıydı. “Dönüşüm”ün izleri her yerdeydi. Vücutların depolandığı ve yakıldığı Kirney’in Hurdalığındaki kireç kuyularında ve bazı korkunç savaşlardan kalma kan lekelerinin ay ışığında hâlâ siyah bir zift gibi parladığı Robert E. Lee Meydanı’ndaki çardaklarda, her yerdeydi.</span></p>

  <p class="calibre25"><span class="calibre6">Brian, kent merkezindeki ilk kez yandaki tarladan gördüğü açık arazinin eski ve kirli bir yarış pisti olduğunu görünce şaşırmadı. Görünen o ki buranın sakinlerinin jeneratörleri yirmi dört saat çalıştıracak yakıtları vardı. Brian, geceleyin arada bir yarış pistindeki büyük ark lambalarının yanıp söndüğünü fark etti. Rotasının uzak bir noktasında bir yarı römorkun yanından geçerken içten yanmalı motorların boğuk titreşimleriyle çalışan büyük, çelikten bir kalbi varmış gibi Brian’ın nabzı hızlandı. Arkasındaki kablolarla yandaki binalara bağlanmıştı bu römork.</span></p>

  <p class="calibre25"><span class="calibre6">Doğu ufkunda şafak sökmeye başlamıştı. Brian, o iki katlı apartmana dönme vaktinin geldiğine karar verdi. Boş bir otoparkı geçip çöplerle dolu ara yollardan birine saparak kestirmeden ilerledi. Yan sokağa vardığında yanan bir çöp bidonunun etrafına toplanıp, Thunderbird marka şarap şişesini elden ele dolaştırarak ellerini ısıtan bir grup yaşlı adamın yanından geçti.</span></p>

  <p class="calibre25"><span class="calibre6">Adamlardan biri, Brian geçerken ona “Arkanı kolla, evlat,” dedi. Diğer iki adam da keyifsizce kıkırdadı. Saçları kırlaşmış bu üç adam, güve yemiş Kurtuluş Ordusu montları içindeki, bir gözü toprağa bakan moruklardı. Gören de sonsuza dek bu varilin etrafında oturacaklarını sanırdı.</span></p>

  <p class="calibre25"><span class="calibre6">Brian durdu. Küçük burunlu 38’lik revolver hâlâ ceketinin altında kemerinin arkasına sokuluydu ama Brian onu çıkarmak zorunda hissetmedi.</span></p>

  <p class="calibre25"><span class="calibre6">“Isırganlar mı var burada?”</span></p>

  <p class="calibre25"><span class="calibre6">“Isırganlar mı?” dedi diğer adamlardan biri. Adamın uzun, beyaz bir sakalı vardı ve anladığı için buruşuk suratını iyice buruşturmuştu.</span></p>

  <p class="calibre25"><span class="calibre6">“Şu ölü şeyleri diyor,” dedi üçüncü evsiz yaşlı. Aralarındaki en şişmanı buydu.</span></p>

  <p class="calibre25"><span class="calibre6">“Hım, Charlie,” dedi birinci yaşlı. “Sarı Mike’i yiyen bu yürüyen pire torbalarını… bu boktan kentte sıkışıp kalmamızın asıl sebebi hani… Hatırladın mı?</span></p>

  <p class="calibre25"><span class="calibre6">Sakallı moruk “Neyden bahsettiğini tabii ki biliyorum!” diye atıldı. “Sadece daha önce kimsenin onlara böyle dediğini duymamıştım.”</span></p>

  <p class="calibre25"><span class="calibre6">Şişman adam Brian’ı tepeden tırnağa süzerek “Sen buraya yeni mi geldin, evlat?” diye sordu.</span></p>

  <p class="calibre25"><span class="calibre6">“Aslına bakılırsa, evet… Yeni geldim.”</span></p>

  <p class="calibre25"><span class="calibre6">Şişman adama çürük siyah dişlerini göstererek pis pis sırıttı. “Cehennemin bekleme salonuna hoş geldin o zaman.”</span></p>

  <p class="calibre25"><span class="calibre6">Birinci ihtiyar, bir deri bir kemik kalmış kolunu Brian’ın omzuna atarak “Sen ona bakma, evlat,” dedi. Sonra da balgamlı kısık bir sesle “Burada dikkat etmen gereken o ölüler değil… Asıl dirilere dikkat et,” dedi.</span></p>

  <p class="calibre26"><span class="calibre6">* * *</span></p>

  <p class="calibre27"><span class="calibre6">Ertesi gün Philip, Brian’la Nick’e Woodbury’de ağızlarını sıkı tutmalarını, kimsenin dikkatini çekmemelerini, buradaki diğer insanlarla iletişime geçmemelerini, hatta onlara isimlerini bile söylememelerini öğütledi. Allahtan bu apartman onlar için geçici de olsa güzel bir sığınaktı. 1950’lerde inşa edilmiş ve yine en az o kadar eski mobilyalarla döşenmişti duvarlardan birinde duran kenarı oyma süslemeli ayna, oturma odasındaki güvelerin yediği bir çekyat, televizyonun yanındaki bakımı ihmal edilmiş küçük japon balıklarının yüzen cesetleri ve pisliklerle dolu kocaman, dikdörtgen bir akvaryum vardı. Evin üç odası vardı. Su da akıyordu. Etrafı kedi boku ve çürüyen balıklardan gelen keskin bir koku sarmıştı ama Brian’ın babasının hep dediği gibi, misafir umduğunu değil, bulduğunu yerdi. İki katın kilerinde de konserve yiyecekler buldular ve bir süre daha burada kalmaya karar verdiler.</span></p>

  <p class="calibre25"><span class="calibre6">Brian’ı en çok şaşırtan şey kentteki insanların sanki hayaletlermiş gibi onları bir başlarına bırakmalarıydı. Brian, aralarına yeni gelen bu adamlarla ilgili bir laf çıkmış olduğunu düşünüyordu. Yine de Blake’ler ve Nick bu yıkık dökük apartmana dadanan hayaletler gibiydiler. Gerçekte olandan çok da farklı değildi bu durum. Nick kendi halinde takılıyor, İncil’ini okuyor, pek konuşmuyordu. Philip’le Brian ise aynı ortamda bulunduklarında hâlâ geriliyorlardı. Bu yüzden de gerekmedikçe konuşmuyorlar, kendi işleriyle uğraşıyorlardı. Bir araba bulup güneye doğru çıktıkları rotalarına devam etmek akıllarına bile gelmemişti. Brian, sanki vazgeçmişler gibi hissediyordu… Kıyıya gitmekten, gelecekten ve hatta belki birbirlerinden bile vazgeçmişler gibiydi.</span></p>

  <p class="calibre25"><span class="calibre6">Brian hızla iyileşiyordu, Philip’in Penny takıntısı ise sona ermemişti. Philip bulduğu her fırsatta o cevizliğe gidiyordu.</span></p>

  <p class="calibre26"><span class="calibre6">* * *</span></p>

  <p class="calibre27"><span class="calibre6">Bir gece geç saatte Brian apartman kapısının açılıp kapandığını duydu.</span></p>

  <p class="calibre25"><span class="calibre6">Yaklaşık bir saat boyunca etrafı dinleyerek yatakta uzandı. Sonunda da Philip’in ayak sürüme sesleri ve hırıltılarla çıkıp geldiğini duydu. Bu geceyle birlikte Philip art arda üç gece sessizce evden çıkmıştı. Muhtemelen kentteki insanlar uyurken gidip Penny’e bakmak istiyordu. Ama bu geceye kadar Philip hep evden çıktığı gibi sessiz ve gizlice dönerdi. Fakat şimdi Brian, Philip’in oturma odasında derin derin nefes alıp verdiğini ve bir şeyler mırıldandığını duyuyordu. Tuhaf bir inleme ve bir zincir şangırtısı Philip’in sesini bastırıyordu.</span></p>

  <p class="calibre25"><span class="calibre6">Brian yataktan kalkıp oturma odasına gitti. Philip’in Penny’yi tasmasından tutup, dövülmüş bir köpek gibi yerde sürüklediğini görünce donup kaldı.</span></p>

  <p class="calibre25"><span class="calibre6">Kısa bir süre hiçbir şey söylemedi Brian. Tek yapabildiği, saçları iki yandan örgülü ve çamurlu bir askılı elbise giyen bu küçük yürüyen cesede bakmak olmuştu. Kızın ayakları, yeri çamura ve toza buluyordu. Brian bunun geçici bir misafir olmasını; yeni bir ev arkadaşı olmamasını ummuştu.</span></p>

  <div class="mbppagebreak" id="calibre_pb_28"></div>
</body>
</html>
