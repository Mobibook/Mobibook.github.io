<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Yürüyen Ölüler</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre23" id="filepos377577"><span class="bold"><span class="calibre6">11. Kısım</span></span></p>

  <p class="calibre24"><span class="calibre6">Bir milisaniye kalpleri şahmerdan gibi atarak orada durdular. Yerlere yayılmış birkaç şekerleme ambalajı, boş ve kırık gazoz şişeleri ve her yeri kaplayan toz bulutundan başka bir şey yoktu ikinci kattaki koridorda. Zemin kattaki koridor gibi burası da boştu. Loş güneş ışıkları, ilerideki pencerelerin içinden geçip kapalı kapıların 2A, 2C, 2E bir tarafta, 2B, 2D ve 2F de diğer tarafta etrafında dolaşan toz parçacıklarının arasından süzülüyordu.</span></p>

  <p class="calibre25"><span class="calibre6">Nick “Hepsi içeride kilitli kalmış,” diye fısıldadı.</span></p>

  <p class="calibre25"><span class="calibre6">Philip başını salladı. “Tereyağından kıl çeker gibi olacak.”</span></p>

  <p class="calibre25"><span class="calibre6">“Hadi, bitirelim şu işi,” dedi Brian. Sesi pek ikna edici değildi. “Hadi halledelim.”</span></p>

  <p class="calibre25"><span class="calibre6">Philip önce kardeşine sonra da Nick’e baktı. “Ne de olsa yanımızda bir Rambo var.”</span></p>

  <p class="calibre25"><span class="calibre6">Sağdaki ilk kapıya 2F’ye- doğru ilerlediler. Silahlarının namlularını kaldırdılar. Philip, Ruger marka tabancasının sürgüsünü kapatıp kapıya tekmeyi bastı.</span></p>

  <p class="calibre25"><span class="calibre6">Kocaman ve iğrenç bir koku bombardımanıyla karşılaştılar. Fark ettikleri ilk parçalanmış insan yahnisinin iğrenç kokusu, bok, sidik , ölü insan eti, çürümüş yiyecekler, küf tutmuş lavabo ve ekşi ekşi kokan kıyafetlerin kokusuyla iktidar savaşı içindeydi. Bu koku o kadar yoğun ve katlanılmazdı ki adamların üçü de bir adım geri gitti.</span></p>

  <p class="calibre25"><span class="calibre6">“Tanrı ağladı,” dedi Nick kısık bir sesle. Bu iğrenç koku kendisine doğru esen bir rüzgâr gibiydi. İstemsizce başını çevirdi.</span></p>

  <p class="calibre25"><span class="calibre6">“Hâlâ osuruğumun koktuğunu mu düşünüyorsun?” dedi Philip. Karanlık ve pis kokan daireye doğru ihtiyatlı bir adım atarken. 22 kalibre silahını kaldırdı. Nick ve Brian da büyümüş gözleri, gerginlikten parlayan yüzleri ve hazırda bekleyen tüfekleriyle onu takip ettiler.</span></p>

  <p class="calibre25"><span class="calibre6">Az sonra dağınık bir oturma odasında, dört tane zombiyi yerde hareketsiz olarak buldular. Her biri bir köşeye yığılmıştı. Ağızları açık ve dış dünyayla tüm bağlantıları kesilmiş bir haldeydiler. Davetsiz gelen misafirlere doğru yavaş yavaş homurdanıyorlardı. Ama hareket edemeyecek kadar aptal, hasta ya da deliydiler. Bu korkunç kaderlerinden bitap düşüp eşyaları nasıl kullanacaklarını unutmuş gibiydiler. Bu loş ışıkta şişmiş, morarmış ve çürümüş etli yüzlerinden kim olduklarını anlamak biraz zordu. Bir aile gibi görünüyorlardı: anne, baba ve iki yetişkin çocuk. Duvarlar, soyut bir resim gibi tuhaf tırmalama izleriyle doluydu. Bu da onların içlerinde uyanan bir dürtüyle hareket edip her tarafa pençe atarak dışarı çıkmaya çalıştıklarını gösteriyordu.</span></p>

  <p class="calibre25"><span class="calibre6">Philip ilkine doğru yaklaştı. Tabancanın yaklaştığını gören gözleri parlıyordu. Kurşun zombinin beynini patlatıp arkasındaki Jackson Pollock tarzı tırmalama izlerine sıçrattı. Bu şey birden yere yığıldı. Bu sırada Nick de odanın diğer tarafında bir diğerini ızdırabından kurtarıyordu. Marlin tüfeğin sesi, kocaman bir kâğıt torbanın patlaması gibiydi. Yaratığın beyni duvarları boyadı. Üçüncüsü yavaş yavaş kalkarken Philip onun da işini bitirdi. Nick dördüncüye doğru ilerledi ve BUM! Kulaklarındaki çınlama etrafa yayılan sıvıların sesini bastırıyordu.</span></p>

  <p class="calibre25"><span class="calibre6">Brian onların on adım arkasında duruyordu. Silahı hazırdı. Ruhu ise içinde yükselen tiksinti ve mide bulantısı dalgaları arasında boğuluyordu. “Bu… bu hiç…” diye konuşmaya başlamıştı ama solundaki ani bir hareket sözünü kesmişti.</span></p>

  <p class="calibre26"><span class="calibre6">* * *</span></p>

  <p class="calibre27"><span class="calibre6">Aylak zombi, koridorun derinliklerindeki gölgelerden çıkıp Brian’ın yanına gelmişti. Korkunç bir palyaço gibi siyah iğrenç saçları ve şekerden gözleri vardı. Brian, çiğnenmiş et gibi tek göğsü ortada olan ve yırtık bir bornoz giymiş bu şeyin ailenin kızı mı yoksa çocuklardan birinin kız arkadaşı mı olduğunu anlayamadan canavar üstüne atladı ve sırtındaki tüm kuvvetle Brian’ı sıkıştırdı. Brian geriye doğru düştü. Tüm bunlar o kadar aniden olmuştu ki Philip’le Nick araya giremedi. Çok uzaktaydılar.</span></p>

  <p class="calibre25"><span class="calibre6">Hareket eden kadavra Brian’ın üstüne eğildi. Karamış, iğrenç dişleriyle hırıldıyordu. Brian tüfeğin hâlâ elinde olduğunun farkında değildi. Zombi çenesini o kadar büyük açmıştı ki kafası ikiye ayrılmak üzereydi.</span></p>

  <p class="calibre25"><span class="calibre6">Brian, yaratığın boğazından içeri korkarak baktı. Doğrudan cehenneme giden sonsuz, karanlık bir kuyu gibiydi… Aniden içgüdüleriyle hareket edip tüfeği kaldırdı. Neredeyse kazara, tüfeğin namlusu kendini bu yaratığın ağzında açılan boşlukta bulmuştu. Brian o tek kurşunu sıkarken tuhaf bir çığlık attı.</span></p>

  <p class="calibre25"><span class="calibre6">Yaratığın kafatasının arkası etrafa bir kan ve doku bulutu saçarak patladı. Sonra da tavanı koyu kırmızı atardamar sıvısına boyadı. Brian şoka girmişti. Sırtı yere çivilenmiş gibiydi. Yaratığın başı hâlâ tüfeğin ucunda namluya şişlenmiş gibi duruyordu. Brian gözlerini kırpıştırdı. Bu kız arkadaşın ya da kız çocuğunun ya da her kimse işte onun gri gözleri şu an donmuş ve Brian’ın üstünde sabitlenmişti.</span></p>

  <p class="calibre25"><span class="calibre6">Brian öksürerek döndü. Bu sırada kızın başı kocaman bir şiş kebap gibi silahın ucundan yavaşça aşağı doğru kaydı. Ölü gözleri hâlâ Brian’a kilitlenmişti. Brian, kadının başından gelen sıvı salgıların eline değdiğini hissetti. Gözlerini kapattı. Hareket edemedi. Sağ eli hâlâ tetiğin üstündeydi. Sol eliyse hâlâ dipçiğe yapışık vaziyette duruyordu. Korkuyla yüzünü buruşturdu.</span></p>

  <p class="calibre25"><span class="calibre6">Kötü bir kahkaha onu kendine getirdi. “Bakın bakalım az önce kim ilk golünü atmış,” dedi Philip Blake. Barut dumanının içinde kardeşinin yanında duruyordu. Keyifsiz olsa da şu an ağzı kulaklarına varıyordu.</span></p>

  <p class="calibre26"><span class="calibre6">* * *</span></p>

  <p class="calibre27"><span class="calibre6">Çatıya çıkan yolu Nick buldu. Philip de çürüyen kadavraları, binayı artık daha fazla kokutmamaları ve üst katlarda leş kargaları gibi avlanmalarını olduğundan daha az korkunç hale getirmek için yukarı çıkarıp çatıya koymayı teklif etti.</span></p>

  <p class="calibre25"><span class="calibre6">Bir saatten biraz daha fazla bir sürede tüm insanlık dışı kalıntıları merdiven aralığından üçüncü kata, oradan dar başka bir merdiven aralığından yangın kapısına çıkardılar. Kilidi ateş ederek açmak zorunda kalmışlardı. Bir zincir oluşturup bu kokmuş ceset torbalarını koridora, oradan da çatıya giden iki merdiven boyunca elden ele geçirerek taşıdılar. Üstünden geçtikleri lahana gibi halıların üzeri bu leşlerin kanlarıyla bezenmişti.</span></p>

  <p class="calibre25"><span class="calibre6">Yukarıdaki koridordan çatıya kadar bir tane bile bırakmadan hepsinin işini bitirdiler, on dördünü de geberttiler. Bunun için 22 kalibre silahın iki mermisini ve yarım kutu fişek harcamışlardı.</span></p>

  <p class="calibre25"><span class="calibre6">Son ölüyü de çatının doğu tarafındaki karton uyarı levhasının üstüne koyarken “Şuraya baksanıza,” dedi Nick. Şaşırmış gibiydi. Rüzgâr pantolonunun bacaklarını uçurup saçlarını geriye doğru savuruyordu. Cesetler kış için biriktirilmiş yakacak odunlar gibi yerde sıralanmışlardı. Brian sıranın diğer ucunda durarak yerde yatan bu ölülere bakıyordu. Yüzünde tuhaf ve öfke dolu bir ifade vardı.</span></p>

  <p class="calibre25"><span class="calibre6">“Bayağı iyi,” dedi Philip. Çatının ucuna gelmişti.</span></p>

  <p class="calibre25"><span class="calibre6">Bu yükseklikten uzaktaki binaları görebiliyordu: Buckhead bölgesi, Peachtree Plazası, batıdaki camdan gökdelen katedraller… Şehrin donmuş çan kuleleri, gün ışığında ruhsuz, sabırlı ve kıyametin uğramadığı el değmemiş zirvelerde yükseliyordu. Aşağıdaysa ölülerin yeniden hayata dönen kırılmış oyuncak askerler gibi gölgelerin altında etrafta dolaştığını gördü.</span></p>

  <p class="calibre25"><span class="calibre6">“Takılmak için iyi bir yer,” dedi Philip. Döndü ve çatının geri kalanına göz gezdirdi. Bir araya toplanmış bir sürü antenin etrafındaki kiralık hatlar, şu an soğuk ve elektriksiz ısıtma ve havalandırma makinesi, ince çakıllardan oluşan küçük bir tepe futbol oynamalarına yetecek kadar bir yer bırakıyordu onlara. Unutulmuş bahçe mobilyaları da havalandırmanın önünde duruyordu. “Bir sandalye kapıp oturun.”</span></p>

  <p class="calibre25"><span class="calibre6">Eskimiş şezlongları alıp çatının ucuna getirdiler. “Buraya alışabilirim,” dedi Nick. Şezlonga uzanıp gökyüzüne bakarak.</span></p>

  <p class="calibre25"><span class="calibre6">Philip yanına oturdu. “Çatıyı mı kast ediyorsun, yoksa genel olarak şehri mi?”</span></p>

  <p class="calibre25"><span class="calibre6">“Hepsini.”</span></p>

  <p class="calibre25"><span class="calibre6">“Anlaşıldı.”</span></p>

  <p class="calibre25"><span class="calibre6">“Nasıl beceriyorsunuz bunu?” dedi Brian. Arkalarında dururken gergin gergin sallanıyordu. Oturmak istemedi, rahatlamak da istemedi. Kazığa oturtulmuş gibi duran o kafa hâlâ sinirlerini bozuyordu.</span></p>

  <p class="calibre25"><span class="calibre6">“Neyi beceriyoruz?” diye sordu Philip.</span></p>

  <p class="calibre25"><span class="calibre6">“Ne bileyim. Öldürüp öyle şeyler yapıyorsunuz. Sonra da…”</span></p>

  <p class="calibre25"><span class="calibre6">Sustu Brian. Söylemek istediklerini sözcüğe dökemedi. Philip dönüp kardeşine baktı. Ellerinin titrediğini gördü. “Hadi otur Brian. Aşağıda iyi iş çıkardın.”</span></p>

  <p class="calibre25"><span class="calibre6">Brian bir sandalye çekip oturdu. Yumruklarını sıkıp düşündü. “Sadece diyorum ki…”</span></p>

  <p class="calibre25"><span class="calibre6">Yine “sadece ne diyeceğini” söyleyemedi. Durakladı.</span></p>

  <p class="calibre25"><span class="calibre6">“Yaptığımız şey öldürmek değil, tamam mı moruk,” dedi Philip. “Yakında bunu anlayıp sen de hiçbir şey hissetmeyeceksin.”</span></p>

  <p class="calibre25"><span class="calibre6">“Ne o zaman?”</span></p>

  <p class="calibre25"><span class="calibre6">Philip omzunu silkti. “Nicky, sen buna ne yapıyoruz derdin?”</span></p>

  <p class="calibre25"><span class="calibre6">Nick gökyüzüne bakıyordu. “Tanrı’ya hizmet ediyoruz, nasıl olur?”</span></p>

  <p class="calibre25"><span class="calibre6">Philip buna epeyi güldü. Sonra da “Bir fikrim var,” dedi.</span></p>

  <p class="calibre25"><span class="calibre6">Kalktı ve en yakındaki cesede, küçük cesetlerden birine gitti.</span></p>

  <p class="calibre25"><span class="calibre6">Yaratığı çatının ucuna doğru sürükleyerek getirip “Şuna bir bakın,” dedi.</span></p>

  <p class="calibre25"><span class="calibre6">Diğer ikisi de çatının ucuna gidip Philip’e katıldı. Çatının ucunda durup kendilerinden on metre aşağıdaki sokağa bakarlarken ekşi ekşi kokan rüzgâr saçlarını geriye itiyordu.</span></p>

  <p class="calibre25"><span class="calibre6">Philip kadavrayı aşağı kayana kadar botunun ucuyla itti.</span></p>

  <p class="calibre25"><span class="calibre6">Yaratık ağır çekimde düşüyor gibiydi. Gevşek uzuvları kırık kanatlar gibi çırpınıyordu. Aşağıda, binanın önünde gezi yolundaki çimentoya çakılmış patlayarak kırmızı dokulara ayrılan fazla olgun bir karpuzun sesi, rengi ve dokusuyla parçalara ayrıldı.</span></p>

  <p class="calibre26"><span class="calibre6">* * *</span></p>

  <p class="calibre27"><span class="calibre6">Dairenin arka tarafındaki kayarak açılan tahtayla kapatılmış cam kapıların ardından gelen gürültüyü duyduğunda David Chalmers fanilası ve boxerıyla ilk kattaki dairenin ebeveyn yatak odasında oturuyordu. Astım spreyini çıkarmış, hırıltısını azaltmak için ciğerlerine yeterince Atrovent solunum çözeltisi almaya çalışıyordu.</span></p>

  <p class="calibre25"><span class="calibre6">Bu gürültü tüylerini diken diken etti. Çabucak kıyafetlerini giyip yarı yolda aldığı solunum borularını taktı. Borunun bir ucu kıllı burun deliğinin altında sallanıyordu.</span></p>

  <p class="calibre25"><span class="calibre6">Gıcırdayan dizleriyle odanın diğer ucuna fırladı. Oksijen tüpünü de sabırsız bir dadının çekiştirdiği şımarık bir çocuk gibi kutusuyla birlikte çekiyordu.</span></p>

  <p class="calibre25"><span class="calibre6">Oturma odasını geçerken gözünün ucuyla mutfak kapısının eşiğinde durarak şaşkın ve korkmuş üç kişiyi gördü. April ve Tara küçük kızla birlikte son unlarını ve şekerlerini kullanarak kurabiye yapıyorlardı. Şimdiyse bu üç kız gürültünün geldiği yöne doğru bakarak durmuşlardı. David tahtayla kaplanmış, sık örülü, demirli ve kayarak açılan kapılara doğru aksayarak yürüdü.</span></p>

  <p class="calibre25"><span class="calibre6">Cılız ağaçların dalları arasındaki kontrplak döşemelerdeki dar bir aralıktan avlunun diğer ucunu zar zor görüyordu. Bunun yanında apartmanın önüne paralel giden sokağın bir kısmını da görebiliyordu.</span></p>

  <p class="calibre25"><span class="calibre6">Tanrı’nın kendisi gönderiyormuş gibi başka bir ceset daha yağmıştı yukarıdan. Kaldırıma çakılarak ıslak, donuk bir çarpma sesi çıkarttı. Bu ses, kocaman bir su balonunun patlamasından çok da farklı değildi. Ama şimdi David Chalmers’i telaşlandıran bu ses değildi. Dalga dalga gelip büyük, uzak ve ahenksiz bir senfoni gibi daireyi saran bu gürültü değildi.</span></p>

  <p class="calibre25"><span class="calibre6">Hafif bir hırıltıyla “Aman yarabbim,” diye mırıldandı. O kadar hızlı döndü ki neredeyse kutusunun içindeki oksijen tüpünün üstüne düşecekti.</span></p>

  <p class="calibre25"><span class="calibre6">Bu şeyi kapıya doğru çekti.</span></p>

  <p class="calibre26"><span class="calibre6">* * *</span></p>

  <p class="calibre27"><span class="calibre6">Philip ve Nick çatının ucundan beşinci cesedi de attıktan sonra durdular.</span></p>

  <p class="calibre25"><span class="calibre6">Uğraştıkları için nefes nefese kalmışlardı. Başları da hafif dönüyordu. Philip “Patlıyorlar, gördün mü?” diye sordu.</span></p>

  <p class="calibre25"><span class="calibre6">Nick gülmemeye çalışıyordu ama pek beceremiyordu. “Bu yaptığımız çok yanlış. Ama itiraf edeyim, iyi hissettiriyor.”</span></p>

  <p class="calibre25"><span class="calibre6">“İşte bunda haklısın.”</span></p>

  <p class="calibre25"><span class="calibre6">Arkalarında duran Brian, “Bu ne anlama geliyor beyler?” diye sordu.</span></p>

  <p class="calibre25"><span class="calibre6">“Hiçbir şeyin anlamı yok,” dedi Philip. Bunu söylerken kardeşine bakmamıştı.</span></p>

  <p class="calibre25"><span class="calibre6">“Bu ne şimdi? Zen deyişi gibi bir şey mi?”</span></p>

  <p class="calibre25"><span class="calibre6">“Neyse ne.”</span></p>

  <p class="calibre25"><span class="calibre6">“Tamam, o zaman. Bana bir şey gösteremediniz. Bu yaratıkları çatıdan aşağı atmanın bir işe</span> <span class="italic"><span class="calibre6">yaradığını</span></span> <span class="calibre6">görmedim.”</span></p>

  <p class="calibre25"><span class="calibre6">Philip döndü ve kardeşine baktı. “Biraz rahatla artık paşam. Bugün ilk kupanı kaldırdın. Çok iyi değildi ama işi hallettin. Sadece biraz stres atıyoruz.”</span></p>

  <p class="calibre25"><span class="calibre6">Nick uzakta bir şey gördü. Şimdiye kadar fark etmişti bunu. “Hey, şuraya bakın!”</span></p>

  <p class="calibre25"><span class="calibre6">“Diyorum ki,” diye araya girdi Brian. “Aklımızı başımıza almalıyız.” Elleri cebindeydi. Gergin gergin cebindeki demir paralarla ve orada sakladığı çakısıyla oynuyordu. “April ve ailesi, iyi insanlar Philip. Adam gibi davranmalıyız.”</span></p>

  <p class="calibre25"><span class="calibre6">“Tamam, annecim,” dedi Philip sertçe gülümseyerek.</span></p>

  <p class="calibre25"><span class="calibre6">“Hey beyler, köşedeki şu binaya bakın.”</span></p>

  <p class="calibre25"><span class="calibre6">Nick, en yakın kavşağın kuzeydoğu köşesindeki alçak, çirkin ve tuğlalı binayı gösteriyordu. Binanın kenarları şehirdeki dumanlardan kararmıştı. İlk kattaki vitrinlerin üstünde boyanmış solgun harflerle</span> <span class="italic"><span class="calibre6">Dillard’ın Ev Mobilyaları</span></span> <span class="calibre6">yazıyordu.</span></p>

  <p class="calibre25"><span class="calibre6">Philip baktı. “Ne var orada?”</span></p>

  <p class="calibre25"><span class="calibre6">“Binanın öndeki köşesine bak. Yaya şeyi var.”</span></p>

  <p class="calibre25"><span class="calibre6">“Ne var?”</span></p>

  <p class="calibre25"><span class="calibre6">“Yürüme yolu, geçit ya da neyse işte. Gördün mü onu?”</span></p>

  <p class="calibre25"><span class="calibre6">Philip yan sokağı da kaplayan kirli cam köprüyü gördü, tabii ki. Bu geçit ofis binasını Dillard’ın ikinci katına çapraz olarak bağlıyordu. Camla kaplı üst geçit boştu ve iki ucu da kapalıydı. “Ne düşünüyorsun Nicky?”</span></p>

  <p class="calibre25"><span class="calibre6">“Bilmiyorum.” Nick yaya köprüsüne bakarak düşünüyordu.</span></p>

  <p class="calibre25"><span class="calibre6">“Belki de…”</span></p>

  <p class="calibre25"><span class="calibre6">“Beyler!” Yaşlı adamın kısık sesi lafını böldü.</span></p>

  <p class="calibre25"><span class="calibre6">Brian döndü ve merdiven aralığındaki kapıdan kendilerine doğru gelen David Chalmers’i gördü. Yaşlı adamın gözlerinden durumun aciliyeti anlaşılıyordu. Tecrübeli bir şekilde oksijen tüpünü çekiyordu. Brian ona doğru bir adım attı. “Bay Chalmers, yukarıya kadar tek başınıza mı geldiniz?”</span></p>

  <p class="calibre25"><span class="calibre6">Yaşlı adam yaklaşırken güçlükle nefes alıyordu. Hırıltılı ve tıkırdayan nefesiyle “Yaşlı ve hasta olabilirim ama yardıma muhtaç değilim… Ayrıca bana David de. Tüm katları güzelce temizlemişsiniz, gördüm. Bunun için size müteşekkirim. Gerçekten teşekkür ederim.”</span></p>

  <p class="calibre25"><span class="calibre6">Philip ve Nick dönüp adamla karşı karşıya geldiler. “Bir sorun mu var?” diye sordu Philip.</span></p>

  <p class="calibre25"><span class="calibre6">“Kahretsin, evet. Tabii ki de bir sorun var,” dedi yaşlı adam. Gözleri öfkeyle parlıyordu. “O cesetleri çatıdan aşağı atarak ne yaptığınızı sanıyorsunuz siz? Kendi bindiğiniz dalı kestiğinizin farkında mısınız?!”</span></p>

  <p class="calibre25"><span class="calibre6">“Ne demek istiyorsunuz?”</span></p>

  <p class="calibre25"><span class="calibre6">Yaşlı adam homurdandı. “Sağır falan mısınız? Duymuyor musunuz?”</span></p>

  <p class="calibre25"><span class="calibre6">“Neyi duymuyor muyuz?”</span></p>

  <p class="calibre25"><span class="calibre6">Yaşlı adam yalpalayarak çatının ucuna gitti. “Bir bakın bakalım.” Eğri büğrü parmaklarından biriyle uzaktaki iki binayı gösterdi. “Ne yaptığınızı gördünüz mü?”</span></p>

  <p class="calibre25"><span class="calibre6">Philip kuzeye doğru baktı. Birden son on beş dakikadır neden bin bir çeşit iğrenç inilti duyduğunu anladı. Zombi orduları kendi binalarına doğru göç ediyorlardı. Büyük ihtimalle kaldırıma çarpan gövdelerin gösterisi ve gürültüsü onları uyandırmıştı.</span></p>

  <p class="calibre25"><span class="calibre6">On, bilemedin on iki blok ötedeydiler şimdi. Atar damarlarından aşağı dalgalanarak süzülen kan sızıntılarıyla birlikte hareket ediyorlardı. Philip bir an bu korkunç göçten gözlerini alamadı.</span></p>

  <p class="calibre25"><span class="calibre6">Her yönden geliyorlardı. Gölgelerin arasından geçip, dar yollardan sızıyor ve önlerindeki ana engelleri aşarak boyu ve gücü artan bir amip gibi kavşaklarda buluşup çoğalıyorlardı. Merhametsizce aralarında hapsolmuş insanların sonunu hızlandırmaya geliyorlardı. Philip sonunda bakışlarını çevirdi ve yaşlı adamın omzuna hafifçe vurdu. “Benim hatam David… Benim hatam.”</span></p>

  <p class="calibre26"><span class="calibre6">* * *</span></p>

  <p class="calibre27"><span class="calibre6">O gece arkadaşlar arasında sıradan bir yemek yiyormuş gibi davranarak akşam yemeklerini yemeye çalıştılar. Ama binanın dışında kesilmek bilmeyen tırmalama sesleri sürekli muhabbeti bölüyor, sohbetin içine ediyordu. Dışarıdaki sesler, onlara sürgünde olduklarını, kapılarının dışındaki ölüm tehdidini ve yalnızlıklarını hatırlatıyordu. Birbirlerine hayat hikâyelerini anlattılar. Bunu olabildiğince iyi şekilde yapmaya çalıştılar. Ama o tehditkâr sesler yüzünden hepsi diken üstündeydi.</span></p>

  <p class="calibre25"><span class="calibre6">Apartmanda on yedi daire daha olduğunu düşünerek üst katlardan epeyi bir hasat almayı ummuşlardı. Ama kilerlerde yalnızca biraz kuru gıda, kahvaltılık gevrek, makarna, altı kutu çorba, bayatlamış krakerler ve bakkaldan alınmış birkaç şişe ucuz şarap bulabilmişlerdi.</span></p>

  <p class="calibre25"><span class="calibre6">Apartman elektriksiz ve ölülerle istila edilmiş olarak terk edildiğinden bu yana haftalar olmuştu, tüm yiyecekler bozulmuştu. Buzdolaplarının içinde kurtçuklar sürünüyordu. Hatta yataklar, kıyafetler ve mobilyalar bile küflenmiş, zombilerin kokusuyla ekşimişlerdi. Belki de insanlar kaçarken temel gereksinimlerini de götürmüşlerdi. Belki tüm şişelenmiş suları, pilleri, el fenerlerini, kibritleri ve silahları yanlarına almışlardı.</span></p>

  <p class="calibre25"><span class="calibre6">Ecza dolaplarını hiç dokunmadan öylece bırakmışlardı ama. Bu sayede Tara bir ayakkabı dolusu kutuya sahipti: Xanax ve Valium gibi sakinleştiriciler, Adderall ve Ritalin gibi uyarıcılar, tansiyon ilaçları, diyet hapları, beta bloklayıcılar, antidepresanlar ve kolesterol ilaçları. Ayrıca yaşlı adamın çok işine yarayacak birkaç şişe bronş açıcı şurup da buldu. Philip de Tara’nın kendisine o keyifli vızıltıları veren her şeyle fazlaca ilgilendiğini bildiğinden, onun herkesin sağlığıyla ilgileniyormuş gibi davranmasından keyif alıyordu. Tara’yı kim suçlayabilirdi ki? İlaçların verdiği bu rahatlık hissi, bir kaçış gibiydi, ona da çok iyi geliyordu.</span></p>

  <p class="calibre25"><span class="calibre6">Pencerelerinin dışındaki yaşayan ölülerin dinmek bilmeyen iniltilerine rağmen bu ikinci geceye kadar Chalmers ailesi Philip’in hoşuna gitmeye başlamıştı. Onları sevmişti. Onların bu bohem ve kentli yaşamlarını sevmişti. Cesaretlerine hayran kalmıştı. Kısaca hayatta kalmayı başarmış insanlarla olmaktan hoşlanmıştı. Nick de bu iki ailenin birleşmesiyle birlikte güçlenmiş görünüyordu. Penny yeniden konuşmaya başlamıştı. Haftalardır ilk kez gözleri parlıyordu. Etrafta başka kadınların olması tam da doktorun kızına önerdiği şeydi.</span></p>

  <p class="calibre25"><span class="calibre6">Hatta Brian bile daha güçlü, özgüveni daha kuvvetli duruyordu. İçi rahatlamış gibiydi artık. Yine de Philip’in naçizane görüşüne göre Brian’ın hâlâ bir fırın ekmek yemesi gerekiyordu. Ne kadar çelimsiz ve düzensiz olursa olsun bir topluluğun içine girmek onu heyecanlandırmış, mutlu etmiş gibi görünüyordu.</span></p>

  <p class="calibre26"><span class="calibre6">* * *</span></p>

  <p class="calibre27"><span class="calibre6">Ertesi gün sıradan işler yapmaya başladılar. Brian pencereler, yangın çıkışları, avlu ve ön giriş gibi ilk kattaki zayıf noktaları kontrol ederken Philip’le Nick de binayı çevreleyen sokaklarda kaç adet zombi olduğunu anlamaya çalışmıştı. Penny, Chalmers kardeşleri tanımaya devam ediyor, David ise kendi halinde oturuyordu. Yaşlı adam elinden geldiğince akciğer hastalığıyla savaşıyordu. Uyuyor, astım spreyini kullanıyor ve yeni gelenlerle mümkün olduğunca çok takılıyordu.</span></p>

  <p class="calibre25"><span class="calibre6">Nick öğleden sonra iki bina arasındaki derme çatma köprü üzerinde çalışmaya başladı. Bunun sayesinde bu apartmanın çatısından komşu apartmanın çatısına geçebileceklerdi. Bunu planlıyordu. Kafasındaki plana göre bunu hiç yere basmak zorunda kalmadan köşedeki üstgeçitle birleştirebilirdi. Philip ona delirdiğini ama bu kadar istiyorsa devam edip bununla boşa zaman harcayabileceğini söyledi.</span></p>

  <p class="calibre25"><span class="calibre6">Nick bu manevranın hayatta kalmaları için önemli bir yol olduğuna inanıyordu. Özellikle de herkes yakında erzaklarının biteceğinden gizli gizli endişelenmeye başladığından beri, ki mutfağa giren herkesin yüzünden okunabiliyordu bu, bu fikre önem vermişti. Apartmanda sular kesikti. Kovalar dolusu insan dışkısını, boşaltmak için banyodan avluya bakan arka pencereye taşımak en önemsiz sorunlarıydı. Ellerinde sınırlı miktarda su kalmıştı, herkesi endişelendiren asıl buydu.</span></p>

  <p class="calibre25"><span class="calibre6">O gece akşam yemeğinden sonra, saat sekizi biraz geçerken tuhaf bir sessizlik sohbetlerini böldü. Bu sessizlik herkese dışarıdaki karanlıkların arasından gelen o acımasız sesleri hatırlattı. Philip’in bir fikri vardı.</span></p>

  <p class="calibre25"><span class="calibre6">“Neden bize bir şeyler çalmıyorsunuz?” dedi. “Dışarıdaki piçlerin de sesini bastırmış olursunuz hem.”</span></p>

  <p class="calibre25"><span class="calibre6">“Evet,” dedi Brian. Gözleri parlamıştı. “Harika bir fikir.”</span></p>

  <p class="calibre25"><span class="calibre6">“Biraz paslandık ama,” diye karşılık verdi yaşlı adam koltuğunda otururken. Yorgun görünüyordu. Geceye dalıp gitmişti. Hastalık onu yiyip bitiriyordu. “Doğrusunu isterseniz, tüm bu şeyler başladığından beri tek bir nota bile tıngırdatmadık.”</span></p>

  <p class="calibre25"><span class="calibre6">“Ödlek,” dedi Tara oturduğu koltuktan. Yara bandı kutusunun dibinde kalan tütünleri, otları ve tohumlarını sararak üç beş sigara yaptı. Herkes oturma odasında oturmuş, dünyaca ünlü Chalmers Aile Orkestrası’nı dinleyeceğini umarak seviniyordu.</span></p>

  <p class="calibre25"><span class="calibre6">“Hadi baba,” diye atıldı April. “Şu eski Hıristiyan şarkısı, “The Old Rugged Cross”u çalabiliriz onlara.”</span></p>

  <p class="calibre25"><span class="calibre6">“Şimdi, böyle bir durumda dini palavraları dinlemek istemezler.”</span></p>

  <p class="calibre25"><span class="calibre6">Tara, o heybetli cüssesini çoktan kaldırmış, odanın diğer ucundaki devasa bass gitar kılıfına doğru ilerliyordu bile. Kabaca sardığı sigarası dudağının ucunda sallanıyordu. “Şarkının adını sen söyle baba, ben bass çalacağım.”</span></p>

  <p class="calibre25"><span class="calibre6">“Hmm, bakalım bununla ne çalınabilir?” dedi David Clamers. Gıcırdayan gövdesini sallanan koltuktan kaldırırken yumuşamıştı adeta.</span></p>

  <p class="calibre25"><span class="calibre6">Chalmers’lar kılıfların içinden enstrümanlarını çıkarıp akor etmeye giriştiler. Hazır olduklarındaysa geçit törenindeki deniz subayları gibi senkronizeydiler. Sıkı sıkıya bir arada duruyorlardı. Önde gitarda April, arkada da mandolinde David ve bass gitarda Tara vardı. Philip, onların Grand Ole Opry adlı ünlü haftalık konserlere çıktığını hayal etti. Brian’ın da heyecanla onların çalmasını beklediğini fark etti. Brian Blake, müzikten iyi anlardı. Philip, her zaman kardeşinin bu konudaki bilgisinin derinliğine hayret etmişti. Şimdi bu beklenmeyen lütufla Brian’ın zevkten dört köşe olacağına inanıyordu.</span></p>

  <p class="calibre25"><span class="calibre6">Çalmaya başladılar.</span></p>

  <p class="calibre25"><span class="calibre6">Philip sessizce oturuyordu.</span></p>

  <p class="calibre25"><span class="calibre6">Kalbi birden helyum gazıyla doldurulmuş gibi hissediyordu.</span></p>

  <p class="calibre26"><span class="calibre6">* * *</span></p>

  <p class="calibre27"><span class="calibre6">Müziklerinin beklenmedik güzelliği ve canlılığı değildi mesele. Çaldıkları çok ünlü ve güzel bir İrlanda dansıydı. Bass’ın kalın telinin hüznü ve inişli çıkışlı çalan gitarın sesi yüz yıllık bir laterna gibi parçaya eşlik ediyordu. Ama bu değildi mesele. Melodinin yerde oturan Penny’yi birden etkileyip uykusunu getirmesi de değildi. Tüm çirkinliklerin ortasındaki bu tek ve nefis ezginin Philip’in kalbine işleyip onu hüzünlendirmesi ise hiç değildi. Onu asıl etkileyen April’in şarkı söylemesiydi. O şarkı söylemeye başladığı anda Philip’in ruhu elektriklenmişti sanki.</span></p>

  <p class="calibre25"><span class="italic"><span class="calibre6">Duvarımda bir gölge var, ama hiç korkmuyorum,</span></span></p>

  <p class="calibre25"><span class="italic"><span class="calibre6">Geceleri rüyalarımda huzurla uyuyorum.</span></span></p>

  <p class="calibre25"><span class="calibre6">April’in o büyüleyici, kadife gibi alto sesi odanın içinde çınlıyordu. Cam bir fanus gibi duru ve canlıydı. Notaları okşuyordu resmen. Sesinde kilise şarkıcıların izleri gibi hafif hisli şımarıklıklar vardı. Bu da Philip’e köy şapelindeki bir koro şarkıcısını hatırlatıyordu:</span></p>

  <p class="calibre25"><span class="italic"><span class="calibre6">Rüyalarımda, rüyalarımda,</span></span></p>

  <p class="calibre25"><span class="italic"><span class="calibre6">Tüm gece huzurluyum rüyalarımda,</span></span></p>

  <p class="calibre25"><span class="italic"><span class="calibre6">Yatağımda güvendeyim, güzel düşünceler var aklımda,</span></span></p>

  <p class="calibre25"><span class="italic"><span class="calibre6">Tüm gece huzurluyum rüyalarımda.</span></span></p>

  <p class="calibre25"><span class="calibre6">Bu ses Philip’in içinde Sarah öldüğünden beri hissetmediği bir acı duygusunu uyandırmıştı. Birden gözleri x ray ışınları gibi açılmıştı. April Chalmers altı telli gitarını çalıp bülbül gibi şakırken onda daha önce fark etmediği şeyleri görmeye başlamıştı Philip. April’in ayak bileğindeki ince halhalı, kolunun eklem bölgesinin içindeki küçük gül dövmesini ve bluzunun kapalı düğmeleri arasından görünen sedef kadar beyaz, yarım ay gibi hafif dik ve solgun göğüslerinin farkına varmıştı. Şarkı bitti ve herkes alkışlamaya başladı, Philip herkesten daha coşkulu bir şekilde alkışlıyordu ama.</span></p>

  <p class="calibre26"><span class="calibre6">* * *</span></p>

  <p class="calibre27"><span class="calibre6">Ertesi gün Philip, bayat kahvaltılık gevrekler ve süt tozlarıyla yaptıkları kahvaltıdan sonra April’in ön kapıda botlarını giydiğini ve kazağının kollarını katlayıp sargıyla sardığını gördü.</span></p>

  <p class="calibre25"><span class="calibre6">“Bir tane daha içersin diye düşündüm,” dedi Philip masum masum. Elindeki kahvelerle ona doğru yaklaştı. “Hazır kahve ama hiç de fena sayılmaz.” April’in bileklerini sardığını fark etmişti. “Ne halt yediğini sanıyorsun?” diye sordu bir anda.</span></p>

  <p class="calibre25"><span class="calibre6">April kahveye baktı. “Bunu yapmak için beş litrelik bidonun dibini sıyırdın değil mi?”</span></p>

  <p class="calibre25"><span class="calibre6">“Öyle oldu sanırım.”</span></p>

  <p class="calibre25"><span class="calibre6">“Bizi sonsuza dek idare edecek beş litrelik bir bidonumuz daha var.”</span></p>

  <p class="calibre25"><span class="calibre6">“Aklından neler geçiyor?”</span></p>

  <p class="calibre25"><span class="calibre6">“Öyle büyük bir mesele değil.” Kazağının fermuarını çekti. Lastikle saçlarını at kuyruğu yaparak iyice sıkıp kapşonunun içine sokuşturdu. “Uzun zamandır planlıyordum bunu, şimdi de kendi başıma yapmak istiyorum.”</span></p>

  <p class="calibre25"><span class="calibre6">“Neyi planlıyordun?”</span></p>

  <p class="calibre25"><span class="calibre6">Önündeki gardıroba uzanıp metal bir beyzbol sopasını aldı. “Bunu dairelerden birinde bulmuştuk. Bir gün işe yarayacağını biliyordum.”</span></p>

  <p class="calibre25"><span class="calibre6">“Ne yapıyorsun April?”</span></p>

  <p class="calibre25"><span class="calibre6">“Binanın güney cephesindeki yangın çıkışını biliyorsun?”</span></p>

  <p class="calibre25"><span class="calibre6">“Oraya tek başına gitmeyeceksin.”</span></p>

  <p class="calibre25"><span class="calibre6">“3F’yi sessizce geçip merdivenden aşağı sıvışır ve Isırganları binadan uzaklaştırabilirim.”</span></p>

  <p class="calibre25"><span class="calibre6">“Hayır… Hayır asla olmaz.”</span></p>

  <p class="calibre25"><span class="calibre6">“Gidip erzakları alabilecek kadar uzaklaştırırım onları, sonra da geri içeri girerim.”</span></p>

  <p class="calibre25"><span class="calibre6">Philip kapının kenarında, dün gece bıraktığı yerde gördü kirli iş botlarını. “Şu botları uzatır mısın bana?” dedi. “Kararın kesinse, bunu tek başına yapmayacağını da bilmelisin.”</span></p>

  <div class="mbppagebreak" id="calibre_pb_18"></div>
</body>
</html>
