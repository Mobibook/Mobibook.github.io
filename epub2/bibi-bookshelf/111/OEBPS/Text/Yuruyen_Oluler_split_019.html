<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Yürüyen Ölüler</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre23" id="filepos415228"><span class="bold"><span class="calibre6">12. Kısım</span></span></p>

  <p class="calibre24"><span class="calibre6">Philip 3F dairesinin güney penceresinden dışarı sarktığında yüzüne ilk çarpan yine o kokuydu. Domuz yağında hafif kızartılmış insan dışkısının bakırlı balçığı… Bu koku o kadar korkunçtu ki Philip geri çekildi. Pencerede titrerken gözleri sulanmaya başlamıştı. Bu kokuya alışabileceğini hiç sanmıyordu.</span></p>

  <p class="calibre25"><span class="calibre6">Paslı ve yıkık dökük vaziyetteki dökme demirden iskeleye çıktı. Dönerek üç kat aşağıdaki yan sokağa inen bir merdivene bağlı olan bu iskele Philip’in ağırlığıyla sallanıyordu. Yer çekiminin aniden değişmesi Philip’in midesini kaldırdı. Pencerenin parmaklıklarına tutunarak ayakları üstünde kalabildi.</span></p>

  <p class="calibre25"><span class="calibre6">Hava nemli ve kasvetliydi. Zift rengindeki gökyüzüne uzak vadilerden gelen bir kuzeydoğu rüzgârı eşlik ediyordu. Şanslarına aşağıda, apartmanın güney cephesindeki dar ara sokakta çok az sayıda Isırgan aylak aylak dolaşıyordu. Philip saatine baktı.</span></p>

  <p class="calibre25"><span class="calibre6">Yaklaşık bir dakika kırk beş saniye içinde April, binanın önünde hayatını tehlikeye atmış olacaktı. Durumun ehemmiyeti Philip’i harekete geçirmişti. Çabucak ilk basamağı indi. Altındaki külüstür merdiven Philip’in ağırlığıyla inliyor, her basamakta salıncak gibi sallanıyordu.</span></p>

  <p class="calibre25"><span class="calibre6">Philip aşağı inerken kendisini fark eden ölü yaratıkların gümüş gözlerini gördü. Merdivenin metal tıngırtıları uyarmıştı onları. Bu yaratıkların ilkel duyuları onu izliyor, kokluyor ve ağına bir sineğin takıldığını hisseden örümcekler gibi onun titremesini hissedebiliyorlardı. Bu koyu suretler Philip’in görüş alanına giriyorlardı. Tembel tembel ona doğru yürümeye başladılar. Giderek çok, çok daha fazlası incelemek için binanın önüne geliyordu.</span></p>

  <p class="calibre25"><span class="italic"><span class="calibre6">Daha hiçbir şey görmediler</span></span><span class="calibre6">, diye düşünüp yere indi ve sokağa doğru koştu. Altmış beş saniye. Plan hızlıca girip çıkmaktı. Philip, Delta Deniz Kuvveti gibi gizlice tahtalarla kapanmış mağazaların önlerinde dolaşıyordu. Bloğun doku yakasına ulaştığında yabancı plakalı Chevy Malibu marka terk edilmiş bir araba buldu.</span></p>

  <p class="calibre25"><span class="calibre6">Otuz beş saniye.</span></p>

  <p class="calibre25"><span class="calibre6">Philip, bu arabanın arkasında çömelip çabucak sırt çantasını çıkarırken sürünen ayak seslerinin kendisine doğru yaklaştığını duyabiliyordu. Benzinle dolu 500 mililitrelik kola şişesini çıkarırken elleri titremiyordu, April apartmanın kazan dairesinde fazladan plastik bir benzin bidonu daha bulmuştu.</span></p>

  <p class="calibre25"><span class="calibre6">Yirmi beş saniye.</span></p>

  <p class="calibre25"><span class="calibre6">Kapağı açıp çaputu benzine daldırdı. Çaputun sivri ucunu Malibu’nun egzoz borusuna soktu. Yaklaşık otuz santimetrelik bir kısmı dışarıya sarkıyordu. Yirmi saniye. Bic marka çakmağını çıkarıp ateşledi ve çaputu yaktı. On beş saniye. Kaçmaya başladı.</span></p>

  <p class="calibre25"><span class="calibre6">On saniye.</span></p>

  <p class="calibre25"><span class="calibre6">Sokakta bir grup Isırganın yanından hızla geçerek koştu. İlk patlamayla egzozda tutuşan şişeden çıkan</span> <span class="italic"><span class="calibre6">PAT</span></span> <span class="calibre6">sesini duymadan karanlık bir köşedeki çöp konteynerlerinin arkasına atlamayı başardı. Ardından çok daha büyük bir patlama meydana geldi.</span></p>

  <p class="calibre25"><span class="calibre6">Bu ses bombası sokakları sallayıp bir alev topu haline geliyor, gölgeleri, iyi aydınlanmış yerlere çekiyordu. Bu sırada Philip de başını eğip kollarıyla kendini siper etmişti.</span></p>

  <p class="calibre26"><span class="calibre6">* * *</span></p>

  <p class="calibre27"><span class="italic"><span class="calibre6">Tam zamanında</span></span> <span class="calibre6">April, girişteki holde çömelirken cam kapıyı titreten sarsıntıyı hissetti. Tepede patlayan ışık, görünmez bir fotoğraf makinesinin flaşı gibiydi. Demirli kapının altından dışarıya baktı April ve ölülerin okyanusundaki büyük değişimi gördü.</span></p>

  <p class="calibre25"><span class="calibre6">Ayın yer çekimine girmiş yırtık pırtık kıyafetli, mor yüzlü dalga, gürültüyü ve ışığı takip etmeye başlamışlardı. Düzensiz bir güruh halinde binanın güney cephesine yönelmişlerdi.</span></p>

  <p class="calibre25"><span class="calibre6">Pırıl pırıl parlayan güneşin kuş sürüsünü çekmesi bile bu patlamanın Isırganları çekmesinin yanında sönük kalırdı. Bir dakika gibi bir zaman içinde binanın önü hemen hemen ıssızlaşmıştı.</span></p>

  <p class="calibre25"><span class="calibre6">April kendini hazırladı. Derin bir nefes aldı. Çantasının saplarını sağlamlaştırdı. Gözlerini kapadı. Sessizce ve hızlı hızlı dua etti… Sonra birden doğruldu. Kapının arkasındaki çapraz tahta destekleri çekti ve iterek kapıyı açtı.</span></p>

  <p class="calibre25"><span class="calibre6">Sürünerek dışarı çıktı. Rüzgâr saçlarını savurdu. O iğrenç koku April’i neredeyse boğuyordu. Sokağa çıkarken olabildiğince eğilerek yere yakın kalmaya çalıştı.</span></p>

  <p class="calibre25"><span class="calibre6">Koku, yarım blok ötedeki sürünün yakınlığı, gök gürültüsü gibi atan kalbiyle duyusal yüklenme dikkatini dağıtıyordu. Telaşla karanlık mağazaların önlerinden geçiyordu. Allahtan April, mahalleyi iyi biliyordu da bakkalın yerini çabucak bulacaktı.</span></p>

  <p class="calibre26"><span class="calibre6">* * *</span></p>

  <p class="calibre27"><span class="calibre6">Saat tutulsaydı, April Chalmers’in talan edilmiş dükkânın kırılmış ve pürüzlü camları arasından geçmesinin yalnızca on bir dakika otuz üç saniye sürdüğü görülecekti. Yalnızca on bir buçuk dakikada bir buçuk çantayı onları bir süre idare etmeye yetecek yiyecek, su ve muhtelif şeylerle doldurmuştu.</span></p>

  <p class="calibre25"><span class="calibre6">Ama bu on bir buçuk dakika April’e hiç geçmiyormuş gibi gelmişti.</span></p>

  <p class="calibre25"><span class="calibre6">Bakkaldan topladığı yaklaşık dokuz kiloluk yiyecek ve içeceği sırtına aldı. Bunların içinde küçük bir jambon konservesi de vardı. İçindeki koruyucular sayesinde Noel’e kadar bozulmayacaktı. April’in çantalarında yedi buçuk litre su, üç karton Marlboro sigara, çakmaklar, kurutulmuş etler, vitaminler, soğuk algınlığı ilaçları, anti-bakteriyel kremler ve çok şükür en büyüklerinden altı rulo tuvalet kâğıdı vardı. Bunların hepsini yıldırım hızıyla doldurmuştu çantasına.</span></p>

  <p class="calibre25"><span class="calibre6">Saatin tik taklarının işlediğini bilerek çalışırken boynunun arkası zonkluyordu. Çok geçmeden sokak yeniden dolacaktı. Dakikalar içinde geri dönmezse bu Isırgan ordusu yolunu tıkayacaktı.</span></p>

  <p class="calibre26"><span class="calibre6">* * *</span></p>

  <p class="calibre27"><span class="calibre6">Philip, apartmanın arkasından ilerlerken 22 kalibre mermilerle dolu şarjörünün yarısını daha harcadı. Isırganların çoğu şimdi Malibu’nun alevli enkazı etrafında toplanmıştı. Işığa gelen haziran böcekleri gibi kargaşayla oraya gidiyordu cesetler. Philip avlunun arkasındaki yolu iki kurşunla temizledi. Kurşunlardan biri koşu eşofmanı giymiş kadavranın kafatasına saplandı. Zombi ipleri kesilmiş bir kukla gibi yere yığıldı. Diğer kurşun da eski evsiz bir kadına benzeyen yaratığın kafatasının tepesinde bir delik açtı. Zombi yere yığılırken hâlâ kristal gözlerini kırpıştırıyordu.</span></p>

  <p class="calibre25"><span class="calibre6">Diğer ısırganlar ona yaklaşamadan Philip avlunun arka çitlerinin üzerinden atlamıştı. Cüzamlı gibi solarak kararmış kahverengi çimlerin üstünde koşuyordu.</span></p>

  <p class="calibre25"><span class="calibre6">Güneşliğe basıp binanın arka duvarına tırmandı. İkinci yangın merdiveni ilk katın sıvalı duvarının yarısında kıvrılıyordu. Philip ona tutunup kendini çekerek yukarı çıkmaya başladı.</span></p>

  <p class="calibre25"><span class="calibre6">Birden durdu. Planla ilgili bir şey gelmişti aklına.</span></p>

  <p class="calibre26"><span class="calibre6">* * *</span></p>

  <p class="calibre27"><span class="calibre6">April, görevinin kritik noktasına varmıştı, evden çıktığından bu yana yirmi dakika geçmişti ama bir dükkâna daha girme riskini almıştı.</span></p>

  <p class="calibre25"><span class="calibre6">Yarım blok güneydeki ‘Birinci Hırdavat’ dükkânı bomboştu. Vitrinleri kırılmış, kapısının önündeki demirlerin arası ise ufacık bir kadının girmesine yetecek kadar genişti. April bu aralıktan süzülerek karanlık dükkânın içine girdi.</span></p>

  <p class="calibre25"><span class="italic"><span class="calibre6">İkinci çantanın boş kalan kısmını da tuvaletlerdeki suyu içebilmek için su filtreleri, barikatları güçlendiren aletlerini yenilemek için bir kutu çivi, hayatta kalmayı başaran diğer kişileri uyarmak amaçlı tabelalar yapmak için keçeli kalemler, rulo rulo büyük boy kâğıtlar, ampuller, piller, birkaç kutu ispirto ve üç küçük el feneriyle doldurdu.</span></span></p>

  <p class="calibre25"><span class="calibre6">Dükkândan çıkarken elindeki iki şişkin çantada yaklaşık yirmi kiloluk mal taşıyordu. Cam yünüyle yalıtılmış koridorun sonunda yere düşmüş bir suretin yanından geçti.</span></p>

  <p class="calibre25"><span class="calibre6">April durakladı. Yere düşüp ilerideki duvara karşı uzanan ölü kız bacaklarından birini kaybetmişti. Yerde koridor boyunca uzanan kan izlerine bakılırsa bu yaratık buraya kadar kendi sürüklenmişti. Ölü kız Penny’den çok da büyük değildi. April bir an öylece bakakaldı.</span></p>

  <p class="calibre25"><span class="calibre6">Oradan çıkması gerektiğini biliyordu. Ama yırtık pırtık kıyafetler içindeki ve acınacak haldeki cesetten gözlerini alamıyordu. Bu ceset eskiden sağ bacağının olduğu yerdeki morarmış kalçasından sızan vücut sıvıları içinde oturuyordu.</span></p>

  <p class="calibre25"><span class="calibre6">April sessizce kendi kendine “Tanrım, yapamayacağım,” dedi. Neyi yapamayacağından pek emin değildi üstelik. Bu yaratığı ısdırabından kurtaramayacak mıydı, yoksa terk edilmiş bu hırdavat dükkânında sonsuza kadar acı çekmesi için onu terk mi edemeyecekti?</span></p>

  <p class="calibre25"><span class="calibre6">April kemerindeki metal beysbol sopasını çekip çıkardı. Torbalarını da yere koydu. Dikkatlice yanaştı. Yerdeki ölü yaratık güç bela hareket ediyor, gemi güvertesinde ölmekte olan bir balığın titrek sersemliğiyle hafif yukarı bakıyordu.</span></p>

  <p class="calibre25"><span class="calibre6">“Özür dilerim,” diye fısıldadı April ve sopanın ucunu kızın kafatasına gömdü. Bu darbe, yaş bir odunu kırarmışçasına çatırt diye bir ses çıkardı.</span></p>

  <p class="calibre25"><span class="calibre6">Zombi sessizce yere yığıldı ama April gözlerini kapayıp aklından o görüntüyü silmeye çalışarak olduğu yerde biraz durdu. Hayatının geri kalanında muhtemelen aklından çıkmayacak olan o görüntüyü…</span></p>

  <p class="calibre25"><span class="calibre6">Sopanın sapının kafatasını yardığını görmesi yeterince kötüydü zaten ama April’in sopayı indirmeden önce onu geriye alıp yukarı kaldırırken o korkunç ve kısa anda gördüğü şey şuydu: ölü kız, sopa yay çizerek aşağı inmeden önce ya körelmiş sinirlerinin anlamsız sinyaliyle ya da daha derin bir anlayışla yüzünü öbür tarafa çevirmişti.</span></p>

  <p class="calibre25"><span class="calibre6">Dükkânın önüne yakın bir yerden gelen sesler dikkatini çekti. Aceleyle çantalarını yerden aldı. Çantaların saplarını omzuna atıp çıkışa doğru ilerledi. Ama çok ilerleyemeden yolunu tıkayan başka bir genç kız daha görerek frenlere bastı.</span></p>

  <p class="calibre25"><span class="calibre6">Ezilmiş güvenlik kabininin içinde dört-beş metre kadar ilerideydi. April’in az önce öldürdüğü kızla aynı kirli elbiseyi giyiyordu.</span></p>

  <p class="calibre25"><span class="calibre6">Başta gözlerinin yanıldığını düşündü April. Bu ya az önce yere serdiği kızın hayaletiydi ya da April aklını oynatıyordu. Ama çatlak dudaklarından siyah salyalar akıtan iki bacağı da sağlam ikinci ölü kız koridorda ayaklarını sürüyerek April’e yaklaşmaya başladığında April bunun diğer kızın ikizi olduğunu anladı.</span></p>

  <p class="calibre25"><span class="calibre6">Yaklaşan zombi diğer kızın tek yumurta ikiziydi.</span></p>

  <p class="calibre25"><span class="calibre6">“İşte başlıyoruz,” dedi April. Sopasını çekip yükünü bıraktı ve çıkışa giden yolunu açmak için savaşmaya hazırlandı.</span></p>

  <p class="calibre25"><span class="calibre6">Sopasını kaldırıp küçük canavara doğru bir adım atmıştı ki ikizin arkasından kuru bir patlama sesi geldi. April gözlerini kırptı.</span></p>

  <p class="calibre25"><span class="calibre6">Kurşun ön camın bir köşesini kırarak ikizin başının tepesini koparmıştı. Kız yığılarak yere düşerken April kan yağmurundan kaçmak için geri sıçradı. Rahatlama hissiyle dertli dertli iç çekti</span></p>

  <p class="calibre25"><span class="calibre6">Philip Blake, dükkânın dışında, boş sokağın ortasında 22 kalibre tabancaya yeni bir şarjör takarak dikiliyordu.</span></p>

  <p class="calibre25"><span class="calibre6">“Orada mısın?” diye seslendi April’e.</span></p>

  <p class="calibre25"><span class="calibre6">“Buradayım, iyiyim!”</span></p>

  <p class="calibre25"><span class="calibre6">“Bir kadını koşturmanın kibar bir şey olmadığını biliyorum ama geri geliyorlar!”</span></p>

  <p class="calibre25"><span class="calibre6">April hazinesini aldı ve tüm koridoru kaplayan kanlı kalıntıların üstünden atladı. Demirli kapının arasından geçip sokağa çıktı. Birden sorunu fark etti: Dağınık olarak ilerleyen çılgın bir koro gibi toplu bir coşkuyla geri dönüyor onların oldukları köşeye doğru ilerliyordu zombi güruhu.</span></p>

  <p class="calibre25"><span class="calibre6">Philip çantalardan birini aldı. Birlikte apartmana doğru koşmaya başladılar.</span></p>

  <p class="calibre25"><span class="calibre6">Her iki tarafında da en az elli Isırganın olduğu sokağı birkaç saniyede geçtiler.</span></p>

  <p class="calibre26"><span class="calibre6">* * *</span></p>

  <p class="calibre27"><span class="calibre6">Brian ve Nick dış giriş kapısının güçlendirilmiş camından dışarı bakıyorlardı. Sokaktaki durumun hızla değiştiğini gördüler.</span></p>

  <p class="calibre25"><span class="calibre6">Hangi cehenneme gittilerse geri dönüp tüm yönlerden sokağı istila etmeye gelen kurt sürüsünü gördüler. Tüm bunların ortasında zorlu, gerçeküstü ve sapkın bir spor yapan top taşıyıcılar gibi biri kadın ötekisi erkek iki insan sırtlarında hoplayıp zıplayan çantalarla apartmana doğru geliyordu. Nick hareketlendi.</span></p>

  <p class="calibre25"><span class="calibre6">“İşte oradalar!”</span></p>

  <p class="calibre25"><span class="calibre6">“Çok şükür,” dedi Brian. Marlin tüfeği dipçiği yere değecek kadar indirdi. Titriyordu. Sol elini cebine soktu. Kendine hâkim olmaya çalıştı. Kardeşinin onun titrediğini görmesini istemiyordu.</span></p>

  <p class="calibre25"><span class="calibre6">“Hadi kapıyı açalım,” dedi Nick. Tüfeğini köşeye bıraktı.</span></p>

  <p class="calibre25"><span class="calibre6">Philip’le April arkalarındaki Isırgan kalabalığından kaçıp hızlı hızlı yürürken Nick de kapıyı açtı. Kapıdan ilk April geçti. Adrenalin yüzünden titriyor, hızlı hızlı nefes alıyordu.</span></p>

  <p class="calibre25"><span class="calibre6">Philip de onu takip etti. Koyu gözleri testosteron hormonunun tutkusuyla kızarmıştı. “İşte bundan bahsediyordum!”</span></p>

  <p class="calibre25"><span class="calibre6">Nick kapıyı tam vaktinde çarptı. Üç Isırgan dış pencereye çarpıp çelik kapının dışında inledi. Kapıya salyalı ağızlarından izler bırakıyorlardı. Birkaç çift süt gibi beyaz göz yağlı pencereden içerideki insanlara bakıyordu. Ölü parmaklar kapıyı tırmalıyordu. Diğer Isırganlar da sendeleyerek yolda ilerliyorlardı.</span></p>

  <p class="calibre25"><span class="calibre6">Brian, tüfeğini kapının dışındaki yaratıklara doğrulttu. Geri çekildi. “Neler oluyor burada? Hangi cehennemdeydiniz siz?”</span></p>

  <p class="calibre25"><span class="calibre6">Nick onları iç kapıya götürüp antreye soktu. April şişkin çantasını yere bıraktı. “Bu şey… Tanrım, ne kadar yakındı!”</span></p>

  <p class="calibre25"><span class="calibre6">Philip de indirdi çantasını. “Senin sinirlerin bozulmuş yavrum. Size bunu getirdim.”</span></p>

  <p class="calibre25"><span class="calibre6">Nick yaklaştı. “Amacınız neydi Philly?! Kimseye haber vermeden öylece ortadan kayboldunuz.”</span></p>

  <p class="calibre25"><span class="calibre6">“Ona sor,” dedi Philip sırıtarak. Tabancasını kemerine sokuşturdu.</span></p>

  <p class="calibre25"><span class="calibre6">“Deliye döndük!” diye bağırdı Nick. “Dışarıya çıkıp sizi aramak üzereydik!”</span></p>

  <p class="calibre25"><span class="calibre6">“Sakin ol Nicky.”</span></p>

  <p class="calibre25"><span class="calibre6">“Sakin olayım ha? Sakin olayım! Sizi aramak için buranın altını üstüne getirdik. Tara bayılmak üzereydi!”</span></p>

  <p class="calibre25"><span class="calibre6">“Benim suçum,” dedi April. Boynundaki kiri, pası silkti.</span></p>

  <p class="calibre25"><span class="calibre6">“Getirdiklerimize bakın dostum!” dedi Philip. Çantalara doldurulmuş erzakları gösterdi.</span></p>

  <p class="calibre25"><span class="calibre6">Nick yumruklarını sıktı. “Koduğumun patlaması neydi o zaman? Ne düşünmeliydik? Siz mi yaptınız? Bununla ilginiz var mıydı?”</span></p>

  <p class="calibre25"><span class="calibre6">Philip’le April bakıştılar. “İkimizin fikriydi bu,” dedi Philip.</span></p>

  <p class="calibre25"><span class="calibre6">Philip, April’e doğru bir adım atıp elini kaldırdığında April de o muzaffer sırıtışını saklayamadı. “Çak bir beşlik hayatım.”</span></p>

  <p class="calibre25"><span class="calibre6">Nick ve Brian onlara kuşkuyla bakarken Philip ve April beşlik çaktılar. Nick tam bir şey söylemek üzereydi ki biri antrenin diğer tarafındaki iç kapıyı iterek girdi.</span></p>

  <p class="calibre25"><span class="calibre6">“Aman yarabbi!” Tara bir hışımla içeri girerek kardeşine koştu. April’e sımsıkı sarıldı. “Aman Allah’ım, meraktan çıldırdım! Çok şükür iyisin! Çok şükür! Çok şükür!”</span></p>

  <p class="calibre25"><span class="calibre6">April kardeşini okşadı. “Özür dilerim Tara. Bunu yapmak zorundaydım.”</span></p>

  <p class="calibre25"><span class="calibre6">Tara, April’i bıraktı. Yüzü öfkeyle parlıyordu. “Senin ağzını burnunu kırmalıyım aslında. Çok ciddiyim! O küçük kıza senin üst katlarda olduğunu söyleyip durdum. Ama o da en az benim kadar telaşlandı. Ne yapmalıyım şimdi? Bu çok aptalca ve sorumsuzca bir şeydi! Tam da senin tarzın yani, aferin April sana!”</span></p>

  <p class="calibre25"><span class="calibre6">“Ne demek şimdi bu?” diyerek kardeşine yaklaştı. “Bir kere de ne demek istediğini söyle!”</span></p>

  <p class="calibre25"><span class="calibre6">“Seni küçük kaltak!” Tara o kadar öfkelenmişti ki Philip birden aralarına girmese genç kadını tokatlayacak gibiydi.</span></p>

  <p class="calibre25"><span class="calibre6">“Hop! Orada dur bakalım tatlım!” Philip, Tara’yı rahatlatmak için hafifçe omzuna vurdu. “Dur bir saniye. Derin nefes al bakalım.” Philip başıyla çantaları gösterdi. “Size bir şey göstermek istiyorum. Tamam mı? İki dakika sakin olun ama.”</span></p>

  <p class="calibre25"><span class="calibre6">Dizleri üstüne çöktü ve çantaların fermuarlarını açarak içindekileri gösterdi.</span></p>

  <p class="calibre25"><span class="calibre6">Diğerleri sessizce erzaklara baktı. Philip yeniden doğrularak Tara’nın gözlerinin içine baktı. “O ‘küçük kaltak’ hayatımızı kurtardı bugün. Bu çantalarda yiyecek ve su var. O ‘küçük kaltak’ başarıp başaramayacağını bilmeden kendi kıçını bizim için tehlikeye attı, başka kimsenin zarar görmesini istemedi. ‘O küçük kaltağın’ ayağının altını öpmelisiniz.”</span></p>

  <p class="calibre25"><span class="calibre6">Tara gözünü çantalardan çekip yere baktı. “Biz çok endişelendik, hepsi bu,” dedi cılız ve alçak bir sesle.</span></p>

  <p class="calibre25"><span class="calibre6">Nick ve Brian çantaların yanında dizlerinin üzerine çökmüş, ganimetlere bakıyorlardı. “Philly,” dedi Nick. “Kabul etmeliyim onları fena benzettiniz.”</span></p>

  <p class="calibre25"><span class="calibre6">“Siz süpersiniz,” diye mırıldandı Brian. Tuvalet kâğıtlarını, kurutulmuş etleri ve su filtrelerini karıştırırken sessizce ve saygıyla söylemişti bunu. Her şeyin yavaş yavaş anlaşılmasıyla odadaki duygusal atmosfer bozulmuştu. Herkesin yüzü gülüyordu.</span></p>

  <p class="calibre25"><span class="calibre6">Az sonra Tara bile omzunun üstünden çantalardaki erzaklara doğru haset dolu bakışlar atıyordu. “Sigara var mı orada?”</span></p>

  <p class="calibre25"><span class="calibre6">“Üç karton Marlboro var,” dedi April. Eğildi ve sigaraları buldu. “Tadını çıkar, seni koca kaltak.”</span></p>

  <p class="calibre25"><span class="calibre6">Sevimli bir gülümsemeyle sigaraları kardeşine fırlattı.</span></p>

  <p class="calibre25"><span class="calibre6">Herkes güldü.</span></p>

  <p class="calibre25"><span class="calibre6">Brian başını kaldırıp da yukarı bakana dek kimse odanın karşısında duran küçüğü görmedi. “Penny? İyi misin ufaklık?”</span></p>

  <p class="calibre25"><span class="calibre6">Küçük kız kapıyı iterek açtı ve antreye girdi. Üstünde hâlâ pijamaları vardı. Elma gibi al al olan yüzü çok ciddi duruyordu. “İçerideki adam, bay Chah-merz? Yere düştü.”</span></p>

  <p class="calibre26"><span class="calibre6">* * *</span></p>

  <p class="calibre27"><span class="calibre6">İçeri girdiklerinde David Chalmers’in ebeveyn odasında yerde, bir sürü peçete ve ilaç arasında uzanmış olduğunu gördüler. Tıraş losyonu şişesinin kırılmış cam parçaları sallanan başının üstünde bir hale gibi parlıyordu.</span></p>

  <p class="calibre25"><span class="calibre6">“Aman Allah’ım! Baba!” Tara, yerdeki adamın yanına eğilerek oksijen borusunu çekti. Sudan çıkmış ve zehirli havayı solumaya çalışan bir balık gibi istemsizce nefessiz kaldığı için David’in yaşlı yüzü mosmor kesilmişti.</span></p>

  <p class="calibre25"><span class="calibre6">“Boğuluyor!” April telaşla yatağın diğer tarafına koştu. Pencerenin kenarında, yerde borulara dolaşmış oksijen tüpünü kontrol etti. Yaşlı adam düşerken onu da yatağın kenarındaki sehpaya doğru çekmiş olmalıydı.</span></p>

  <p class="calibre25"><span class="calibre6">“Babacığım? Beni duyuyor musun?” Tara adamın solmuş yüzüne hızlı ve hafif birkaç tokat attı.</span></p>

  <p class="calibre25"><span class="calibre6">“Dilini kontrol et!”</span></p>

  <p class="calibre25"><span class="calibre6">“Baba? Babacığım?”</span></p>

  <p class="calibre25"><span class="calibre6">“Dilini kontrol et Tara!” April ellerindeki oksijen tüpü ve boru demetiyle tekrar yatağın yanına geldi. O bunları yaparken, diğerleri onları kapıdan izliyordu. Philip kendini aciz hissetti. Olaya müdahale mi etsin yoksa sadece izlesin mi bilemiyordu. Kızlar ne yaptıklarını biliyor gibi görünüyorlardı.</span></p>

  <p class="calibre25"><span class="calibre6">Tara hafifçe yaşlı adamın ağzını açıp boğazına baktı. “Bir şey yok.”</span></p>

  <p class="calibre25"><span class="calibre6">“Baba?” April adamın diğer yanına çömelip ince solunum cihazını kemerli burnunun altına yerleştirdi. “Baba, beni duyuyor musun?”</span></p>

  <p class="calibre25"><span class="calibre6">David Chalmers sessizce nefes darlığı çekmeye devam ediyordu. Boğazının arkası cızırtılı bir plak gibi sızlıyordu. Mayıs sinekleri kadar eski ve mat olan göz kapakları, çırpınmaya başladı. Tara telaşla kafatasının altında herhangi bir yara izi var mı diye kafasına dokundu. “Hiçbir yeri kanamıyor,” dedi. “Baba?”</span></p>

  <p class="calibre25"><span class="calibre6">April adamın alnına dokundu. “Buz gibi,” dedi.</span></p>

  <p class="calibre25"><span class="calibre6">“Oksijen geliyor mu?”</span></p>

  <p class="calibre25"><span class="calibre6">“Sonuna kadar açık.”</span></p>

  <p class="calibre25"><span class="calibre6">“Baba?” April, yerde yatan yaşlı adamı hafifçe düzeltti. Şimdi üst dudağının etrafındaki oksijen borusuyla sırt üstü yatıyordu. Tekrar hafif hafif tokatladılar. “Baba? Baba? Baba, bizi duyuyor musun? Baba?”</span></p>

  <p class="calibre25"><span class="calibre6">Yaşlı adam öksürdü. Gözlerini kırpıştırıyordu. Sonunda gözünü açtı. Ciğerlerini güzelce havayla doldurmaya çalıştı. Ama o üstünkörü aldığı nefesler yine boğazına takıldı. Gözleri başının arkasına doğru kaydı. Yarı bilinçli gibi görünüyordu.</span></p>

  <p class="calibre25"><span class="calibre6">“Baba, bana bak,” dedi April. Eliyle babasının yüzünü kendine doğru çevirdi. “Beni görüyor musun?”</span></p>

  <p class="calibre25"><span class="calibre6">“Hadi onu yatağa yatıralım,” dedi Tara. “Beyler, el atar mısınız?”</span></p>

  <p class="calibre25"><span class="calibre6">Philip, Nick ve Brian odaya girdi. Philip’le Nick adamın bir tarafına, Tara’yla Brian da diğer tarafına geçtiler. Üç deyince yaşlı adamı taşıyarak koridordan geçirip yatağa yatırdılar. Yatağın yayları gıcırdadı ve oksijen boruları dolaştı.</span></p>

  <p class="calibre25"><span class="calibre6">Birkaç saniye sonra boruları düzeltip adamın üstünü battaniyelerle örtmüşlerdi. Sadece solgun ve çökmüş yüzü görünüyordu çarşafların üzerinde. Gözleri kapalı, ağzı açıktı. Aldığı nefesler içine giriyor ve harekete geçiyordu. Çalışmayı reddeden yanmalı bir motor gibi sesler çıkarıyordu. Her birkaç saniyede bir göz kapakları titriyor, onların arkasında bir şey kıpırdıyordu. Dudakları gerilip yüzü ekşidi. Ama sonra yüzü gevşedi. Güçlükle de olsa hâlâ nefes alıyordu.</span></p>

  <p class="calibre25"><span class="calibre6">Tara ve April yatağın iki yanına oturdular. Battaniyelerin altındaki uzun ve ince şekli okşuyorlardı. Uzunca bir süre kimse ağzını açmadı. Muhtemelen hepsi aynı şeyi düşünüyordu.</span></p>

  <p class="calibre26"><span class="calibre6">* * *</span></p>

  <p class="calibre27"><span class="calibre6">Dakikalar sonra “Sence inme mi indi?” diye sordu Brian. Dışarıda kayarak açılan cam kapıların yanında oturuyordu.</span></p>

  <p class="calibre25"><span class="calibre6">“Bilmiyorum, bilmiyorum.” April tırnaklarını yiyerek oturma odasında volta atıyordu. Bu sırada diğerleri de odada onu izleyerek oturuyordu. Tara yatak odasında, babasının yatağının yanındaydı. “Tıbbi müdahale görmeden ne kadar şansı olabilir ki?”</span></p>

  <p class="calibre25"><span class="calibre6">“Daha önce böyle bir şey olmuş muydu?”</span></p>

  <p class="calibre25"><span class="calibre6">“Önceden nefes alamıyordu. Ama böyle bir şey hiç olmamıştı.” April volta atmayı kesti. “Tanrım bugünün geleceğini biliyordum.” Gözyaşlarıyla ıslanmış gözlerini sildi. “Son oksijen tüpünü kullanıyor.”</span></p>

  <p class="calibre25"><span class="calibre6">Philip ilaçlarını sordu.</span></p>

  <p class="calibre25"><span class="calibre6">“İlaçlarını aldık tabii. Ama şu an ona bunun pek bir faydası dokunmaz. Doktora ihtiyacı var. Yaşlı, inatçı keçi bir ay önceki son randevusuna da gitmedi.”</span></p>

  <p class="calibre25"><span class="calibre6">“Hangi tıbbi malzemelerimiz var?” diye sordu Philip April’e.</span></p>

  <p class="calibre25"><span class="calibre6">“Bilmiyorum. Üst katlardan boktan bir şeyler almıştık. Antihistamin gibi boktan şeyler var.” April biraz daha volta attı. “İlk yardım çantamız var. Çok önemli. Bu çok ciddi bir şey. Ne yapacağımızı bilmiyorum.”</span></p>

  <p class="calibre25"><span class="calibre6">“Biraz sakinleşelim de şu işi enine boyuna bir düşünelim.” Philip ağzını sildi. “Şimdi huzur içinde dinleniyor, değil mi? Solunum yolları açık. Daha önce böyle bir şey olmadığını biliyorsunuz… İyileşebilir.”</span></p>

  <p class="calibre25"><span class="calibre6">“Ya olmazsa?” Durdu ve ona baktı. “Ya iyileşmezse?”</span></p>

  <p class="calibre25"><span class="calibre6">Philip kalktı ve ona doğru gitti. “Kötü düşünmemeliyiz.” April’in omzuna hafifçe vurdu. “Gözümüz üzerinde olacak. Bunun da üstünden geleceğiz. Hem o, eski çetin cevizlerden.”</span></p>

  <p class="calibre25"><span class="calibre6">“O şu an ölmekte olan eski bir çetin ceviz,” dedi April. Yüzünden aşağı tek bir gözyaşı süzüldü.</span></p>

  <p class="calibre25"><span class="calibre6">“Bunu bilemezsin,” dedi Philip. April’in yanağındaki yaşı sildi.</span></p>

  <p class="calibre25"><span class="calibre6">April ona baktı. “İyi denemeydi Philip.”</span></p>

  <p class="calibre25"><span class="calibre6">“Yapma ama.”</span></p>

  <p class="calibre25"><span class="calibre6">“İyi deneme.” Başını çevirdi. Kederli ifadesi, ölü maskesi gibi kasvetliydi. “İyi deneme.”</span></p>

  <p class="calibre26"><span class="calibre6">* * *</span></p>

  <p class="calibre27"><span class="calibre6">O gece Chalmers kızları babalarının yatağının ucunda oturup onu izlediler. Sandalyelerini yatağın iki yanına koymuşlardı. Pilli fener, yaşlı adamın solgun yüzünü loş bir ışıkla boyuyordu. Daire, et saklanan yerler kadar soğuktu. April, odanın içinde Tara’nın nefesini görebiliyordu.</span></p>

  <p class="calibre25"><span class="calibre6">Yaşlı adam gecenin büyük bir kısmını orada taş gibi uzanarak geçirdi. Zorla nefes almaya çalışırken ara sıra çukur yanakları büzülüyordu. Ağarmış sakalları manyetik bir alana çekilen demir tozları gibi görünüyor, arada bir bozulmuş sinir sisteminin emriyle hareket ediyordu. Kurumuş, çatlak dudakları nadiren bir kelime söylemeye çalışarak hafif hafif hareket ediyordu. Ama küçük ve kuru bir havadan başka hiçbir şey çıkmıyordu ağzından.</span></p>

  <p class="calibre25"><span class="calibre6">Sabahın erken saatlerinde April, Tara’nın uyuyakaldığını gördü. Başı yatağın ucuna düşmüştü. April yedek bir battaniyeyi alıp dikkatlice kardeşinin üstünü örttü. Bir ses duydu.</span></p>

  <p class="calibre25"><span class="calibre6">“Lil?”</span></p>

  <p class="calibre25"><span class="calibre6">Bu ses yaşlı adamdan geliyordu. Gözleri hâlâ kapalıydı, ama dudakları hararetli hararetli kıpırdıyordu. Yüzü öfkeden kırışmıştı. Lil, David’in eski karısı Lillian’ın kısaltılmışıydı. April bu lakabı yıllardır duymamıştı.</span></p>

  <p class="calibre25"><span class="calibre6">Yanağına dokunarak “Baba, benim, April,” diye fısıldadı. David irkildi. Gözleri hâlâ kapalıydı. Ağzı buruşmuştu. Sesi, yüzünün bir tarafındaki sinir zedelenmesiyle sarhoş ve bir şeyleri geveliyormuş gibi çıkıyordu.</span></p>

  <p class="calibre25"><span class="calibre6">“Lil, köpekleri içeri al! Fırtına yaklaşıyor- hem de büyük bir fırtına. Kuzeydoğudan geliyor!”</span></p>

  <p class="calibre25"><span class="calibre6">“Baba, uyan,” diye hafifçe fısıldadı April. İçinde bir duygu seli oluştu.</span></p>

  <p class="calibre25"><span class="calibre6">“Lil, neredesin?”</span></p>

  <p class="calibre25"><span class="calibre6">“Baba?”</span></p>

  <p class="calibre25"><span class="calibre6">Sessizlik.</span></p>

  <p class="calibre25"><span class="calibre6">“Baba?”</span></p>

  <p class="calibre25"><span class="calibre6">Bu arada Tara, babasının boğuk sesiyle irkilmişti ve gözlerini kırpıştırarak oturuyordu. “Neler oluyor?” dedi gözlerini ovarak.</span></p>

  <p class="calibre25"><span class="calibre6">“Baba?”</span></p>

  <p class="calibre25"><span class="calibre6">Sessizlik devam etti. Yaşlı adam artık daha zor, daha sık nefes alıyordu.</span></p>

  <p class="calibre25"><span class="calibre6">“Ba—”</span></p>

  <p class="calibre25"><span class="calibre6">Bu laf April’in ağzında kaldı. Yaşlı adamın yüzünde korkunç bir şey görmüştü. Göz kapakları yarıya kadar açılmıştı. Gözlerinin beyazı gözüküyordu. Korkutucu ve sabit bir ses tonuyla konuşmaya başladı: “Şeytan, bizim için planlar yapıyor.”</span></p>

  <p class="calibre25"><span class="calibre6">El fenerinin kasvetli ve loş ışığında iki kız kardeş birbirlerine tuhaf bir bakış fırlattılar.</span></p>

  <p class="calibre25"><span class="calibre6">David Chalmers’in sesi kısık ve pürüzlüydü. Kontağı çevirmeden çalışan motor gibiydi:“Hesap günü yaklaşıyor… Deccal aramızda dolaşıyor.”</span></p>

  <p class="calibre25"><span class="calibre6">Sustu. Beynine giden teller birden kesilmiş gibi başı yastığın bir yanına düşmüştü.</span></p>

  <p class="calibre25"><span class="calibre6">Tara, nabzını kontrol etti.</span></p>

  <p class="calibre25"><span class="calibre6">Kardeşine baktı.</span></p>

  <p class="calibre25"><span class="calibre6">April, babasının yüzüne bakıyordu. David’in ifadesi artık gevşemişti. Derin ve sonsuz uykunun rahat ve sessiz kollarına bırakmıştı kendini.</span></p>

  <p class="calibre26"><span class="calibre6">* * *</span></p>

  <p class="calibre27"><span class="calibre6">Sabah ışıklarıyla birlikte Philip, oturma odasında yerdeki uyku tulumunun içinde uyandı. Doğrularak oturdu. Ağrıyan boynunu ovdu. Soğuktan eklemleri tutulmuştu. Gözlerinin loş ışığa alışmasını bekleyerek etrafına bakındı. Penny’nin koltukta battaniyelere sarılmış, mışıl mışıl uyuduğunu gördü. Nick’le Brian’ın da odanın diğer köşesinde battaniyelere sarılıp uykuya dalmıştı. İdam mahkûmu bekçiliği yaptıkları önceki gecenin anıları birer birer Philip’in aklına geldi. Yaşlı adama yardım etmek ve April’in korkularını dindirmek için acıklı ve umutsuz çabaları…</span></p>

  <p class="calibre25"><span class="calibre6">Tüm odaya şöyle bir göz gezdirdi. Bitişikteki koridorun karanlığında ebeveyn odasının kapısının hâlâ kapalı olduğu görülüyordu.</span></p>

  <p class="calibre25"><span class="calibre6">Philip, uyku tulumundan çıkıp sessizce ve alelacele üstünü giyindi. Pantolonunu çekip çabucak botlarını giydi. Parmaklarını saçlarının arasından geçirerek saçlarını düzeltti ve ağzını çalkalamak için mutfağa doğru ilerledi. Duvarların ardındaki mırıldanmaları duydu. Yatak odasının kapısına gidip içeriyi dinledi. Tara’nın seslerini duydu.</span></p>

  <p class="calibre25"><span class="calibre6">Dua ediyordu.</span></p>

  <p class="calibre25"><span class="calibre6">Philip hafifçe kapıyı tıklattı.</span></p>

  <p class="calibre25"><span class="calibre6">Az sonra kapı açıldı. April’in gözlerinden birisi asit dökülmüş gibi duruyordu. Gözleri o kadar kanlanmış, o kadar ıslaktı ki kırbaçlanmış gibi görünüyorlardı. “Günaydın,” dedi kısık bir sesle.</span></p>

  <p class="calibre25"><span class="calibre6">“Durumu nasıl?”</span></p>

  <p class="calibre25"><span class="calibre6">April’in dudakları titredi. “Gitti.”</span></p>

  <p class="calibre25"><span class="calibre6">“Ne?”</span></p>

  <p class="calibre25"><span class="calibre6">“Öldü, Philip.”</span></p>

  <p class="calibre25"><span class="calibre6">Philip, April’e baktı. “Aman Allah’ım…” Güçlükle yutkundu. “Çok üzüldüm, April.”</span></p>

  <p class="calibre25"><span class="calibre6">“Ssağ ol.”</span></p>

  <p class="calibre25"><span class="calibre6">April ağlamaya başladı. Midesine ağrılar girmesine sebep olan birbirine zıt duygu dalgalanmasının yaşandığı tuhaf bir andan sonra Philip, April’e sarıldı. Onu tutup sırtını sıvazladı. April, kaybolmuş bir çocuk gibi Philip’in kollarında titriyordu. Philip ne diyeceğini bilemiyordu. April’in omzunun üstünden odayı görebiliyordu.</span></p>

  <p class="calibre25"><span class="calibre6">Tara Chalmers ölü yatağının yanında diz çökmüş dua ediyordu. Başı dolaşık çarşafın üstüne kapanmıştı. Bir eli babasının soğuk ve boğumlu elinin üzerindeydi. Philip sebebini bilmiyordu, ama ölünün kansız parmaklarını okşayan kızın elinden yani bu görüntüden gözlerini alamıyordu.</span></p>

  <p class="calibre26"><span class="calibre6">* * *</span></p>

  <p class="calibre27"><span class="calibre6">“Onu oradan çıkaramadım.” April ispirto ocağında demlenmiş ılık ve hafif çayı yudumlayarak mutfak masasında oturuyordu. Bu sabah, ölü odasından çıktığından beri gözleri ilk kez bu kadar berraktı. “Zavallı… Onu hayata döndürmek için dua etmeye çalışıyor sanırım.”</span></p>

  <p class="calibre25"><span class="calibre6">“Bunda utanılacak bir şey yok,” dedi Philip. Masada April’in karşısında oturuyordu. Önünde yarısı yenmiş bir pilav tabağı duruyordu. Hiç iştahı yoktu.</span></p>

  <p class="calibre25"><span class="calibre6">“Ne yapmak istediğinizi düşündünüz mü?” diye sordu Brian mutfağın bir ucundan. Lavabonun önünde durup üst katların tuvaletlerinden biriktirdiği suları filtreleme tenekelerine döküyordu.</span></p>

  <p class="calibre25"><span class="calibre6">Diğer odadan kart oynayan Nick’le Penny’nin sesi geliyordu içeri.</span></p>

  <p class="calibre25"><span class="calibre6">April başını kaldırıp Brian’a baktı. “Neyle ilgili?”</span></p>

  <p class="calibre25"><span class="calibre6">“Yani… Babanızın naaşıyla ilgili… Şey işte, gömmekten bahsediyorum.”</span></p>

  <p class="calibre25"><span class="calibre6">April iç geçirdi. “Daha önce böyle bir şey başınıza geldi, değil mi?” diye sordu Philip’e.</span></p>

  <p class="calibre25"><span class="calibre6">Philip, önündeki yenmemiş pilava baktı. Bobby Marsh’tan mı yoksa Sarah Blake’ten mi bahsettiğini bilmiyordu Philip. Her ikisinin ölümünü de geçen gece April’e anlatmıştı. “Evet, hanımefendi. Doğrudur,” diyerek ona baktı. “Ne yapmak isterseniz isteyin size yardım edeceğiz.”</span></p>

  <p class="calibre25"><span class="calibre6">“</span><span class="italic"><span class="calibre6">Tabii</span></span> <span class="calibre6">gömeceğiz onu.” Sesi biraz titredi. Gözlerini yere dikip “Sadece kendimi hiç böyle bir yerde bunu yaparken hayal etmemiştim,” dedi.</span></p>

  <p class="calibre25"><span class="calibre6">“Bunu birlikte yapacağız,” dedi Philip. “Hem de olması gerektiği gibiyapacağız.”</span></p>

  <p class="calibre25"><span class="calibre6">April başını eğdi. Gözünden bir yaş süzülüp çayına düştü. “Bundan nefret ediyorum.”</span></p>

  <p class="calibre25"><span class="calibre6">Philip, çok inanmasa da “Birbirimizden güç almalıyız,” dedi. Ne söyleyeceğini bilmediği için ağzından ancak bu çıkmıştı.</span></p>

  <p class="calibre25"><span class="calibre6">April gözlerini sildi. “Bir toprak parçası var dışarıda, arkada. Şeyin altında—”</span></p>

  <p class="calibre25"><span class="calibre6">Koridordan tiz bir ses geldi. Tüm başlar o yöne döndü. Boğuk bir gürültüyü, çarpma sesleriyle devrilen mobilyaların sesleri takip etti.</span></p>

  <p class="calibre25"><span class="calibre6">Diğerleri bu gürültünün yatak odasının kapalı kapıları ardından geldiğini fark edemeden Philip yerinden kalkmıştı.</span></p>

  <div class="mbppagebreak" id="calibre_pb_19"></div>
</body>
</html>
