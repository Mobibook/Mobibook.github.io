<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Yürüyen Ölüler</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre23" id="filepos194430"><span class="bold"><span class="calibre6">6. Kısım</span></span></p>

  <p class="calibre24"><span class="calibre6">Suretler enkazda alev almış parçaların arkasından, orta refüj üzerinden ve yandaki koruluklardan ilerleyerek yaklaşıyorlardı. Her şekil ve ebattaki bu şeylerin dolgu bileşimi renginde yüzleri ve alevlerin ışığında mermer gibi parlayan gözleri vardı. Bazısı yanmıştı. Bazısı yırtık pırtık kıyafetler içindeydi. Bazısı da o kadar iyi giyimli ve şıktı ki kiliseden yeni gelmiş sanırdınız. Ama çoğunun dudaklarında o doymak bilmeyen açlığın ifadesi vardı, öndeki kesici dişlerini gösteriyorlardı.</span></p>

  <p class="calibre25"><span class="calibre6">“Ha siktir.” Brian kardeşine baktı. “N’apacaksın? Ne düşünüyorsun?”</span></p>

  <p class="calibre25"><span class="calibre6">“Sok şu kıçını arabaya Brian.”</span></p>

  <p class="calibre25"><span class="calibre6">“Sssssiktir!” Brian yan kapıya doğru aceleyle koştu. Kapıyı hızlıca açıp şaşkın gözlerle etrafı seyreden Penny’nin yanına oturdu. Kapıyı çarparak kapattı ve kilitledi. “Kapıları kilitle Nick.”</span></p>

  <p class="calibre25"><span class="calibre6">“Ona yardım edeceğim.” Nick, kaz tüfeğini alıp kapısını açtı. Fakat açık bagajdan Philip’in donuk, soğuk ve metal tondaki sesini duyunca aniden durdu.</span></p>

  <p class="calibre25"><span class="calibre6">“Bunu ben hallederim. Brian’ın dediğini yap Nick. Kapıları kilitle ve eğil.”</span></p>

  <p class="calibre25"><span class="calibre6">“Çok fazlalar!” Nick’in sağ ayağı kapının dışına çıkmıştı bile. İş botu da kaldırıma değiyordu. Marlin’in horozunu başparmağıyla çekip duruyordu.</span></p>

  <p class="calibre25"><span class="calibre6">“Arabada kal Nick.” Philip odun yarma makinesini çıkardı. Birkaç gün önce Wiltshire Estates’teki bir konağın bahçe kulübesinde küçük baltalar, jilet gibi keskin karbon çeliğinin iki uyumlu, dengeli donanımını bulmuştu. Ve o zaman muhtemelen odunlarını parayla kestiren bu şişko ve zengin adamların bir çift kör ve küçük baltayla ne yaptıklarını merak etmişti.</span></p>

  <p class="calibre25"><span class="calibre6">Ön koltuktaki Nick, bacağını içeri çekerek kapıyı kapattı ve çarparak kilitledi. Yanan gözleriyle arabanın içinde eğildi ve silahı kollarıyla sardı. “Ne var? N’apıyorsun Philly?”</span></p>

  <p class="calibre25"><span class="calibre6">Arka bagaj çarparak kapandı.</span></p>

  <p class="calibre25"><span class="calibre6">İçeride sessizlik hâkimdi.</span></p>

  <p class="calibre25"><span class="calibre6">Brian başını eğerek çocuğa baktı. “Yere yatsan iyi olur ufaklık.”</span></p>

  <p class="calibre25"><span class="calibre6">Penny hiçbir şey söylemeden koltuğun önüne uzandı ve kıvrılarak fetüs pozisyonuna geçti. İfadesindeki bir şey, “ne olduğunu biliyorum” dercesine bakan o koca ve uysal gözlerindeki parlaklık Brian’ı etkilemiş, göğsünde bir şeylerin sıkışmasına yol açmıştı. Omzuna hafifçe vurdu. “Bunun da üstesinden geleceğiz.”</span></p>

  <p class="calibre25"><span class="calibre6">Brian dönerek koltuğun ve bagajdaki eşyaların üzerinden arkaya baktı.</span></p>

  <p class="calibre25"><span class="calibre6">Philip’in iki elinde de kötü birer balta vardı ve yaklaşan zombi kalabalığına doğru sakin sakin yürüyordu. Brian kısık sesle “Tanrım,” dedi.</span></p>

  <p class="calibre25"><span class="calibre6">“Philip ne yapıyor Brian?” Nick’in sesi yüksek ve gergindi. Elleri, Marlin marka tüfeğinin üzerinde geziniyordu.</span></p>

  <p class="calibre25"><span class="calibre6">Brian, cevap veremedi. Zira pencereden gördüğü korkunç manzaraya dalmıştı.</span></p>

  <p class="calibre26"><span class="calibre6">* * *</span></p>

  <p class="calibre27"><span class="calibre6">Bu hoş değildi. İnce bir davranış da değildi. Ne havalı, ne kahramanca, ne de erkekçe bir şeydi. Hatta iyi bir iş bile değildi. Fakat çok iyi hissettiriyordu.</span></p>

  <p class="calibre25"><span class="calibre6">Philip, en yakın olan işçi tulumu içindeki tıknaz adama saldırırken kendi kendine sessizce “İşlerini bitireceğim,” dedi.</span></p>

  <p class="calibre25"><span class="calibre6">Balta şişkonun kafatasından greyfurt büyüklüğünde bir lobu kopardı ve kırmızı bir maddeyi gecenin karanlığına doğru savurdu. Zombi yere yığıldı. Ama Philip durmadı. Bir sonraki canavar ona yaklaşamadan her iki elindeki soğuk çeliği de ölü etin tepesine indirerek yerdeki büyük ve gevşek vücudun icabına baktı. “İntikam benimdir; intikamınızı ben alırım, dedi Tanrı.” Etraf kan ve doku çeşmesine dönmüştü. Rüzgârda kaldırımı alevler sarmıştı.</span></p>

  <p class="calibre25"><span class="calibre6">“Bitirdim işini, işini bitirdim, bitirdim işini,” diye mırıldanıyordu Philip. Özellikle birine söylemiyordu bunu. Bastırılmış öfkesinin ve üzüntüsünün bir çırpıda dile gelişiydi aslında bu sözler. “İşini bitirdim, işini bitirdim, bitirdim işini, işini bitirdim, bitirdim işini …”</span></p>

  <p class="calibre25"><span class="calibre6">Şu ana kadar diğerleri etrafı kuşatmıştı, dudaklarından siyah bir sıvı süzülen cılız, genç bir adam; şişmiş, ölü yüzlü şişko bir kadın; kanlı takım elbiseler içinde bir adam. Philip yerdeki ezilmiş cesetten uzaklaşarak diğerlerinin icabına bakmaya gitti. Her balta darbesinde homurdanıyordu –BİTİRDİM İŞİNİ! Kafataslarını yarıyordu –İŞİNİ BİTİRDİM! Karotid arterlerini ayırıyor –BİTİRDİM İŞİNİ! Öfkesini soğuk baltayla kıkırdaklara, kemiklere ve geniz boşluklarına yolluyordu –İŞİNİ BİTİRDİM! Kan ve beyin sıvıları suratına sıçrarken çocukluğunda kendisine yaklaşan köpüklerle dolu azı dişleri ve korkunç ağzı, Tanrı’nın karısı Sarah’yı yanına alışını ve canavarların en iyi arkadaşı Bobby Marsh’ı öldürüşünü hatırlıyordu. BİTİRDİM İŞİNİ! –İŞİNİ BİTİRDİM! –BİTİRDİM İŞİNİ!!!</span></p>

  <p class="calibre26"><span class="calibre6">* * *</span></p>

  <p class="calibre27"><span class="calibre6">Brian, arabanın içinde arka pencereden gördüğü manzaradan başını çevirdi. Öksürdü ve kilitli Suburban’ın içinde de duyulan o iğrenç seslerin midesini kaldırdığını hissetti. Kusma isteğini bastırdı. Aşağı eğilerek elleriyle Penny’nin kulaklarını kapadı. Maalesef bu hareket artık alışkanlık olmaya başlamıştı.</span></p>

  <p class="calibre25"><span class="calibre6">Ön koltuktaki Nick, arkalarındaki katliamdan gözlerini alamıyordu. Brian, Nick’in yüzünde iğrenme ve hayranlığın tuhaf karışımını görebiliyordu. Philip kendi taraflarında olduğu için Tanrı’ya şükrediyordu. Korkuyla karışık saygı tarzı bir şükürdü onunki. Ama bu tablo Brian’ın yalnızca midesini kaldırıyordu. Kusmayacaktı. Allah kahretsin! Penny için güçlü olması gerekiyordu.</span></p>

  <p class="calibre25"><span class="calibre6">Brian, yere doğru eğildi ve kızı kendine doğru çekti. Çocuk gevşek ve ıslaktı. Brian’ın beyni bulandı.</span></p>

  <p class="calibre25"><span class="calibre6">Kardeşi onun her şeyiydi. Çözüm kardeşiydi. Ama şimdi ona bir şeyler oluyordu, korkunç şeyler. Bu da Brian’ı çok endişelendiriyordu. Kurallar neydi? Bu yürüyen iğrenç yaratıklar, Philip’in onlara yaptığı her boku hak ediyorlardı… Ama bu dövüşün kuralları neydi?</span></p>

  <p class="calibre25"><span class="calibre6">Brian, öldürme seslerinin kesildiğini fark edince bu düşüncelerden kurtulmaya çalıştı. Sonra direksiyon tarafındaki kapının dışında birinin ağır bot seslerini duydu. Kapı açıldı. Philip Blake, kanlı el baltalarını Nick’in önüne koyarak arabaya geri bindi. “Daha da çoğalacaklar,” dedi. Nefesi kesilmiş, yüzü boncuk boncuk terlemişti. “Silah sesi hepsini uyandırdı.”</span></p>

  <p class="calibre25"><span class="calibre6">Nick, arka pencereden bayırdaki alevlerin ışığında cesetlerin göründüğü savaş alanına baktı. Sesi monotondu. İğrenmenin ve saygı duymanın izlerini taşıyordu: “On ikiden vurmuşsun, dostum... Ağızlarına sıçmışsın.”</span></p>

  <p class="calibre25"><span class="calibre6">“Buradan çıkmak zorundayız,” dedi Philip. Burnunun üstündeki terleri siliyor ve soluklanıyordu. Nick’i duymamış gibi arka pencereye bakıp koltuğun gölgesinde gözleri Penny’yi arıyordu.</span></p>

  <p class="calibre25"><span class="calibre6">Brian konuştu. “Planımız ne, Philip?”</span></p>

  <p class="calibre25"><span class="calibre6">“Geceyi geçirmek için güvenli bir yer bulmalıyız.”</span></p>

  <p class="calibre25"><span class="calibre6">Nick, Philip’e bakarak sordu: “Tam olarak neyi kastediyorsun? Arabanın dışında bir yer mi bulmalıyız?”</span></p>

  <p class="calibre25"><span class="calibre6">“Karanlıkta burası çok tehlikeli olacak.”</span></p>

  <p class="calibre25"><span class="calibre6">“İyi, ama…”</span></p>

  <p class="calibre25"><span class="calibre6">“Arabayı sabah çamurdan çıkarırız.”</span></p>

  <p class="calibre25"><span class="calibre6">“Tamam da peki…”</span></p>

  <p class="calibre25"><span class="calibre6">“Gece ihtiyacınız olacak her şeyi alın,” dedi Philip silahına uzanırken.</span></p>

  <p class="calibre25"><span class="calibre6">“Dur bir saniye!” Nick, Philip’in kolunu tuttu. “Arabadan ayrılmaktan bahsediyorsun! Her şeyimizi burada dışarıda bırakmaktan?”</span></p>

  <p class="calibre25"><span class="calibre6">“Sadece bu gecelik, hadi ama,” dedi Philip. Kapısını açarak dışarı çıktı.</span></p>

  <p class="calibre25"><span class="calibre6">Brian derin bir iç çekerek Nick’e baktı. “Çeneni kapa da sırt çantalarını almama yardım et.”</span></p>

  <p class="calibre26"><span class="calibre6">* * *</span></p>

  <p class="calibre27"><span class="calibre6">O gece, devrilmiş tankerden yaklaşık dört yüz metre ötedeki terk edilmiş sarı bir okul servisinin içinde kamp kurdular. Bu araç dağın yamacında duruyor ve sodyum buharlı lambanın soğuk alevleriyle aydınlanıyordu.</span></p>

  <p class="calibre25"><span class="calibre6">Otobüs hâlâ oldukça sıcak ve kuruydu. Üstelik yüksek bir yerdeydi. Bu sayede otobanın iki tarafındaki ağaçların üstünden her yeri çok iyi görebiliyorlardı. İki kapısı vardı, biri önde, diğeri arkada. Böylece kolayca kaçabilirlerdi de. Ayrıca bank koltuklar pamuk kaplı ve uzundu. Her biri dinlenmek için bunlara uzanabilirdi. Anahtarlar hâlâ kontaktaydı, aküde de hâlâ elektrik vardı.</span></p>

  <p class="calibre25"><span class="calibre6">Otobüsün içi bozuk yiyecekle dolu bir beslenme çantası gibi kokuyordu. Islak eldivenli, terli ve neşeli çocukların hayaletleri etrafta dolaşıyor, vücutlarının kokusu küflü havayı iyice ağırlaştırıyordu.</span></p>

  <p class="calibre25"><span class="calibre6">Muhtemelen golf maçı aralarında takımın tabaklarını bezemek için hazırlanmış sardalya, domuz pastırması ve pahalı krakerlerden yediler. Pencerelerden dışarı tutmamaya dikkat ederek el fenerlerini kullandılar. Sonunda da gözlerini biraz olsun kapatabilmek, az da olsa uykuya dalabilmek için uyku tulumlarını bank koltukların üstüne serdiler.</span></p>

  <p class="calibre25"><span class="calibre6">Her biri tek tek, tüfeklerden biriyle nöbeti devraldı. Sürücü kabininde otururken otobüsün kıç tarafından her yeri görebilmek için büyük yan camları kullanıyorlardı. İlk nöbeti Nick devraldı ve yaklaşık bir saat kadar portatif radyosunda bir radyo istasyonu bulmaya çalıştı. Ama başaramadı. Dünya, tüm faaliyetini durdurmuştu. En azından 20. otobanın bu kısmı hâlâ aynı derecede sakindi. Ormanların etrafına sessizlik hâkimdi.</span></p>

  <p class="calibre25"><span class="calibre6">Nöbet sırası şimdiye kadar arkadaki gıcırtılı koltukta yalnızca birkaç dakikalığına bölük pörçük uyumuş Brian’a gelince tüm alet ve edevatı alarak seve seve nöbet mıntıkasına geçti. Sallanan çam ağaçları havayı temizliyordu. Kayıp sürücünün erkek bebeğinin çerçeveli resmi duruyordu bir köşede. Brian ya uyanık olan tek kişi olduğu ya da kaz tüfeğini ateşlemek zorunda kalma ihtimali olduğu için pek huzurlu değildi. Ama yine de düşünmek için biraz zamana ihtiyacı vardı.</span></p>

  <p class="calibre25"><span class="calibre6">Şafak sökmeden az önce Brian, Penny’nin nefes alıp verişlerinin hızlanıp düzensizleştiğini duydu. Kayarak açılan pencerelerin boşluklarından sızan rüzgârın hafif ıslıkları yüzünden zar zor duyabiliyordu bunu. Çocuk, sürücü kabininden birkaç koltuk ötede, babasının yanında uyuyordu.</span></p>

  <p class="calibre25"><span class="calibre6">Küçük kız soluğu kesilerek doğruldu. “Ah… Bana da bulaştı… Yani…” Sesi fısıltı gibiydi. “Bana da bulaştı, sanırım.”</span></p>

  <p class="calibre25"><span class="calibre6">“Şşşşş,” dedi Brian. Koltuğundan kalktı ve kabinden çıkarak sessizce küçük kıza doğru ilerledi. Fısıldayarak “Geçti ufaklık… Brian amcan yanında,” dedi.</span></p>

  <p class="calibre25"><span class="calibre6">“Hmm.”</span></p>

  <p class="calibre25"><span class="calibre6">“Bir şey yok… Şşşş… Babanı uyandırmayalım.” Brian, battaniyeye dolanmış yatan Philip’e baktı. Yüzü buruşmuştu. Belli ki kötü bir rüya görüyordu. Yatmadan önce uyuyabilmek için birkaç yudum konyak içmişti.</span></p>

  <p class="calibre25"><span class="calibre6">Penny o ürkek ve ince sesiyle “Ben iyiyim,” diye mırıldandı. Bir tılsımmış gibi küçücük ellerindeki pelüş pengueni sıkıca tutarak ona bakıyordu. Oyuncak yıpranmış, sidikle ıslanmıştı. Bu durum Brian’ın kalbini acıttı.</span></p>

  <p class="calibre25"><span class="calibre6">“Kâbus mu?”</span></p>

  <p class="calibre25"><span class="calibre6">Penny başını salladı.</span></p>

  <p class="calibre25"><span class="calibre6">Brian ona baktı ve biraz düşündükten sonra “Bir fikrim var,” diye fısıldadı. “Hadi yukarı çık da bana biraz eşlik et.”</span></p>

  <p class="calibre25"><span class="calibre6">Küçük kız kafasını salladı.</span></p>

  <p class="calibre25"><span class="calibre6">Kızı battaniyeye sararak onun yukarı, sürücü kabinine çıkmasına yardım etti. Elini tutarak sırtını sürücü koltuğuna yasladı. Ardından kendi de yavaşça zıplayarak onun yanına oturdu ve “İşte gidiyoruz,” dedi. Eskimiş kumaşa hafifçe vurdu. “Yardımcı pilotum olabilirsin.”</span></p>

  <p class="calibre25"><span class="calibre6">Penny, kendisinin ve penguenin sıkıca sarındığı battaniyeyle koltuğa yerleşti.</span></p>

  <p class="calibre25"><span class="calibre6">“Şunu görüyor musun?” Brian, gösterge çizgisinin üzerindeki kirli görüntü monitörünü gösteriyordu. Bu monitör ortalama karton kapaklı bir kitap büyüklüğündeydi ve üstündeki siyah-beyaz şekil arkalarındaki otobanı gösteriyordu. Rüzgâr ağaçların yapraklarını hışırdatıyor, sodyum lambasının ışıkları kazada mahvolmuş araçların tepesinde parlıyordu. “Bu, geri giderken arkayı görmek için kullanılan bir güvenlik kamerası. Görüyorsun ya?”</span></p>

  <p class="calibre25"><span class="calibre6">Kız kameraya bakıyordu.</span></p>

  <p class="calibre25"><span class="calibre6">“Burada güvendeyiz ufaklık,” dedi Brian. Elinden geldiğince ikna edici olmaya çalışıyordu. Daha önce nöbette, gösterge çizgisini canlanan eski bir langırt makinesi gibi aydınlatmıştı. Bu sırada kontak anahtarını yana doğru çevirmenin bir yolunu bulmuştu. “Her şey kontrol altında.”</span></p>

  <p class="calibre25"><span class="calibre6">Küçük kız başını salladı.</span></p>

  <p class="calibre25"><span class="calibre6">Az sonra Brian küçük kıza “Anlatmak ister misin?” diye tatlı tatlı sordu.</span></p>

  <p class="calibre25"><span class="calibre6">Penny’nin kafası karışmış görünüyordu. “Neyi anlatayım?”</span></p>

  <p class="calibre25"><span class="calibre6">“Kâbusunu. Bazen birine anlatmak insanı rahatlatır, biliyor musun? Söyle kurtul, pof.”</span></p>

  <p class="calibre25"><span class="calibre6">Penny hafifçe omzunu silkti. “Rüyamda hasta olduğumu gördüm.”</span></p>

  <p class="calibre25"><span class="calibre6">“Hasta mı, dışarıdaki insanlar gibi mi?”</span></p>

  <p class="calibre25"><span class="calibre6">“Evet.”</span></p>

  <p class="calibre25"><span class="calibre6">Brian uzun, kederli ve derin bir nefes aldı. “Bak ufaklık, bu insanların neyi olursa olsun sen onlar gibi olmayacaksın. Anladın mı? Baban buna izin vermez, yüzyıl geçse de vermez. Hem ben de bunun olmasına izin vermeyeceğim.”</span></p>

  <p class="calibre25"><span class="calibre6">Kız kafasını salladı.</span></p>

  <p class="calibre25"><span class="calibre6">“Baban için çok değerlisin. Benim için de çok değerlisin.” Brian göğsünde ani bir acı hissetti. Sözleri içine işlemişti. Gözleri yanıyordu. Bir buçuk haftadan biraz daha önce anne ve babasının evinden ayrıldığından beri ilk kez bu küçük kıza karşı çok derin duygular beslediğini fark etmişti.</span></p>

  <p class="calibre25"><span class="calibre6">Duygularını bastırdıktan sonra “Bir fikrim var,” dedi. “Şifre nedir, biliyor musun?”</span></p>

  <p class="calibre25"><span class="calibre6">Penny ona doğru baktı. “Gizli işaret gibi bir şey mi?”</span></p>

  <p class="calibre25"><span class="calibre6">“Aynen öyle.” Brian parmağını yaladı ve sonra kızın yanağındaki bir kiri sildi. “Seninle benim aramda böyle gizli bir şifre olacak.”</span></p>

  <p class="calibre25"><span class="calibre6">“Tamam.”</span></p>

  <p class="calibre25"><span class="calibre6">“Bu çok özel bir şifre, tamam mı? Bundan sonra ne zaman bu gizli kelimeyi söylesem senden benim için bir şey yapmanı istiyorum demektir. Bunu yapabilir misin? Ne zaman sana bu gizli şifreyi söylesem bir şey yapacaksın ama. Unutmazsın bunu değil mi?”</span></p>

  <p class="calibre25"><span class="calibre6">“Sanırım.”</span></p>

  <p class="calibre25"><span class="calibre6">“Bu şifreyi her söylediğimde gözlerini kapamanı istiyorum.”</span></p>

  <p class="calibre25"><span class="calibre6">“Gözlerimi kapamamı mı?”</span></p>

  <p class="calibre25"><span class="calibre6">“Evet. ‘Artık bakabilirsin’ diyene kadar da kulaklarını kapatmanı. Tamam mı? Ha, bir şey daha var.”</span></p>

  <p class="calibre25"><span class="calibre6">“Tamam.”</span></p>

  <p class="calibre25"><span class="calibre6">“Gizli şifreyi sana her söylediğimde bir şeyi hatırlamanı istiyorum.”</span></p>

  <p class="calibre25"><span class="calibre6">“Neyi?”</span></p>

  <p class="calibre25"><span class="calibre6">“Gün gelecek, bir daha gözlerini hiç kapatmak zorunda kalmayacaksın. Bunu hatırlamanı istiyorum. Gün gelecek, her şey çok daha güzel olacak ve hiç hasta insan kalmayacak. Anladın mı?”</span></p>

  <p class="calibre25"><span class="calibre6">Kız başını salladı. “Anladım.”</span></p>

  <p class="calibre25"><span class="calibre6">“Peki, şifremiz ne olacak?”</span></p>

  <p class="calibre25"><span class="calibre6">“Benim seçmemi mi istiyorsun?”</span></p>

  <p class="calibre25"><span class="calibre6">“Bu senin gizli şifren… Sen seçmelisin.”</span></p>

  <p class="calibre25"><span class="calibre6">Küçük kız, uygun bir kelime bulmaya çalışırken yüzünü buruşturuyordu. Yüzündeki bu düşünceli ifade, o kadar ciddiydi ki Pisagor teorisini hesaplıyor sanırdınız. Bu ifade Brian’ın kalbini sıkıştırıyordu.</span></p>

  <p class="calibre25"><span class="calibre6">Sonunda Brian’a baktı. Salgın başladığından beri ilk kez o koca gözlerinde bir umut parıltısı vardı. “Buldum.” Bulduğu kelimeyi pelüş oyuncağına fısıldadı. Sonra da başını kaldırarak “Penguen onu beğendi,” dedi.</span></p>

  <p class="calibre25"><span class="calibre6">“Harika… Beni meraklandırma hadi.”</span></p>

  <p class="calibre25"><span class="calibre6">“</span><span class="italic"><span class="calibre6">Uzak,”</span></span> <span class="calibre6">dedi. “Gizli şifremiz,</span> <span class="italic"><span class="calibre6">uzak</span></span> <span class="calibre6">olacak.”</span></p>

  <p class="calibre26"><span class="calibre6">* * *</span></p>

  <p class="calibre27"><span class="calibre6">Gri gökyüzünde şafak yavaş yavaş söküyordu. İlk önce otobanın etrafını korkunç bir sükûnet kapladı. Rüzgâr ağaçların kollarında öldü. Ardından ormanların etrafında yükselen parlak bir ışık herkesi uyandırıp harekete geçirdi.</span></p>

  <p class="calibre25"><span class="calibre6">Aciliyet hissi sarmıştı beyinlerini. Araçları olmadan kendilerini savunmasız ve çıplak hissediyorlardı. Bu yüzden herkes bir an önce toplanma, Suburban’a geri dönme ve o Allah’ın cezası şeyi sıkıştığı yerden çıkarma işine odaklandı.</span></p>

  <p class="calibre25"><span class="calibre6">Rulo yaptıkları yatakları ve sırt çantalarındaki artan yiyecekleri taşıyarak on beş dakikada arabaya giden dört yüz metreyi teptiler. Yolda yalnızca tek bir zombiyle karşılaştılar. Bu, başıboş dolaşan genç bir kızdı. Brian, gizli şifreyi Penny’ye fısıldadı. Bu arada Philip, zombi kızın kafatasından bir parçayı çabucak ve sessizce kopararak işini bitirdi.</span></p>

  <p class="calibre25"><span class="calibre6">Arabaya ulaştıklarında etraftaki ağaçların gölgelerine bile dikkat ederek sessiz sessiz çalıştılar. Önce arka tarafa ağırlık vermeye çalıştılar. Nick’le Philip bagaj kapağına dayandı. Brian da sürücü koltuğunda otururken bir bacağıyla dışarıdan iterek gaza bastı. Bu, işe yaramadı. Sonra yakın çevrede tekerlekleri alttan itebilecek bir destek bulmaya çalıştılar. Bir saatlerini aldı ama sonunda drenaj çukuruna dağılmış bir çift kırık ızgara buldular. Onları getirip tekerleklerin altına sıkıştırdılar.</span></p>

  <p class="calibre25"><span class="calibre6">Bu da işe yaramadı.</span></p>

  <p class="calibre25"><span class="calibre6">Suburban’ın altındaki çamur, nemle, suyla ve Allah bilir başka nelerle öylesine doymuştu ki aracı sürekli daha da derine çekiyordu. Eğik durumdaki araba, giderek yerin içine kayıyordu. Ama pes etmediler. Etraftaki çam ormanlarından gelen nedeni belirsiz sesler, birbirine çarpan dallar, uzaktan gelen hafif sarsıntı sesleri ve suyla dolarak batmakta olan Suburban’la birlikte tüm maddi eşyalarını ve erzaklarını kaybetmenin bahsedilmeyen korkusu onları iyice germişti. Bu yüzden durumun giderek etraflarını saran umutsuzluğuyla kimse yüzleşmek istemiyordu.</span></p>

  <p class="calibre25"><span class="calibre6">İkindiye kadar saatlerce çalışmışlardı. Öğle yemeği için biraz mola verip ardından tekrar birkaç saat daha çalışmışlardı. Fakat şu ana kadar yapabildikleri tek şey Suburban’ı çamurlu bayıra yaklaşık iki metre daha gömmek olmuştu. Bu sırada Penny, arabanın içinde oturuyor, sırayla bir pengueniyle oynuyor, bir de asık suratını cama yapıştırıyordu.</span></p>

  <p class="calibre25"><span class="calibre6">Philip çamur kuyusundan geri çekilerek batı ufkuna baktı.</span></p>

  <p class="calibre25"><span class="calibre6">Kapalı gökyüzü, yerini alacakaranlığa bırakmaya başlamıştı. Gecenin çökeceğini düşünmek Philip’in midesine ağrılar girmesine neden oldu. Çamurla ve terle sırılsıklam olan Philip bir mendil çıkararak boynunu sildi.</span></p>

  <p class="calibre25"><span class="calibre6">Tam bir şeyler söylemeye başlamıştı ki çevredeki ağaçlardan gelen birtakım sesler dikkatini güneye çekti. Saatlerdir süren sallanma ve çatırtı sesleri belki ayak sesleriydi, belki de değildi, ama sürekli yaklaşıyordu.</span></p>

  <p class="calibre25"><span class="calibre6">Nick’le Brian ikisi de ellerini bezle siliyordu, Philip’e katıldılar. Bir süre hiç kimse hiçbir şey söylemedi. Hepsinin yüzündeki ifade bu zor gerçeği anlatmaya yetiyordu. Ağaçlardan, tabanca kadar gürültülü, başka bir ses daha geldiğinde Nick konuşmaya başladı: “Yazı, duvarda değil mi?”</span></p>

  <p class="calibre25"><span class="calibre6">Philip, mendilini cebine soktu. “Yakında karanlık çökecek.”</span></p>

  <p class="calibre25"><span class="calibre6">“Ne yapmayı düşünüyorsun Philly?”</span></p>

  <p class="calibre25"><span class="calibre6">“B planına geçme zamanı.”</span></p>

  <p class="calibre25"><span class="calibre6">Brian kardeşine bakarak zorla yutkundu. “Bir B planımız olduğunu bilmiyordum.”</span></p>

  <p class="calibre25"><span class="calibre6">Philip, kardeşine baktı ve bir an için öfke, acıma, tahammülsüzlük ve sevgi duygularının tuhaf bir karışımını hissetti içinde. Sonra eski ve pas tutmuş Suburban’a baktı. Eski bir arkadaşına daha veda ediyormuş gibi melankolik bir hüzün duydu.</span></p>

  <p class="calibre25"><span class="calibre6">“Artık var.”</span></p>

  <p class="calibre26"><span class="calibre6">* * *</span></p>

  <p class="calibre27"><span class="calibre6">Arabadaki benzini hortumla çekerek Wiltshire’den yanlarında getirdikleri plastik bidonlara doldurdular. Şansları yaver gitmişti, anahtarları üstünde olan son model Buick LeSabre marka büyük bir araba bulmuşlardı. Buradan yaklaşık iki yüz metre ötede, yolun kenarında ölüme terkedilmiş olarak bulmuşlardı arabayı. Araca el koyup batmış Suburban’ın yanına getirerek benzinle doldurmuşlardı. Büyük bagajına da sığdırabildikleri kadar erzağı aktarmışlardı.</span></p>

  <p class="calibre25"><span class="calibre6">Sonra da batan güneşe doğru yola koyulmuşlardı. Hepsi de arkadaki batan Suburban’a bakıyordu. Sanki unutulmaya yüz tutmuş bir gemi enkazı gibi aradaki mesafede giderek açılıyordu.</span></p>

  <p class="calibre26"><span class="calibre6">* * *</span></p>

  <p class="calibre27"><span class="calibre6">Yaklaşan kıyametin belirtileri artık otobanın kenarlarında sık sık görülüyordu. Şehre yaklaştıkça akıbetin belirtilerini her yerde görüyorlardı. Terk edilmiş enkazların arasında zikzaklar çizmek giderek zorlaşıyordu. Ağaçlar seyrekleşmiş, giderek yerleşim bölgeleri, alışveriş merkezleri ve ofis bahçeleri yükselmeye başlamıştı. Karanlık ve terkedilmiş bir mağazayı geçtiler. Camları kırılmış, bir sürü kıyafet ve ürün otoparka saçılmıştı. Her yerde elektrikler kesilmişti. Etraf bir mezarlık kadar karanlık ve sessizdi. Yağmalanarak harap edilmiş büyük marketlerin önünden geçtiler. Büyük bacaların üstüne İncil’den öğütler karalanmıştı. Hâlâ dumanları tüten tek motorlu bir uçak bile görmüşlerdi. Kocaman bir elektrik direğine takılmıştı.</span></p>

  <p class="calibre25"><span class="calibre6">Lithonia’yla Panthersville arasında bir yerde Buick marka arabanın arka kısmı titremeye başladı. Philip, arabanın tekerlerinden ikisinin patladığını fark etti. Belki de arabayı aldıklarında çoktan patlamışlardı. Kim bilir? Ama ne durup da bu şeyleri tamir edecek, ne de konuyu tartışacak vakitleri vardı.</span></p>

  <p class="calibre25"><span class="calibre6">Karanlık yeniden bastırıyordu. Atlanta’nın dış mahallelerine yaklaştıkça yollar ezilmiş ve terkedilmiş araba enkazlarıyla dolup taşmaya başlamıştı. Kimse bunu dile getirmedi, ama hepsi yürüyerek şehre belki daha çabuk ulaşabileceklerini düşünüyordu. Hillandale ve Fairington gibi birbirine yakın iki yol da boş araçlarla kapanmıştı. Yolun ortasına devrilen dominolar gibi dizilmişlerdi. Bu gidişle şehre varmaları bir haftayı bulacaktı.</span></p>

  <p class="calibre25"><span class="calibre6">Bu yüzden Philip kritik kararı verdi ve arabayı olduğu yerde bırakıp taşıyabilecekleri her şeyi topladıktan sonra yürüyerek yola koyuldular. Kimse bu fikre karşı çıkmamış aksine herkes kabul etmişti. Zifiri karanlıkta bu donmuş trafik kargaşasının ortasında yedek lastik veya yerleşecek başka bir araç aramak şu an için mümkün görünmüyordu.</span></p>

  <p class="calibre25"><span class="calibre6">Buick’in bagajından ihtiyaçları olan şeyleri çabucak çıkarıp torbaları ve sırt çantalarını erzaklarla, battaniyelerle, yiyeceklerle, silahlarla ve suyla doldurdular. Fısıldayarak, el işaretleriyle ve baş sallamalarıyla anlaşmakta artık pek zorluk çekmiyorlardı. Ölü insanların uzaktan gelen o vızıltılarının farkındaydılar. Otobanın ötesindeki sesler karanlıkta yükselip alçalarak ağaçların ve binaların arasından süzülüp kulaklarına ulaşıyordu. Philip’in sırtı çok güçlüydü. Bu yüzden en büyük çantayı o sırtlandı. Nick’le Brian da aşırı doldurulmuş birer sırt çantasını arkalarına bağladılar. Penny bile, yataklarla dolu bir çantayı taşımaya karar vermişti.</span></p>

  <p class="calibre25"><span class="calibre6">Philip, Ruger marka tabancasını, iki kötü baltayı kemerinin kenarlarına sıkıştırarak çalıları kesmek için satıra benzer büyük bir bıçak aldı. Bu bıçağı, sırtına, çantayla lekeli gömleği arasına sokuşturdu. Brian ve Nick de 55 kalibre birer Marlin’i yanlarına alıp birer baltayı da sırt çantalarının kenarına bağladılar.</span></p>

  <p class="calibre25"><span class="calibre6">Batıya doğru yürümeye başladılar ve bu kez hiçbiri arkasına bakmadı.</span></p>

  <p class="calibre26"><span class="calibre6">* * *</span></p>

  <p class="calibre27"><span class="calibre6">Yolun dört yüz metre aşağısında hurdası çıkmış bir karavanın tıkadığı üstgeçide rastladılar. Karavanın sürücü kabini, bir telefon direğine takılıp kalmıştı. Tüm sokak lambaları sönmüştü. Bu zifiri karanlıkta karavanın içinden boğuk çarpma sesleri geliyordu.</span></p>

  <p class="calibre25"><span class="calibre6">Bu ses köprünün altındaki herkesi birden durdurdu.</span></p>

  <p class="calibre25"><span class="calibre6">“Tanrım, bu bir…” Kardeşinin elini havaya kaldırdığını görünce kendine hâkim olarak sustu Brian.</span></p>

  <p class="calibre25"><span class="calibre6">“Şşşşşşt!”</span></p>

  <p class="calibre25"><span class="calibre6">“Ama hadi bu…”</span></p>

  <p class="calibre25"><span class="calibre6">“Sessiz ol!” Philip başını kaldırarak sesleri dinledi. Yüzündeki ifade, soğuk, taştan bir heykelinki gibiydi. “Bu taraftan, hadi!”</span></p>

  <p class="calibre25"><span class="calibre6">Philip, grubu üstgeçidin kuzeyindeki kayalıklı bir yamaca doğru götürdü. Her biri ıslak çakıl taşlarından kaymamak için tepeden büyük bir dikkatle iniyordu. Brian yine kuralları düşünerek en arkadan geliyordu. Az önce kendi sevgili insanlarından birini mi tek başına bırakmışlardı acaba?</span></p>

  <p class="calibre25"><span class="calibre6">Bu kırsal bölgenin daha karanlık bir yerine geldiklerinde düşünceleri de hemen dağılıverdi.</span></p>

  <p class="calibre26"><span class="calibre6">* * *</span></p>

  <p class="calibre27"><span class="calibre6">Karanlık boyunca kuzeye doğru giden Miller Yolu denilen dar, çift şeritli bir asfalt yola girdiler. Yaklaşık bir buçuk kilometre boyunca ıssız organize sanayi bölgeleri ve dökümhanelerle biraz ticarileştirilmiş bir bölge dışında hiçbir şeyle karşılaşmadılar. Bunların tabelaları da mağara duvarlarındaki hiyeroglifler kadar kasvetliydi: Barloworld Ambalajlama, Atlas Takım ve Kalıp, Hughes Levazım, Simcast Elektronik, Peachtree Çelik… Soğuk asfalttaki ayaklarının ritmik sesi, nefeslerinin fısıltılarına karışıyor, sessizlik sinirlerini bozmaya başlıyordu. Penny yorulmuştu. Hemen sağ taraflarındaki ormandan hışırtılar duydular.</span></p>

  <p class="calibre25"><span class="calibre6">Sonunda Philip elini kaldırarak uzakta geride duran, geniş ve alçak bir imalathaneyi gösterdi. Kısık sesle “Burası olacak,” diye fısıldadı.</span></p>

  <p class="calibre25"><span class="calibre6">Nick, Philip’in yanına gelerek durdu. Güçlükle nefes alıyordu. “Niçin?” diye sordu.</span></p>

  <p class="calibre25"><span class="calibre6">“Geceyi geçirmek için,” diye cevapladı Philip. Sesinde hiçbir his yoktu.</span></p>

  <p class="calibre25"><span class="calibre6">Philip, grupla birlikte üstünde Georgia Pasifik Şirketi yazan alçak ve ışıksız bir tabelayı geçti.</span></p>

  <p class="calibre26"><span class="calibre6">* * *</span></p>

  <p class="calibre27"><span class="calibre6">Philip, büronun penceresinden içeri girdi. Herkesi dışarı girişte toplayıp, boş ve pis koridorlardan geçerek binanın merkezindeki depoya doğru ilerledi.</span></p>

  <p class="calibre25"><span class="calibre6">Burası bir mahzen kadar karanlıktı. Philip, yanındaki kötü baltalarla dolaşırken kalbinin ağzında attığını duyabiliyordu. Lamba düğmelerinden birine bastı, fakat lambalar yanmadı. Havanın içine işlemiş keskin tutkal kadar ağır odun kokusunu zar zor alıyordu. Güvenlik girişine vardığında botunun ucuyla hafifçe iterek açtı kapıları.</span></p>

  <p class="calibre25"><span class="calibre6">Depo, uçak hangarı büyüklüğünde bir yerdi. Tepeden asılmış kocaman makas köprüleri vardı. Büyük kepçeler karanlıkta parlıyor, kâğıt kokusu pudra gibi ağır ağır yayılıyordu. Ayın cılız ışığı binanın tepesindeki devasa pencerelerden içeri giriyordu. Yerler çam tomrukları kadar büyük kâğıt rulolarıyla bölümlere ayrılmıştı. O kadar beyazlardı ki karanlıkta resmen parlıyorlardı.</span></p>

  <p class="calibre25"><span class="calibre6">Ortada bir şey kıpırdadı.</span></p>

  <p class="calibre25"><span class="calibre6">Philip, baltaları kemerinin kenarına sokuşturarak Ruger’ın kabzasını kavradı. Silahı çıkarıp sürgüsünü çekti. Namlu ağzını rafların arasından yalpalayarak çıkan karanlık surete doğrulttu. Fabrika faresi, karanlığın ortasından çıkıp yavaşça ve iştahla Philip’e doğru ilerliyordu. İş tulumunun önü, kurumuş kan ve safrayla kirlenmişti. Uzun ve çirkin yüzündeki dişleri gökyüzünden gelen ay ışığıyla parlıyordu.</span></p>

  <p class="calibre25"><span class="calibre6">Tek bir atış ölü şeyi yere yığdı. Bu patlama orkestra davulu gibi koca depoyu çınlattı.</span></p>

  <p class="calibre25"><span class="calibre6">Philip, deponun kalan yerlerinde de bir temizlik yaptı. Onlardan bir çift daha buldu, kirli kıyafetlerinden anlaşıldığı kadarıyla önceden gece bekçisi olan yaşlı, şişman bir adam ve daha genç biri. İkisi de ölü kıçlarını rafların arkasında sürüklüyorlardı.</span></p>

  <p class="calibre25"><span class="calibre6">Philip, ikisine de yakından ateş edip kafataslarını yararken hiçbir şey hissetmedi.</span></p>

  <p class="calibre25"><span class="calibre6">Ön kapıya doğru ilerlerken gölgelerin ortasında iki büyük kâğıt rulosunun arasına sıkışmış dördüncü canavarı da buldu. Önceden yük kaldırma aracı operatörü olan adamın alt kısmı göz kamaştıran beyaz silindirlerin arasında kalmış, ezilerek tanınmaz hâle gelmişti. Tüm vücut sıvıları altındaki çimentonun üzerinde birikmiş ve kurumuştu. Yaratığın üst kısmı ise kıvranarak sağa sola sallanıyordu. Beyaz, taş gibi gözleri alık alık bakıyordu.</span></p>

  <p class="calibre25"><span class="calibre6">Philip, kıçındaki tabancasıyla adama yaklaşırken “N’aber babalık?” dedi. “Her gün yeni bir para ha?”</span></p>

  <p class="calibre25"><span class="calibre6">Zombi, çenesiyle Philip arasındaki havayı ısırıyordu aptalca.</span></p>

  <p class="calibre25"><span class="calibre6">“Gecikmiş öğle molası ha?”</span></p>

  <p class="calibre25"><span class="calibre6">Isırdı.</span></p>

  <p class="calibre25"><span class="calibre6">“Al da bunu ye.”</span></p>

  <p class="calibre25"><span class="calibre6">Kurşun, yük kaldırma aracı operatörünün göz çukuru kemiklerinden içeri girip beyaz gözlerini karartarak beyninden büyük bir parçayı uçururken 22 kalibre silahın sesi dalga dalga yayılıp yankılanıyordu. Ölü şeyin üst kısmı makarna gibi bükülürken kan, doku ve omurilik sıvısının karışımı bir püskürtü önceden beyaz olan kâğıtlarının üstüne serpildi. Philip diğerlerini almaya gitmeden önce icra ettiği sanatına oldukça beyaz alan üzerindeki kırmızı dalgalara hayran hayran baktı.</span></p>

  <div class="mbppagebreak" id="calibre_pb_12"></div>
</body>
</html>
