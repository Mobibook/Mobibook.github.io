<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Yürüyen Ölüler</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre23" id="filepos342413"><span class="bold"><span class="calibre6">10. Kısım</span></span></p>

  <p class="calibre24"><span class="calibre6">Philip sokağın karşısından dikkatle yaklaştı. Elindeki 22 kalibre tabancanın horozu kurulmuş ve ateşlenmeye hazırdı. Ama onu yeterince kaldırmamıştı. Diğerleri de tüyleri diken diken olmuş tek sıra halinde onu takip ediyorlardı. Gözleri büyümüştü, olabilecek şeylere hazırlıklıydılar.</span></p>

  <p class="calibre25"><span class="calibre6">Sokağın karşısındaki genç kadın alçak sesle fısıldadı: “Hadi acele edin!”</span></p>

  <p class="calibre25"><span class="calibre6">Yirmili yaşların sonunda ya da otuzlarının başında gibi görünüyordu. Uzun ve koyu sarı saçlarını sıkıca arkasında toplayıp atkuyruğu yapmıştı. Üzerinde kot pantolon ve her tarafı lekelerle dolu, bol kesimli örgü bir kazak vardı. Üzerindeki bu kırmızı leke ve izler uzaktan onlara el sallarken bile görülebiliyordu. Elinde küçük kalibre bir revolver vardı. Belki de bir polisin 38 kalibre silahıydı bu. Tabancayı hava trafiği kontrol çubuğu gibi sallayıp duruyordu.</span></p>

  <p class="calibre25"><span class="calibre6">Philip ağzını silip düşündü. Nefesini tutarak kadına nişan almaya çalıştı.</span></p>

  <p class="calibre25"><span class="calibre6">“Hadi!” diye bağırdı kadın. “Kokumuzu alacaklar!” Belli ki onlar için endişeleniyor, içeri girmelerine yardım etmek istiyordu. Muhtemelen onlara zarar vermeyecekti. Silahı öyle sallıyordu ki boş olsa şaşırmayacaktı Philip. Tekrar bağırdı kadın: “Bu Isırganlar içeri girdiğinizi görmesin!”</span></p>

  <p class="calibre25"><span class="calibre6">Philip dikkatli ve tedbirliydi. Sokağın karşısına geçmeden önce kaldırımın ucunda durdu. “İçeride kaç kişisiniz?” diye sordu kadına.</span></p>

  <p class="calibre25"><span class="calibre6">Sokağın karşısındaki sarışın kadın bıkkın bıkkın iç çekti. “Tanrı aşkına, size yiyecek ve kalacak yer veriyoruz. Hadi artık!”</span></p>

  <p class="calibre25"><span class="calibre6">“Kaç kişisiniz?”</span></p>

  <p class="calibre25"><span class="calibre6">“Ah, gelecek misin, gelmeyecek misin?”</span></p>

  <p class="calibre25"><span class="calibre6">Philip tabanca üzerindeki elini iyice sıkarak “Önce sorumu cevaplayacaksın,” dedi.</span></p>

  <p class="calibre25"><span class="calibre6">Kadın bir kez daha gergin gergin iç çekti. “Üç! Tamam mı? İçeride üç kişiyiz. Oldu mu? Mutlu musun artık? Bu son şansınız. Geldiniz geldiniz. Gelmezseniz içeri gireceğim, siz de şansınızı kaybedip boku yiyeceksiniz.” Doğuştan Georgia’lı biri gibi ağır ağır konuşuyordu. Ama aksanında büyükşehirli havası da vardı. Belki biraz da Kuzeyli aksanı var denebilirdi.</span></p>

  <p class="calibre25"><span class="calibre6">Philip’le Nick birbirlerine baktılar. Paslı inleme seslerinden oluşan uzaktaki koro yaklaşan bir fırtına gibi onlara doğru geliyordu. Brian gergindi. Penny’nin ağırlığını tekrar dengelemeye çalıştı. Sonra da omzunun üstünden bloğun sonuna doğru gergin bir bakış attı. Philip’e döndü. “Başka çaremiz var mı Philip?”</span></p>

  <p class="calibre25"><span class="calibre6">“Bence de yok Philly,” diye sessizce fısıldadı Nick. Boğazındaki korkuyu yutkundu.</span></p>

  <p class="calibre25"><span class="calibre6">Philip sokağın karşısındaki genç kadına baktı. “Kaç kadın, kaç erkek?”</span></p>

  <p class="calibre25"><span class="calibre6">Kadın bağırarak sordu: “Anket doldurayım istersen? Ben gidiyorum. Size bol şans. Şansa ihtiyacınız olacağı kesin çünkü!”</span></p>

  <p class="calibre25"><span class="calibre6">“Dur!”</span></p>

  <p class="calibre25"><span class="calibre6">Philip başıyla diğerlerine karşıyı işaret etti. Sonra da Philip önde diğerleri arkada sokağın karşısına geçtiler.</span></p>

  <p class="calibre26"><span class="calibre6">* * *</span></p>

  <p class="calibre27"><span class="calibre6">Genç kadın, grubu binanın girişine doğru götürürken “Sigaranız var mı?” diye sordu. Kapının arkasına demir çubukları çapraz şekilde dayadı. “Donumuzdan başka bir şeyimiz kalmadı.”</span></p>

  <p class="calibre25"><span class="calibre6">Kadın biraz perişan görünüyordu. Çenesinde yaralar vardı, yüzünün kenarları da morarmıştı. Gözlerinden biri o kadar kanlanmıştı ki hafif bir iç kanama geçiriyor gibiydi. Bu kaba tasvire rağmen güzel bir kadındı ve Philip’i etkilemişti. Gözleri peygamber çiçeği gibi maviydi. Cildi de çiftlikte yaşayan bir kız gibi bronzdu. Doğal ve bakımsız bir güzelliği vardı. Geniş kıyafetlerinin altındaki iri kıvrımları ve dik başıyla doğuştan anaç bir yapısı olduğu belliydi. Kimse anaç kadınlarla dalga geçemezdi.</span></p>

  <p class="calibre25"><span class="calibre6">“Kusura bakma, sigara içen yok,” dedi Philip. Brian için kapıyı tutuyordu.</span></p>

  <p class="calibre25"><span class="calibre6">“Çok perişan görünüyordunuz,” dedi kadın. Bir tarafı posta kutuları ve çalar saatlerle kaplı, pis ve kötü kokan bir odaya soktu onları. Brian yavaşça Penny’yi yere bıraktı. Küçük kız biraz sendeleyerek dik durmayı başardı. Havada küf ve zombi kokusu vardı. Bina güvenli görünmüyordu. Genç kadın Penny’nin önüne çömelip “Ne kadar tatlısın sen öyle,” dedi.</span></p>

  <p class="calibre25"><span class="calibre6">Penny hiçbir şey söylemedi. Başını eğmişti.</span></p>

  <p class="calibre25"><span class="calibre6">Kadın başını kaldırıp Brian’a baktı. “Senin mi?”</span></p>

  <p class="calibre25"><span class="calibre6">“Benim,” dedi Philip.</span></p>

  <p class="calibre25"><span class="calibre6">Kadın Penny’nin dolaşmış siyah saçlarını yüzünden çekerek düzeltti. “Benim adım April, canım. Seninki ne?”</span></p>

  <p class="calibre25"><span class="calibre6">“Penny.”</span></p>

  <p class="calibre25"><span class="calibre6">Çocuğun sesi o kadar alçak ve sinirleri bozulmuş çıkıyordu ki yavru bir kedinin miyavlamasına benziyordu. April gülümseyip kızın omzunu okşamıştı. Sonra ayağa kalkarak adamlara baktı. “Şu yaratıkların daha fazla dikkatini çekmeden içeri girelim.” İnterkoma yaklaşıp düğmeye bastı. “Baba biziz. Kapıyı aç.”</span></p>

  <p class="calibre25"><span class="calibre6">Parazitlerin arasından bir ses cevap verdi: “Öyle hemen olmaz küçük hanım.”</span></p>

  <p class="calibre25"><span class="calibre6">Philip kadının kolunu tuttu. “İçeride</span> <span class="italic"><span class="calibre6">güç kaynağı</span></span> <span class="calibre6">mı var? Elektriğiniz var mı?”</span></p>

  <p class="calibre25"><span class="calibre6">Kadın başını salladı. “Maalesef yok… İnterkom pille çalışıyor.” Düğmeye bastı. “Baba, hadi artık.”</span></p>

  <p class="calibre25"><span class="calibre6">Cızırtıların arasından gelen ses</span> <span class="italic"><span class="calibre6">“Bu yarmalara nasıl güvenebiliriz sence?”</span></span> <span class="calibre6">diye sordu.</span></p>

  <p class="calibre25"><span class="calibre6">Düğme: “Bizi içeri alacak mısın artık?”</span></p>

  <p class="calibre25"><span class="calibre6">Cızırtı:</span> <span class="italic"><span class="calibre6">“Silahlarını bırakmalarını söyle.”</span></span></p>

  <p class="calibre25"><span class="calibre6">Tekrar derin bir iç çekip Philip’e döndü. Philip başını sallayarak ona “dünyada olmaz” dercesine bakıyordu.</span></p>

  <p class="calibre25"><span class="calibre6">Düğme: “Allah aşkına, küçük bir kızları var. Kefilleri benim.”</span></p>

  <p class="calibre25"><span class="calibre6">Cızırtı: “</span><span class="italic"><span class="calibre6">Hitler de ressamdı zaten. Bu adamları tanımıyoruz.”</span></span></p>

  <p class="calibre25"><span class="calibre6">Düğme: “Baba, aç artık şu kahrolası kapıyı!”</span></p>

  <p class="calibre25"><span class="calibre6">Cızırtı:</span> <span class="italic"><span class="calibre6">“Druid Hills’te olanları sen de gördün.”</span></span></p>

  <p class="calibre25"><span class="calibre6">April, interkoma vurarak “Burası Druid Hills değil! Allah kahretsin! Dilimizde tüy bitmeden bırak da içeri girelim!”</span></p>

  <p class="calibre25"><span class="calibre6">İç kapının otomatik sürgüsü açılırken çıkan sert ve metalik sesi gürültülü başka bir ses takip etti. April onları içeri aldı ve bayatlamış gibi ekşi ekşi kokan koridora soktu. Koridorda üç dairenin kapısı vardı. Koridorun ucunda merdivenlere giden metal bir kapı duruyordu. Kapının üstüne iki tahta çapraz şekilde çivilenmişti.</span></p>

  <p class="calibre25"><span class="calibre6">April, koridorun sağındaki son kapıyı tıklattı –C Blok, Daire 1. Az sonra April’in daha kilolu, daha yaşlı ve kaba versiyonu kapıyı açtı. Brian’ın elini tutan Penny’yi gören koca kadın “İnanmıyorum, ne kadar tatlı bir kız,” dedi. “İçeri girin beyler… Sonunda salyalarını ağzında tutabilen insanlar görmenin ne kadar güzel olduğunu anlatamam.”</span></p>

  <p class="calibre25"><span class="calibre6">Kendini Tara olarak tanıtan April’in kardeşi iri yarı ve kabaydı. Sigara ve ucuz şampuan kokuyordu. Fazla yağlarını gizlemek için çiçekli, soluk renkli, geniş bir elbise giyiyordu. Göğüsleri elbisesinin üstünde duran ekmek hamuru gibiydi, birinin üstünde Woody Woodpecker dövmesi vardı. Onun da küçük kardeşi gibi etkileyici mavi gözleri vardı. Gözlerini metalik mavi bir farla boyayarak belirginleştirmişti. Uzun takma tırnakları da bir konserveyi açabilecek kadar sağlam görünüyordu.</span></p>

  <p class="calibre25"><span class="calibre6">Daireye ilk Philip girdi. Tabancası hâlâ elinde duruyordu.</span></p>

  <p class="calibre25"><span class="calibre6">Diğerleri onu takip etti.</span></p>

  <p class="calibre25"><span class="calibre6">Philip karmakarışık olmuş oturma odasını zar zor fark etti. Sandalyeler giysilerle kaplanmıştı. Parçalanmış bavullar bir köşede duruyordu. Tuhaf şekilli müzik enstrümanlarının kılıfları da kayarak açılan ahşap kapıya dayanmıştı. Soldaki küçük mutfağı seçmekte güçlük çekti Philip. Yiyecekle dolu şeftali kasaları ve kirli bulaşıklarla kaplı lavabo… Havadaki sigara dumanı, eski bez ve kurumuş ter kokusu Philip’in burun deliklerinden içeri süzüldü.</span></p>

  <p class="calibre25"><span class="calibre6">Şimdi odaklanabildiği tek şey odanın karşısında sallanan sandalyeden kendisine doğrultulan 12 kalibre tüfekti.</span></p>

  <p class="calibre26"><span class="calibre6">* * *</span></p>

  <p class="calibre27"><span class="calibre6">“Çok ileri gittiniz,” dedi tüfeği tutan yaşlı adam. Uzun boylu ve yıpranmış bu yaşlı dolandırıcı Hintli bir purocu gibi yanık tenliydi. Gri saçları üç numara traşlıydı ve buz gibi donuk mavi gözleri vardı. Burnunun altındaki ince oksijen borusu akbaba gagasına iliştirilmiş gibiydi. Oksijen tüpü sadık bir köpek gibi yanında duruyordu. Boru paçalı kot pantolonunun ve fanilasının içine zor sığmış gibiydi. Beyaz ve kıllı ayak bilekleri, botlarının üzerinden görünüyordu.</span></p>

  <p class="calibre25"><span class="calibre6">Philip güdüsel olarak Meksikalı kovboy havasına girip 22 kalibre silahını kaldırdı. Onu yaşlı adama doğrultup konuştu: “Başımız dışarıda yeterince belaya girdi zaten bayım. Bir de burada soruna ihtiyacımız yok.”</span></p>

  <p class="calibre25"><span class="calibre6">Diğerleri taş kesilmişti.</span></p>

  <p class="calibre25"><span class="calibre6">April adamları geçip babasının önünde durdu. “Tanrı aşkına baba, indir o şeyi.”</span></p>

  <p class="calibre25"><span class="calibre6">İhtiyar, silahın namlusuyla kızı kenara itti. “Sessiz ol bakalım küçük hanım.”</span></p>

  <p class="calibre25"><span class="calibre6">April ellerini beline koyup iğrenmiş gibi bakıyordu babasına.</span></p>

  <p class="calibre25"><span class="calibre6">Odanın diğer ucunda duran Tara “Herkes biraz sakin olabilir mi?” dedi.</span></p>

  <p class="calibre25"><span class="calibre6">Yaşlı adam Philip’e “Nereden geliyorsunuz?” diye sordu. Tüfek hâlâ inmemişti, ateşlenmeye hazırdı.</span></p>

  <p class="calibre25"><span class="calibre6">“Georgia, Waynesboro’dan.”</span></p>

  <p class="calibre25"><span class="calibre6">“Hiç öyle bir yer duymamıştım.”</span></p>

  <p class="calibre25"><span class="calibre6">“Burke County’de.”</span></p>

  <p class="calibre25"><span class="calibre6">“Yuh, orası neredeyse Güney Karolina’da.”</span></p>

  <p class="calibre25"><span class="calibre6">“Evet efendim.”</span></p>

  <p class="calibre25"><span class="calibre6">“Uyuşturucu kullanıyor musunuz? Amfetamin, eroin… Ya da buna benzer şeyler?”</span></p>

  <p class="calibre25"><span class="calibre6">“Hayır efendim. Niye böyle düşündünüz ki?</span></p>

  <p class="calibre25"><span class="calibre6">“Gözlerinizde tuhaf bir şey var. Hepiniz eroin çekip uçmuş gibi görünüyorsunuz.”</span></p>

  <p class="calibre25"><span class="calibre6">“Uyuşturucu kullanmıyoruz.”</span></p>

  <p class="calibre25"><span class="calibre6">“Peki, nasıl oldu da kapımızın önünde bittiniz?”</span></p>

  <p class="calibre25"><span class="calibre6">“Buraya bir kamp kurulduğunu duyduk. Ama etraf hiç de temiz görünmüyor.”</span></p>

  <p class="calibre25"><span class="calibre6">“İşte orada haklısın,” dedi yaşlı adam.</span></p>

  <p class="calibre25"><span class="calibre6">April araya girdi, “Hepimizin ortak bir yanı var galiba.”</span></p>

  <p class="calibre25"><span class="calibre6">Philip’in gözleri yaşı adamın üstündeydi ama kadına sordu: “Nasıl yani?”</span></p>

  <p class="calibre25"><span class="calibre6">“Biz de aynı sebeple tanrının unuttuğu bu yere geldik,” dedi. “Herkesin bahsettiği o kahrolası kampı bulmak için.”</span></p>

  <p class="calibre25"><span class="calibre6">Philip tüfeğe bakıyordu. “En iyi hesaplanmış planlar bile ters gidebiliyor sanırım.”</span></p>

  <p class="calibre25"><span class="calibre6">“Kahretsin! Aynen öyle,” dedi yaşlı adam. Oksijen tüpünden çıkan oksijenin hafif ıslıkları duyuluyordu. “Başımıza açtığın derdin farkında değilsin sanırım?”</span></p>

  <p class="calibre25"><span class="calibre6">“Neymiş?”</span></p>

  <p class="calibre25"><span class="calibre6">“Tüm o Isırganları galeyana getirdin. Gün batımına kadar kapımızın dışında bunlardan bir sürü toplanacak.”</span></p>

  <p class="calibre25"><span class="calibre6">Philip burnunu çekti. “Özür dilerim. Ama başka çaremiz yoktu.”</span></p>

  <p class="calibre25"><span class="calibre6">Yaşlı adam iç geçirdi. “İyi bakalım… İnşallah doğru söylüyorsundur.”</span></p>

  <p class="calibre25"><span class="calibre6">“Bizi kızınız sokaktan çevirdi. Kötü bir niyetimiz yok. Isırılmamaya çalışmaktan başka hiçbir niyetimiz yok ya, neyse…”</span></p>

  <p class="calibre25"><span class="calibre6">“Hmm… Durumunuzu anladım.”</span></p>

  <p class="calibre25"><span class="calibre6">Uzun bir sessizlik oldu. Herkes bekliyordu. İki silah da yavaş yavaş inmeye başladı.</span></p>

  <p class="calibre25"><span class="calibre6">Sonunda Philip başıyla oturma odasının arkasındaki eski püskü enstrüman kılıflarını göstererek “Şu kılıflar ne için?” diye sordu. Silahı hâlâ elindeydi ama içindeki ‘savaş ya da sıvış’ kuvveti çekilmişti. “Makineli tüfekler mi var onların içinde?”</span></p>

  <p class="calibre25"><span class="calibre6">Yaşlı adam sonunda sert bir kahkaha attı. Silahını çaprazlamasına dizine koydu ve içindeki buzlar biraz eridi. Sıska yüzündeki gerginlik yavaş yavaş kayboluyordu. Oksijen tüpünden sesler geldi. “Dostum şu anda Güney’deki devlet festivallerinden dünyaca ünlü Chalmers Aile Orkestrası’ndan geriye kalan sahnenin yıldızlarına bakıyorsun.” Yaşlı adam homurdanarak silahı yere bıraktı. Başını kaldırıp Philip’e baktı. “Kaba bir karşılama olduğu için özür dilerim.” Ayağa kalktı. Doğrulduğunda sıska Abraham Lincoln’a benziyordu. “Adım David Chalmers. Grubun mandolincisi ve vokaliyim. Bu iki pasaklının da babasıyım.”</span></p>

  <p class="calibre25"><span class="calibre6">Philip, silahını kemerinin arkasına soktu. “Ben Philip Blake. Bu, kardeşim Brian. Şuradaki utangaç da Nick Parsons… Kıçımızı kurtardığınız için size çok teşekkür ederim.”</span></p>

  <p class="calibre25"><span class="calibre6">Bu iki aile reisi el sıkıştı ve odadaki gerginlik bir anda sönüveren balon gibi birden sona erdi.</span></p>

  <p class="calibre26"><span class="calibre6">* * *</span></p>

  <p class="calibre27"><span class="calibre6">Chalmers Aile Orkestrası’nın dördüncü bir üyesi daha olduğu ortaya çıktı. Bu Chattanooga’lı şişman ve kısa boylu kadın Bayan Chalmers’ti. Grubun nostaljik ve bluegrass tarzı geleneksel müziklerine eşlik eden güçlü bir sopranoydu zatı muhterem. April’e göre ailenin annesinin beş yıl önce zatürreye yakalanması gizli bir lütuftu. Yaşayıp da insan ırkını mahveden bu korkunç şeyi görseydi kahrından mahvolurdu herhalde. Kıyametin geldiğini düşünür, büyük ihtimalle de kendini Clark’s Hill Gölü’ne atardı.</span></p>

  <p class="calibre25"><span class="calibre6">Sonuçta Chalmers Aile Orkestrası üç kişi kalmış, üç il sınırları içindeki karnavallarda gösterilerine devam etmişti. Bass gitarda Tara, gitarda April, mandolinde de babaları David vardı. Tek başına kalan altmış altı yaşındaki baba pek çok şeyle birden ilgilenmek zorunda kalmıştı. Tara esrarkeşti. Aprilse annesi gibi asabi ve sabit fikirliydi.</span></p>

  <p class="calibre25"><span class="calibre6">Bu salgın yayılmaya başladığında Tennessee’deki bir bluegrass festivalindeydiler. Orkestranın karavanıyla evlerine dönmeye karar vermişlerdi. Georgia sınırına geldiklerindeyse karavan bozulmuştu. Oradayken şansları yaver gitmişti de Dalton’la Atlanta arasındaki seferlerini sürdüren Amerika demir yollarının trenlerinden birine atlayıvermişlerdi. Fakat tren onları şimdi ölü bitlerle dolu olan King Memorial İstasyonu’nda, güneydoğu yakasının tam ortasında bırakmıştı. Bir şekilde saldırıya uğramadan kuzeye doğru ilerlemeyi başarmışlardı. Geceleri çalıntı arabalarla seyahat ederek şu efsanevi kampı bulmaya çalışmışlardı.</span></p>

  <p class="calibre25"><span class="calibre6">April o gece geç saatte alçak sesle Philip’e “İşte böylece bu ucuz kiralık cennete geldik,” dedi. Eski püskü bir kanepenin ucunda oturuyordu. Penny, onun yanında bir sürü battaniyenin altında güzelce kestiriyor, Philip de onun yanında oturuyordu.</span></p>

  <p class="calibre25"><span class="calibre6">Sehpanın üstünde mumlar yanıyordu. David ve Tara kendi odalarında farklı bir müzik anahtarı kullanarak horlarken Nick’le Brian da odanın ucunda yerde uyuyakalmışlardı.</span></p>

  <p class="calibre25"><span class="calibre6">“Üst katlara çıkmaya korktuk ama,” diye ekledi April. Sesinde bir pişmanlık vardı. “Orada kalanları kullanabilirdik oysa. Piller, konserveler ne varsa işte. Ah Tanrım! Bir tuvalet kâğıdı için sol göğsümü verebilirdim.”</span></p>

  <p class="calibre25"><span class="calibre6">“Küçük bir tuvalet kâğıdı için harcamaya değmez,” dedi Philip sırıtarak. Yalın ayakları, lekeli tişörtü ve kot pantolonuyla kanepenin diğer ucunda oturuyordu. Midesi kuru fasulye ve pilavla tıka basa doluydu. Chalmers Ailesi’nin erzakları gün geçtikçe azalıyordu. Ama geçen hafta bir marketin kırık penceresinden girerek arakladıkları beş kiloluk pirinç torbasının yarısı hâlâ doluydu ve bu akşam yemeğinde herkese yetecek kadar fasulyeleri de vardı. April pişirmişti yemekleri. Fena da sayılmazlardı. Yemekten sonra Tara, Red Man marka tütününden kalanla birkaç tane ot</span><a id="filepos364622"></a><a href="#filepos365008"><span class="calibre6">1</span></a> <span class="calibre6">yaprağını karıştırıp cigara sardı. Philip de yıllar önce buna tövbe etmiş olmasına rağmen birkaç fırt çekti. Bu otu çektikten sonra genellikle kafasının içinde duymak istemediği sesler duyardu. Bu tuhaf gün batımında kafası dumanlanmış, zihni karman çorman olmuştu.</span></p>

  <p class="calibre28" id="filepos365008"><a href="#filepos364622"><span class="calibre5"><span class="calibre6">1</span></span></a> <span class="calibre5"><span class="calibre6">Bir diğer adı marijuana olan skunkweed adlı uyuşturucu ot.</span></span></p>

  <p class="calibre29"><span class="calibre6">April hüzünlü hüzünlü gülümsedi. “Hmm… İşte bu kadar yakınken bu kadar uzak.” “Ne demek istiyorsun?” diyerek ona baktı Philip. Sonra da yavaşça başını kaldırıp tavana baktı. “Aa… evet.” Daha önce de seslerini duyduğunu ve aklının bir köşesine yazdığını hatırladı. Sakinleşmişlerdi artık. Ama üst katlardaki ayak sürüme ve inleme sesleri gece boyunca görünmez ve sinsi karıncalar gibi hareket ederek tavanda oradan oraya geçiyordu. Philip’in bu sesleri unutması, ölüme bu kadar yakın potansiyel bir ölü adayı olmayı artık ne kadar benimsediğini gösteriyordu. “Peki ya giriş kattaki diğer daireler ne durumda?” diye sordu Philip.</span></p>

  <p class="calibre25"><span class="calibre6">“Oraları silip süpürdük. İşe yarar ne varsa hepsini aldık.”</span></p>

  <p class="calibre25"><span class="calibre6">Kısa bir sessizlikten sonra Philip “Druid Hills’te ne oldu?” diye sordu.</span></p>

  <p class="calibre25"><span class="calibre6">April derin bir iç geçirdi. “İnsanlar bize orada bir kamp olduğunu söylediler. Ama yoktu.”</span></p>

  <p class="calibre25"><span class="calibre6">Philip ona baktı. “Sonra?”</span></p>

  <p class="calibre25"><span class="calibre6">April omuzlarını silkti. “Oraya gittiğimizde büyük demir kapılar ardında bir sürü insanın saklandığını gördük. Onlar da bizim gibiydi. Korkmuşlardı, kafaları karışmıştı. Bazılarıyla konuşup onları bizimle gelmeye ikna etmeye çalıştık. Birlikten kuvvet doğar gibi bir sürü heveslendirici şey söyledik.”</span></p>

  <p class="calibre25"><span class="calibre6">“Ee… Sonra ne oldu?”</span></p>

  <p class="calibre25"><span class="calibre6">“Gitmekten de kalmaktan da çok korkuyorlardı sanırım.” April başını eğdi. Mum ışığı yüzünü aydınlatıyordu. “Babam, Tara ve ben çalışan bir araba bulduk. Yiyecek bir şeyler de toplayıp yola çıktık. Ama yola koyulduğumuzda yaklaşan motosikletlerin sesini duyduk.”</span></p>

  <p class="calibre25"><span class="calibre6">“Motosikletler mi?”</span></p>

  <p class="calibre25"><span class="calibre6">Başını sallayıp gözlerini ovuşturdu. “Yaklaşık dört yüz metre belkide daha az gittik. Tepeyi geçmiştik ki aniden arkamızdan gelen çığlıkları duyduk. Arkamıza dönüp vadiye baktık. Bu tozlu ve eski hurdalıkta sanki şey… Yani…</span> <span class="italic"><span class="calibre6">Yol Savaşçısı</span></span> <span class="calibre6">gibi bir şey vardı.”</span></p>

  <p class="calibre25"><span class="calibre6">“Neydi o?”</span></p>

  <p class="calibre25"><span class="calibre6">“Bu motosikletli çete, oranın altını üstüne getiriyor, insanları ve aileleri çarpıp yere savuruyordu. Allah bilir daha neler neler yapıyorlardı. Çok çirkindi. Canımızı sıkan şey -tuhaf ama bunu kıl payı atlatmış olmamız değildi. Ucuz atlattığımız bir kurşun değildi. Canımızı sıkan suçluluk duygusuydu. Hepimiz geri dönüp yardım eden dürüst ve iyi vatandaşlar olmak istedik. Ama geri dönemedik.” Başını kaldırıp Philip’e baktı. “Çünkü biz dürüst ve iyi insanlar değiliz. İyilikten ve dürüstlükten geriye hiçbir şey kalmadı.”</span></p>

  <p class="calibre25"><span class="calibre6">Philip, Penny’ye döndü. “Babanın neden başka insanları içeri almaya can atmadığını anlayabiliyorum.”</span></p>

  <p class="calibre25"><span class="calibre6">“Hurdalıktaki bu fiyaskodan beri ne zaman hayatta kalmayı başarmış birileriyle karşılaşsa paranoyaklaşıyor. Bu Isırganlara karşı bile bu kadar paranoyak değil belki de.”</span></p>

  <p class="calibre25"><span class="calibre6">“Isırganlar… Bunu daha önce de söylemiştin. Kim buldu bunu?”</span></p>

  <p class="calibre25"><span class="calibre6">“Babamın lafı. İyice yerleşti dilimize.”</span></p>

  <p class="calibre25"><span class="calibre6">“Sevdim bu lafı.” Philip kadına yine gülümsedi. “Babanı da sevdim. İşini ciddiye alıyor. Bize güvenmediği için de suçlamıyorum onu. Eski çetin cevizlerden. Buna saygı duyuyorum. Onun gibilerine ihtiyacımız var.”</span></p>

  <p class="calibre25"><span class="calibre6">April iç geçirdi. “Eskisi kadar çetin değil artık. Anlatırım.”</span></p>

  <p class="calibre25"><span class="calibre6">“Nesi var? Akciğer kanseri mi?”</span></p>

  <p class="calibre25"><span class="calibre6">“Amfizem.”</span></p>

  <p class="calibre25"><span class="calibre6">“Bu hiç iyi değil,” dedi Philip. Sonra da onu afallatan bir şey gördü.</span></p>

  <p class="calibre25"><span class="calibre6">April Chalmers, elini Penny’nin omzuna koymuştu. Küçük kız uyurken onu şefkatle okşuyordu. Bu o kadar sıcak, beklenmedik ve doğal bir hareketti ki Philip’in içine işleyip epeydir içinde uyuyan bir hissi uyandırmıştı. İlk başta bu hissiyatın ne olduğunu anlayamadı. Kafasının karışıklığı yüzüne vurmuş olacak ki April başını kaldırmış ona bakıyordu.</span></p>

  <p class="calibre25"><span class="calibre6">“Sen iyi misin?”</span></p>

  <p class="calibre25"><span class="calibre6">“Evet, iyi… İyiyim.” Alnındaki yara bandına dokundu. Bu sabahki kazada yaralamıştı alnını. Chalmers ailesi ilk yardım çantalarını alıp yemekten önce herkesin yaralarını sarmıştı. “Bak ne diyeceğim,” dedi Philip. “Sen git, biraz uyu. Sabah beylerle ben yukarı çıkar, yukarıyı temizleme işini hallederiz.” April bir an Philip’e güvenip güvenmeyeceğine karar verememiş gibi baktı ona.</span></p>

  <p class="calibre26"><span class="calibre6">* * *</span></p>

  <p class="calibre27"><span class="calibre6">Ertesi sabah kahvaltıdan sonra Philip ona sözünün eri olduğunu gösterdi. Nick’i yardıma çağırdı. Tabancası için fazladan birkaç şarjör ve Marlin tüfeklerden biri için de bir kutu fişek aldı. Baltaları kemerinin kenarına sıkıştırarak, küçük bir baltayı da yakın karşılaşmalarda kullansın diye Nick’e verdi.</span></p>

  <p class="calibre25"><span class="calibre6">Philip iş botlarının bağcıklarını bağlamak için kapının kenarında durdu. Çamur ve kana o kadar boyanmıştı ki botları, siyah ve pembe iplerle süslenmiş gibi görünüyorlardı.</span></p>

  <p class="calibre25"><span class="calibre6">Mutfak kapısında duran yaşlı David Chalmers “Yukarıda çok dikkatli olun,” dedi. Sabah aydınlığında gri ve bitkin görünüyordu. İçine oksijen tüpünün monte edildiği metal kutu sayesinde yaşıyordu. Her nefes alışında burnunun altındaki ince borudan fısıltılar geliyordu. “Neyle karşılaşacağınızı bilmiyorsunuz.”</span></p>

  <p class="calibre25"><span class="calibre6">“Baş üstüne,” dedi Philip. Kot gömleğini pantolonunun içine sokup kemerindeki baltaların yeterince kolay ve çabuk alınıp alınamadığını kontrol etti. Nick omzundaki kaz tüfeğiyle Philip’in başında bekliyordu. Nick’in suratında acımasız kararlılığın ve heyecanın karışımı, gergin bir ifade vardı.</span></p>

  <p class="calibre25"><span class="calibre6">“Çoğu ikinci kattadır,” diye ekledi yaşlı adam.</span></p>

  <p class="calibre25"><span class="calibre6">“Hepsinin işini bitireceğiz.”</span></p>

  <p class="calibre25"><span class="calibre6">“Arkanızı kollayın.”</span></p>

  <p class="calibre25"><span class="calibre6">“Tamam,” dedi Philip. Doğrulup baltaları kontrol etti.</span></p>

  <p class="calibre25"><span class="calibre6">“Ben de geliyorum.”</span></p>

  <p class="calibre25"><span class="calibre6">Philip arkasına dönüp Brian’a baktı. Brian, üstünde Athens’in gururu, REM grubunun işaretinin bulunduğu temiz bir tişört giymişti. Soğuk ve anlamlı bir ifade vardı suratında. Av tüfeklerinden birini canlı bir şeymiş gibi tutuyordu ellerinde.</span></p>

  <p class="calibre25"><span class="calibre6">“Emin misin?”</span></p>

  <p class="calibre25"><span class="calibre6">“Tabii ki.”</span></p>

  <p class="calibre25"><span class="calibre6">“Peki ya Penny’yi ne yapacağız?”</span></p>

  <p class="calibre25"><span class="calibre6">“Kızlar ona bakar.”</span></p>

  <p class="calibre25"><span class="calibre6">“Bilemiyorum.”</span></p>

  <p class="calibre25"><span class="calibre6">“Hadi ama,” dedi Brian. “Yukarıda fazladan bir çift göze ihtiyacın olacak. Ben de bunun için arkanızda olacağım.”</span></p>

  <p class="calibre25"><span class="calibre6">Philip iyice düşündü. Oturma odasına baktığında kızının iki Chalmers kızı arasında yere oturup bağdaş kurmuş olduğunu gördü. Kadınlar eski püskü bir iskambil destesiyle pişti oynuyorlardı. Penny de ara sıra onlara gülümseyerek yere kart atıyordu. Küçük kız gülmeyeli epey zaman olmuştu. Philip kardeşine dönüp gülümsedi. “Takım ruhu diye buna derler.”</span></p>

  <p class="calibre26"><span class="calibre6">* * *</span></p>

  <p class="calibre27"><span class="calibre6">İlk katta koridorun sonundaki merdivenleri kullanarak yukarı çıkacaklardı. Diğer uçtaki asansör de zombiler kadar ölüydü. Ama ilk önce tahta dayanakları kapıdan sökmeleri gerekiyordu. Kapıya vuran baltaların ve sökülen çivilerin sesleri daire kapılarının ardındaki karanlık odalardan yankılanarak geri geldiğinde bunu kendileri yapmıyormuş gibi hissediyorlardı. Philip biraz zorlanarak osurdu. Önceki gece yediği kuru fasulyeden hatıraydı bu.</span></p>

  <p class="calibre25"><span class="calibre6">“Bu osuruk, yirmi kalibre kovanın öldüreceğinden daha çok zombinin ağzına eder,” dedi Nick.</span></p>

  <p class="calibre25"><span class="calibre6">“Ha-ha-ha,” dedi Philip. Sonuncu tahta desteği de söktü.</span></p>

  <p class="calibre25"><span class="calibre6">Karanlık merdivenleri çıkarken Philip “Unutmayın hızlı olacaksınız. Bunlar kaygan piçler. Ama bok kadar da yavaşlar. Nick’den de daha sersemler.”</span></p>

  <p class="calibre25"><span class="calibre6">“Ha-ha-ha, senin kadar olmasa da,” dedi Nick. 20 kalibre kovanları kaz tüfeğine bir uzman gibi taktı.</span></p>

  <p class="calibre25"><span class="calibre6">Son basamağa vardıklarında ikinci kata giden yangın kapısının sıkıca kapatılmış olduğunu görüp durdular. Brian titriyordu.</span></p>

  <p class="calibre25"><span class="calibre6">Philip, av tüfeğinin namlusunun hafif hafif titreyerek sallandığını fark edip kardeşine “Sakin ol ahbap,” dedi. Namlunun ucunu yavaşça iterek kendilerinden uzaklaştırdı. “Bu kuşlardan birini de yanlışlıkla bize atmayasın sakın.”</span></p>

  <p class="calibre25"><span class="calibre6">“Kontrolüm altında,” dedi Brian. Sesindeki gerginlik ve titreme</span> <span class="italic"><span class="calibre6">hiçbir şeyin</span></span> <span class="calibre6">onun kontrolü altında olmadığını açıkça gösteriyordu.</span></p>

  <p class="calibre25"><span class="calibre6">“İşte başlıyoruz,” dedi Philip. “Ama unutma, sert ve hızlı olmalısınız.”</span></p>

  <p class="calibre25"><span class="calibre6">Botunun topuğuyla attığı tek ve sert bir tekme sallanan kapıyı “şak” diye açıverdi.</span></p>

  <div class="mbppagebreak" id="calibre_pb_17"></div>
</body>
</html>
