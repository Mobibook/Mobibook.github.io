<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Yürüyen Ölüler</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre23" id="filepos460358"><span class="bold"><span class="calibre6">13. Kısım</span></span></p>

  <p class="calibre24"><span class="calibre6">Philip tekmeleyerek açtı kapıyı. Tüm mumlar yerdeydi. Halının bazı yerleri tutuşmuştu. Dumanlı hava çığlıklarla titriyordu. Karanlıklar ortasında hareketler bulanıklaşmıştı. Philip’in nefes almadan, titrek gölgeler arasında neye baktığını fark etmesi birkaç nanosaniyesini almıştı.</span></p>

  <p class="calibre25"><span class="calibre6">Çarpma sesinin kaynağı olan devrilmiş şifonyer yerde hayvani bir içgüdüyle sürünen ve bacağını sıkıca tutan ölü parmakların arasından ümitsizce kendini kurtarmaya çalışan Tara’dan santimetrelerce ötedeydi.</span></p>

  <p class="calibre25"><span class="calibre6">Ölü parmaklar?</span></p>

  <p class="calibre25"><span class="calibre6">Philip, başta bir an için pencereden birinin girdiğini sandı. Ama sonra David Chalmers’in pörsümüş halini gördü. Artık tamamen dönüşmüş bir vaziyette, yerde Tara’nın bacağının üstündeydi. Sararmış tırnaklarını Tara’nın etlerine batırıyordu. Yaşlı adamın çökmüş yüzü artık morarmış ve küf rengindeydi. Gözleri cam rengindeki kataraktla donmuştu. Aç ve kısık bir sesle hırlıyordu.</span></p>

  <p class="calibre25"><span class="calibre6">Tara, ondan kurtulmayı başararak ayağa kalktı. Yandaki duvarlara çarptı.</span></p>

  <p class="calibre25"><span class="italic"><span class="calibre6">İşte o zaman bir anda pek çok şey birden olup bitti: Philip, neler olduğunu, tabancasını mutfakta bıraktığını ve bu tehdidi ortadan kaldırmak için kısıtlı bir zamanının olduğunu fark etti.</span></span></p>

  <p class="calibre25"><span class="calibre6">İşte çözüm buydu. O eski, nazik mandolincinin yerinde artık yeller esiyordu. Bu şey de neyin nesiydi? Ölü dokularla ayağa kalkan ve karmakarışık hırıltılarla ağzı sulanan bu iri kıyım kütle, bir tehditti. Halıyı tutuşturan alevlerden, odanın içine kâbus görüntüsü veren dumandan, hepsinden daha büyük bir tehditti. Mabetlerinin içinde cisimleşen bu yaratık en büyük tehditti.</span></p>

  <p class="calibre25"><span class="calibre6">Herkesin hayatını tehdit ediyordu.</span></p>

  <p class="calibre25"><span class="calibre6">Bu sırada Philip daha yerinden kımıldayamadan diğerleri de oraya gelmiş, açık kapının önünü doldurmuşlardı. April acı acı haykırdı, bir çığlık değildi bu, daha çok midesinden vurulan bir hayvanın acı feryadıydı. Koşarak içeri girmek istedi. Ama Brian onu yakalayıp geri çekti. April, Brian’ın kollarında iki büklüm olmuştu.</span></p>

  <p class="calibre25"><span class="calibre6">Tüm bunlar Philip’in beyzbol sopasına baktığı anlık bir zaman diliminde gerçekleşmişti.</span></p>

  <p class="calibre25"><span class="calibre6">Önceki gecenin telaşı içinde Hank Aaron imzalı metal beyzbol sopasını demir parmaklıklı pencerenin köşesine koymuştu April. Şimdiyse bu sopa kıvılcımlar saçan alevlerin ortasında parlıyordu. Philip’ten yaklaşık dört, beş metre ötedeydi. Uzaklığı hesaplayacak ya da sopayı almak için zihninde planlar yapacak vakit yoktu. Tek bir şeyi yapacak vakti vardı; o da atılarak odanın karşısına geçmekti.</span></p>

  <p class="calibre25"><span class="calibre6">Nick silahını bulmak için evin içinde dört dönüyor, oradan oraya koşturuyordu. Brian, April’i odadan çıkarmaya çalıştı. Ama April güçlüydü. Artık zıvanadan çıkmış bir halde çığlıklar atıyordu.</span></p>

  <p class="calibre25"><span class="calibre6">Kapıyla sopa arasındaki mesafeyi birkaç saniyede aldı Philip. Ama bu kısa zaman diliminde bir zamanlar David Chalmers olan yaratık Tara’ya yaklaşmıştı. İri kadın, yönünü bulup odadan kaçamadan ölü adam üstüne atıldı.</span></p>

  <p class="calibre25"><span class="calibre6">Soğuk ve gri parmaklar acemice Tara’nın boğazına ilerledi. Tara sırtını duvara çarptı. Yaratığı itmek için sağa sola yumruk atıyordu. Adamın çürümüş ağzı parçalandı. April o iğrenç nefesi yüzünde hissetti. Kararmış dişleriyle ağzını açtı. Yaratık, Tara’nın boynundaki solgun ve etli boğumlara saldırmak üzereydi.</span></p>

  <p class="calibre25"><span class="calibre6">Tara bağırdı ama dişler, onun boynuna geçmeden önce sopa yaratığın tepesine indi.</span></p>

  <p class="calibre26"><span class="calibre6">* * *</span></p>

  <p class="calibre27"><span class="calibre6">Şimdiye kadar, özellikle de Philip için, hareket eden bir cesedin hakkından gelmek neredeyse formalite gibi olmuştu. Domuz kesmek gibi otomatik ve zorunlu bir şey hâlini almıştı. Bu yine de biraz daha farklıydı. Sadece üç keskin darbeyle yere yığılmıştı David Chalmers.</span></p>

  <p class="calibre25"><span class="calibre6">David Chalmers’in kafatasının arka temporal bölgesine inen ilk sert darbe, zombiyi kaskatı keserek Tara’nın boynunda daha ileri gitmesini engellemişti. Tara, bir gözyaşı ve sümük nöbetiyle kayarak yere düştü.</span></p>

  <p class="calibre25"><span class="calibre6">İkinci darbe kafatasının kenarına indi. Bu sırada yaratık bilinçsizce kendisine saldırana doğru dönüyordu. Sopanın tavlanmış çeliği kafatası kemiğine ve geniz boşluğuna girerek beyninin içindeki kırmızı sıvıyı havaya saçtı.</span></p>

  <p class="calibre25"><span class="calibre6">Üçüncü ve son darbe de yaratık yere düşerken kafatasının sol yarıküresine isabet etmiş, matkap tezgâhına sıkıştırılmış bir lahana sesi çıkarmıştı. Bir zamanlar David Chalmers olan canavar, yaş bir yığın halinde yere saçılmış mumların, alevlerin, salya ve kanın düşüp yerde cızır cızır sesler çıkaran yapışkan gri dokuların içine yığılmıştı.</span></p>

  <p class="calibre25"><span class="calibre6">Philip nefesi kesilmiş bir hâlde bu gövdenin üstünde durdu. Elindeki sopayı hâlâ sıkı sıkı tutuyordu. Korkuyu noktalarken çok tiz bir bip sesi etrafı sardı. Birinci kattaki pille çalışan yangın alarmları gürültüyle çalıyordu. Philip çınlayan kulaklarıyla sesi bir saniyede tanıdı. Kanlı sopayı bıraktı.</span></p>

  <p class="calibre25"><span class="calibre6">İşte o zaman bir şeylerin değiştiğine anladı. Bu kez, bu infazdan sonra, kimse kıpırdamadı. April kapı aralığından bakıyordu. Brian, April’i bıraktı. O da şaşkın şaşkın bakıyordu. Hatta Tara bile odanın karşısındaki duvara yaslanmış, ani duygu değişimlerinin ve acının gözyaşlarına boğulmuştu. Neredeyse ölü bir bakış gelip yüzüne yerleşmişti.</span></p>

  <p class="calibre25"><span class="calibre6">Tuhaf olanıysa, hiçbiri yerde yatan kanlı yığına bakmıyordu. Hepsi gözlerini Philip’e dikmişti.</span></p>

  <p class="calibre26"><span class="calibre6">* * *</span></p>

  <p class="calibre27"><span class="calibre6">Kendilerine gelince tüm alevleri söndürüp her yeri temizlediler. Cesedi sarıp gömülünceye kadar güvende olacağı koridora taşıdılar.</span></p>

  <p class="calibre25"><span class="calibre6">Allah’tan Penny odadaki bu felaketin çok azına tanık olmuştu. Ama onu yine o sessiz ve görünmez kozasına kapatmaya yetecek kadar şey duymuştu.</span></p>

  <p class="calibre25"><span class="calibre6">Aslında uzun zamandır kimsenin diyecek çok fazla bir şeyi yoktu. Günün geri kalanında da bu gergin sessizlik devam etti.</span></p>

  <p class="calibre25"><span class="calibre6">Kız kardeşler şaşkınlıktan sersemlemiş gibiydiler. Yalnızca temizlik yaptılar. Birbirleriyle bile konuşmadılar. Gözyaşlarıyla ıslanmış gözlerini kuruttular. Ama Philip’e bakmaya devam ettiler; Philip kızların bakışlarını ensesindeki soğuk bir el gibi hissediyordu. Ne bekliyorlardı ki? Philip’in ne yapmasını istemişlerdi? Canavarın Tara’yı yemesine izin mi vermeliydi? Philip’in bu yaratıkla konuşarak anlaşmasını mı istemişlerdi?</span></p>

  <p class="calibre26"><span class="calibre6">* * *</span></p>

  <p class="calibre27"><span class="calibre6">Ertesi gün öğle vakti çitlerle çevrili bahçenin bir kısmında öylesine bir anma töreni düzenlediler. Philip kimseden, hatta Nick’den bile yardım almadan mezarı tek başına kazmak istedi. Bu iş saatler sürdü. Eyaletin bu kesimindeki Georgia toprağı inatçıydı. Ama ikindiye kadar kan ter içinde kalsa da mezarı hazırlamıştı Philip.</span></p>

  <p class="calibre25"><span class="calibre6">Kız kardeşler David’in mezarının başında onun en sevdiği şarkıyı “Will the Circle Be Unbroken”ı söylediler. Bu şarkı, Nick’le Brian’ı gözyaşlarına boğdu. Şarkının sesi, özellikle yukarıdaki mavi göğe yükselip çitin dışından gelen ve her zaman var olan inleme sesleriyle karıştığında yürekleri parçalamıştı.</span></p>

  <p class="calibre25"><span class="calibre6">Sonra hepsi oturma odasına geçip oturdular. Dairelerden birinde buldukları Allah bilir ne için sakladıkları likörü paylaştılar. Chalmers kardeşler, yaşlı adamla ilgili anılarını, onun çocukluğunu, Barstow Bluegrass Erkekler Orkestrası’ndaki ilk günlerini ve Macon’ın dışındaki WBLR radyosunda DJ olduğu zamanları anlatmaya başladılar. Onun asabiyetinden, cömertliğinden, zamparalıklarından ve İsa’ya bağlılığından bahsettiler.</span></p>

  <p class="calibre25"><span class="calibre6">Philip onların konuşmalarına katılmadan sadece dinliyordu. Sonunda yeniden seslerini duymak çok güzeldi. Geçen günkü gerginlik az da olsa hafifliyor gibiydi. Bu, belki de onların olanları unutma çabalarının ilk aşamasıydı. Ya da belki yaşananlar içlerinde iyice yer ediyordu.</span></p>

  <p class="calibre25"><span class="calibre6">O gecenin ilerleyen saatlerinde Philip mutfakta yalnızdı. Şişenin dibinde birkaç parmak kadar kalan ekşi arpa viskisinin sonunu bardağına doldururken April içeri girdi.</span></p>

  <p class="calibre25"><span class="calibre6">“Seninle konuşmak istiyorum. Bütün bu olanlarla ilgili…”</span></p>

  <p class="calibre25"><span class="calibre6">“Boş ver gitsin,” dedi Philip. Bardağındaki karamel rengi sıvıya bakıyordu.</span></p>

  <p class="calibre25"><span class="calibre6">“Hayır, daha önce… Daha önce konuşmalıydım. Ama şoktaydım sanırım.”</span></p>

  <p class="calibre25"><span class="calibre6">Philip, April’e baktı. “Böyle olduğu için özür dilerim, gerçekten çok özür dilerim. Buna şahit olmak zorunda kalmanı hiç istemezdim.”</span></p>

  <p class="calibre25"><span class="calibre6">“Sen yapman gerekeni yaptın.”</span></p>

  <p class="calibre25"><span class="calibre6">“Bunu söylediğin için teşekkür ederim.” Philip, hafifçe April’in omzuna vurdu. “Babanı sevmiştim. Muhteşem biriydi. Uzun ve güzel bir hayat yaşadı.”</span></p>

  <p class="calibre25"><span class="calibre6">April yanağının içini ısırıyordu. Philip, onun ağlamamak için kendini zor tuttuğunu söyleyebilirdi. “Onu kaybetmeye hazır olduğumu sanıyordum.”</span></p>

  <p class="calibre25"><span class="calibre6">“Kimse sevdiğini kaybetmeye hiçbir zaman hazır değildir.”</span></p>

  <p class="calibre25"><span class="calibre6">“Evet, ama bu şekilde… Hâlâ bunu anlamaya çalışıyorum.”</span></p>

  <p class="calibre25"><span class="calibre6">Philip başını salladı. “Çok boktan bir şey.”</span></p>

  <p class="calibre25"><span class="calibre6">“Yani… Bir insan böyle… Böyle olacağını gösteren hiçbir iz yoktu ki.”</span></p>

  <p class="calibre25"><span class="calibre6">“Ne demek istediğini anlıyorum.”</span></p>

  <p class="calibre25"><span class="calibre6">April, titreyen ellerine baktı. Belki de Philip’in babasının kafatasını yardığı sahne hâlâ gözünün önündeydi. “Tüm söylemek istediğim sanırım… Yaptığın şey için seni suçlamıyorum.”</span></p>

  <p class="calibre25"><span class="calibre6">“Teşekkür ederim.”</span></p>

  <p class="calibre25"><span class="calibre6">April, Philip’in içkisine baktı. “Şu ucuz şaraptan biraz daha kaldı mı?”</span></p>

  <p class="calibre25"><span class="calibre6">Şişelerden birinin dibinde biraz kaldığını gördü Philip ve bunu April’in bardağına doldurdu. Uzunca bir süre sessizce içkilerini içtiler. Sonunda Philip konuştu: “Peki ya kardeşin ne durumda? Nasıl?”</span></p>

  <p class="calibre25"><span class="calibre6">“O pek şey görünmüyor…” Philip’in sesi kısıldı. Doğru sözcükler ondan kaçıyor gibiydi.</span></p>

  <p class="calibre25"><span class="calibre6">April başını salladı. “Affetmeyecek gibi mi görünüyor?”</span></p>

  <p class="calibre25"><span class="calibre6">“İşte öyle bir şey.”</span></p>

  <p class="calibre25"><span class="calibre6">April ona acı acı gülümsedi. “Clark’s Hill İlkokulu’nda öğle yemeği parasını çaldığım için hâlâ suçlar beni.”</span></p>

  <p class="calibre26"><span class="calibre6">* * *</span></p>

  <p class="calibre27"><span class="calibre6">Sonraki birkaç gün Chalmers kardeşler, bazen yoktan yere tartışıp, bazen kimseyle konuşmayıp, bazen de odalarına çekilip saatlerce düşüncelere dalıp ağlayarak yas tuttular. Böylece bu yeni karışmış aile biraz daha güçlendi.</span></p>

  <p class="calibre25"><span class="calibre6">April, bu geçişi kardeşinden daha iyi beceriyor gibiydi. Babasının eşyalarını boşaltıp ebeveyn odasına yerleşti. Kendi odasını da Philip’e verdi. Philip, Penny’ye üst katlarda bulduğu raflar ve boyama kitaplarıyla güzel bir yer yaptı.</span></p>

  <p class="calibre25"><span class="calibre6">Çocuk April’e bağlanmaya başlıyordu. Birlikte vakit geçiriyor, üst katları keşfe gidiyor, oyunlar oynuyor, kısıtlı erzaklarıyla ispirto ocağında ufalanmış et kızartma, şeftali ve kuru üzüm güveci, konserve sebze sürprizi -sürpriz maalesef iyice dilimlenmiş et parçaları çıkmıştı-gibi uydurma ama yaratıcı yemekler yapmanın yollarını araştırıyorlardı.</span></p>

  <p class="calibre26"><span class="calibre6">* * *</span></p>

  <p class="calibre27"><span class="calibre6">Ölü gezenler arkalarında birkaç kadavra bırakarak yavaş yavaş yakın çevreyi terk ediyordu. Bu da Blake kardeşlere ve Nick’e komşu apartmanları keşfetme görevlerinin sınırlarını zorlama imkânı veriyordu. Philip, Brian’ın biraz daha katılaştığını fark ediyordu. Artık binanın dışına çıkıp hızlı gezintiler yapmak istiyordu. Ama Nick Parsons gerçekten de buradan hoşlanmaya başlamıştı.</span></p>

  <p class="calibre25"><span class="calibre6">Nick, ikinci katta, koridorun doğu tarafındaki 2F numaralı stüdyo dairede kendine bir oda ayarladı. Diğer dairelerden dergiler ve kitaplar toplayıp boş mobilyaları sürükleyerek bu daireye taşıdı. Zamanını balkonda takılarak, yan sokakların krokisini çizip yakın bölgenin haritasını çıkararak geçiriyordu. İncil’ini okuyor, kış sebzeleri yetiştirmek için bahçeyle uğraşıyordu. Ayrıca insan ırkına ne olduğu üzerine de epeyce kafa yoruyordu.</span></p>

  <p class="calibre25"><span class="calibre6">İki komşu bina arasındaki derme çatma köprüsünü de bitirmişti.</span></p>

  <p class="calibre25"><span class="calibre6">Dar geçit kontrplaktan yapılmıştı. Boyanmış merdivenlerip ve izolebantla Allah’a emanet birbirine bağlanmıştı. Bu köprü, ara sokaklardan birinin üzerinden yedi, sekiz santimetre geçerek çatının arkasını bitişikteki çatının yangın merdivenlerinin tırabzanlarına bağlıyordu.</span></p>

  <p class="calibre25"><span class="calibre6">İskelenin tamamlanması Nick için bir dönüm noktası oldu. Tüm cesaretini toplayıp bu külüstür yapının üstünden yalpalayarak karşıya geçti. Tam da tahmin ettiği gibiydi her şey. Binanın içinde yürüyerek bloğun güneydoğu köşesine doğru ilerledi. Oradayken büyük mağazaya giden üst geçide nasıl ulaşacağını anlamıştı. Gece Dillard’ın mağazasından elleri kolları erzaklarla dolu olarak döndüğünde bir savaş kahramanı gibi karşılandı.</span></p>

  <p class="calibre25"><span class="calibre6">Nick, onlara pek çok şey getirmişti; lezzetli gurme şekerlemeler, fındıklar, kalın giysiler, yeni ayakkabılar, kabartmalı yazı malzemeleri, pahalı dolma kalemler, açılır-kapanır kamp sobası, saten çarşaflar, üç yüz parça lüks keten kumaş ve hatta Penny için pelüş hayvanlar... Pastel renkteki ambalaj kâğıtlı Avrupa sigaraları Tara’yı bile rahatlatmıştı. Nick bu tek kişilik yolculuklarda başka bir şey daha yapıyordu, ilk başta kendine saklamak istediği bir şey.</span></p>

  <p class="calibre26"><span class="calibre6">* * *</span></p>

  <p class="calibre27"><span class="calibre6">David Chalmers’in yedisi çıktığı gün Nick, Philip’i küçük bir keşif görevinde kendisine katılması için ikna etmeye çalıştı. Böylece ne yaptığını açıklayabilecekti. Philip bu köprü merdiveni geçmeye can atmıyordu. Köprünün kendi ağırlığına dayanamayıp kırılacağından endişelendiğini iddia ediyordu. Ama Philip’i asıl rahatsız eden şey, onun gizli yükseklik korkusuydu. Nick, Philip’i meraklandırarak ikna etmeyi başardı. Nick çatıda “Bunu görmelisin Philly,” diye heyecanla konuşuyordu. “Tüm bu bölge altın madeni gibi dostum. Muhteşem.”</span></p>

  <p class="calibre25"><span class="calibre6">Philip istemeye istemeye yoluna devam edip köprünün üstünde emekliyordu. Elleri ve dizleri Nick’in arkasından gidiyordu. Tüm yol boyunca söylenip duruyor, gizliden gizliye ödü patlıyordu. Philip aşağı bakmaya cesaret edemiyordu.</span></p>

  <p class="calibre25"><span class="calibre6">Köprünün öteki ucuna ulaşıp aşağı indiler. Yangın merdiveninden inip açık pencerelerden birinden bitişikteki binanın içine süzüldüler.</span></p>

  <p class="calibre25"><span class="calibre6">Nick, Philip’i bir muhasebe firmasının ıssız koridorlarından içeri götürdü. Yerler sonbaharda düşen yapraklar gibi unutulmuş formlar ve belgelerle doluydu. “Yaklaştık sayılır artık,” dedi Nick. Philip’le birlikte merdivenleri inip devrilmiş mobilyalarla dolu terk edilmiş bir koridordan geçtiler.</span></p>

  <p class="calibre25"><span class="calibre6">Philip, yankılanan adımlarının ve çıtırdayıp duran moloz yığınlarının hepsini duyumsuyordu. Tüm kör noktaları ve etraftaki tüm boşlukları fark ediyordu. Sanki her an bir şey onlara doğru hantal hantal yaklaşıyormuş gibi her çıtırtı ve tıkırtıya dikkat kesiliyordu. Bir eli, kot pantolonunun içine soktuğu 22 kalibre tabancasının dipçiğindeydi. “İşte burası, katlı otoparkın sağı,” dedi Nick. Koridorun sonundaki bir girintiyi gösteriyordu.</span></p>

  <p class="calibre25"><span class="calibre6">Köşeyi döndüler. Devrilmiş bir otomat makinesini geçtiler. Küçük merdivenlerden yukarı çıktılar. Üstünde hiçbir şey yazmayan demir bir kapıdan geçtiler. Birden, neredeyse hiç farkında olmadan tüm dünya Philip’in önüne serildi.</span></p>

  <p class="calibre25"><span class="calibre6">“Vay anasını,” dedi Philip. Şaşırmıştı. Nick’i takip ederek üst geçitten geçiyordu. Etrafı kapalı bu geçit çok pisti. Her tarafta çöpler vardı ve leş gibi sidik kokuyordu. Kalın ve desteklenmiş pleksiglas cam duvarlar öylesine kirle kaplıydı ki etraftaki manzarayı bile değiştiriyordu. Yine de manzara büyüleyiciydi. Burası ışık seline boğulmuştu. İnsan kilometrelerce ötesini görebileceğini sanıyordu.</span></p>

  <p class="calibre25"><span class="calibre6">Nick durdu. “Çok iyi, değil mi?”</span></p>

  <p class="calibre25"><span class="calibre6">“Hay amına koyayım, hem de nasıl!” Yerden yaklaşık on metre yüksekte rüzgâr binayı tokatlıyor gibiydi. Philip aşağıya bakıp altı camlı bir teknenin altında süzülen egzotik balıklar gibi onların altında aylak aylak dolaşan zombileri görebiliyordu. “Şu koduğumun tipsizleri olmasa burayı Penny’ye gösterirdim.”</span></p>

  <p class="calibre25"><span class="calibre6">“Sana göstermek istediğim şey şu.” Nick geçidin güney tarafına doğru yürüdü. “Şu otobüsü görüyor musun? Yaklaşık yarım blok ötedekini?”</span></p>

  <p class="calibre25"><span class="calibre6">Philip onu görüyordu kaldırımda oturan Marta marka gümüş ve kocaman bir otobüstü.</span></p>

  <p class="calibre25"><span class="calibre6">“Otobüsün ön kapısının üstüne bak. Aynanın yanına. Sağ tarafta. İşareti görüyor musun?”</span></p>

  <p class="calibre25"><span class="calibre6">Yolcu kapısının üstündeki elle çizilmiş sembolü elbette görmüştü Philip. Aceleyle çizilmiş beş kollu bir yıldızdı bu. Kırmızı sprey boyayla boyanmıştı. “Neye bakıyorum ben?”</span></p>

  <p class="calibre25"><span class="calibre6">“Bu bir güvenli bölge.”</span></p>

  <p class="calibre25"><span class="calibre6">“Bir ne?”</span></p>

  <p class="calibre25"><span class="calibre6">“Şu sokaktan aşağı inip buradan da geri çıktım,” dedi Nick. Babasına araba yarışlarına katıldığını haber veren bir çocuğun masum gururuyla söylemişti bunu. “Şurada bir berber dükkânı var. Rüzgâr kadar temiz, bir banka kadar güvenli. Kapısı da açık.” Sokağın biraz daha yukarısını gösterdi. “Orada, az ötede boş bir yarı römork var. İyi durumda. Orada öylece oturuyor. Güzel ve sağlam bir şeyi de var, neydi o ya, ha körüklü kapısı! Arkasında da…”</span></p>

  <p class="calibre25"><span class="calibre6">“Ne demeye çalışıyorsun Nicky?”</span></p>

  <p class="calibre25"><span class="calibre6">“Güvenli bölgeler. İçine girebileceğin yerler. Erzak peşindeyken başın belaya girerse ya da öyle bir şey olursa işte. Sokakta ilerlerken buluyorum oraları. Üzerlerine de işaret koyuyorum ki kaçırmayalım oraları. Her türlü gizlenecek yer var orada. İnanamazsın buna.”</span></p>

  <p class="calibre25"><span class="calibre6">Philip, ona baktı. “O sokağın sonuna kadar tüm yolu tek başına mı gittin?”</span></p>

  <p class="calibre25"><span class="calibre6">“Evet, yani—”</span></p>

  <p class="calibre25"><span class="calibre6">“Ağzına sıçayım Nick. Kimseden yardım almadan tüm yolu tek başına gitmemeliydin.”</span></p>

  <p class="calibre25"><span class="calibre6">“Philly—”</span></p>

  <p class="calibre25"><span class="calibre6">“Yok, hayır… Bana ‘Philly’ diyerek geçiştiremezsin bu konuyu. Gayet ciddiyim. Daha dikkatli olmalıydın. Daha temkinli davranmalısın. Anladın mı? Bu konuda çok ciddiyim.”</span></p>

  <p class="calibre25"><span class="calibre6">“Tamam, tamam. Haklısın.” Nick, iyi niyetle Philip’in koluna hafifçe vurarak, “Anladım, hadi ama!” dedi.“İyi.” diye geçiştirdi Philip</span></p>

  <p class="calibre25"><span class="calibre6">“Ama kabul et. Burası süper bir yer. Özellikle de içinde bulunduğumuz durumu düşününce, ha?”</span></p>

  <p class="calibre25"><span class="calibre6">Philip omzunu silkti. Kirli camlardan aşağıda dolaşan yamyam balıklara baktı. “Öyle sanırım.”</span></p>

  <p class="calibre25"><span class="calibre6">“Çok daha kötü bir durumda olabilirdik Philly. Yüksek binalarda değiliz. Çevredeki yolları görebilecek kadar düz bir yer burası. Apartmanda yerleşebileceğimiz bir sürü oda var. Yürüme mesafesinde içi erzakla dolu dükkânlar var. Hatta buralarda bir yerlerde jeneratör bile bulabileceğimizi düşünüyorum. Onu çalıştırmak için arabaya düz kontak bağlarız. Burada kalabileceğimizi düşünüyorum Philly… Hem belki de uzunca bir süre.” Biraz daha düşündü bunu. “Belirsiz bir süre, anlıyor musun?”</span></p>

  <p class="calibre25"><span class="calibre6">Philip, kirli camlardan boş binalarla dolu ölü kente ve manzaraya girip çıkan üstü başı yırtık pırtık canavarlara baktı.</span></p>

  <p class="calibre25"><span class="calibre6">“Bugünlerde her şey belirsiz zaten Nicky.”</span></p>

  <p class="calibre26"><span class="calibre6">* * *</span></p>

  <p class="calibre27"><span class="calibre6">O gece Brian’ın öksürükleri geri geldi. Hava günden güne soğuyor, rutubetleniyordu. Bu durum Brian’ın bağışıklık sistemini gitgide kötüleştiriyordu. Karanlık çöktükten sonra apartman soğuyordu. Sabaha karşı ise buz kesiyordu. Brian’ın çoraplı ayakları altındaki yer buz pateni pistine dönüyordu. Üç kat kazak giyiyor ve Nick’in Dillard’ın yerinden yürüttüğü örgü kaşkolu da boynuna doluyordu. Parmaksız eldivenleri, sert ve dağınık siyah saçları ve çukur Edgar Allan Poe gözleriyle Brian artık Charles Dickens romanındaki kimsesiz çocuklardan birine benzemeye başlamıştı.</span></p>

  <p class="calibre25"><span class="calibre6">Brian, o gece ikinci katın balkonunda Philip’e “Burası Penny’ye iyi geliyor sanırım,” dedi. Blake kardeşler yemekten sonra kalan ucuz şaraplarını içerek boş ufuk çizgisine bakıyorlardı. Akşam serinliği saçlarını okşuyordu. Yağmur kokusu o iğrenç zombi kokusunu hafif de olsa bastırmıştı.</span></p>

  <p class="calibre25"><span class="calibre6">Brian, transa girmiş gibi karanlık binaların uzak siluetlerine dikmişti gözlerini. Yirmi birinci yüzyıl Amerika’sında yaşayan birine göre koca bir kenti, büyükşehri tamamen karanlıklar içinde görmek akıl almaz bir şeydi. Blake kardeşlerin seyrettiği şey ise tam da buydu. Ufuk çizgisi o kadar boş ve karanlıktı ki aysız bir gecede sıra dağlara bakıyormuş gibi hissediyordu insan. Brian, her saniye bu karanlık boşlukta ışıldayan bir alev ya da lamba parıltısı gördüğünü sanıyordu. Ama bunlar gayet tabii onun hayal ürünü olabilirdi.</span></p>

  <p class="calibre25"><span class="calibre6">“Bence Penny’ye asıl iyi gelen şey şu kız, April,” dedi Philip.</span></p>

  <p class="calibre25"><span class="calibre6">“Evet, gerçekten de Penny’yle arası çok iyi.” Brian da April’e hayran oluyordu artık. Philip’in ona abayı yakmış olabileceğinin farkındaydı. Şu an hiçbir şey Philip’in burada biraz huzura kavuşmasından, bir kız arkadaşla düzen kurmasından daha mutlu edemezdi Brian’ı.</span></p>

  <p class="calibre25"><span class="calibre6">“Diğeri pek onun gibi değil, değil mi?” dedi Philip.</span></p>

  <p class="calibre25"><span class="calibre6">“Tara mı? Evet, pek mutlu bir kampçı değil.”</span></p>

  <p class="calibre25"><span class="calibre6">Son birkaç gündür Brian, Tara Chalmers’tan uzak durmaya çalışıyordu. Yürüyen bir ülser gibiydi Tara. Hep asabi, hep paranoyaktı… Hâlâ babasının ölümünün acı yasını tutuyordu. Ama Brian onun düzeleceğini biliyordu. İyi kalpli birine benziyordu Tara.</span></p>

  <p class="calibre25"><span class="calibre6">“Kız, onun o kahrolası hayatını kurtardığımın farkında bile değil,” dedi Philip.</span></p>

  <p class="calibre25"><span class="calibre6">Brian birkaç kez kuru kuru öksürdü. Sonra “Ben de seninle bunu konuşmak istiyordum,” dedi.</span></p>

  <p class="calibre25"><span class="calibre6">Philip ona döndü. “Ne?”</span></p>

  <p class="calibre25"><span class="calibre6">“Yaşlı adam öyle dönüştü ya...” Brian laflarını tarttı. Bu konuda bir tek kendisinin endişelenmediğini biliyordu. David Chalmers ölüm döşeğinden kalkıp büyük kızını yemeye çalıştığından beri Brian bu olayı uzun uzadıya düşünüyordu. Bu olanların anlamını, yeni ve zalim dünyanın kurallarını ve hatta tüm insan ırkının nereye gittiğini bile düşünmüştü.</span></p>

  <p class="calibre25"><span class="calibre6">“Bir düşünsene Philip. O adam ısırılmamıştı. Değil mi?”</span></p>

  <p class="calibre25"><span class="calibre6">“Evet, ısırılmamıştı.”</span></p>

  <p class="calibre25"><span class="calibre6">“Peki, öyleyse niye dönüştü?”</span></p>

  <p class="calibre25"><span class="calibre6">Philip bir süre öylece Brian’a baktı. Karanlık onların etrafında genişliyormuş gibi görünüyordu. Şehir, bir rüya kenti gibi sonsuzluğa uzanıyordu sanki. Bunu söze dökmek, sesli söylemek, kötü bir cini şişesinden çıkarıyormuş gibi hissettirdi Brian’a. Tüyleri diken diken olmuştu. Asla ama asla bu cini şişesine geri gönderemeyeceklerdi.</span></p>

  <p class="calibre25"><span class="calibre6">Philip şarabını yudumladı. Karanlıkta yüzü katı ve sert görünüyordu. “Siktiğimin dünyasında hiçbir bok bilmiyoruz ki. Belki de daha önce bulaşmıştır bu şey ona. Belki de bunlardan pek çoğuna temas etmiştir ve bu virüs vücudunda harekete geçmiştir. Yaşlı adam dışarıda, yoldaydı bir süre ne de olsa.”</span></p>

  <p class="calibre25"><span class="calibre6">“Gerçekten öyleyse, o zaman hepimiz—”</span></p>

  <p class="calibre25"><span class="calibre6">“Şşşt, profesör. Bir sus artık. Hepimiz sağlıklıyız ve de öyle kalacağız.”</span></p>

  <p class="calibre25"><span class="calibre6">“Biliyorum. Sadece diyorum ki… Belki de daha fazla önlem almalıyız.”</span></p>

  <p class="calibre25"><span class="calibre6">“Ne önlemi? Ben kendi önlemimi aldım. İşte bak.” Kemerinin arkasına soktuğu 22 kalibre Ruger marka silahının dipçiğine dokundu.</span></p>

  <p class="calibre25"><span class="calibre6">“Daha iyi yıkanmaktan, eşyaları temizlemekten bahsediyorum.”</span></p>

  <p class="calibre25"><span class="calibre6">“Neyle yapacağız bunu peki?”</span></p>

  <p class="calibre25"><span class="calibre6">Brian derin bir iç çekti ve başını kaldırarak kapalı gökyüzüne baktı. Alçak sis örtüsü siyah bir yün kadar karanlıktı. Sonbahar yağmurları yaklaşıyordu. “Üst katlardaki tuvaletlerden suları aldık,” dedi. “Filtrelerimiz ve propanımız da var. Aşağıdan, sokaktan temizlik maddelerini de bulabiliriz. Sabun, deterjan falan.”</span></p>

  <p class="calibre25"><span class="calibre6">“Zaten suyu filtreliyoruz ya beyefendi.”</span></p>

  <p class="calibre25"><span class="calibre6">“Evet, ama—”</span></p>

  <p class="calibre25"><span class="calibre6">“Nicky’nin bulduğu zamazingoyla da yıkanıyoruz.”</span></p>

  <p class="calibre25"><span class="calibre6">Zamazingo denilen bu şey Nick’in Dillard’ın spor malzemeleri bölümünde bulduğu bir kamp duşuydu. Küçük bir soğutucu büyüklüğündeki bu şeyin yaklaşık yirmi litrelik bir deposu vardı. Duşun hortumu da pilli bir pompayla çalışıyordu. Beş gündür arada bir kısa kısa duşa girip bu lüksün tadını çıkarıyorlardı. Suyu mümkün olduğunca çok geri dönüştürerek kullanıyorlardı.</span></p>

  <p class="calibre25"><span class="calibre6">“Biliyorum, biliyorum… Sadece temizlik konusunu biraz abartsak belki daha iyi olur diyorum. Hepsi bu. Bu konuda daha çok şey öğrenene kadar en azından.”</span></p>

  <p class="calibre25"><span class="calibre6">Philip ona sert sert baktı. “Peki, öğrenecek bir şey kalmadıysa n’olacak?”</span></p>

  <p class="calibre25"><span class="calibre6">Brian’ın bu soruya cevabı yoktu.</span></p>

  <p class="calibre25"><span class="calibre6">Tek cevap şehirden geldi. Arkalarındaki uğultu, iğrenç kokan rüzgârın esintisi…</span></p>

  <p class="calibre26"><span class="calibre6">* * *</span></p>

  <p class="calibre27"><span class="calibre6">Belki bu, April ve Penny’nin akşam yemeği için hazırladıkları şeyin içindeki iştah kaçırıcı malzemelerin bir araya geldiğinin sinyaliydi. Kuşkonmaz konservesi ve jambon, kırılmış patates cipsiyle birlikte propanın alevleri üstünde pişirilmişti. Belki de bu şey Philip’in midesinin boşluklarına denizin dibine atılan bir gemi çapası gibi oturmuştu. Ya da stres, öfke ve uykusuzluk bir araya gelince böyle bir etki yapmıştı. Kardeşiyle balkonda yaptığı sohbet de olabilir onu bu hale getiren. Ama sebebi ne olursa olsun yatağına yattıktan sonra huzurlu bir şekilde uyuyamadığı kesindi. Philip Blake korkunç, ayrıntılarıyla hatırlayabileceği bir rüya gördü.</span></p>

  <p class="calibre25"><span class="calibre6">Yeni kurulmuş şahsi odasında görüyordu rüyasını. April’in önceki odasının bir zamanlar birinin iş yeri olduğu her halinden belliydi. Buranın sahibinin eşyalarını toparlarken Philip’le April Mary Kay Kozmetik sipariş formlarını ve makyaj örneklerini bulmuşlardı. Ama şimdi duvara yaslanmış iki kişilik büyük yatakta uzanırken Philip yarı bilinçlilik içinde kıvranıyor, hararetli bir korku gösterisinin içine girip çıkıyordu. Biçimsiz bir rüyaydı bu. Başlangıcı, ortası ve sonu yoktu. Yalnızca bu dehşet çemberi içinde dönüp duruyordu.</span></p>

  <p class="calibre25"><span class="calibre6">Waynesboro’daki çocukluk evinde, Farrel Sokağı’ndaki tek katlı yıkık dökük evde buldu kendisini. Evin arkasındaki Brian’la paylaştıkları odalarındaydı. Philip rüyasında çocuk değil, yetişkindi. Her nasılda bu bulaşıcı hastalık zamanda yolculuk ederek 1970’lere gitmişti. Rüya neredeyse üç boyutlu gibi canlıydı. Duvarlarda müge çiçekli duvar kâğıtları ve Iron Maiden posterleri vardı. Çizilmiş okul sırası da oradaydı. Brian evde bir yerlerdeydi. Görünmüyordu ama çığlık atıyordu. Penny de oradaydı. Yandaki odalardan birinde ağlayarak babasını istiyordu. Philip, sonsuz bir labirent olan koridorlardan koşuyordu. Duvarların sıvaları çatırdıyor. Zombi ordusu dışarıda inleyerek içeri girmeye çalışıyordu. Desteklenmiş kapılar sallanıyordu. Philip’in elinde bir çekiç vardı. Pencereleri çivilerle sağlamlaştırmaya çalışıyordu ama çekicin başı yere düşüyordu. Çarpma seslerinden sonra Philip kapılardan birinin kırılarak açıldığını görüyordu. Koşarak oraya gidiyordu, bu defa da kapı kolu elinde kalıyordu. Çekmeceleri ve dolapları karıştırarak bir silah bulmaya çalışıyordu. Dolapların kapakları düşüyor, tavandan sıvalar dökülüyordu. Botu yerdeki bir deliğe giriyordu. Duvarlar yıkılıyor, döşemeler çökmeye başlıyordu. Pencereler çerçevelerinden ayrılıyordu. Philip hâlâ kendini çağıran Penny’nin o ümitsiz ve acı çığlıklarını duyuyordu: “BABA!”</span></p>

  <p class="calibre25"><span class="calibre6">İskelet kollar parçalanan pencere çerçevelerinden geçiyor, bükülmüş kapkara parmaklar etrafı yokluyordu.</span></p>

  <p class="calibre25"><span class="calibre6">“BABA?”</span></p>

  <p class="calibre25"><span class="calibre6">Kemik beyazlığındaki kafatasları korkunç sondaj deliği periskopları gibi patlayarak yerden çıkıyordu.</span></p>

  <p class="calibre25"><span class="calibre6">“BABA!”</span></p>

  <p class="calibre25"><span class="calibre6">Rüya cam bir iplik gibi parçalanırken Philip sessiz bir çığlık atmıştı.</span></p>

  <div class="mbppagebreak" id="calibre_pb_20"></div>
</body>
</html>
