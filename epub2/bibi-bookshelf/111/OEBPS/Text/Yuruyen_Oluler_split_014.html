<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Yürüyen Ölüler</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre23" id="filepos267461"><span class="bold"><span class="calibre6">8. Kısım</span></span></p>

  <p class="calibre24"><span class="calibre6">Bir süre tamircinin ön taraftaki ofisinde, kasanın altında, şekerlerin ve patates cipslerinin bulunduğu döner rafın yanında toplaşarak durdular.</span></p>

  <p class="calibre25"><span class="calibre6">Philip kapıyı kilitleyip karanlıkta diğerlerinin yanına çömeldi. Sokakta ilerleyen yaşayan ölülerin geçit törenini izlediler. Yaşayan ölüler, tiz sesleri duyan köpekler gibi düğmeye benzeyen gözleriyle etrafı aptal aptal tarayarak kurbanlarının bulunduğu yere gitmeye çalışıyorlardı.</span></p>

  <p class="calibre25"><span class="calibre6">Burası gözetlemeye uygun bir yerdi. Ölü rahip sınıfı istasyonun önünden hantal hantal geçerken Brian, bu sık örülmüş ve desteklenmiş pencerelerden onları inceleme fırsatı buldu. Gerçekten inananlarla dolu bu kilisede nasıl hepsi birlikte zombiye dönüşmüştü? Bu salgın ortaya çıktıktan sonra birbirlerine bağlanıp birbirlerinden yardım ve avuntu bekleyen korkmuş Hıristiyanlar olarak mı toplanmışlardı? Vaizlerden İsa peygamberin dönüşüyle ilgili kıyamet günü vaazlarını mı dinlemişlerdi? Papazlar telaşla uyaran hikâyeler mi düzmüşlerdi?:</span><span class="italic"><span class="calibre6">“Ve beşinci melek sura üfledi. Cennetten dünyaya düşen bir yıldızı gördüm. Dipsiz kuyunun anahtarı ona verildi!”</span></span></p>

  <p class="calibre25"><span class="calibre6">Peki ilk dönüşen nasıl dönüşmüştü? İlk dönüşen kilisenin arka sıralarında otururken kalp krizi geçiren biri miydi? Ayin için intihar eden biri miydi yoksa? Brian, şu eski siyahlar içindeki kadınlardan birini hayal etti. Kolesterolü tüm sistemini kapatmıştı. Eldivenli dolgun elleri ruhuyla birlikte sallanıyordu. Kalbi onu ilk kez sıkıştırdığında birden geniş göğsünü tutmuştu. Dakikalar sonra, belki bir saat ya da onun gibi bir zaman diliminde kadın yeniden doğrulmuştu. Domuza benzeyen yüzünde artık yeni bir dinin, tek ve zalim bir inancın belirtileri vardı.</span></p>

  <p class="calibre25"><span class="calibre6">“Ağzımıza sıçar bu dindarlar,” dedi Philip kasanın karşısından. Sonra Penny’ye dönüp pişmanlıkla yutkundu. “Böyle konuştuğum için özür dilerim tatlım.”</span></p>

  <p class="calibre26"><span class="calibre6">* * *</span></p>

  <p class="calibre27"><span class="calibre6">Tamir atölyesini keşfe çıktılar. Burası temiz ve güvenliydi. Soğuk ama temizdi. Yerler süpürülmüş, raflar güzelce düzenlenmişti. Soğuk havada yeni lastiklerin, benzinlerin ve sıvıların kimyasal kokuları belli belirsizdi ama yine de hoştu. Geceyi burada geçirebileceklerini düşündüler. Ama en tesadüfî keşiflerini yapacakları geniş tamir garajını da kolaçan etmeden olmazdı.</span></p>

  <p class="calibre25"><span class="calibre6">“Oha! Tank bu,” dedi Brian. Soğuk çimentonun üstünde dururken bir köşeye park edilmiş üstü brandayla kaplı siyah parçaya tutmuştu feneri.</span></p>

  <p class="calibre25"><span class="calibre6">Diğerleri karanlıkta dikilerek biricik aracın etrafına toplandılar. Philip brandayı kaldırdı. Bu son model, fıstık gibi bir Cadillac Escalade’di. Sarı ışıkta akik taşı gibi parlıyordu arkası.</span></p>

  <p class="calibre25"><span class="calibre6">“Muhtemelen buranın sahibinindir,” dedi Nick.</span></p>

  <p class="calibre25"><span class="calibre6">Philip çamurlu iş botuyla kocaman tekerleklerden birine vurarak “Bayram erken geldi,” dedi. Lüks araç kocamandı. Büyük çamurlukları, devasa dikey ön lambaları ve kocaman, parlak, krom bir direksiyonu vardı. Gizli bir devlet örgütünün donanmasında bulunabilecek türden bir araca benziyordu. Hafif boyalı, şeytani camları fenerin ışığını onlara geri yansıtıyordu.</span></p>

  <p class="calibre25"><span class="calibre6">“İçinde kimse yok, değil mi?” Brian, feneri opak camlara tuttu.</span></p>

  <p class="calibre25"><span class="calibre6">Philip, belinden 22 kalibre tabancasını çıkararak kapılardan birini açtı. Namluyu, ahşap döşemeleri, deri koltukları ve bir uçağın kontrol merkezi gibi görünen masası olan arabanın boş ve temiz salonuna doğrulttu.</span></p>

  <p class="calibre25"><span class="calibre6">Philip, “Bir dolarlık çöreğine bahse girerim anahtarlar da buralarda bir yerdedir,” dedi.</span></p>

  <p class="calibre26"><span class="calibre6">* * *</span></p>

  <p class="calibre27"><span class="calibre6">Polis ve kiliseyle ilgili yaşadıkları şeyler Penny’yi iyice sersemletmiş gibi görünüyordu. O gece tamir atölyesinde yerde battaniyelere sarınarak uyumuşlardı. Cenin gibi kıvrılmış, başparmağını da ağzına almıştı.</span></p>

  <p class="calibre25"><span class="calibre6">“Yıllardır böyle yapmamıştı,” dedi Philip. Penny’nin yanındaki yatağın üstünde oturuyordu. Viski şişesinin dibi görünmüştü artık. Kolsuz bir tişörtle kirli bir kot pantolon vardı üstünde. Botları yerde yanında duruyordu. Bir yudum aldı ve ağzını sildi.</span></p>

  <p class="calibre25"><span class="calibre6">“Ne yapmamıştı?” Brian gürültü yapmamaya dikkat ederek fısıltıyla sormuştu bunu. O da kızın diğer tarafında kan sıçramış montunun içinde bağdaş kurarak oturuyordu. Nick, marangoz tezgâhının üstünde, uyku tulumunun içinde kestiriyordu. Hava sıcaklığı dört dereceye kadar düşmüştü.</span></p>

  <p class="calibre25"><span class="calibre6">“Başparmağını emmesini diyorum,” dedi Philip.</span></p>

  <p class="calibre25"><span class="calibre6">“Çok fazla şeyin üstesinden gelmek zorunda kalıyor.”</span></p>

  <p class="calibre25"><span class="calibre6">“Hepimiz öyle.”</span></p>

  <p class="calibre25"><span class="calibre6">“Haklısın.” Brian gözlerini dizlerine dikti. “Başaracağız ama.”</span></p>

  <p class="calibre25"><span class="calibre6">“Neyi başaracağız?”</span></p>

  <p class="calibre25"><span class="calibre6">Brian başını kaldırdı. “Mülteci kampını, nerede olursa olsun bulacağız.”</span></p>

  <p class="calibre25"><span class="calibre6">“Ya, evet.” Philip, şişenin dibindeki viskiyi de içerek şişeyi yere koydu. “Orayı bulacağız. Güneşli günler de göreceğiz. Yetimler sıcak birer yuva bulacak. Cesur olanlar bu boktan savaşı kazanacak.”</span></p>

  <p class="calibre25"><span class="calibre6">“Kafan bir şeye mi bozuldu?”</span></p>

  <p class="calibre25"><span class="calibre6">Philip başını salladı. “Tanrı aşkına Brian, aç artık gözlerini.”</span></p>

  <p class="calibre25"><span class="calibre6">“Bana mı kızdın?”</span></p>

  <p class="calibre25"><span class="calibre6">Philip ayağa kalktı ve ağrıyan boynunu gerdi. “Niye sana kızgın olayım ki? Her zamanki şey işte. Önemli değil.”</span></p>

  <p class="calibre25"><span class="calibre6">“Bu ne demek şimdi?</span></p>

  <p class="calibre25"><span class="calibre6">“Yok bir şey… Git de biraz uyu.” Philip, Escalade marka arabaya doğru yürüdü. Dizleri üstüne çökerek şasenin altına baktı.</span></p>

  <p class="calibre25"><span class="calibre6">Brian da ayağa kalktı. Kalbi küt küt atıyor, başı dönüyordu. Boğazı şimdi daha iyiydi. Wiltshire’deki evde birkaç gün dinlenip canlandıktan sonra öksürüğü de kesilmişti. Yine de tam iyileşmiş hissetmiyordu kendisini. Kim hissediyordu ki? İlerledi ve kardeşinin arkasında durdu. “‘Her zamanki şey işte’ derken neyi kast ettin?” diye sordu.</span></p>

  <p class="calibre25"><span class="calibre6">“Neyse ne,” diye mırıldandı Philip arabanın altını kontrol ederken.</span></p>

  <p class="calibre25"><span class="calibre6">“Polis yüzünden kızdın,” dedi Brian.</span></p>

  <p class="calibre25"><span class="calibre6">Philip yavaşça ayağa kalktı. Arkasına döndü ve kardeşiyle yüz yüze geldi. “Gidip uyumanı söylemiştim.”</span></p>

  <p class="calibre25"><span class="calibre6">“Bir zamanlar insan olan bir şeyi vuramıyorumdur belki de. Beni bir de böyle yargıla.”</span></p>

  <p class="calibre25"><span class="calibre6">Philip, Brian’ın tişörtünün ensesinden tutarak onu çevirdi ve sırtını çarparak arabaya dayadı. Bu darbe neredeyse Brian’ın nefesini kesiyordu. Nick gürültüye uyandı. Hatta Penny bile kıpırdadı. “Bana bak,” diye tehdit edercesine homurdandı Philip. Sesi, hem sarhoş hem de ayık gibi kısıktı. “Bir daha benden silah aldığında onu adam gibi kullanmaya hazır ol. O polis zararsızdı. Ama bir dahaki sefer ne olacağını kim bilir? Senin bakıcın olmak istemiyorum. Ben kendi kıçımı kurtarırım. Anladın mı? Tamam mı?”</span></p>

  <p class="calibre25"><span class="calibre6">Brian başını salladı. Boğazı korkudan kurumuştu. “Tamam.”</span></p>

  <p class="calibre25"><span class="calibre6">Philip, Brian’ın göğsüne iyice bastırdı. “O sürekli korunan, zayıf hayatından kurtulup burada üstüne düşeni yapsan iyi olur. Birkaç kafa da sen koparıver. Çünkü şurası kesin: işler düzelmeden önce daha da kötüleşecek!”</span></p>

  <p class="calibre25"><span class="calibre6">“Anladım,” dedi Brian.</span></p>

  <p class="calibre25"><span class="calibre6">Philip, onu bırakmadı. Gözleri öfkeyle parlıyordu. “Burada ölmeyeceğiz. Onlardan daha büyük canavarlar olacağız! Anladın mı? Kural falan yok artık! Felsefe yok! Nezaket yok! Merhamet yok! Sadece onlar ve biz varız. Onların tek yapmak istediği kıçımızı yemek! İşte bu yüzden biz o şerefsizleri yiyeceğiz! Onları çiğneyip tüküreceğiz! Böyle yaşayacağız ya da bu koduğumun dünyasını patlatacağım! Duyuyor musun beni? Anladın mı?”</span></p>

  <p class="calibre25"><span class="calibre6">Brian delirmiş gibi başını salladı.</span></p>

  <p class="calibre25"><span class="calibre6">Philip onu bıraktı ve yürüyerek uzaklaştı.</span></p>

  <p class="calibre25"><span class="calibre6">Buraya kadar Nick uyanıktı. Oturduğu yerden şaşkınlıkla bakınıyordu.</span></p>

  <p class="calibre25"><span class="calibre6">Penny’nin gözleri büyümüştü. Tamirhanenin kapısına doğru rüzgâr gibi ilerleyen babasına bakarak hızlı hızlı parmağını emiyordu. Philip destekli garaj kapılarına doğru yürüdü. Durdu ve suntalı parmaklıkların arasından geceye baktı. Büyük ve nasırlı ellerini yumruk yapmıştı.</span></p>

  <p class="calibre25"><span class="calibre6">Katın diğer ucunda hâlâ Escalade arabaya mıhlanmış gibi duran Brian Blake, korunan, zayıf bir bebek gibi ağlamamak için kendini zor tutuyordu.</span></p>

  <p class="calibre26"><span class="calibre6">* * *</span></p>

  <p class="calibre27"><span class="calibre6">Ertesi sabah parlak güneş, dükkânın içine süzülürken mısır gevrekleri ve şişelenmiş sularla hızlıca kahvaltı ettikten sonra yirmi litrelik üç bidon benzini Escalade marka arabanın deposuna doldurdular. Arabanın anahtarlarını bürodaki bir çekmecenin içinde buldular. Her şeyi toplayıp arabanın bagajına koydular. Hafif boyalı camlar, soğuktaki yoğunlaşma yüzünden buğulanmıştı. Brian’la Penny arka koltuğa oturmuştu. Nick garaj kapısında Philip’in işaretini bekliyordu. Görünen o ki artık hiçbir yerde elektrik yoktu o yüzden otomatik kapıyı kendileri kilitlediler.</span></p>

  <p class="calibre25"><span class="calibre6">Philip, direksiyonun arkasına geçip aracı çalıştırdı. Altı virgül iki litre, büyük v8 motor vınladı. Konsol ışıkları yandı. Philip vitesi yükselterek yavaş yavaş ilerledi. Nick’e de sinyal verdi.</span></p>

  <p class="calibre25"><span class="calibre6">Nick en yakın garaj kapısını çekerek açtı. Kapı, yanlara doğru açılırken altındaki küçük tekerlekler gıcırdadı. Gün ışığı ve hava arabanın ön camından içeri vurdu. Nick ön koltuğun kapısına gelerek Philip’in yanına çıktı. Kapı çarptı.</span></p>

  <p class="calibre25"><span class="calibre6">Philip kapıya bakarak durdu.</span></p>

  <p class="calibre25"><span class="calibre6">“Bir şey mi var?” diye sordu Nick titrek sesiyle. Philip’in yaptığı şeyleri sorgularken biraz geriliyordu. “Gitmemiz gerekmiyor muydu?”</span></p>

  <p class="calibre25"><span class="calibre6">“Bir saniye,” dedi Philip. Çekmeceye uzandı.</span></p>

  <p class="calibre25"><span class="calibre6">Yaylı bir harita çantasının içinde yaklaşık yirmi beş CD buldu. Arabanın önceki sahibi bunları düzgünce dizmişti. Torpido gözündeki kayıtlara göre de aracın önceki sahibi 601. Greencove Sokağında yaşayan Calvin R. Donlevy’ydi.</span></p>

  <p class="calibre25"><span class="calibre6">“İşte gidiyoruz,” dedi Philip. Diskleri karman çorman etmişti. Koleksiyonundaki Zeppelin, Sabbath ve Hendrix albümlerinden de anlaşıldığı üzere Greencove Sokağındaki Calvin R. Donlevy klasik rock müzik aşığıydı. “Konsantre olmamıza yardımcı olacak küçük bir şey.”</span></p>

  <p class="calibre25"><span class="calibre6">Birden Cheap Trick CD’si çalmaya başladı ve Philip baltayı yere bıraktı.</span></p>

  <p class="calibre25"><span class="calibre6">Geniş gövdeli Escalade metal kirişlere çarpmadan ileri fırlarken dörtyüzelli beygirin çekim gücü onları koltuklarına yapıştırmıştı. Gün ışığı içeriyi doldurdu. Onlar sokağa inerken, grubun kombine sesli gitarlı tanıtımı “Hello There”, Bose 5.1 marka ses düzeneğinden arabanın içine yayılıyordu.</span></p>

  <p class="calibre25"><span class="calibre6">Cheap Trick’in assolisti beylerin ve hanımefendilerin kopmaya hazır olup olmadığını sordu.</span></p>

  <p class="calibre25"><span class="calibre6">Philip köşede bir kahkaha attı ve kuzeye Maynard Terrace’a doğru sürdü arabayı. Sokak genişlemişti artık. Düşük gelirli insanların yaşadığı evler yavaş yavaş geride kalıp kayboluyorlardı. Sağda, yırtılmış yağmurluk içinde dolaşan bir zombi belirdi. Philip aracı onun üstüne doğru sürdü.</span></p>

  <p class="calibre25"><span class="calibre6">O iğrenç çarpma sesi, motorun kükremelerinden ve Cheap Trick’in inleyen davul seslerinden zar zor duyuldu. Arkada Brian koltuğa gömülmüştü. Midesi ağzına geliyor, Penny için endişeleniyordu. Penny de koltuğunda zıplayarak onun yanına gelmiş, doğrudan ileri bakıyordu.</span></p>

  <p class="calibre25"><span class="calibre6">Brian küçük kıza uzanıp eğildi ve ona gülümsemeye çalıştı.</span></p>

  <p class="calibre25"><span class="calibre6">“Buranın kuzeyinde bir giriş rampası olacaktı,” diye bağırdı Philip. Ama motorun ve müziğin gürültüsü sesini neredeyse tamamen bastırmıştı. Sol taraflarında paçavralar içinde iki yürüyen ölü daha belirdi. Biri kadın, öteki erkekti. Muhtemelen evsizlerdi. Kaldırımın kenarında hızlı hızlı yürüyorlardı. Philip aracı sevinçle onlara sürdü, ikisini de ıslak bowling lobutları gibi arabanın altına aldı.</span></p>

  <p class="calibre25"><span class="calibre6">Kopan kulaklardan biri ön cama yapışınca Philip silecekleri çalıştırdı.</span></p>

  <p class="calibre26"><span class="calibre6">* * *</span></p>

  <p class="calibre27"><span class="calibre6">Maynard Terrace’ın kuzey ucuna vardılar. Giriş rampası önlerindeydi. Philip frenlere asıldı. Escalade araba rampanın ucundaki altı araçlık zincirleme kazanın önünde gürültüyle durdu. Bir grup ceset enkazın çevresinde tembel akbabalar gibi toplanmıştı.</span></p>

  <p class="calibre25"><span class="calibre6">Philip vitesi geri aldı. Gazı kökledi. Arabanın içinde rock müzik gürlüyordu. Yer çekimi kuvveti herkesi öne fırlattı. Brian, Penny’yi koltuğa yasladı.</span></p>

  <p class="calibre25"><span class="calibre6">Direksiyon çevrildi ve araba yüz seksen derece dönerek otobana paralel giden McPherson Bulvarı’na döndü.</span></p>

  <p class="calibre25"><span class="calibre6">Birkaç dakika içinde davul sesleri eşliğinde çevredeki gayrimenkulleri bir buçuk kilometre geçmişlerdi. Bass gitar, başıboş gezen ölünün korkunç gürültüsüyle uyumlu çalıyordu. Ölü yoldan çekilemeyecek kadar yavaş ilerliyordu. Arabanın büyük ön çamurluklarına çarparak yaralı devasa kuşlar gibi havaya uçmuştu. Bu koca arabanın altında çıkan gümbürtüler gölgelerdeki ve ağaçların arasındaki ölüleri de uyandırıyordu. Böylece giderek daha da fazla ölü gezen meydana çıkıyordu.</span></p>

  <p class="calibre25"><span class="calibre6">Başka bir giriş rampasına yaklaşırlarken Philip’in çenesi acımasız bir kararlılıkla gerginleşmişti.</span></p>

  <p class="calibre25"><span class="calibre6">Faith Bulvarı’nda frenler kilitlendi. Buradaki bir hamburgerci cayır cayır yanıyordu. Tüm bölge dumanlar altında kalmıştı. Bu rampa ötekinden de fena bir halde tıkalıydı. Philip karışık bir küfür savurarak vitesi geri aldı ve arabayı tekrar geriye doğru hızla sürdü.</span></p>

  <p class="calibre25"><span class="calibre6">Araç bir yan sokağa girdi. Yine direksiyon çekildi. Gaza basıldı. Batıya doğru hızla gidiyorlardı. Barikatların arasında mekik dokuyorlardı. Sisteki görüntüler gibi giderek büyüyen uzaktaki gökdelenlere yöneldiler.</span></p>

  <p class="calibre25"><span class="calibre6">Giderek artan tıkanmış sokaklar, enkazlar, mahvolmuş arabalar ve dolaşan ölülerle başa çıkılamaz gibi görünüyordu. Ama Philip Blake vazgeçmeyecekti. Gözlerini ufka dikip ağır ağır nefes alarak direksiyonun arkasında kambur gibi oturuyordu. Yıldırım harekâtında bombalanmış gibi görünen bir manavı geçti. Bu arazi ölülerle doluydu.</span></p>

  <p class="calibre25"><span class="calibre6">Philip, yolun ortasında duran bir grup zombiyi yarıp geçmek için arabanın hızını arttırdı.</span></p>

  <p class="calibre25"><span class="calibre6">Arabanın o devasa kaportası kanla kaplandı. Onlar da arabanın ön camına sıçrayarak güller açtıran hastalıklı dokuların kızıl sergisine bakıyorlardı. Silecekler, bu korkunç kalıntıları hışırdatarak tüm camı kana boyadı.</span></p>

  <p class="calibre25"><span class="calibre6">Arka koltuktaki Brian yeğenine döndü. “Ufaklık?” Cevap gelmedi. “Penny?”</span></p>

  <p class="calibre25"><span class="calibre6">Çocuk boş bakışlarını ön camdaki renkli gösteriye sabitlemişti. Penny, Rock’n roll tarzı müziğin ve arabanın gürültüsünden Brian’ı duymuyor gibi görünüyordu. Ya da duymamayı tercih ediyordu. Ya da kendinden o kadar geçmişti ki hiçbir şey duymuyordu.</span></p>

  <p class="calibre25"><span class="calibre6">Brian hafifçe kızın omzuna vurdu. Penny bakışlarını hemen ona çevirdi.</span></p>

  <p class="calibre25"><span class="calibre6">Brian kızın üstünden uzanarak onun tarafındaki buğulu cama dikkatlice bir kelime yazdı:</span></p>

  <p class="calibre25"><span class="italic"><span class="calibre6">UZAK.</span></span></p>

  <p class="calibre26"><span class="calibre6">* * *</span></p>

  <p class="calibre27"><span class="calibre6">Brian bir yerde Atlanta’da yaklaşık altı milyon insanın yaşadığını okumuştu. Bunu hatırladı. Bu sayı onu şaşırtmıştı. Atlanta Brian’a her zaman küçük ve saf taşralıların deniz kenarındaki kasabası gibi yani minyatür bir kent gibi gelmişti.</span> <span class="italic"><span class="calibre6">Southern Progress</span></span> <span class="calibre6">dergisinin abartması olarak düşünmüştü bunu da. Bu şehre gittiği birkaç seferde de burası ona kocaman bir banliyö izlenimi vermişti. Tabii ki kent merkezinde büyük binalar vardı. Turner, Coke, Delta ve Falcon gibi pek çok kulesi vardı. Ama yine de kuzeydeki büyük kentlerin küçük kardeşi gibi görünüyordu. Brian bir keresinde eski karısının ailesini ziyaret etmek için New York’a gitmişti. Bu geniş, pis ve klostrofobik karınca yuvası ona</span> <span class="italic"><span class="calibre6">gerçek</span></span> <span class="calibre6">bir kent gibi gelmişti. Atlanta’ysa bir kentin gölgesi gibiydi. Brian, lisedeki bir etüt dersinde bu şehrin tarihini de biraz öğrendiğini hatırladı: Sherman burayı yaktıktan sonra kentin yeniden inşası sırasında planlamacılar eski tarihi yapıların ortadan kaldırılmasına karar vermişti. Sonraki yüzyılda Atlanta’nın yarısı çelik – cam içinde acılar çekmişti. Eski Güney kokularının hâlâ buram buram yayıldığı Savannah ve New Orleans gibi diğer Güney kentlerinin aksine, Atlanta modern ekspresyonizmin sıkıcı yüzü olmuştu.</span> <span class="italic"><span class="calibre6">Baksana anne, biz yenilikçiyiz, kozmopolitiz, harikayız. Birmingham’daki kırolara benzemeyiz,</span></span> <span class="calibre6">der gibi bir halleri vardı binaların. Fakat Brian’a göre Leydi Atlanta yapmacıktı ve olsa olsa bir şehir taklitiydi. Şimdiye kadar.</span></p>

  <p class="calibre25"><span class="calibre6">Philip’in bıkıp usanmadan ıssız ara yollarda ve otobana paralel giden cüzamlı boş arazilerde zikzaklar çizdiği, yolları oyarak şehir merkezine yaklaşmaya çalıştığı bu korkunç yirmi beş dakikalık dersten sonra fikri değişmişti. Brian artık Atlanta’yı hava geçirmeyecek şekilde kapalı, içlerinde bulundukları arabanın hafif boyalı pencereleri dışındaki bir slayt gösterisi olarak görüyordu. Bu gösteride adli suçların olay yeri fotoğrafları vardı. Enkazlarla tıkanmış çıkmaz sokakları, yanan çöp yığınlarını, talan olmuş ve terkedilmiş sosyal konutları, patlayarak etrafa saçılmış pencereleri ve yardım istemek için kargacık burgacık yazılarla ak duvarlara asılmış lekeli kâğıtları görüyordu. Burası gerçekten bir şehirdi, ilkel bir ölü kentti. Aşırı kalabalık ve ölüm kokan bir yerdi. İşin en kötü tarafıysa hâlâ şehir merkezi sınırına varamamışlardı.</span></p>

  <p class="calibre25"><span class="calibre6">Merkezi Standart Saate göre 10.22 sularında Philip Blake, Capital Bulvarını bulabildi. Bu bulvar, Turner Meydanı’nı geçerek şehir merkezine ulaşan altı şeritli geniş bir yoldu. Müzik setini kapattı. Capital Bulvarını geçip kuzeye doğru giderlerken sessizlik kulaklarını çınlatıyordu.</span></p>

  <p class="calibre25"><span class="calibre6">Yol terkedilmiş arabalarla doluydu. Yine de arabaların aralarında Escalade’in zikzaklar çizerek geçebileceği kadar boşluklar vardı. Gökdelenlerin tepesine o kadar yaklaşmışlardı ki, cankurtaran gemisinin bayrağı gibi sisler içinde parlıyorlardı.</span></p>

  <p class="calibre25"><span class="calibre6">Yolun iki yanındaki çimento denizinin ortasından geçerlerken kimse konuşmadı. Stadyumun otoparkı boş sayılırdı. Orada, burada devrilmiş birkaç golf arabası görülüyordu. Büfe karavanlarının hepsi kapanmış, üstüne yazılar yazılmış vaziyette bir köşede duruyordu. Etrafa yayılmış ölüler, ileride yolda güz soğuğunda kurumuş çimlerin üzerinde dolaşıyorlardı.</span></p>

  <p class="calibre25"><span class="calibre6">Gıdasızlıktan olduğu yere yığılıverecek sokak köpekleri gibi görünüyorlardı.</span></p>

  <p class="calibre25"><span class="calibre6">Philip, pencere kolunu kıvırarak camı açtı ve dışarıyı dinledi. Rüzgâr fısıldıyordu. Havada tuhaf bir koku vardı. Yanmış lastik, erimiş elektrik devreleri ve yağlı ne olduğu pek de ayırt edilemeyen, yani çürümüş don yağı gibi bir şeyin karışık kokusu vardı. İleride kocaman bir motor gibi havayı titreten bir şey patladı.</span></p>

  <p class="calibre25"><span class="calibre6">Brian bir şeyi fark etmişti, bu yüzden midesine kramplar giriyordu. Mülteci kampları batıya doğru bir yere, şehrin küçük sokaklarından birine açılıyorsa orada acil durumlar için araçlar olmaz mıydı? Peki ya işaretler? Kontrol noktaları? Silahlı askerler? Polis helikopterleri? Şehir merkezine yakın bu yerde kurtuluşa yaklaştıklarına dair bir belirti olmaz mıydı? Şehre gelene kadar yalnızca birkaç potansiyel yaşam belirtisi görmüşlerdi. Glenwood Bulvarı’nda hızla giden bir motosikletin üstünde birini gördüklerini sanmışlar, ama emin olamamışlardı. Sonra Nick, Sydney Caddesi’nde birinin kapıdan hızlıca çıktığını gördüm demişti. Ama buna yemin edemezdi.</span></p>

  <p class="calibre25"><span class="calibre6">Brian yaklaşık dört yüz metre ileride yonca yaprağı oluşturan büyük ve karmakarışık otobanları gördüğünde bu düşünceleri zihninden çıkarmaya çalıştı.</span></p>

  <p class="calibre25"><span class="calibre6">Ana damarlardan oluşan bu geniş kavşak -20. otobanın 85., 75., ve 403. otobanlarla birleştiği bu yer- Atlanta şehir merkezinin doğu sınırını gösteriyordu. Şimdiyse bu kavşak, unutulmuş bir harp meydanı gibi enkazlarla ve devrilmiş kamyonlarla dolu olarak güneşin soğuk ışınları altında pişiyordu. Brian, aracın yokuş çıkmaya başladığını hissetti.</span></p>

  <p class="calibre25"><span class="calibre6">Capital Bulvarı kavşaktan sonra dik bir şekilde yükseliyordu. Philip, saatte yirmi beş kilometre hızla terkedilmiş enkazların arasından kıvrıla kıvrıla ağır ağır çıkıyordu yokuşu.</span></p>

  <p class="calibre25"><span class="calibre6">Brian, sol omzuna birinin vurduğunu hissetti. Penny, dikkatini çekmeye çalışıyordu. Dönüp ona doğru baktı. Küçük kız Brian’a doğru eğilerek kulağına bir şey fısıldadı. “İşim var,” gibi bir şey dedi.</span></p>

  <p class="calibre25"><span class="calibre6">Brian çocuğa baktı. “İşin mi var?”</span></p>

  <p class="calibre25"><span class="calibre6">Kız başını salladı ve tekrar aynı şeyi kulağına fısıldadı.</span></p>

  <p class="calibre25"><span class="calibre6">Brian, durumu ancak anladı. “Biraz tutabilir misin ufaklık?”</span></p>

  <p class="calibre25"><span class="calibre6">Philip onları duydu ve arkaya baktı. “Bir şey mi oldu?”</span></p>

  <p class="calibre25"><span class="calibre6">“Penny’nin çişi var.”</span></p>

  <p class="calibre25"><span class="calibre6">“Hadi ya,” dedi Philip. “Kusura bakma tatlım. Ama kendini biraz daha tutmalısın.”</span></p>

  <p class="calibre25"><span class="calibre6">Penny, Brian’ın kulağına gerçekten çok ama çok çişinin olduğunu fısıldadı.</span></p>

  <p class="calibre25"><span class="calibre6">“Çişini yapması lazım Philip,” diye kardeşine durumu anlattı Brian. “Çok sıkışmış.”</span></p>

  <p class="calibre25"><span class="calibre6">“Azıcık daha tut, tatlım.”</span></p>

  <p class="calibre25"><span class="calibre6">Tepenin zirvesine yaklaşıyorlardı. Gece, arabayla Capital Bulvarını geçenler şehrin bu bölgesinde muhteşem bir manzarayla karşılaşıyor olmalıydılar. Yaklaşık doksan metre ileride araç uzun bir binanın gölgesinden geçip batıya doğru ilerleyecekti. Belediye binasının nefes kesen manzarasını gösteren şehir ışıklarının parlak ışıltılarını gördüler. Bunun arkasında da parlak gökdelen katedraller vardı.</span></p>

  <p class="calibre25"><span class="calibre6">Binanın gölgesini geçtiler. Tüm görkemiyle önlerinde uzanan şehri gördüler. Philip frene bastı. Escalade marka araç sallanarak durdu.</span></p>

  <p class="calibre25"><span class="calibre6">Dilleri tutulmuşçasına hiç konuşmadan uzun bir süre orada öylece oturdular.</span></p>

  <p class="calibre25"><span class="calibre6">Soldaki sokak, mermerlerden yapılmış o haşmetli belediye binasının önüne ilerliyordu. Terkedilmiş araçlarla tamamen tıkanmış, yanlış yöne giden tek yönlü bir yoldu bu. Ama arabadakilerin birdenbire dillerinin tutulmasına neden olacak kadar şaşırmalarına yol açan bu değildi. Kimsenin ağzını açıp da tek kelime edememesinin, sadece bir saniye süren ama sonsuza dek sürecekmiş gibi görünen sessizliğin sebebi Capital Bulvarı tarafından, kuzeyden kendilerine doğru gelen şeyi görmüş olmalarıydı.</span></p>

  <p class="calibre25"><span class="calibre6">Penny altını ıslattı.</span></p>

  <p class="calibre26"><span class="calibre6">* * *</span></p>

  <p class="calibre27"><span class="calibre6">Bir blok ötedeki Martin Luther King Sokağından Roma ordusu kadar kalabalık ve böcek sürüsü gibi aceleci bir karşılama grubu geliyordu. Hükümet binalarının güneşi kestiği serin gölgelerin arasından fırlayıp geliyorlardı. O kadar çoklardı ki insan gözünün gördüğü şeyi algılaması bile biraz zaman alıyordu. Çeşitli şekil ve ebatlarda, çürümenin her safhasından zombiler vardı. Kapılardan, pencerelerden, ara sokaklardan, ağaçlı meydanlardan, her köşe bucaktan çıkıyorlardı. Düzensiz bir müzik grubu gibi sokakları dolduruyorlardı. Hepsi de taze etle dolu yeni arabanın kokusuna ve sesine doğru geliyordu.</span></p>

  <p class="calibre25"><span class="calibre6">Genç-yaşlı, siyah-beyaz, kadın-erkek, eski işadamı, ev hanımı, devlet memuru, dolandırıcı, çocuk, eşkıya, öğretmen, avukat, hemşire, polis, çöpçü, fahişe… Güneşte çürümüş ve buruşmuş meyvelerle dolu uçsuz bucaksız bir meyve bahçesi gibi hepsinin yüzü solgun ve paramparçaydı. Hepsi cansız kurşuni renkteydi. Tüm gri gözler Escalade’e kilitlenmişti. Binlerce vahşi ve ilkel takip cihazı iştahla aralarından geçen yeni gelenlere doğru yönelmişti.</span></p>

  <p class="calibre25"><span class="calibre6">Korkudan dillerinin tutuldukları bu sürede Philip, beynindeki tüm sinirleri kullanarak pek çok şeyi fark etmeyi başardı.</span></p>

  <p class="calibre25"><span class="calibre6">Açık pencereden sürünün o malum kokusunu alabildiğini fark etti. Hava bile içeriyi çabucak bozulmuş pastırma ve bok gibi kokan o iğrenç kokuyla doldurdu. Dahası pencereyi açtığında önceden de duyduğu o tuhaf sesleri fark etti. Yüksek gerilimli bir milyon tel tıngırtısı gibi havadaki titreşimli hırıltılar, ölülerle dolu bir kentin sesiydi.</span></p>

  <p class="calibre25"><span class="calibre6">Karmaşık bir organizma gibi hep birlikte hareket ederek arabaya doğru ilerlerken çıkardıkları toplu iniltiler Philip’in cildini karıncalandırıyordu.</span></p>

  <p class="calibre25"><span class="calibre6">Tüm bunlar Philip’in beynine topuzlu bir çekiç gibi inerek son bir şeyi fark etmesini sağladı. Gözlerinin önünde sanki rüyadaymış gibi ağır çekimde beliren manzaraya baktığında bu şehirde hayatta kalan birilerini bırak mülteci kampı aramanın bile samanlıkta iğne aramaktan daha zor olduğunu fark etti.</span></p>

  <p class="calibre25"><span class="calibre6">Bu mikrosaniye içinde, donmuş sessizliğin miniskül parçasında, Philip güneşli günler göremeyeceklerini, yetimlerin yetim olarak kalacaklarını, cesurların ise bir daha asla o boktan savaşı kazanamayacaklarını anladı.</span></p>

  <p class="calibre25"><span class="calibre6">Vites kolunu çekmeden önce diğerlerine dönüp, karamsar bir sesle, “Kaçınız hâlâ mülteci kampını bulmaya istekli? Ellerinizi göreyim,” dedi.</span></p>

  <div class="mbppagebreak" id="calibre_pb_14"></div>
</body>
</html>
