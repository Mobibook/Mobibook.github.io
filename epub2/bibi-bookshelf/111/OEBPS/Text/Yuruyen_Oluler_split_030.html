<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Yürüyen Ölüler</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre23" id="filepos817176"><span class="bold"><span class="calibre6">22. Kısım</span></span></p>

  <p class="calibre24"><span class="calibre6">Akşamın kızıl ışıkları yavaş yavaş sarıyordu etrafı. Soğuk rüzgârlar, Woddbury’nin çeviren ormanlardan geçerek ağaçları şiddetle sallıyordu. Yarışçıların şehir merkezinden gelen ve dinmek binmeyen uğultusu, havadaki odun dumanı ve karbon monoksit kokusuyla karışıyordu. Kentin arka sokakları oldukça ıssızdı. Burada yaşayanların çoğu yarışı izlemeye gitmişti… Ama yine de güvenli bölgeyi kuşatan boş araziden geçerlerken Nick’le Brian’ı kimsenin görmemesi bir mucizeydi.</span></p>

  <p class="calibre25"><span class="calibre6">Nick ormana doğru yürürken hızlı hızlı dua ediyordu. Omzundaki pompalı tüfeği, kutsal bir sopaymış gibi taşıyordu. Brian, Nick’e asılıp onu yavaşlatmaya çalışıyordu. Şu Allah’ın cezası duasını kessin de normal bir insan gibi konuşsun istiyordu. Ama Nick’in içindeki hararetli niyet, onu hızlandırıyordu.</span></p>

  <p class="calibre25"><span class="calibre6">Sonunda ağaçlıklara yaklaştıklarında Brian, Nick’in montunu o kadar sert asıldı ki neredeyse onu düşürüyordu. “Ne bok yiyorsun sen?”</span></p>

  <p class="calibre25"><span class="calibre6">Nick döndü ve Brian’a sert sert bakarak konuştu: “Bir kızı buraya doğru sürüklediğini gördüm.” Nick’in sesi kırılacak gibiydi. Ağlamak üzereydi sanki.</span></p>

  <p class="calibre25"><span class="calibre6">“Philip mi yaptı bunu?”</span></p>

  <p class="calibre25"><span class="calibre6">“Bu böyle devam edemez, Brian—”</span></p>

  <p class="calibre25"><span class="calibre6">“Hangi kız bu?”</span></p>

  <p class="calibre25"><span class="calibre6">“Şehirden bir kız işte. Zorla götürdü onu. Ne yapıyorsa artık, buna bir son verilmeli.”</span></p>

  <p class="calibre25"><span class="calibre6">Brian, Nick’in titreyen çenesine baktı. Nick’in gözleri yaşlarla dolmuştu. Brian, derin bir nefes aldı. “Tamam. Dur, sakinleş biraz.”</span></p>

  <p class="calibre25"><span class="calibre6">“Onun içinde şeytan var, Brian. Bırak beni, gideyim. Bu iş bitmeli artık.”</span></p>

  <p class="calibre25"><span class="calibre6">“Bir kızı götürdüğünü gördün ama başka bir şey—”</span></p>

  <p class="calibre25"><span class="calibre6">“Bırak beni, Brian.”</span></p>

  <p class="calibre25"><span class="calibre6">Brian, Nick’in kolunu tutarak bir an orada öylece kalakaldı. Tüyleri diken diken oldu. Vücuduna bir ürperti yayıldı. Bunu kabul etmek istemiyordu. İşleri yoluna koymanın, her şeyi kontrol altına almanın bir yolu olmalıydı.</span></p>

  <p class="calibre25"><span class="calibre6">İşkence gibi geçen bu duraksamanın ardından Brian, Nick’e baktı ve “Göster bakalım bana,” dedi.</span></p>

  <p class="calibre26"><span class="calibre6">* * *</span></p>

  <p class="calibre27"><span class="calibre6">Nick, Brian’ı ceviz ağacı cesetleri arasından kıvrılarak giden işlenmemiş ve dar bir patikadan geçirdi. Gölgelerin altındaki bu patika sarmaşıklar ve yabani otlarla kaplıydı. Batan güneşin ışınlarıyla birlikte hava sıcaklığı da düşüyordu.</span></p>

  <p class="calibre25"><span class="calibre6">Yaprakların arasından hızla geçmeye çalışırlarken dikenler ve böğürtlen çalıları takılıp montlarını yırtıyordu.</span></p>

  <p class="calibre25"><span class="calibre6">Sağlarındaki yapraklarla örülü kafeslerin arasından inşa sahasının güney ucunu görebiliyorlardı. Tahta barikata yeni bir bölme yapılıyordu orada. Bu bölgenin hemen yanındaki yerde kalas yığınları uzanıyordu. Buldozer gölgelerin altında oturuyordu. Nick, ağaçlar arasındaki bir boşluğu işaret etti.</span></p>

  <p class="calibre25"><span class="calibre6">Bu aralıktan devrilmiş bir ağaca doğru yaklaşırlarken “İşte orada,” diye fısıldadı Nick. Kütüklerin arkasında eğildi. Bu haliyle askercilik oynayan küçük, çılgın bir çocuğa benziyordu. Brian da onun yanına çömeldi. Çürük ağaç gövdesinin arkasından başını kaldırarak etrafa bakındı.</span></p>

  <p class="calibre25"><span class="calibre6">Yaklaşık yirmi metre ilerideki uzun yapraklı çamların ve yaşlı meşe ağaçların gölgesinde kalan yosun tutmuş bir çukurun içindeydi Philip Blake. Mantarlar, yabani otlar ve çam ağaçların etrafa saçılmış iğne yaprakları halı gibi kaplamıştı yeri. Küçük bir metan parıltısı ormanın önüne doğru yansıyordu. Hafif kızıl bir sis de ormanın arasındaki bu açıklığa tuhaf bir gizem katıyordu. Nick tüfeğini kaldırdı. Kısık bir sesle “ ‘Yüce Tanrım,’ ” diye mırıldandı. “ ‘Bizi tüm günahlarımızdan arındır…’ ”</span></p>

  <p class="calibre25"><span class="calibre6">“Kes şunu, Nick,” diye fısıldadı Brian</span></p>

  <p class="calibre25"><span class="calibre6">Ormanın açıklığındaki dehşeti hayretle izlerken “ ‘Tüm günahlarımdan kurtulmak istiyorum,’ ” diye homurdandı. “ ‘Seni gücendirdiler, ah Tanrım…’ ”</span></p>

  <p class="calibre25"><span class="calibre6">“Kapa çeneni,</span> <span class="italic"><span class="calibre6">sus</span></span> <span class="calibre6">artık!” Brian, tüm bunları anlamlandırmaya çalışıyordu. Bu gölgelerin arasından gördüklerini tam olarak kestirmek çok zordu. İlk bakışta Philip orada eğilmiş de bir domuzun elini kolunu bağlıyormuş gibi görünüyordu. Kot ceketi ter içinde kalmıştı. Her tarafına otlar yapışmıştı. Yerde, onun altında kıvranan birinin el ve ayak bileklerini iple sarıyordu.</span></p>

  <p class="calibre25"><span class="calibre6">Yerdekinin</span> <span class="italic"><span class="calibre6">gerçekten</span></span> <span class="calibre6">bluzu yırtılmış, ağzı naylon halatla tıkanmış genç bir kadın olduğunu görünce soğuk bir korku dalgası Brian’ın vücuduna yayıldı. “Aman tanrım, ne yapı—”</span></p>

  <p class="calibre25"><span class="calibre6">Nick, kısık sesle mırıldanmaya devam ediyordu: “ ‘Yapmak üzere olduğum şey için affet beni Tanrım, yüce merhametinin de yardımıyla senin için çalışacağım—’ ”</span></p>

  <p class="calibre25"><span class="calibre6">“Kapa şu çeneni!” Brian’ın beyni yanıyordu. Telaştan düşünemiyordu sanki. Çılgınca tahminler geçiyordu aklından: Philip, ya bu kadına tecavüz edecekti, ya da onu öldürüp cesediyle de Penny’yi besleyecekti. Bir şeyler yapılmalıydı. Hem de hemen. Nick haklıydı. En başından beri haklıydı. Bunu durdurmanın bir yolu olmalıydı. Bir şeyler olmadan önce—</span></p>

  <p class="calibre25"><span class="calibre6">Brian’ın yanında bir kıpırtı oldu.</span></p>

  <p class="calibre25"><span class="calibre6">Nick, kütüğün üstünden atlayıp dikenlerin arasından geçerek bu açıklığa doğru ilerliyordu.</span></p>

  <p class="calibre26"><span class="calibre6">* * *</span></p>

  <p class="calibre27"><span class="calibre6">“Nick, dur!” Brian çalılıkların arasından geçerek yolun yarısına gelmişti ki gölgelerin altındaki bu açıklıkta şekillenen korkunç tabloyu gördü. Her şey sürreal bir satranç tahtası üstünde hayali ve ağır hareketlerle bir araya toplanmış taşların dizilişi gibi görünüyordu.</span></p>

  <p class="calibre25"><span class="calibre6">Nick, tüfeğini Philip’e doğru kaldırarak bu açıklığa daldı. Philip de Brian’ın çığlığının ani sesinden ürkerek birden ayağa fırladı. Silahı yoktu. Bakışlarını yerde kıvranan kadından çekip onun yanında, şapkalı mantarların arasında duran sırt çantasına doğru gergin gergin baktı. Ellerini kaldırdı. “Şu Allah’ın cezası şeyi indir, Nicky.”</span></p>

  <p class="calibre25"><span class="calibre6">Nick, silahın namlusu tam Philip’i hedef alana kadar kaldırdı tüfeği “Şeytan sana kancayı taktı, Philip. Tanrıya karşı günah işledin… Onun adını kirlettin. Artık her şey Tanrının elinde.”</span></p>

  <p class="calibre25"><span class="calibre6">Brian, 38 kalibre silahını arayarak bocalıyor, korkudan hızlı hızlı soluyordu. “Nick, dur! YAPMA!” Brian’ın zihninden binbir çeşit düşünce geçiyordu. Sonunda gelip Nick’in yaklaşık üç metre arkasında durdu.</span></p>

  <p class="calibre25"><span class="calibre6">Bu sırada yerdeki kız da hâlâ bağlı ve ağzı tıkalı vaziyette yuvarlanıyor, çamurlu toprağa kapanarak ağlıyordu. Sanki yerin yarılarak kendini içine almasını, orada ölmeyi istiyordu. Brian’la Nick’in arasındaki mesafe iki metreye düşmüştü. Bakışları sabitti.</span></p>

  <p class="calibre25"><span class="calibre6">Philip eski dostuna “İntikam meleği falan mısın, nesin sen?” diye sordu.</span></p>

  <p class="calibre25"><span class="calibre6">“Öyleyimdir belki.”</span></p>

  <p class="calibre25"><span class="calibre6">“Bu seni ilgilendirmez, Nicky.”</span></p>

  <p class="calibre25"><span class="calibre6">İçindeki duygular Nick’i sarsıyor, titremesine yol açıyordu. Gözlerine dolan yaşlar, gözlerini kırpmasıyla birlikte yanaklarından süzüldü. “Kızınla birlikte daha iyi bir yere gideceksin, Philly.”</span></p>

  <p class="calibre25"><span class="calibre6">Philip, taş bir heykel gibi sabit duruyordu. Mahvolmuş küçük yüzü, bu loş ışıkta çok tuhaf görünüyordu. “Penny ile beni Cennet’e gönderecek kişi de sensin sanırım?”</span></p>

  <p class="calibre25"><span class="calibre6">“Birinin buna bir son vermesi gerek, Philly. Ben de olabilirim bu.” Nick, hedefi gözüne doğru kaldırarak fısıldadı: “ ‘Tanrım, bağışla—’ ”</span></p>

  <p class="calibre25"><span class="calibre6">“Nick, dur! Lütfen, n’olursun!</span> <span class="italic"><span class="calibre6">Beni dinle</span></span><span class="calibre6">!” Brian, sanki hakemmiş gibi elindeki 38 kalibreyi havaya kaldırarak etrafından döndü. Hâlâ Philip’i nişan alan Nick’e doğru gitti. Aralarında yalnızca birkaç santimetre vardı. Konuşmaya başladı: “Wayneboro’da takıldığınız onca yıl, paylaştığınız onca sevinç, kat ettiğimiz onca yol, bunların hiçbiri senin için bir şey ifade etmiyor mu? Philip, bizim hayatımızı kurtardı! İşler çığırından çıktı, evet. Ama her şey tekrar yoluna konabilir. Yalvarırım, silahını indir, Nick.”</span></p>

  <p class="calibre25"><span class="calibre6">Nick titriyordu. Gözü hâlâ tüfeğin nişangâhındaydı. Alnı, boncuk boncuk terlerle dolmuştu.</span></p>

  <p class="calibre25"><span class="calibre6">Philip öne doğru bir adım attı. “Telaşlanma, Brian. Nick şimdiye kadar hep konuşmayı seçti. Yaşayan birini öldürmek için eline bir taş bile almadı.”</span></p>

  <p class="calibre25"><span class="calibre6">Nick sinirden titriyordu.</span></p>

  <p class="calibre25"><span class="calibre6">Brian kararsızlık içinde donup kalmış, öylece bakıyordu.</span></p>

  <p class="calibre25"><span class="calibre6">Philip sakin sakin yerdeki kıza doğru uzandı. Bavulmuş gibi kızın elbisesinin ensesinden tutup çekerek kaldırdı onu. Döndü ve kıvranıp duran kızı, bu aralıktan ileri doğru sürüklemeye başladı.</span></p>

  <p class="calibre25"><span class="calibre6">Nick’in sesi iyice kısılmıştı. “Hepimize merhamet et.”</span></p>

  <p class="calibre25"><span class="calibre6">Tüfeğin çarkı birden döndü.</span></p>

  <p class="calibre25"><span class="calibre6">Ve namlu gürledi.</span></p>

  <p class="calibre26"><span class="calibre6">* * *</span></p>

  <p class="calibre27"><span class="calibre6">12 kalibre, kör bir silahtı. 33 kalibre ölümcül saçmalar, yakın mesafeden otuz santimetreden bile daha geniş bir alana yayılabilirler. Betonu bile delebilecek bir kuvvetle hedefi kevgire çevirirler.</span></p>

  <p class="calibre25"><span class="calibre6">Philip’i sırtından vuran saçma, kürek kemiklerinin etini ve boynundaki damarları delip geçerek beyin sapının yarısını boğazının önüne getirdi. Bu saçma taneleri kızın da kafa derisinin bir kenarını yüzerek onu oracıkta öldürdü. İki gövde de kırmızı bir sis bulutuyla olduğu yerden fırladı.</span></p>

  <p class="calibre25"><span class="calibre6">İkisi de karmakarışık bir şekilde birbirlerine tutunarak öne doğru yıkıldıktan sonra ormanın içinde yan yana uzandılar. Kolları ve bacakları bükülmüştü. Kız çoktan ölüp taş kesilmişti. Ama Philip, işkence gibi süren saniyelerde ölüm sancısıyla kıvranıyordu. Başını yukarı kaldırmış, ağzını açmıştı. Yüzünde bir çığlık maskesi var gibiydi. Nefes almaya çalıştı ama beynindeki hasar her şeyi engelliyordu.</span></p>

  <p class="calibre25"><span class="calibre6">Az önce olanların şokuyla Nick Parsons dizleri üstüne çöktü. Parmağı tetikte donup kalmıştı. Tüfek hâlâ çok sıcaktı.</span></p>

  <p class="calibre25"><span class="calibre6">Saçmaların gittiği yolu takip ederek kendine bir tünel açıp bu iki insan bedenine neler yaptığına baktı. Tüfeği elinden otların arasına düştü. Ağzını kıpırdattı ama hiçbir ses çıkaramadı. Ne yapmıştı böyle? Baklanın kabukları gibi içine doğru büzüştüğünü, küçüldüğünü hissetti. Soğuk ve ıssızdı her yer. Üflediği surun sesi hâlâ kulaklarında çınlıyordu. Utancın kızgın gözyaşları, şimdi oluk oluk süzülüyordu yüzünde: Ne yapmıştı? Ne yapmıştı böyle? Ne yapmıştı?</span></p>

  <p class="calibre26"><span class="calibre6">* * *</span></p>

  <p class="calibre27"><span class="calibre6">Brian Blake taş kesilmiş, göz bebekleri büyümüştü. Kanlı bir külçe gibi ölü kızın yanında uzanan kardeşinin görüntüsü beynine bomba gibi inmişti. Diğer tüm düşünceler aklından çıkıp gitmişti.</span></p>

  <p class="calibre25"><span class="calibre6">Yalnızca Nick’in feryat eden ağıtları Brian’ın bu sersemliğine nüfuz edebiliyordu.</span></p>

  <p class="calibre25"><span class="calibre6">Nick, hâlâ Brian’ın yanında dizleri üstünde oturuyor ve hıçkırarak ağlıyordu.</span></p>

  <p class="calibre25"><span class="calibre6">Nick Parsons’ın yüzünde akıl ve mantıktan hiçbir iz kalmamış gibiydi. Bu katliam görüntüsüne bakarak haykırıyordu. Yarısı dua, yarısı da aptalca savunma olan birbiri ardına ağzından dökülen anlaşılmaz sözler, sümüklerine karışıp gidiyordu. Akşam karanlığının serinliğinde soluk alıp verişleri görülebiliyordu. Başını kaldırıp gökyüzüne baktı. Brian, psikotik bir öfkeyle hareket ederek hiç düşünmeden 38 kalibre silahını kaldırdı ve Nick Parsons’ın kafasına yandan tek bir el ateş etti.</span></p>

  <p class="calibre25"><span class="calibre6">Bu ani darbe, etrafa kırmızı sıvılar saçarak Nick’in işini bitirdi. Kurşun beyninin bir yanından girip öbür yanından çıktı ve bir ağaca doğru fırladı. Nick, gözleri yukarı doğru kayarak büküldü. Beyni çoktan ölmüştü.</span></p>

  <p class="calibre25"><span class="calibre6">Derin uykuya dalan bir çocuk gibi birden yere yığıldı.</span></p>

  <p class="calibre26"><span class="calibre6">* * *</span></p>

  <p class="calibre27"><span class="calibre6">Geçen zaman tüm manasını yitirmişti. Brian, silah seslerini duyarak ilerideki ağaçların arasından gelen koyu yaratıkları görmüyordu. Ormanın arasından parçalanmış bu iki cesede doğru yaklaşan kıpırtılardan da habersizdi. Ama bir şekilde, ne yaptığının farkında bile olmadan Brian Blake kendini Philip’in yanında buldu. Kardeşinin kanlı gövdesine kucağına yatırdı.</span></p>

  <p class="calibre25"><span class="calibre6">Philip’in beyazlamış yüzüne bakıyordu. Bir mermer kadar solgundu yüzü. Her tarafına kanlar sıçramıştı.</span></p>

  <p class="calibre25"><span class="calibre6">İki kardeş birbirlerinin gözlerine bakarlarken, Philip’in gözlerinde hâlâ küçük bir yaşam ışığı parlıyordu. Brian’ın içi kederle dolduğu için bir an geri çekildi. İki kardeşin arasındaki bağ, kan kadar koyu, toprak kadar derindi. Bu bağ, şimdi de tektonik plakaları kaydıran bir kuvvetle Brian’ın ruhunu eziyordu. Ortak geçmişlerinin ağırlığı, ilkokulun bitmek bilmez sıkıcılığı, o mübarek yaz tatilleri, gece geç saatlerde ranzalarında yatarken ettikleri fısıltılı sohbetler, o uğursuz Appalaş kamp gezilerinde içtikleri ilk biralar, sırları, kavgaları, hayatın acımasız problemleriyle yıkılan küçük kasaba hayalleri, bunların hepsi şimdi tek tek ruhunu acıtıyordu.</span></p>

  <p class="calibre25"><span class="calibre6">Ağladı Brian.</span></p>

  <p class="calibre25"><span class="calibre6">Tuzağa düşmüş bir hayvan gibi tiz ve acı seslerle ağladı. Uzaktaki yarış arabalarının uğultusuna karışarak kararan göğe yükseldi sesi. Öyle hüngür hüngür ağlıyordu ki Philip’in öldüğünü bile fark etmedi.</span></p>

  <p class="calibre25"><span class="calibre6">Brian, tekrar başını eğip kardeşine baktığında, Philip’in yüzünün mermer bir heykel gibi bembeyaz kesilerek katılaştığını gördü.</span></p>

  <p class="calibre26"><span class="calibre6">* * *</span></p>

  <p class="calibre27"><span class="calibre6">Altı metre ötedeki yapraklar hışırdamaya başlamıştı. Her şekil ve her boydan en az bir düzine Isırgan çalılıkların arasından geçerek yollarını açıyorlardı.</span></p>

  <p class="calibre25"><span class="calibre6">Bunlardan ilki, işçi kıyafetleri içindeki yetişkin bir erkekti. Kollarını hiçliğe doğru uzatarak dalların arasından hopladı. Ormanın arasındaki bu açıklığı, düğme gibi gözleriyle taradı. Yaratık, başını en yakındaki yemeğe Philip’in soğuyan cesedine doğru çevirdi.</span></p>

  <p class="calibre25"><span class="calibre6">Brian Blake olduğu yerde doğrularak arkasını döndü. Bunu izleyemeyecekti. En iyi seçeneğin bu olduğunu biliyordu. Hatta tek seçenek buydu. Zombiler temizleyecekti bu pisliği.</span></p>

  <p class="calibre25"><span class="calibre6">38 kalibre silahını kemerinin arkasına sokup inşa sahasına doğru yöneldi.</span></p>

  <p class="calibre25"><span class="calibre6">Brian, zombilerin avlanmasının bitmesini beklemek için bir kamyona çıkıp koltuğa oturdu.</span></p>

  <p class="calibre25"><span class="calibre6">Beyni, pek çok istasyona birden ayarlanmış bir televizyon gibiydi. Tabancasını çekip can simidi gibi sarıldı ona.</span></p>

  <p class="calibre25"><span class="calibre6">Ahenksiz sesler, yarısı olmayan insan parçaları, hepsi Brian’ın beyninin içinde çatırdayıp titreşti. Alacakaranlık artık zifiri karanlığa dönmüştü. En yakındaki ışık yüzlerce metre ötedeydi. Ama Brian artık etrafındaki dünyayı negatif bir fotoğraf gibi parlak bir şekilde görüyordu. Korkusu, bir bıçağın ucu kadar keskindi. Yalnızdı artık… Hiç olmadığı kadar yalnız… Ve bu durum içini tüm zombilerden daha çok kemiriyordu.</span></p>

  <p class="calibre25"><span class="calibre6">Toprak pist yarışlarının dinmeyen uğultusu yüzünden ormandaki açıklıktan gelen yapış yapış yeme ve içme sesleri zar zor duyuluyordu. Brian’ın yoğun düşünceleri arasında bir yerlerde bu da vardı. Yarış pistindeki uğultunun, ormandaki gürültüyü bastırdığını biliyordu Philip’in planının bir parçasıydı belki de bu. Görülmeden ve duyulmadan kızı kaçırmasının bir parçasıydı belki.</span></p>

  <p class="calibre25"><span class="calibre6">Çalıların ve yaprakların arasından Brian, ormandaki insan artıklarına üşüşerek onları parçalayan canavarları görebiliyordu. Bir sürü zombi, maymun gibi avlarının üstüne eğilmiş, iri et parçalarını götürüyorlardı. Koparılan kemiklerden kanlar damlıyordu. Deri parçaları, koparılan kafa derileri, tanınmaz durumdaki ıslak organlar hâlâ sıcaktı. Soğuk havada buharları çıkıyordu. Giderek daha da çoğaldılar. Hantal hantal birbirlerini kenara itiyor ve bir lokma koparabilmek için hırlıyorlardı.</span></p>

  <p class="calibre25"><span class="calibre6">Brian gözlerini kapadı.</span></p>

  <p class="calibre25"><span class="calibre6">Bir an dua etmesi mi yoksa etmemesi mi gerektiğini düşündü. Sessizce birkaç güzel söz söylemeli miydi kardeşi için, Nick için, o kadın için, Penny için, Bobby Marsh için, David Chalmers için, ölüler için, canlılar için, tüm bu çivisi çıkmış, kahrolası, boktan dünya için. Ama yapmadı. Zombiler karınlarını doyururken orada öylece oturdu.</span></p>

  <p class="calibre25"><span class="calibre6">Biraz sonra Allah bilir ne zaman Isırganlar, şimdi ormanın her tarafına dağılmış olan derileri yüzülerek yağları boşaltılmış artıklardan uzaklaştılar.</span></p>

  <p class="calibre25"><span class="calibre6">Brian, kamyonun tepesinden inerek karanlıkta tekrar eve yöneldi.</span></p>

  <p class="calibre26"><span class="calibre6">* * *</span></p>

  <p class="calibre27"><span class="calibre6">O gece Brian, boş apartmanda, oturma odasında, boş ve kirli akvaryumun önünde oturdu. Brian’ın kafasında günün programı bitmişti. Milli marş okunmuş, yayın kesilmişti. Şimdi yalnızca beyaz ses dalgaları, sarıyordu düşüncelerini.</span></p>

  <p class="calibre25"><span class="calibre6">Üstündeki kirli ceketi çıkarmamıştı. Dikdörtgen akvaryumun yeşil yosunla kaplı ve oda arkadaşının parçalarıyla lekeli yandaki camına bakarak oturuyordu. Sanki cehennemden yayınlanan monoton ama canlı bir şeyi izliyormuş gibiydi. Geçmek bilmeyen dakikalar boyunca bu şekilde transa geçmiş gibi boş akvaryumun içine bakarak oturdu. Dakikalar, saatlere döndü. Zihnindeki ekran, karla kaynayan katot ışınlı bir tüp gibiydi. Gün ışıklarını fark etmesi uzun sürdü. Apartmanın dışındaki koşuşturmayı, telaşlı insanların ve arabaların seslerini de duymadı.</span></p>

  <p class="calibre25"><span class="calibre6">Ertesi gece karanlık perdesini apartmanın üstüne çekene kadar uzayıp gitti gün. Zamanın hiçbir anlamı kalmamıştı artık. Brian, geçen zamandan habersiz, karanlıkta oturuyor, boş akvaryumdan yapılan görünmez yayını donuk bir ilgiyle izlemeye devam ediyordu. Ertesi gün de gelip geçti.</span></p>

  <p class="calibre25"><span class="calibre6">Ertesi gün bir ara Brian gözünü kırptı. Zihninin karanlık ekranında bir mesaj ışığı titrek titrek yanıyordu. İlk başta bu gönderilen zayıf bir sinyal gibi karışık ve belirsizdi. Ama her geçen saniyeyle birlikte güçlendi, açığa çıktı ve sesi arttı: HOŞÇA KAL.</span></p>

  <p class="calibre25"><span class="calibre6">Bu kelime ruhunun ortasındaki bir su bombası gibi büyük bir enerjiyle sarsılarak patladı. Eskimiş koltukta oturan Brian’ı öne doğru iterek dimdik oturmasını sağladı ve gözlerini zorla açtı.</span></p>

  <p class="calibre25"><span class="calibre6">HOŞÇA KAL</span></p>

  <p class="calibre26"><span class="calibre6">* * *</span></p>

  <p class="calibre27"><span class="calibre6">Susamış ve üşümüştü. Midesi de boştu. Pantolonu kendi çişiyle sırılsıklam olmuştu. Yaklaşık otuz altı saattir maden arama çubuğu gibi sabit ve yarı baygın bir vaziyette bu koltukta oturuyordu. Hareket etmesi başta pek kolay olmadı. Ama arınmış, cezalandırılmış ve hiç olmadığı kadar kafası rahatlamış hissediyordu kendini. Topallayarak girdi mutfağa. Dolapta birkaç kutu şeftali kompostosundan başka pek bir şey bulamadı. Birini açtı ve hepsini aç bir kurt gibi yalayıp yuttu. Kompostonun suyu çenesinden akıyordu. Bir şeftali hiç bu kadar tatlı olmamıştı. Aslına bakarsanız sanki daha önce hiç şeftali yememiş gibi hissetti Brian. Yatak odasına gidip üstündeki iğrenç kıyafetleri değiştirdi… Zaten tek bir yedek kıyafeti vardı. Bu yedek kot ve üzerinde AC/DC’nin ipek baskısı olan tişörtü üstüne geçirdi. Dr. Martens marka yedek botunu bularak giydi.</span></p>

  <p class="calibre25"><span class="calibre6">Kapının arkasında çatlak bir boy aynası asılıydı.</span></p>

  <p class="calibre25"><span class="calibre6">Üstü başı dağınık ufak ve sıska bir adam bakıyordu ona. Aynadaki çatlak, küçük yüzünü ve dağınık, uzun, siyah saçlarını ortadan ikiye bölüyordu. Favorileri uzamış, yüzüne dağılmıştı. Çökmüş gözlerinin etrafı koyu dairelerle kaplıydı. Kendisini zor tanıdı Brian.</span></p>

  <p class="calibre25"><span class="calibre6">“Neyse,” dedi aynaya. Sonra da odadan çıktı.</span></p>

  <p class="calibre25"><span class="calibre6">İçinde altı kurşunun olduğu son şarjörünü ve 38 kalibre tabancasını oturma odasında buldu. Silahı belinin arkasına sokup şarjörü de cebinekoydu.</span></p>

  <p class="calibre25"><span class="calibre6">Sonra da Penny’nin yanına gitti.</span></p>

  <p class="calibre25"><span class="calibre6">Çamaşır odasına girerken büyük bir şefkatle “Hey sen, ufaklık,” dedi. Kare fayanslarla kaplı bu küçük oda leş gibi ölü kokuyordu. Brian güçlükle fark etti kokuyu. Zincirlerini çekiştirip kendisine doğru hırlayarak gelen küçük yaratığa yanaştı. Çimento rengindeydi kız. Gözleri pürüzsüz taşlar gibiydi. Brian onun önünde çömeldi. Kovasına baktı. Kova boştu.</span></p>

  <p class="calibre25"><span class="calibre6">Başını kaldırarak kıza baktı. “Seni sevdiğimi biliyorsun, değil mi?”</span></p>

  <p class="calibre25"><span class="calibre6">Penny yaratığı hırladı.</span></p>

  <p class="calibre25"><span class="calibre6">Brian, kızın küçük ve ince bileğine vurdu. “Gidip biraz erzak getireceğim canım. Sen yokluğumun farkına bile varmayacaksın. Hemen döneceğim. Merak etme.”</span></p>

  <p class="calibre25"><span class="calibre6">Küçük, ölü yaratık başını kaldırarak öyle bir hırladı ki küflü borulardan geçen havanın sesi gibiydi iniltisi. Brian, Penny’nin çürüyen ön dişlerinin uzanamayacağı bir mesafeden hafifçe kızın bacağına vurdu. Sonra da doğruldu.</span></p>

  <p class="calibre25"><span class="calibre6">“Yakında görüşürüz, tatlım.”</span></p>

  <p class="calibre26"><span class="calibre6">* * *</span></p>

  <p class="calibre27"><span class="calibre6">Brian, apartmanın yan kapısından fark edilmeden çıkarak kuzeye yöneldi. Başını eğmişti. Elleri ceketinin cebinde, sert ikindi rüzgârlarını yararak ilerliyordu. Bu sırada etrafta bir şeylerin döndüğünü söyleyebilirdi Brian. Yarış pistinde ses seda yoktu. Kent halkından birkaç kişi yanından geçmişti. Gözleri telaşla parlıyordu. Havada ölü kokusu vardı. Solda, otobüsler ve römorklarla yapılan barikatın arkasında bir sürü yürüyen ceset, içeri girecek bir yol bulmaya çalışarak etrafı kokluyor ve dolaşıyordu. Kliniğin fırınından siyah dumanlar yükseliyordu. Brian adımlarını hızlandırdı.</span></p>

  <p class="calibre25"><span class="calibre6">Kent meydanına yaklaşırken, ilerideki yolda çit yapımının devam ettiği güvenli bölgenin kuzey ucunda, adamların ellerinde tüfekler ve dürbünlerle bu tahta barikatların üzerinde durduğunu görebiliyordu. Neşeli görünmüyorlardı. Brian iyice hızlandı. Bu yüksek voltajlı adrenalin akımının ortasında tüm ağrıları eklemlerindeki sertlik, kaburgalarındaki zonklama, hepsi birden yitip gitmişti.</span></p>

  <p class="calibre25"><span class="calibre6">Woodbury’de yiyecekler, eski adliye binasının ilerisindeki tuğladan yapılmış bir depoda tutuluyordu. Brian, evsiz yaşlıların, oyma süslemeli Roma tarzı sütunları olan taştan yapılmış eski hükümet binasının önündeki sokakta dolaştıklarını görünce deponun önünde durdu. Diğer insanlar taş merdivenlerde gergin gergin sigara içerek dikiliyorlardı. Bazıları da girişte kalabalık ediyordu. Brian kavşağı geçerek bu kalabalığa yanaştı.</span></p>

  <p class="calibre25"><span class="calibre6">Kurtuluş Ordusu montu giyen yaşlı adama “N’oluyor?” diye sordu.</span></p>

  <p class="calibre25"><span class="calibre6">“Çarşı karıştı, evlat,” diyerek adliye binasını gösterdi yaşlı moruk. “Kasabanın yarısı orada toplantı yapıyor.”</span></p>

  <p class="calibre25"><span class="calibre6">“Ne oldu ki?”</span></p>

  <p class="calibre25"><span class="calibre6">“Dün ormanda üç kişi daha bulundu. Tavuk butları gibi kemiklerinden tertemiz ayrılmış vaziyette… Etraf bu ölü serserilerle kaynıyor. Muhtemelen de dünkü yarışın sesine geldiler. O kadar ses yaptı tabii bu gerizekalı ahmaklar.”</span></p>

  <p class="calibre25"><span class="calibre6">Brian bir süre seçeneklerini gözden geçirdi. Bu kargaşadan kolayca sıyrılabilirdi. Eşyalarını toplar, çeker giderdi. Dört tekerleklilerden birini çalıştırıp Penny’yi de arkasına alarak kaşla göz arasında kaybolabilirdi.</span></p>

  <p class="calibre25"><span class="calibre6">Bu insanlara hiçbir şey borçlu değildi. En güvenli hareket, hiç bulaşmadan buradan siktirip gitmekti. En akıllıca çözüm buydu. Ama derinlerde bir şey Brian’ı tekrar düşündürdü. O zaman Philip ne yapardı?</span></p>

  <p class="calibre25"><span class="calibre6">Brian, adliye binasının önünde bekleyen insan kalabalığına dikti gözlerini.</span></p>

  <div class="mbppagebreak" id="calibre_pb_30"></div>
</body>
</html>
