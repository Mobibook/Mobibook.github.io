<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Yürüyen Ölüler</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre23" id="filepos6879"><span class="bold"><span class="calibre6">1. Kısım</span></span></p>

  <p class="calibre24"><span class="calibre6">Brian Blake her şeyin başladığı anda karanlığa sokulmuştu; göğsü korkuyla sıkışıyor, dizleri tutmuyordu… Bir çift eli daha olsaydı, kulaklarını tıkayabilir, parçalanan insan kafalarının gürültüsünü zihninden uzaklaştırabilirdi. Maalesef Brian’ın yalnızca iki eli vardı ve şu an ikisiyle de dolapta yanında oturan küçük kızın minicik kulaklarını kapatmaktaydı.</span></p>

  <p class="calibre25"><span class="calibre6">7 yaşındaki kızcağız adamın kollarında tir tir titriyor, dolabın dışından kesik kesik gelen</span> <span class="italic"><span class="calibre6">GÜM, PAT, TAK</span></span> <span class="calibre6">sesleriyle irkiliyordu. Bir an sessizlik oldu. Bu sessizliği kanlı fayanslar üzerinde dolaşan ayaklardan çıkan vıcık vıcık sesler ile giriş holündeki sinirli fısıldaşmalar bozuyordu yalnızca. Brian tekrar öksürmeye başladı, engel olamıyordu. Günlerdir baş belası soğuk algınlığıyla, eklemlerinden ve sinüslerinden atamadığı bu inatçı hastalıkla savaşıyordu. Her sonbahar Georgia’da nemli ve kasvetli günler başlar başlamaz hastalığı baş gösterirdi. Havadaki nem kemiklerine işler, tüm enerjisini emer ve onu nefessiz bırakırdı. Şimdi her öksürükte sırtına bıçak saplandığını hissediyordu.</span></p>

  <p class="calibre25"><span class="calibre6">Bir sonraki darbede iki büklüm olmuştu; hırıldayarak nefes alabiliyordu. Öksürürken bir yandan da elleriyle küçük Penny’nin kulaklarını iyice kapatmaya çalışıyordu. Hırıltılarının dolabın dışında evin farklı köşelerinden tüm dikkatleri üzerine çektiğini biliyordu, fakat yapabileceği hiçbir şey yoktu. Her öksürüşünde gözbebekleri üzerinde küçük havai fişek çizgileri gibi ışık huzmeleri görüyordu.</span></p>

  <p class="calibre25"><span class="calibre6">Kabaca yüz yirmi santimetre genişliğinde, doksan santimetre yüksekliğindeki dolap zifiri karanlıktı. Dolabın içi leş gibi naftalin, fare dışkısı ve yaşlı sedir ağacı kokuyordu. Asılı duran plastik poşetler, karanlıkta Brian’ın yüzüne hafifçe dokunuyordu. Brian’ın küçük kardeşi Philip, burada öksürmesinin sorun olmadığını söylemişti ona. Aslında Brian öksürmekten geberebilirdi –böylece içindeki tüm mikropları da dışarı atmış olurdu. Yine de bu baş belası hastalığını yeğenine bulaştırmasa iyi olurdu. Zira böyle bir şey yaparsa Philip onun kafasını kırardı.</span></p>

  <p class="calibre25"><span class="calibre6">Öksürük nöbeti geçmişti.</span></p>

  <p class="calibre25"><span class="calibre6">Birkaç dakika sonra dolabın dışındaki sessizliği ağır aksak yürüyen başka bir çift ayak sesi bozdu –cinayet bölgesine giren bir ölü daha. Brian elleriyle, Penny’nin kulaklarını şimdi daha sıkı kapatıyordu. Küçük kız ise ne kadar kendini geri çekse de başka bir Re Minör Kafatası Parçalama konserini dinlerken buluyordu kendini.</span></p>

  <p class="calibre25"><span class="calibre6">Dolabın dışındaki curcunayı anlatması istense, Brian Blake muhtemelen başarısız bir müzik mağazası girişimcisi olduğu eski günlerine geri dönerdi. Size, kafa kırılma seslerinin, insanların kesik kesik soluk alıp verişleri, hareket eden bir cesedin ayaklarını sürüyerek attığı adımlar, balta ıslığı, ete giren çeliğin çıkardığı dank sesi ile büyük finalde nemin şapırtısı ve yapışkan fayanslardaki ölü ağırlıktan oluşan tekrar dizeleri ve koroyla cehennemde çalınan bir vurmalı çalgılar senfonisini anımsattığını söylerdi, Tıpkı Edgard Varese’in tuhaf yinelemeleri veya John Bonham’ım uyuşturan davul solosu gibi.</span></p>

  <p class="calibre25"><span class="calibre6">Dışarıdaki hareketlilik yeniden sona erdiğinde Brian’ın sırtından soğuk terler boşandı. Ortalığı tekrar sessizlik kapladı. Gözleri karanlığa alışmıştı artık. Brian, kapının altından yayılarak sızan kanın ilk ışıltısını gördü. Motor yağına benziyordu. Yeğenini yayılan kan göletinden uzaklaştırmak için onu nazikçe kenara çekti ve botlarla şemsiyelerin olduğu arka duvara sırtını dayadı.</span></p>

  <p class="calibre25"><span class="calibre6">Penny Blake’in küçük kot elbisesinin eteği kana değmişti. Elbisesini hemen toplayıp, eteğine bulaşan kan sanki ona da bir şey bulaştıracakmış gibi telaşla lekeyi ovuşturmaya başladı.</span></p>

  <p class="calibre25"><span class="calibre6">Yeni bir öksürük nöbeti Brian’ı yine iki büklüm etti. Öksürükle savaşıyordu resmen. Cam kırıkları yutuyormuşçasına ağrıyordu boğazı. Küçük kızı kendisine doğru çekerek kucakladı. Ne yapacağını ya da ne söyleyeceğini bilmiyordu. Yalnızca yeğenine yardım etmek istiyordu. Ona rahatlatıcı bir şeyler söylemek istiyordu, fakat söyleyecek teskin edici bir söz bulamıyordu.</span></p>

  <p class="calibre25"><span class="calibre6">Küçük kızın babası ne söyleyeceğini bilirdi. Philip olsa bilirdi. O her zaman ne söyleyeceğini bilirdi. Philip Blake başkalarının keşke ben söyleseydim dedikleri şeyleri söyleyen adamdı. Söylenmesi gerekeni söyler, yapılması gerekeni yapardı. Tıpkı şimdi olduğu gibi Bobby ve Nick’le dolabın dışında yapılması gereken şeyleri yapıyordu. Brian ise burada karanlıkta korkak bir ördek gibi çömelmiş, yeğenine söyleyebileceği bir şeylerin olmasını dilemekle yetiniyordu.</span></p>

  <p class="calibre25"><span class="calibre6">İki kardeşten yaşça büyük olanının Brian Blake olduğu düşünüldüğünde, cüssesinin daha küçük olması tuhaftı. Brian Blake, botunun topuklarıyla hesap edildiğinde yaklaşık yüz yetmiş santimetre boyunda, bir deri bir kemik, korkuluk gibi bir adamdı. Siyah dar paça kotunu ve yırtık Weezer tişörtünü zar zor dolduruyordu. Keçi sakalı, örme bileklikleri ve Ichabod Crane tarzı darmadağınık koyu renk saçlarıyla, naftalin kokulu karanlıkta çömeliyordu. Saçlarının bu hali, Peter Pan çıkmazında sıkışıp kalmış, otuz beş yaşındaki “kimsesiz bohem çocuk” imajını tamamlıyordu.</span></p>

  <p class="calibre25"><span class="calibre6">Brian derin derin soluyarak güzel gözlü Penny’ye baktı. Onun durgun, korkmuş yüzü odanın karanlığında bir hayaleti andırıyordu. Penny her zaman sessiz bir kız olmuştu. Oyuncak Çin bebekleri gibi porselen bir teni vardı; bu ona oldukça ruhani bir hava katıyordu. Fakat annesinin ölümünden sonra daha da içine kapanmıştı. Neredeyse saydammış gibi görünen solgun cildi ve kocaman gözlerini perdeleyen asma filizi siyahlığındaki saçları ile şimdi daha da metanetli görünüyordu.</span></p>

  <p class="calibre25"><span class="calibre6">Son üç gündür neredeyse hiç konuşmamıştı. Tabii ki sıra dışı günler geçirmişlerdi; üstelik travma çocuklarda yetişkinlerdekinden daha farklı işlerdi; fakat Brian, Penny’nin bir tür şoka girmiş olmasından endişeleniyordu.</span></p>

  <p class="calibre25"><span class="calibre6">“Her şey yoluna girecek, ufaklık,” diye fısıldadı Brian. Cümlesini kesik, yavan bir öksürükle noktalayabilmişti.</span></p>

  <p class="calibre25"><span class="calibre6">Penny, ona bakmadan, gözlerini yere dikerek bir şeyler mırıldanırken kirli yanağından bir damla gözyaşı süzüldü.</span></p>

  <p class="calibre25"><span class="calibre6">Brian, “Bu da neydi, Pen?” diyerek onu kucağına aldı ve gözyaşını sildi.</span></p>

  <p class="calibre25"><span class="calibre6">Penny, bir şeyi art arda durmadan tekrar ediyordu. Aslında Brian’la konuşmuyordu. Daha çok bir mantra, dua ya da sihirli bir söz gibi söylüyordu bunu: “Hiçbir şey asla yoluna girmeyecek, hiçbir şey, hiçbir zaman, asla, asla...”</span></p>

  <p class="calibre25"><span class="calibre6">“Şşşşşt!” Brian kızın başını tutarak tişörtünün kıvrımlarına yasladı. Kaburgalarında küçük Penny’nin yüzünün ıslak sıcaklığını hissedebiliyordu. Dolabın dışından gelen balta başının kafa derisini yırtıp sert kafatası kemiğine, oradan beyin dokusunun en kalın kısmı</span> <span class="italic"><span class="calibre6">dura</span></span><span class="calibre6">nın katlarına, sonra da artkafa lobundaki yumuşak gri maddenin içine girmesi sırasında çıkan sesleri duyabildikleri için Penny’nin kulaklarını kapatıyordu.</span></p>

  <p class="calibre25"><span class="calibre6">Beysbol sopasıyla ıslak topa vurulmasına benzer sesler geliyordu dışarıdan, yere çarpan vileda başının çıkardığı sesle boşalmaya başlayan kan sesini, korkunç ıslak bir düşme sesi takip ediyordu. Tuhaf bir şekilde Brian için en dehşet verici kısmı ise pahalı seramik fayansın üzerine düşen gövdenin içi boş ve ıslak gürültüsüydü. Üzerlerinde gösterişli işlemeler ve Aztek motifleri olan fayanslar ev için özel olarak yaptırılmışlardı. Gerçekten çok güzel bir evdi, yani en azından bir zamanlar öyleydi.</span></p>

  <p class="calibre25"><span class="calibre6">Sesler tekrar kesilmişti. Bunu yine korku veren bir sessizlik izledi. Brian, öksürüğünü patlamaya hazır bir maytap gibi tutuyordu içinde. Dışarıdakilerin soluk alıp verişlerindeki anlık değişimleri ve kan içinde sürüklenen yapışkan ayak seslerini ancak böyle daha iyi duyabilirdi. Şimdi ise her yere ölüm sessizliği hâkim olmuştu.</span></p>

  <p class="calibre25"><span class="calibre6">Brian, çocuğun yanına geldiğini hissetti; küçük Penny kendisini bir sonraki balta darbesine hazırlıyordu, ama sessizlik sürüyordu.</span></p>

  <p class="calibre25"><span class="calibre6">Azıcık ötedeki sürgü sesi ile dolap kapağının dönen kolu, Brian’ın tüm tüylerini diken diken etti. Kapak yavaşça açıldı.</span></p>

  <p class="calibre25"><span class="calibre6">“Tamam, her şey yolunda.” Viski kokan, dumanlı bu kalın ses, dolabın boşluğundan belli belirsiz görünen bir adamdan geliyordu. Philip Blake, karanlıkta parıldayan gözleri ve zombilerle savaşmaktan yorgun, kızarmış, parlayan terli yüzüyle onlara doğru yaklaşıyordu. Maharetli ellerinde keskin bir balta vardı.</span></p>

  <p class="calibre25"><span class="calibre6">“Emin misin?” diye sordu Brian.</span></p>

  <p class="calibre25"><span class="calibre6">Philip, kardeşini duymazdan gelerek başını kızına doğru eğdi. “Her şey yolunda tatlım. Babacık iyi.”</span></p>

  <p class="calibre25"><span class="calibre6">Brian öksürerek “Emin misin?” diye sordu yeniden.</span></p>

  <p class="calibre25"><span class="calibre6">Philip kardeşine baktı ve “Çeneni kapar mısın artık, paşam?!” dedi.</span></p>

  <p class="calibre25"><span class="calibre6">Brian hırıldayarak soludu. “Dışarısının temiz olduğundan emin misiniz?” diye sordu.</span></p>

  <p class="calibre25"><span class="calibre6">Philip Blake şefkatle kızına “Tatlım?” diye seslendi. Ağır güneyli aksanı, yorgun gözlerinden şimdi yavaş yavaş kaybolan şiddetin parlak ve vahşi koruyla çelişiyordu. “Bir dakika daha burada kalacaksın, tamam mı? Babacık,</span> <span class="italic"><span class="calibre6">dışarı çıkabilirsin</span></span> <span class="calibre6">diyene kadar dur burada. Anladın mı?”</span></p>

  <p class="calibre25"><span class="calibre6">Solgun küçük kız, başını hafifçe sallayıp onu anladığını belli etti.</span></p>

  <p class="calibre25"><span class="calibre6">“Hadi bakalım paşam,” diyerek Philip ağabeyini dolaptan çıkardı.</span></p>

  <p class="calibre25"><span class="calibre6">“Temizlik için yardımına ihtiyacımız var.”</span></p>

  <p class="calibre25"><span class="calibre6">Brian, tüm gücünü ayaklarına vermeye çalışıyordu ama ancak asılı paltolara tutunarak ilerleyebiliyordu.</span></p>

  <p class="calibre25"><span class="calibre6">Dolaptan çıktı. Holdeki ışık gözünü kamaştırmıştı. Öksürürken gözlerini açmaya çalışıyordu. Gözlerini açabildiğinde etrafa iyice göz gezdirdi. Bir an için iki katlı Amerikan koloni mimarisine göre yapılmış evin süslü bakır avizelerle aydınlatılmış geniş holü, felç olmuş işçiler tarafından yeniden dekore edilmenin eşiğindeymiş gibi göründü. Patlıcan moruna dönmüş çamurlu lekeler, turkuaz plaster duvarları kirletmişti. Tüm pervazlar ve kirişler Rorschach’ın siyah ve koyu kırmızı tonlarıyla bezenmişti. Bir de yerdeki kütleler vardı. Kan gölünün içinde altı gövde uzanıyordu. Bedenleri alacalı ve morumsuydu; kafatasları biçimsizdi. Kanlı katliam yüzünden yaşları ve cinsiyetleri anlaşılmıyordu. En büyükleri, döner merdivenin dibinde yayılan safra havuzunun ortasında uzanıyordu. Muhtemelen Güneyli misafirperverliğiyle bir zamanlar şeftalili turta ikram eden ev sahibi kadın ise o güzelim beyaz fayansların üzerinde karman çorman pisliğin içinde uzanıyordu şimdi. Oyulmuş kafatasından sızan kurtlu gri madde kirişleri pisletmişti.</span></p>

  <p class="calibre25"><span class="calibre6">Brian Blake, midesinin kalktığını hissetti. Boğazı istemsizce genişliyordu.</span></p>

  <p class="calibre25"><span class="calibre6">“Evet, beyler, biz işimizi yaptık,” dedi Philip. Arkadaşları Nick ve Bobby’nin yanı sıra kardeşine de sesleniyordu. Fakat Brian kendi bozuk kalp atışlarını bile güçlükle duyuyordu.</span></p>

  <p class="calibre25"><span class="calibre6">Öteki kalıntılara bakıyordu, son iki gündür Philip öldürdükleri şeylere “çifte kavrulmuş pirzola” demeye başlamıştı; hepsi oturma odasının eşiğindeki karanlık, cilalı süpürgeliklere dağılmıştı. Belki bir zamanlar burada yaşayan genç çocuklar, şimdi güneşte kuruyan fışkırmış arteriyel püskürtüler içinde uzanıyordu. Onlardan birinin devrilmiş çorba tenceresi gibi yüzükoyun uzanan kafası, kırmızı sıvısını delik yangın hortumuyla birlikte yerlere saçıyordu. Bazılarının kafataslarında ise kâşiflerin ele geçirmesi en zor tepelere zafer kazanmışçasına diktikleri bayraklar gibi dibine kadar sokulmuş küçük baltalar saplı duruyordu hâlâ.</span></p>

  <p class="calibre25"><span class="calibre6">Brian yemek borusundan tırmanan dalgayı durdurmak için ellerini hemen ağzına götürdü. Sanki kafa derisini güve yiyordu. Kafasında bir tıklama hissediyordu. Yukarıya baktı. Tepesindeki avizeden kan damlıyordu. Damlalardan biri yukarı bakınca burnuna düşmüştü.</span></p>

  <p class="calibre25"><span class="calibre6">“Nick, şunların bir kısmını çadır bezlerine sarıp, daha önce gördüğümüz yerden–”</span></p>

  <p class="calibre25"><span class="calibre6">Brian dizlerinin üzerine yığıldı, öne doğru eğildi ve büyük bir gümbürtüyle fayansa kustu. Buharlı haki renkli safra seli düşen ölünün ayak izleriyle karışarak dalga dalga yayıldı.</span></p>

  <p class="calibre25"><span class="calibre6">Brian, dört günlük iç bulantısını yere kusarken gözyaşları gözlerini yakıyordu.</span></p>

  <p class="calibre26"><span class="calibre6">* * *</span></p>

  <p class="calibre27"><span class="calibre6">Philip Blake gergin gergin iç geçirdi. Adrenalinin uğultusunu hâlâ içinde hissediyordu. O an kardeşinin yanına gitmek için hiçbir çaba göstermedi. Sadece kanlı baltasını indirip, gözlerini devirerek orada durdu kaldı. Philip’in göz yuvalarının üstünde, bunca yıldır kardeşine devirdiği gözlerden kalma çizgiler olmaması bir mucizeydi. Philip’in başka ne yapması beklenebilirdi ki? Zavallı orospu çocuğu kendi ailesindendi, aile ise aile demekti, hele de bunun gibi tuhaf zamanlarda…</span></p>

  <p class="calibre25"><span class="calibre6">Benzerlikleri ortadaydı, Philip’in bu konuda yapabileceği hiçbir şey yoktu. Uzun, sırık gibi ve güçlü Philip Blake’in tüccar gibi zayıf kasları vardı. Kardeşiyle aynı özellikleri taşıyordu; aynı koyu badem gözler ve Meksika asıllı Amerikan annelerinden gelen aynı kömür karası saçları… Kızlık soyadı Garcia olan anneleri Rose’un özellikleri baskın çıkmış ve yeni nesle aktarılmıştı. Soyadı İskoç asıllı İrlandalılardan miras kalan iri, kaba bir alkolik olan babaları Ed Blake’ın özellikleri ise daha çekimser kalmıştı.</span></p>

  <p class="calibre25"><span class="calibre6">Yine de tüm kaslar, Brian’dan 3 yaş küçük olan Philip’in payına düşmüştü. Fu Manchu tarzı bıyıkları vardı. Soluk kot pantolonu, iş botları ve chambray kumaştan gömleğinin içinde 1.90 var gözüküyordu. Boktan bisikletçi dövmesinin olduğu haşmetli gövdesiyle öğüren kardeşine gitmesine, hatta kendine engel olmasa ağzından sert sözlerin dökülmesine az kalmıştı. Holden hiç de hoşuna gitmeyen bir ses duydu.</span></p>

  <p class="calibre25"><span class="calibre6">Philip’in eski lise arkadaşlarından Bobby Marsh, vücuduna oturan büyük beden kotuyla merdiven korkuluklarına dayanmış baltasının ucunu temizliyordu. Yüksekokuldan terk otuz iki yaşındaki şişman Bobby Marsh obez sayılmazdı, ama kesinlikle aşırı kilolu, hatta Burke County lisesindeki sınıf arkadaşlarının</span> <span class="italic"><span class="calibre6">yağ tulumu</span></span> <span class="calibre6">diyeceği tiptendi. Yağlı kahverengi saçlarını atkuyruğu yaparak arkasında toplamıştı. Şimdi Brian Blake’in kusmasını izlerken gergin, hatta sinirli sinirli gülüyor, kahkahası göbeğini titretiyordu. Bu, donuk ve içi boş bir kıkırdama, Bobby’nin kontrol edemediği bir tür tik gibiydi.</span></p>

  <p class="calibre25"><span class="calibre6">Bu sinirli kıkırdama üç gün önce, ilk yaşayan ölünün Augusta havalimanına yakın bir petrol istasyonundaki servis bölümünden ağır ağır yürüyerek çıkmasıyla başlamıştı. Üzerinde kanlı bir işçi tulumu vardı ve bir yandan ayaklarının altında uzayıp giden tuvalet kâğıdıyla izlerini gizlemeye çalışırken diğer yandan da ayaklarını yere sürterek ilerliyordu. Philip araya girip onu, levyeyle eşek sudan gelinceye kadar dövmeden önce bu şey, Bobby’nin yağlı gerdanından yemek yapmaya çalışmıştı. Kafaya indirilen büyük darbe bu şeyin işini oldukça güzel halletmişti; o günkü keşiften Bobby’nin payına düşense daha gergin kıkırdamalar olmuştu. Bu onun savunma mekanizmasıydı tabii ki. “Allah’ın cezası, kara veba gibi sudan kapılan bir şey, dostum” gibi huzursuz sohbetler geçmişti aralarında. Ama Philip o zaman bu saçma laf salatasını dinlemek istememişti. Şu an da dinlemek istemediğinden emindi.</span></p>

  <p class="calibre25"><span class="calibre6">“Hey!” Philip tıknaz adama sesleniyordu. “Hâlâ bunun komik olduğunu mu düşünüyorsun?”</span></p>

  <p class="calibre25"><span class="calibre6">Bobby’nin gülmesi kesildi.</span></p>

  <p class="calibre25"><span class="calibre6">Odanın diğer ucundan, arka avlunun karanlık düzlüğüne bakan gecenin örttüğü pencerenin yanından dördüncü bir kişi, olanları güçlükle izliyordu. Philip’in şımarık çocukluğundan kalma başka bir arkadaşı olan Nick Parsons, otuzuna merdiven dayamış, toplu biriydi. Saçları, ilkokul çocuğu tipi, ölümsüz bir sporcunun saç modeli gibi kesilmişti. Nick grubun dindarıydı. Bu yüzden de bir zamanlar insan olan şeylere zarar verme fikrine en son o alışmıştı. Şimdiyse bej pantolonu ve spor ayakkabılarında kan lekeleri vardı. Philip’in Bobby’ye yaklaştığını izlerken travmadan gözleri yanıyordu.</span></p>

  <p class="calibre25"><span class="calibre6">“Kusura bakma, dostum” diye mırıldandı Bobby.</span></p>

  <p class="calibre25"><span class="calibre6">Philip, Bobby’yle burun buruna gelerek “Kızım içeride,” dedi. Öfke, panik ve acının uçucu kimyasalları Philip Blake’i hemen tutuşturabiliyordu.</span></p>

  <p class="calibre25"><span class="calibre6">Bobby kana bulanmış yere bakarak “Affedersin, affedersin,” dedi.</span></p>

  <p class="calibre25"><span class="calibre6">“Git ve muşambaları getir Bobby.”</span></p>

  <p class="calibre25"><span class="calibre6">Yaklaşık iki metre ileride Brian Blake, hâlâ elleri ve dizlerinin üstünde midesindeki son şeyleri çıkarıyor ve kuru kuru öğürmeye devam ediyordu.</span></p>

  <p class="calibre25"><span class="calibre6">Philip, ağabeyinin yanına gitti. Ona doğru eğilerek “Çıkar, rahatlarsın,” dedi.</span></p>

  <p class="calibre25"><span class="calibre6">“Ben, ah!...” Brian boğuk boğuk sesler çıkarıyor, burnunu çekiyor ve bir şeyler düşünmeye çalışıyordu.</span></p>

  <p class="calibre25"><span class="calibre6">Philip büyük, kirli ve nasırlı elini şefkatle kardeşinin kamburlaşmış omuzlarına koydu. “Sorun yok, dostum… Çıkar gitsin.”</span></p>

  <p class="calibre25"><span class="calibre6">“Kus-sura bakma.”</span></p>

  <p class="calibre25"><span class="calibre6">“Sorun değil.”</span></p>

  <p class="calibre25"><span class="calibre6">Brian kendini kontrol etmeyi başararak elinin tersiyle ağzını sildi. “Sizce he-hepsini bitirdiniz mi?”</span></p>

  <p class="calibre25"><span class="calibre6">“Herhalde.”</span></p>

  <p class="calibre25"><span class="calibre6">“Emin misiniz?”</span></p>

  <p class="calibre25"><span class="calibre6">“Evet.”</span></p>

  <p class="calibre25"><span class="calibre6">“Aradınız yani… hem de her yeri? Bodrumu ve başka başka yerleri?”</span></p>

  <p class="calibre25"><span class="calibre6">“Evet efendim, aradık. Tüm yatak odalarını… hatta tavan arasını bile. Sonuncusu da senin şu ölüyü uyandıracak kadar sesli, baş belası öksürüğüne geldi. Genç kız, öğle yemeği için Bobby’nin gıdısının gıdısını almaya çalıştı.”</span></p>

  <p class="calibre25"><span class="calibre6">Brian acı acı yutkundu. “Bu insanlar… onlar… burada yaşıyorlardı.”</span></p>

  <p class="calibre25"><span class="calibre6">Philip iç çekerek “Artık yaşamıyorlar,” dedi.</span></p>

  <p class="calibre25"><span class="calibre6">Brian odaya şöyle bir bakındı. Sonra gözleri kardeşine takıldı. Gözyaşları Brian’ın yanaklarını ıslatmıştı. “Ama onlar… aileydi.”</span></p>

  <p class="calibre25"><span class="calibre6">Philip başını öne eğdi ve hiçbir şey söylemedi. Kardeşine,</span> <span class="italic"><span class="calibre6">e öyleyse n’olmuş dercesine</span></span><span class="calibre6">, omuz silktiğini zannediyordu, fakat tek yaptığı başını eğmekti. Aklından geçen az önce doğradığı zombileşmiş aile değildi. Üç gündür süren o dehşet katliam da değildi gözlerinin önünden geçen. Okul çağında çocuğu olan anneyi, postacıları veya petrol istasyonu görevlilerini de düşünmüyordu. Dün Brian yine aynı durumdayken ahlakla etik arasındaki farkı anlatan bazı entelektüel boş laflarla konuyu saptırmıştı. Ahlaki açıdan kimse hiçbir zaman kimseyi öldürmemeli. Biraz farklı olan etik açıdan bakıldığında ise sadece nefsi müdafaa durumunda insan öldürülebilirdi. Fakat Philip, yaptıkları şeyi öldürmek olarak görmüyordu. Zaten ölmüş bir şeyi yeniden öldüremezdin. Yaptığı şey onu böcek gibi ezmek ve geçip gitmekti. Bunun üstüne de bu kadar düşünmeye gerek yoktu.</span></p>

  <p class="calibre25"><span class="calibre6">Açıkçası Philip şu an bu ayak takımının bir sonraki hamlesini bile düşünmüyordu. Bu büyük ihtimalle tamamen ona bağlıydı. Fiilen bu topluluğun lideriydi. Bununla da başa çıkabilirdi. Philip Blake şimdi yalnızca bir şeye odaklanmıştı. Bu kâbus başlayalı yaklaşık yetmiş iki saat olmuştu ve henüz hiç kimsenin saptayamadığı bir nedenden ötürü insanlar dönüşmeye başlamıştı. Philip Blake’in tek düşünebildiği Penny’yi korumaktı. İki gün önce Waynesboro’dan, kendi memleketinden defolup gitmesinin nedeni de buydu.</span></p>

  <p class="calibre25"><span class="calibre6">İnsanlar ölüp yeniden dirilmeye başladıklarında orta Georgia’nın doğu kıyısındaki küçük çiftçi topluluğunun bulunduğu yer tam bir cehenneme dönmüştü. Fakat Philip’i asıl kaçıran neden Penny’ydi. Onun güvenliğini sağlamak istiyordu. Penny için eski lise arkadaşlarından yardım istemiş, onun için Atlanta yollarına düşmüştü. Haberlere göre orada mülteci kampları kuruluyordu. Bunların hepsi Penny içindi. Philip Blake’e kalan biricik şey Penny’ydi. Onu yoluna devam ettiren tek şey, yaralı ruhunun tek tesellisi oydu.</span></p>

  <p class="calibre25"><span class="calibre6">Bu esrarengiz salgın başlamadan çok önce, uykusuz gecelerde, saat üçte Philip’in kalbindeki boşluk sızlamaya başlardı. Karısını tam olarak bu saatte, Athens’in güneyindeki yağmurda kayganlaşan ana yolda kaybetmişti. Üstünden dört yıl geçmiş olmasına inanmak o kadar zordu ki!.. Sarah, Georgia Üniversitesi’nden bir arkadaşını ziyarete gidiyordu. O gece içmişti. Tam bu sıralarda Wilkes County’deki dönemeçli yolda kontrolünü kaybetmişti.</span></p>

  <p class="calibre25"><span class="calibre6">Cesedi teşhis ettiği an Philip kendisinin bir daha eskisi gibi olamayacağını anlamıştı. Hiç tereddüt etmeden doğru şeyi yaptı. Penny’yi beslemek, büyütmek ve giydirmek için iki işte birden çalıştı. Fakat hiçbir zaman eskisi gibi olamadı. Belki de her şey bu yüzden oluyordu. Tanrı’nın küçük bir oyunuydu olup bitenler. Çekirgeler istila ettiğinde</span> <span class="italic"><span class="calibre6">ve de nehir kana bulandığında, kim ki kaybedecek şeyi en çok, başı çekecek kişi ve lider o olacaktır.</span></span></p>

  <p class="calibre25"><span class="calibre6">“Kim olduklarının hiçbir önemi yok,” dedi sonunda Philip kardeşine. “Ya da ne olduklarının.”</span></p>

  <p class="calibre25"><span class="calibre6">“Evet… Sanırım haklısın,” diyen Brian ancak bağdaş kurarak, hırıltılı ve derin nefesler alıp vererek oturabilmişti. Bobby ve Nick’i izliyordu şimdi. Geniş çadır bezini yere serip çöp torbalarını silkerek açmışlar, hâlâ kanayan bu cesetleri çadır bezlerine sarmaya başlamışlardı.</span></p>

  <p class="calibre25"><span class="calibre6">“Önemli olan tek şey şu anda bu evi arındırmış olmamız,” dedi Philip. “Bu gece burada kalıp, sabah biraz petrol bulabilirsek yarın Atlanta’ya gidebiliriz.”</span></p>

  <p class="calibre25"><span class="calibre6">“Yine de hiçbir anlamı yok,” diye mırıldandı Brian. Bir cesetten diğerine bakıp duruyordu.</span></p>

  <p class="calibre25"><span class="calibre6">“Ne demek istiyorsun?”</span></p>

  <p class="calibre25"><span class="calibre6">“Şunlara baksana.”</span></p>

  <p class="calibre25"><span class="calibre6">Philip, “Ne?” diyerek omzunun üstünden çadır bezine sarılmış ev sahibi kadından kalan iğrenç artıklara şöyle bir baktı. “Ne var?”</span></p>

  <p class="calibre25"><span class="calibre6">“Bunlar bir aileydi.”</span></p>

  <p class="calibre25"><span class="calibre6">“Yani?”</span></p>

  <p class="calibre25"><span class="calibre6">Brian, koluna öksürdü, sonra da ağzını sildi. “Demek istediğim… anneyi, babayı ve dört genç çocuğu da aldın… hepsi, bu kadar.”</span></p>

  <p class="calibre25"><span class="calibre6">“Evet, yani ne?”</span></p>

  <p class="calibre25"><span class="calibre6">Brian başını kaldırarak Philip’e baktı. “Yani böyle bir şey nasıl olmuş olabilir? Hepsi birlikte mi dönüşmüştü? Birisi ısırılmıştı, sonra onu eve mi getirmişlerdi?”</span></p>

  <p class="calibre25"><span class="calibre6">Philip, bunun üzerine biraz düşündü. Bu kadar şeyden sonra hâlâ neler olup bittiğini ve bu çılgınlığın nasıl işlediğini anlamaya çalışıyordu. Fakat sonunda düşünmekten bıkarak “Hadi, kaldır o tembel kıçını da bize yardım et,” dedi.</span></p>

  <p class="calibre26"><span class="calibre6">* * *</span></p>

  <p class="calibre27"><span class="calibre6">Evi temizlemeleri yaklaşık bir saat sürmüştü. Penny bu süre zarfında dolapta kaldı. Philip, ona çocuklardan birinin odasından pelüş bir hayvan getirmişti. Ona, bunun çok sürmeyeceğini, dışarı çıkabilmesine çok az kaldığını söyledi. Brian kesik kesik öksürerek kanları paspaslıyor, diğer üç adam da çadır bezine sarılmış iki büyük, dört küçük cesedi kayarak açılan kapılardan sürükleyerek geçirip dışarıdaki geniş sedir döşemenin üstüne istifliyorlardı.</span></p>

  <p class="calibre25"><span class="calibre6">Eylül sonundaki bu gecede üzerlerindeki gökyüzü, karanlık bir okyanus kadar serin ve açıktı. Yıldızlar âlemi parıl parıl parlıyor, bu sakin ve neşeli parıldamalarıyla resmen onlarla dalga geçiyordu. Hazırladıkları balyaları çiy kaplı döşemelere sürüklerken üç adamın nefesinden çıkan buharlar karanlıkta görülüyordu. Baltalarını kemerlerinde taşıyorlardı. Philip kemerinin arkasına bir silah sıkıştırmıştı. Bu, yıllar önce bitpazarından aldığı eski bir Ruger 22’ydi. Ama şimdi hiç kimse silah sesinin gürültüsüyle ölüleri uyandırmak istemiyordu. Rüzgârda karanlık çevreden kulaklarına gelen yürüyen ölülerin o karışık iniltilerinden ve sürünen ayak seslerinden oluşan malum seslerini - duyabiliyorlardı.</span></p>

  <p class="calibre25"><span class="calibre6">Georgia’da sonbaharın bu kadar serin başlaması pek de alışık oldukları bir şey değildi. Bu gece de sıcaklığın beşin altına, hatta belki de sıfırın altına düşmesi bekleniyordu. En azından kesilmeden evvel yerel AM radyosunda öyle anons edilmişti. Bu vakte kadar Philip ve tayfası yolculukları esnasında televizyon, radyo ve interneti Brian’ın Blackberry’sinden takip ediyorlardı.</span></p>

  <p class="calibre25"><span class="calibre6">Bu kaosun ortasında, haber bültenleri insanlara her şeyin yolunda olduğunu – “</span><span class="italic"><span class="calibre6">Her şey güvenilir hükümetinizin kontrolü altında” –</span></span> <span class="calibre6">ve karşılaştıkları bu küçük sorunun sadece birkaç saat içinde halledileceğini söylüyorlardı. Sivil savunmayla ilgili her zamanki uyarılar, insanlara dışarıya çıkmamalarıyla ilgili verilen nasihatler:</span> <span class="italic"><span class="calibre6">seyrek</span></span> <span class="calibre6">nüfuslu bölgelerden uzak durun, ellerinizi sık sık yıkayın, şişe su için, vesaire vesaire.</span></p>

  <p class="calibre25"><span class="calibre6">Tabii ki kimsenin bir şey bildiği yoktu. Belki de en kötüsü bozulan istasyon sayısının artmasıydı. Çok şükür ki petrol istasyonlarında petrol, manavlarda yiyecek bir şeyler vardı hâlâ. Elektrik şebekeleri, trafik lambaları, karakollar ve medeniyetin tüm alt yapı donanımları da şimdilik yerli yerinde görünüyordu.</span></p>

  <p class="calibre25"><span class="calibre6">Fakat Philip elektrik kesintisinin işleri tasavvur edilemeyecek şekilde ciddiye bindirecek olmasından endişeleniyordu.</span></p>

  <p class="calibre25"><span class="calibre6">“Cesetleri garajın arkasındaki çöp bidonuna koyalım,” dedi Philip hafifçe. Fısıldıyor gibiydi. İki balyayı, üç arabalık garaja bitişik tahta çitlere doğru sürükledi. Bu işi çabucak ve sessizce halletmek istiyordu. Zombileri çekmek istemiyordu. Ateş, gürültü, hele de becerebilirlerse silah sesi hiç olmayacaktı.</span></p>

  <p class="calibre25"><span class="calibre6">İki metrelik sedir çitin arkasında, arka bahçeyi kaplayan geniş garajlara açılan çakıllı dar bir ara yol vardı. Nick yükünü dövme demir kulplu, sağlam sedir levhadan çitin kapısına kadar sürükledi. Balyayı bırakarak kapıyı açtı. Kapının arkasında dimdik bir ceset onu bekliyordu.</span></p>

  <p class="calibre25"><span class="calibre6">“Şuraya bakın!” diye haykırdı Bobby Marsh.</span></p>

  <p class="calibre25"><span class="calibre6">“Kapa çeneni!” diyerek tısladı Philip. Kapıya varmak için yolu yarılamıştı. Kemerindeki baltayı çıkardı.</span></p>

  <p class="calibre25"><span class="calibre6">Nick geri çekildi.</span></p>

  <p class="calibre25"><span class="calibre6">Zombi ona doğru yalpalayarak yürüyordu. Nick’in sol göğüs kısmını milimetrelik bir sapmayla kaçıran zombi, hart hurt bir şeyler yer gibi ağzını oynatıyordu. Boş boş takırdayan sarı dişlerin sesi birbirine çarpan çıngırdakların sesine benziyordu. Ay ışığında Nick, yaklaşanın yırtık pırtık bir kazak, golf pantolonu ve pahalı kramponlar giymiş yaşlı bir erkek olduğunu görebildi. Beyaz, kataraktlı gözlerinde parlayan ay ışığı gerçeği ortaya çıkarmıştı: zombi, bir zamanlar birinin büyükbabasıydı.</span></p>

  <p class="calibre25"><span class="calibre6">Nick, tökezleyip Kentucky’deki gür otların üstüne kıç üstü düşmeden önce bu şeye güzelce bakabilmişti. Ölü golfçü, paslı çelik kemerlerin havada ışıldaması gibi aralıktan hantal hantal yürüyerek geçerek çimenliğe yaklaşıyordu.</span></p>

  <p class="calibre25"><span class="calibre6">Philip’in baltasının başı yaşlı adamın hindistan cevizine benzeyen kafatasını çatlatarak canavarın kafasına güzelce indi. Beyin dokusunun en kalın kısmı dura materin yoğun, lifli zarını deldi ve jelimsi yan loba girdi. Ceviz kırarmış gibi bir ses çıktı. Koyu, hafif tuzlu bir sıvı havaya fışkırdı. Büyükbabanın suratındaki o tuhaf canlılık, projeksiyon sistemi tutukluk yapmış bir çizgi film gibi birden kayboldu.</span></p>

  <p class="calibre25"><span class="calibre6">Zombi, sönerek kabaca düşen boş bir çuval gibi yere kapaklandı.</span></p>

  <p class="calibre25"><span class="calibre6">Hâlâ derine batmış olarak duran balta Philip’in yalpalamasına sebep oldu. Philip baltaya aniden asıldı. Baltanın başı sıkışmıştı. “Şu Allah’ın cezası kapıyı sessizce kapat çabuk. Allah kahretsin,” dedi Philip. Hâlâ öfkeli bir fısıltıyla konuşuyordu. Chippewa’dan aldığı çelik burunlu botların sol teki kadavranın delinmiş kafatasına çarptı.</span></p>

  <p class="calibre25"><span class="calibre6">Diğer iki adam eş zamanlı bir şekilde dans ediyorlarmışçasına birden hareketlendiler. Bobby yükünü çabucak yere bıraktı ve kapıya koştu. Nick ayağa kalkarak korku sersemliğiyle geriye çekildi. Bobby dövme demirden yapılmış sürgüyü hemen sürgüledi. İçi boş metalik bir şıngırtı duyuldu. Bu ses o kadar gürültülüydü ki karanlık çimlerde yankılandı.</span></p>

  <p class="calibre25"><span class="calibre6">Philip, sonunda baltayı zombinin kafatasının inatçı kayalıklarından kurtarmayı başarmıştı; balta, yumuşak bir öpücük sesiyle çıkıverdi. Ailenin geri kalanına doğru dönüyordu ki evden tuhaf, beklenmedik bir ses duyuldu. Panik dalga dalga tüm beynine yayıldı.</span></p>

  <p class="calibre25"><span class="calibre6">Kafasını kaldırıp yukarıya baktı. Evin arka cephesini görüyordu. Pencerenin içinden ışıl ışıl bir şey parlıyordu.</span></p>

  <p class="calibre25"><span class="calibre6">Cam kapının ardından Brian’ın sureti göründü. Cama yavaşça vuruyordu. Bu, Philip’i hemen harekete geçirdi. Diğerleri de hızla geri döndü. Aciliyet Brian’ın yüzünden okunuyordu. Ölü golfçüyle yapacakları bir şey kalmamıştı artık. Bir terslik olduğunu görebiliyordu Philip.</span></p>

  <p class="calibre25"><span class="italic"><span class="calibre6">Allah’ım lütfen Penny’ye bir şey olmasın.</span></span></p>

  <p class="calibre25"><span class="calibre6">Philip baltayı bırakıp koşarak birkaç saniyede çimleri geçti.</span></p>

  <p class="calibre25"><span class="calibre6">Bobby Marsh, Philip’in arkasından “Cesetler ne olacak?” diye soruyordu.</span></p>

  <p class="calibre25"><span class="calibre6">“Bırakın onları!” diye bağırdı Philip. Merdivenlerin üstünden atlamıştı bile. Açılır kapanır kapılara doğru koşuyordu.</span></p>

  <p class="calibre25"><span class="calibre6">Brian yarı açık kapının önünde onu bekliyordu. “Sana bir şey göstereceğim, dostum,” dedi.</span></p>

  <p class="calibre25"><span class="calibre6">“Ne? Penny’yle mi ilgili? Ona bir şey mi oldu yoksa?” Philip eve geri koşarken nefessiz kalmıştı. Bobby ve Nick de verandadan geliyorlardı. Onlar da evin sıcaklığını hissetmişlerdi artık.</span></p>

  <p class="calibre25"><span class="calibre6">“Penny iyi,” dedi Brian. Elinde bir fotoğraf çerçevesi vardı.</span></p>

  <p class="calibre25"><span class="calibre6">“Gayet iyi. Dolapta biraz daha kalabileceğini söylüyor.”</span></p>

  <p class="calibre25"><span class="calibre6">“Allah aşkına Brian, bok mu var?!” Philip nefesini tutmuş, ellerini yumruk yapmıştı.</span></p>

  <p class="calibre25"><span class="calibre6">“Sana bir şey göstereceğim. Bu gece burada mı kalmak istiyorsun gerçekten?”</span></p>

  <p class="calibre25"><span class="calibre6">Brian açılır kapanır cam kapıya doğru döndü. “Bak şimdi. Bu aile hep birlikte burada öldü değil mi? Altı kişinin hepsi? Altısı birden?”</span></p>

  <p class="calibre25"><span class="calibre6">Philip yüzünü sildi. “Çıkar artık ağzındaki baklayı moruk!”</span></p>

  <p class="calibre25"><span class="calibre6">“Bir şekilde bunların hepsi toptan dönüştü. Ailenin hepsi değil mi?” Brian öksürdü ve garajın yanında uzanan altı adet soluk balyayı işaret etti.</span></p>

  <p class="calibre25"><span class="calibre6">“Dışarıda, çimlerin üstünde altısı da duruyor. Anne, baba ve dört çocuk.”</span></p>

  <p class="calibre25"><span class="calibre6">“Ee ne var yani?”</span></p>

  <p class="calibre25"><span class="calibre6">Brian elinde bir fotoğraf çerçevesi tutuyordu. Ailenin mutlu zamanlarından… Hepsi acemice gülümsüyordu ve resmi pazar günü kıyafetlerini giymişlerdi.</span></p>

  <p class="calibre25"><span class="calibre6">“Bunu piyanonun üstünde buldum,” dedi Brian.</span></p>

  <p class="calibre25"><span class="calibre6">“Yani?”</span></p>

  <p class="calibre25"><span class="calibre6">Brian fotoğraftaki en küçük çocuğu gösterdi. Bu, 11-12 yaşlarında, küçük lacivert bir takım elbise giymiş sarı kâküllü, sert gülüşlü bir çocuktu.</span></p>

  <p class="calibre25"><span class="calibre6">Brian kardeşine baktı ve usulca “Resimde yedi kişiler,” dedi.</span></p>

  <div class="mbppagebreak" id="calibre_pb_7"></div>
</body>
</html>
