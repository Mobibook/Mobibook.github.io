<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Yürüyen Ölüler</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre23" id="filepos498495"><span class="bold"><span class="calibre6">14. Kısım</span></span></p>

  <p class="calibre24"><span class="calibre6">Philip nefes nefese uyandı. Şaşırmıştı. Yatakta hızla doğruldu. Sabahın solgun ışıkları gözlerini alıyor, bu yüzden gözlerini kısıyor, kırpıştırıyordu. Yatağının ucunda birisi duruyordu. Hayır. İki kişiydiler. Şimdi görüyordu onları, biri uzun, diğeri kısaydı.</span></p>

  <p class="calibre25"><span class="calibre6">“Günaydın sabah şekeri,” dedi April. Bir eli Penny’nin omzundaydı.</span></p>

  <p class="calibre25"><span class="calibre6">“Tanrım!” diyerek doğruldu Philip. Üzerinde fanilası, altında da eşofmanı vardı. “Saat kaç?”</span></p>

  <p class="calibre25"><span class="calibre6">“Neredeyse öğlen oldu.”</span></p>

  <p class="calibre25"><span class="calibre6">Philip kendini toparlayıp “Hay Allah’ım,” diye homurdandı. O güçlü vücudunun her yanı soğuk terlerle kaplıydı. Boynu ağrıyordu, ağzında kum gibi bir tat vardı. “Buna inanamıyorum.”</span></p>

  <p class="calibre25"><span class="calibre6">“Sana bir şey göstermeliyiz baba,” dedi küçük kız. O koca koca gözleri heyecanla parlıyordu. Kızının bu kadar mutlu olduğunu görmek Philip’i biraz rahatlattı. Sakinleştirici huzur dalgaları kıyılarına vurmuştu sanki. Gördüğü o rüyanın son kalıntılarını da telaşlı beyninden alıp götürmüştü.</span></p>

  <p class="calibre25"><span class="calibre6">Bu iki kıza sakin olmalarını söyleyerek yataktan kalktı ve giyindi. “Bir saniye bekleyin de yüzüme gözüme bir çeki düzen vereyim,” dedi. Geceden kalma viskili sesi çatallanmıştı. Parmaklarını yağlı saçlarının arasından geçirerek saçlarını düzeltti.</span></p>

  <p class="calibre26"><span class="calibre6">* * *</span></p>

  <p class="calibre27"><span class="calibre6">April ve Penny onu yukarıya, çatıya götürdüler. Yangın çıkışından çıkıp serin hava ve gün ışığının içine daldıklarında Philip gözlerini açmakta biraz zorlandı. Hava bulutlu ve kapalı olmasına rağmen Philip akşamdan kalmaydı ve güneş ışıkları gözlerini zonklatıyordu. Gözlerini kısarak gökyüzüne baktı ve kuzeyden gelen öncü fırtına bulutlarının bölgeye yayılarak etrafı kapladığını gördü. “Yağmur yağacak gibi görünüyor,” dedi.</span></p>

  <p class="calibre25"><span class="calibre6">April, Penny’ye göz kırparak “Bu çok iyi,” dedi. “Neden iyi olduğunu göstersene ona tatlım.”</span></p>

  <p class="calibre25"><span class="calibre6">Küçük kız babasının elini tutup çatının karşısına doğru sürükledi onu. “Baba, bak, April’le ben içinde bir şeyler yetiştirmek için bahçe yaptık.”</span></p>

  <p class="calibre25"><span class="calibre6">Çatının ortasındaki idareten yapılmış bahçeyi gösterdi. Philip bunu hemen algılayamadı. Bahçe dört el arabasından yapılmıştı. El arabalarının tekerlekleri çıkarılmış, üst kısımlarıysa birleştirilmişti. Her el arabasının içindeki boşluk on beş santimetrelik katmanlar halindeki topraklarla doldurulmuştu. Hatta bu el arabaların içine şimdiden tanımlanamayan birkaç yeşil filiz ekilmişti bile. “Bu harika,” dedi Philip. Çocuğu kucaklamıştı. Sonra April’e dönüp “Bu inanılmaz,” dedi.</span></p>

  <p class="calibre25"><span class="calibre6">“Penny’nin fikriydi,” dedi April. Gözleri gururla parlıyordu. Bir dizi kovayı işaret ederek “Yağmur sularını da biriktireceğiz,” dedi.</span></p>

  <p class="calibre25"><span class="calibre6">Philip, April Chalmers’ın güzel ve hafif morarmış yüzünü, deniz mavisi gözlerini, selanik örgüsü eski püskü kazağının yakalarından aşağı salınan koyu sarı saçlarını keyifle izliyordu. Gözlerini ondan alamıyordu. Hatta Penny bahçede yetişmesini istediği, pamuk şeker bitkilerini, balonlu sakız fidanları gibi şeyleri heyecanla sayarken bile kendine mani olamıyor, sadece April’i izliyordu. April’in çocuğun yanına çömelmesi, elini Penny’nin sırtına koyup onu dikkatle dinlemesi, kadının yüzündeki o sevgi dolu bakış, ikisinin böyle kolayca anlaşması, yakınlık hissi bunların hepsi, yalnızca yaşamaktan daha derin bir şeyler ifade ediyordu.</span></p>

  <p class="calibre25"><span class="calibre6">Philip, o kelimeyi düşünmemeye çalışırdı, ama işte tam bu sırada aklına gelmişti. Bu fırtınalı kayalıklarda aniden aklına gelmişti bu kelime:</span> <span class="italic"><span class="calibre6">aile.</span></span></p>

  <p class="calibre25"><span class="calibre6">“Affedersiniz!”</span></p>

  <p class="calibre25"><span class="calibre6">Çatının diğer ucundaki arkalarında kalan yangın çıkışından gelmişti bu boğuk ses. Philip arkasına doğru döndü. Açık kapının önünde havai elbiselerinden birisini giymiş olan Tara’nın yine o bilindik hâl içinde olduğunu gördü. Elinde bir kova vardı. O büyük gıdılı yüzü ve makyajlı gözleri her zamankinden daha asık ve daha suratsız görünüyordu. “Biraz yardım etseniz ölmezsiniz herhalde?”</span></p>

  <p class="calibre25"><span class="calibre6">April ayağa kalkıp arkasına döndü. “Biraz sonra yardım ederim demiştim sana.”</span></p>

  <p class="calibre25"><span class="calibre6">Philip, Tara’nın tuvalet musluklarından su biriktirdiğini anlamıştı. Bu olaya müdahale edip ona yardım etmeyi düşündü ama daha sonra vazgeçti.</span></p>

  <p class="calibre25"><span class="calibre6">“Yarım saat önce demiştin onu,” diye karşılık verdi Tara. “Bu arada, sen burada Bay Rogers’ın mahallesinde aylaklık ederken ben aşağıda su çekiyorum.”</span></p>

  <p class="calibre25"><span class="calibre6">“Tara biraz sakin ol,” diyerek iç çekti April. “Bekle biraz, hemen geliyorum.”</span></p>

  <p class="calibre25"><span class="calibre6">“Aman be, neyse ne!” Tara bir hışımla geri dönüp sinirli sinirli merdivenlerden içeri girdi. Geride de huysuzluğunun o çirkin titreşimlerini bıraktı.</span></p>

  <p class="calibre25"><span class="calibre6">April başını eğdi. “Bunun için özür dilerim. Tara hâlâ… Biliyorsunuz işte, şeyle uğraşıyor…”</span></p>

  <p class="calibre25"><span class="calibre6">April’in yüzündeki mağdur ifadeden kardeşinin içini oyan şeyi boşaltmak için epeyce uğraşması gerektiği anlaşılıyordu. Philip de aptal değildi. Bu durumun karmaşık olduğunun farkındaydı. Ayrıca bu kıskançlık ve kardeşler arasındaki rekabetle alakalı bir şeydi. Belki de April’in acısını Tara’dan başka biriyle dindirmeye çalışmasıydı asıl mesele.</span></p>

  <p class="calibre25"><span class="calibre6">“Özre gerek yok,” dedi Philip. “Ama bir şeyi bilmeni istiyorum.”</span></p>

  <p class="calibre25"><span class="calibre6">“Neyi?”</span></p>

  <p class="calibre25"><span class="calibre6">“Sana çok minnettar olduğumu bilmeni istiyorum. Kızıma bu şekilde davrandığın için yani.”</span></p>

  <p class="calibre25"><span class="calibre6">April gülümsedi. “O harika bir çocuk.”</span></p>

  <p class="calibre25"><span class="calibre6">“Evet, hanımefendi öyle belki ama siz de bir o kadar harikasınız.”</span></p>

  <p class="calibre25"><span class="calibre6">“Hmm, teşekkür ederim.” April, Philip’e doğru eğilip yanağından öptü. Öyle özel bir şey değildi bu. Sadece küçük ve hızlı bir öpücüktü ama bir şeyler ifade ediyordu. “Kardeşim beni vurmadan gitsem iyi olacak artık.”</span></p>

  <p class="calibre25"><span class="calibre6">April, Philip’i şaşkın bir halde ve rüzgârda sallanarak orada bırakıp gitti.</span></p>

  <p class="calibre26"><span class="calibre6">* * *</span></p>

  <p class="calibre27"><span class="calibre6">Bu öpücük, özel bir şey değildi. Philip’in eski karısı, Sarah öpüşme konusunda uzman sayılırdı. Ayrıca Sarah’ın ölümünden sonra öpüşme bölümüne yıllarını vermiş fahişelerle de karşılaşmıştı Philip. Orospuların bile duyguları vardı. Philip her seansın başında genellikle biraz öpüşmenin mahsuru olup olmadığını sorardı onlara. Bunu sadece tedbir olsun diye, sevişmenin içinde aşk da varmış gibi davranmak için yapardı. Ama April’in bu küçük busesi, daha çok aperatif gibiydi. Ardından başka şeylerin geleceğinin habercisiydi. Philip bu öpücüğün öylesine olduğunu düşünmüyordu. Kız kardeşin erkek kardeşini öpmesi gibi zararsız bir şey olduğunu da düşünmüyordu. Bu öpücük, ateşle barut arasındaki karşı konulamaz araftı. Bu Philip için kapı zilini çalmak gibi bir şeydi. İçeride birilerinin olup olmadığını anlama girişimiydi.</span></p>

  <p class="calibre26"><span class="calibre6">* * *</span></p>

  <p class="calibre27"><span class="calibre6">O gün öğleden sonra Philip yağmurun yağmasını bekledi, ama yağmadı. Ekimin ortasına gelmişlerdi bile. Philip’in hangi günde olduklarına dair bir fikri yoktu. Hepsi yılın bu zamanlarında orta Georgia’yı yıkayan ve dereleri dolduran yağmurları bekliyordu ama bir şey yağmurları hapsediyordu. Sıcaklık azalıyordu. Hava da sinsi bir nemle yüklüydü. Yine de yağmur yağmıyordu. Belki de bu kuraklığın bulaşıcı hastalıkla bir ilgisi vardı. Ne olursa olsun, kara fırtına bulutlu karışık hava, tuhaf ve anlaşılamaz bir şekilde Philip’i geriyordu.</span></p>

  <p class="calibre25"><span class="calibre6">Günün ilerleyen saatlerinde hızlı bir gezi yapmak için April’in kendisiyle sokağa inmesini istedi.</span></p>

  <p class="calibre25"><span class="calibre6">Dışarıya son çıktıklarından beri zombi sayısı epey azalmış olsa da April’i biraz ikna etmesi gerekti. Philip, içinde jeneratör bulabileceği Ev Eşyası Deposu veya Lowe’un mağazasında gezinirken onun yardımına ihtiyacı olduğunu söyledi April’e. Artık havalar giderek soğuyordu, özellikle de geceleri. Yakında yaşayabilmek için elektriğe ihtiyaçları olacaktı. Buraları bilen birisine ihtiyacı olduğunu söyledi.</span></p>

  <p class="calibre25"><span class="calibre6">Ayrıca ona Nick’in bulduğu güvenli yolları göstermek istediğini de ekledi. Nick de Philip’e eşlik etmeyi önerdi, ama Philip onun Brian’la birlikte burada kalıp eve göz kulak olmasının daha iyi olacağını söyledi.</span></p>

  <p class="calibre25"><span class="calibre6">April bu işi yapabilirdi. Gitmek de istiyordu. Ama o el yapımı külüstür geçide pek güvenemiyordu. Ya onlar merdivenlerdeyken yağmur yağmaya başlarsa? Philip, bunun çocuk oyuncağı olduğunu söyledi. Özellikle de April gibi ufak tefek biri için daha da kolaydı.</span></p>

  <p class="calibre25"><span class="calibre6">Montlarını giyip silahlarını hazırladılar. Marlin tüfeklerden birini aldı April bu kez. İşe koyulmak için hazırlandılar. Tara onlara çok sinirlenmişti. Öfkesinden kudurarak bunun “aptalca, tehlikeli, çocukça, hatta embesilce bir zaman kaybı” olduğunu söyledi. Bu davranışlarından iğrenmişti. Ama Philip’le April onu kibarca duymamazlıktan geldiler.</span></p>

  <p class="calibre26"><span class="calibre6">* * *</span></p>

  <p class="calibre27"><span class="calibre6">“Sakın aşağıya bakma!” demişti Philip.</span></p>

  <p class="calibre25"><span class="calibre6">Kendisi arka sokağın üstündeki iğreti merdiven geçidin yarısına gelmişti. April, o tatlı canını kurtarmak için tutunarak onun üç metre arkasından geliyordu. Omzunun üstünden arkasına April’e baktı Philip ve kendi kendine gülümsedi. Kızın göğüsleri çok büyüktü.</span></p>

  <p class="calibre25"><span class="calibre6">“Ben iyiyim,” dedi April. Tedirgin olduğu her halinden belliydi ve ağzını açmıyordu. Rüzgâr saçlarını dağıtıyordu. On metre altında birkaç tane yürüyen kadavra seslerin kaynağını bulmak için aptal aptal havaya bakıyordu.</span></p>

  <p class="calibre25"><span class="calibre6">“Çok az kaldı,” dedi Philip. Geçidin diğer ucuna varmıştı bile.</span></p>

  <p class="calibre25"><span class="calibre6">Kalan altı metreyi de geçti April. Philip onun yangın merdiveni iskelesine inmesine yardım etti. Dökme demirden merdiven ağırlıklarıyla sallanıyordu.</span></p>

  <p class="calibre25"><span class="calibre6">Açık pencereyi bulup yine önceki eve Stevenson ve Oğulları’nın Muhasebe ve Emlak Ofisi’ne girdiler. Geçen sefer Philip’in boydan boya geçtiği ofisin koridorları bu sefer ondan daha karanlık ve soğuktu. Fırtına öncesi hava ortalığı daha çabuk karartmış, geceyi daha erken getirmişti.</span></p>

  <p class="calibre25"><span class="calibre6">Boş koridorları geçtiler. Moloz yığınları ve buruşmuş vergi beyannamelerinin üzerinden geçerlerken “Merak etme,” dedi Philip. “Burası bu günlerde ve bu çağda bulabileceğin en güvenli yerlerden sayılır.”</span></p>

  <p class="calibre25"><span class="calibre6">“Yine de pek güven verici değil,” dedi April. Tüfeğine sarılıp parmağıyla gergin gergin tüfeğin horozuna dokunuyordu.</span></p>

  <p class="calibre25"><span class="calibre6">Yırtık pırtık yünlü bir kazak ve kot pantolon giyen April, kollarını ve diz kapağından altında kalan bacak bölgesini, yaşlı adamın sargılarıyla sarmıştı. Ondan başka kimse böyle bir şey yapmıyordu. Philip bir keresinde ona bunun ne olduğunu sormuştu. April de ona, televizyonda bunu bir hayvan terbiyecisinin yaptığını gördüm demişti. Deriyi koparan ısırıklara karşı son çare bir savunma sistemiydi bu.</span></p>

  <p class="calibre25"><span class="calibre6">Bekleme odasını geçip mahvolmuş otomat makinelerinden sonraki merdivenleri buldular.</span></p>

  <p class="calibre25"><span class="calibre6">“Vay anasını,” dedi Philip. April’i tek seferde üzerinde hiçbir işaret olmayan kapıya götürmüştü. “Kaptan Nemo’yu hatırlıyor musun?”</span></p>

  <p class="calibre25"><span class="calibre6">“Kimi?”</span></p>

  <p class="calibre25"><span class="calibre6">“Eski bir film vardı ya,</span> <span class="italic"><span class="calibre6">Denizler Altında Yirmi bin Fersah?</span></span> <span class="calibre6">Oradaki çatlak kaptan. Hani kocaman mürekkep balıkları, her tarafı gösteren pencerelerine doğru gelirken denizaltında org çalıyordu ya?”</span></p>

  <p class="calibre25"><span class="calibre6">“Hiç izlemedim</span></p>

  <p class="calibre25"><span class="calibre6">Philip ona gülümsedi. “Peki, o zaman şimdi izlemek üzeresin.”</span></p>

  <p class="calibre26"><span class="calibre6">* * *</span></p>

  <p class="calibre27"><span class="calibre6">April Chalmers’in en son beklediği şey bile nefesini kesecek korkunç bir şiddet değildi. Ama Philip’i takip ederek işaretsiz kapıdan geçip bu üst geçide çıktığında başına gelen neredeyse böyle bir şeydi. Kapının eşiğinde durdu ve öylece bakakaldı.</span></p>

  <p class="calibre25"><span class="calibre6">Daha önce böyle kapalı üst geçitlerden geçmişti, belki bu köprüden bile geçmişti. Ama tuhaf bir şekilde bu gece sokakların on metre yukarısında Dillard’ın ikinci katıyla birleşen ve diğer binaya doğru uzanan bu köprüdeki boşluk ve hafif ışık mucizevî bir şey gibi görünüyordu. Fırtına bulutları arasından geçip parlayan şimşeklerin ışıkları camlı çatıdan görünüyordu. Saydam duvarlardan bakıldığında şehrin kararan gölgelerinde dolaşan zombilerle dolup taştığı da şimdi daha netti. Atlanta, karma karışık bir dağınıklık içindeki kocaman bir oyun sahası gibiydi.</span></p>

  <p class="calibre25"><span class="calibre6">“Ne demek istediğini anladım,” dedi April. Tüm bunlara bakarken sesi homurdanarak çıkmıştı. Tuhaf bir duygu karmaşası yaşıyordu, baş dönmesi, korku ve heyecan.</span></p>

  <p class="calibre25"><span class="calibre6">Philip, köprünün ortasına gidip bir duvarın önünde durdu ve çantasının kollarını çıkardı. Başıyla güneyi işaret ederek “Sana bir şey göstermek istiyorum,” dedi. “Buraya gelsene.”</span></p>

  <p class="calibre25"><span class="calibre6">April, tüfeğini ve sırt çantasını cam duvarın önüne bırakıp onun yanına gitti.</span></p>

  <p class="calibre25"><span class="calibre6">Philip, Nick Parsons’ın terk edilmiş araçların ve kapıların üstüne yaptığı işaretleri gösterdi. “Güvenli bölge” teorisini anlattı ve Nick’in ne kadar açıkgözlü olduğundan bahsetti. “Bence burada çok iyi bir iş çıkarmış,” diye bitirdi sözlerini.</span></p>

  <p class="calibre25"><span class="calibre6">April de ona katıldı. “Herkesin bahsedip durduğu şu jeneratörü bulmak için bu saklanma yerlerini kullanabiliriz.”</span></p>

  <p class="calibre25"><span class="calibre6">“Haklısın.”</span></p>

  <p class="calibre25"><span class="calibre6">“Nick iyi bir adam.”</span></p>

  <p class="calibre25"><span class="calibre6">“Öyledir.”</span></p>

  <p class="calibre25"><span class="calibre6">Gizlice yaklaşan karanlık şehrin üstüne çöküyor, köprünün maviye çalan gölgelerini karartıyordu. Philip’in sert yüzü April’e olduğundan daha kaba görünüyordu şimdi. Fu Manchu gibi kapkara bıyıkları ve kırışıklıklar arasındaki siyah gözleriyle April’e iki kişinin karışımı gibi geliyordu; biri Clint Eastwood’un gençliğiydi, diğeriyse… diğeri kimdi? Babasının gençliği miydi yoksa? Bu yüzden mi bu iri yarı, uzun boylu taşralı tipten etkilendiği için karnına sancılar giriyordu? April, sırf babasının kötü bir ikizi olduğu için bir adamdan etkilenecek kadar aptal mıydı? Ya da bu zavallı, çocuksu aşkın, aniden soyların tükendiği yok olan bir dünyada yaşam savaşı vermenin gerginliğiyle bir alakası mı vardı? Allah aşkına babasının kafasını kıran adam değil miydi bu? Ama belki de haksızlıktı bu. Oradaki David Chalmers değildi ki. Babasının ruhu, şarkıda da söylediği gibi uçup gitmişti. Babasının ruhu bedenini o yataktan kalkıp büyük kızını yemeye çalışmadan çok önce terk etmişti.</span></p>

  <p class="calibre25"><span class="calibre6">“Bunu söylemeliyim,” dedi Philip. Sokakta başıboş köpekler gibi gezinip artık şeyler arayan üstü başı yırtık suretlere bakıyordu. “Burada az da olsa malzememiz var. O apartman dairesinde uzunca bir süre kalabiliriz.”</span></p>

  <p class="calibre25"><span class="calibre6">“Sanırım haklısın. Tek yapmamız gereken, Tara’nın yulaf ezmesine biraz anti-depresan koymanın bir yolunu bulmak.”</span></p>

  <p class="calibre25"><span class="calibre6">Philip güldü. İyi ve saf bir gülüştü bu. April’e onun henüz görmediği bir yanını göstermişti. Philip, April’e döndü. “Burada bir şansımız var. Hayatta kalmaktan daha fazlasını bile yapabiliriz. Jeneratör bulmaktan bahsetmiyorum.”</span></p>

  <p class="calibre25"><span class="calibre6">April, Philip’in gözlerine baktı. “Ne demek istiyorsun?”</span></p>

  <p class="calibre25"><span class="calibre6">Philip ona döndü. “Zamanında pek çok kız tanıdım. Ama hiçbirisi senin gibi değildi April. Hepsi taş kalpliydi… Ama senin kızıma gösterdiğin şefkat… Penny’nin şimdiye kadar hiç kimseye böyle bağlandığını görmemiştim. Hem sen bizim kıçımızı kurtardın. Sokaklardan çekip aldın. Sen çok özel bir kadınsın, bunu biliyorsun değil mi?”</span></p>

  <p class="calibre25"><span class="calibre6">April birden tüylerinin diken diken olduğunu hissetti. Karnına ağrılar girdi. Philip’in ona farklı bir şekilde baktığını fark etti. Gözleri sevgiyle parlıyordu. Artık Philip’in de kendisiyle aynı şeyi düşündüğünü biliyordu. Gözlerini indirdi. Utanmıştı. “Standartların çok düşük herhalde,” diye mırıldandı.</span></p>

  <p class="calibre25"><span class="calibre6">Philip o iri ve nasırlı işçi ellerinden birini uzatarak şefkatle April’in çenesinin kıvrımını tuttu. “Tanıdığım kişiler arasından en mükemmelini buldum.”</span></p>

  <p class="calibre25"><span class="calibre6">Tıkırdayıp duran cam köprüden başka, başlayan gök gürültüsü bombardımanı April’i yerinden zıplatmıştı.</span></p>

  <p class="calibre25"><span class="calibre6">Philip onun dudaklarını öptü.</span></p>

  <p class="calibre25"><span class="calibre6">April geri çekildi. “Bilemiyorum Philip… yani… ya bu bir… bilmiyorum işte.”</span></p>

  <p class="calibre25"><span class="calibre6">Bir anlık bir boşlukta April, ikinci, üçüncü ve dördüncü kez yine düşündü bunu. Eğer şimdi bunu bir adım öteye götürürse Tara’yla durumları ne olurdu? Apartmandaki dengeleri alt üst eder miydi? Her şeyi daha da zorlaştırır mıydı? Güvenliklerini, yaşama şanslarını ve geleceklerini, tabii bir gelecekleri varsa, nasıl etkilerdi?</span></p>

  <p class="calibre25"><span class="calibre6">Philip’in yüzündeki ifade onu kendine getirdi. April’e bakışı, duygu dolu yüzü, arzuyla gevşeyen dudakları…</span></p>

  <p class="calibre25"><span class="calibre6">Philip eğildi ve tekrar öptü April’i. Bu kez April de kollarını Philip’e dolayıp öpücüğüne karşılık verdi. Hatta başının üstündeki camlara vurmaya başlayan yağmur damlalarını bile fark etmedi.</span></p>

  <p class="calibre25"><span class="calibre6">April vücudunun Philip’in güçlü kollarında gevşediğini hissediyordu. April’le Philip’in dudakları birbirinden ayrıldı. Birbirlerini dilleriyle keşfederlerken bu elektrik April’e doğru aktı. Kahve, naneli sakız ve Philip’in misk kokusu April’in içini doldurdu. Kazağının altından göğüs uçları sertleşti.</span></p>

  <p class="calibre25"><span class="calibre6">Çakan şimşeğin maviliği, akşam karanlığını parlak bir gün ışığıyla aydınlattı.</span></p>

  <p class="calibre25"><span class="calibre6">April kendi kontrolünü, her şeyin kontrolünü kaybetti. Başı dönüyordu. Camlı çatıya düşen yağmur damlaların farkına varamadı. Hatta Philip’in April’le kendisini yavaş yavaş geçidin üstüne, yere doğru eğdiğini bile fark edemedi. Şehvet dolu dudakları birbirine kenetlenmişti. Philip’in iri elleri, April’in göğüslerini sıkıyordu. Philip, April’in sırtını dikkatle cam duvara yasladı. April ne olduğunu anlamadan üstüne çıktı.</span></p>

  <p class="calibre25"><span class="calibre6">Fırtına tüm öfkesini salıvermişti. Yağmur bardaktan boşanırcasına yağıyor, çatıya boşalıyordu. Gök gümbür gümbür gürlüyor, şimşekler çakıyor, gergin havadaki durgun elektrik gibi kıvılcımlar saçıyordu. Bu sırada Philip, April’in kazağını karnından yukarı çekip mavi ışıkta sutyenini ortaya çıkardı.</span></p>

  <p class="calibre25"><span class="calibre6">Boğumlu parmaklar pantolon kemerini çözdü. Gök gürledi. April, Philip’in bacaklarını aralayıp kendine yaklaştığını hissetti. Şimşek çaktı. April’in pantolonu bacaklarının yarısına kadar inmişti. Philip, göğüslerini bırakmıştı artık.</span></p>

  <p class="calibre25"><span class="calibre6">Bir tırnağın ucu April’in kasıklarına dokundu. Birden tek bir gök gürültüsü eşliğinde bir sopa içine girerek ona vurdu. April zihninden DUR dedi.</span></p>

  <p class="calibre25"><span class="calibre6">GÜÜÜÜÜM!</span></p>

  <p class="calibre25"><span class="calibre6">DUR!</span></p>

  <p class="calibre26"><span class="calibre6">* * *</span></p>

  <p class="calibre27"><span class="calibre6">Dev bir arzu dalgası Philip Blake’i alıp kükreyen akıntılara götürüyordu. April’in gaipten gelen sesini neredeyse hiç duymuyordu. Ona “dur, bırak, çekil, dinle, bak, bu çok fazla, daha buna hazır değilim, lütfen, lütfen, lütfen, dur artık, dur,” diyordu. Bunların hiçbirini algılamadı Philip’in beyni. O sırada tutku, arzu, acı, yalnızlık, bir şeyler hissetmenin ümitsiz ihtiyacı içinde sürüklenip gidiyordu. Çünkü şimdi tüm bedeni kasıklarına bağlıydı. Tüm bastırılmış duyguları akıp gidiyordu.</span></p>

  <p class="calibre25"><span class="calibre6">“Tanrım! Yalvarırım dur!” dedi uzaktan gelen ses. April’in vücudu gerginleşmişti.</span></p>

  <p class="calibre25"><span class="calibre6">Philip beyaz ses dalgaları içinde sörf yapıyormuş gibiydi, altında kıvranan kadını işitmiyordu. Böyle demesine rağmen April’in gizliden gizliye kendisini istediğini, onu sevdiğini biliyordu. Bu yüzden de kadının içine girmeye devam etti. Yanan bir magnezyum gibi parlayan şimşeklerin ışıklarıyla ham enerji altında tekrar tekrar gidip geldi. April’i doldurdu, ona sahip oldu, onu besledi ve değiştirdi. En sonunda altındaki April’in vücudu gevşedi. Artık gevşemiş ve sessizleşmişti.</span></p>

  <p class="calibre25"><span class="calibre6">Philip’in içinde yükselen havai fişek gibi yumuşak, beyaz bir zevk patlaması olmuştu.</span></p>

  <p class="calibre25"><span class="calibre6">Philip, April’i kenara kaydırıp yere, onun yanına uzandı. Gözlerini yukarı dikip yağmuru izledi. Bir an için on metre aşağılarında dolaşan belli belirsiz kirli ruhları unutup sessiz bir filmdeki korkunç yaratıklar gibi çakan şimşeklere bakakaldı.</span></p>

  <p class="calibre26"><span class="calibre6">* * *</span></p>

  <p class="calibre27"><span class="calibre6">Philip, April’in sessizliğini her şeyin yoluna gireceğine dair bir işaret olarak düşündü. Yağmur şakır şakır yağarken, jet motoru gibi örtülü kükremesi bu köprüyü dolduruyordu. İkisi de kıyafetlerini tekrar üstlerine çekerek tek bir söz etmeden uzunca bir süre yan yana uzandılar. Bardaktan boşanırcasına yağarak cam çatıya vuran yağmura dikmişlerdi gözlerini.</span></p>

  <p class="calibre25"><span class="calibre6">Philip şoktaydı. Kalbi hızlı hızlı atıyordu. Cildi nemli ve soğuktu. Kırık bir ayna gibi hissediyordu. Sanki ruhunun bir parçası kırılmış, yerine bir canavarın yüzünü yansıtmıştı. Az önce ne yapmıştı öyle? Yanlış bir şey yaptığını biliyordu. Ama sanki bunu bir başkası yapmış gibi hissediyordu.</span></p>

  <p class="calibre25"><span class="calibre6">Dakikalarca süren o korkunç sessizliğin ardından sonunda “Az önce kendimi kaybettim,” dedi Philip.</span></p>

  <p class="calibre25"><span class="calibre6">April hiçbir şey söylemedi. Philip başını çevirip ona baktı. Camlı yan duvarlardan akan yağmurun sıvı gölgelerini yansıtan karanlıkta yüzünü gördü. Yarı bilinçsiz görünüyordu. Bir kâbusla uykusundan uyanmış gibi görünüyordu.</span></p>

  <p class="calibre25"><span class="calibre6">“Özür dilerim,” dedi Philip. Bu sözler kendi kulağına çok boş ve çirkin gelmişti. Nasıl olduğunu anlamak için tekrar baktı April’e. “İyi misin?”</span></p>

  <p class="calibre25"><span class="calibre6">“Evet.”</span></p>

  <p class="calibre25"><span class="calibre6">“Emin misin?”</span></p>

  <p class="calibre25"><span class="calibre6">“Evet.”</span></p>

  <p class="calibre25"><span class="calibre6">Sesinin mekanik bir rengi vardı. Tamamen renksizdi aslında. Yağmurun altında sesini güçlükle duyuluyordu. Philip tam başka bir şey söylemek üzereydi ki gök gürültüsü bombardımanı düşüncelerini böldü. Bu gürleme, geçidin demir iskelelerinde yankılandı. Ardından Philip’i büzüştüren diş tıkırdatıcı bir titreme geldi.</span></p>

  <p class="calibre25"><span class="calibre6">“April?”</span></p>

  <p class="calibre25"><span class="calibre6">“Evet.”</span></p>

  <p class="calibre25"><span class="calibre6">“Geri dönmemiz lazım.”</span></p>

  <p class="calibre26"><span class="calibre6">* * *</span></p>

  <p class="calibre27"><span class="calibre6">Dönüş yolculuğuna sessizlik hâkimdi. Issız bekleme odasından geçerek merdivenlere çıkıp oradan çer çöple kaplı boş koridorlarda ilerlerken Philip hep April’in birkaç adım arkasından yürüdü. Philip arada bir bir şeyler söylemeyi düşündü ama hiçbir şey söyleyemedi. Artık yapılabilecek en iyi şeyin her şeyi oluruna bırakmak olduğunu anladı. April bunu düşünmesine izin verecekti. Philip’in söyleyeceği herhangi bir şey durumu daha da kötüleştirebilirdi. April, omzundaki tüfekle onun önünde yürüyordu. Şu haliyle zorlu bir devriyeden dönen yorgun bir askere benziyordu. Muhasebe firmasının çatı katına varıp açık pencereyi buldular. Yağmur, kırık sivri camlardan içeri giriyordu. Philip, April’in yağmurla ıslanmış yangın çıkışına çıkıp oradan geçmesine yardım ederken yalnızca birkaç kelime konuşuldu “Önden sen git,” “Adımlarına dikkat et” gibi. O tehlikeli ve derme çatma köprüden yalpalayarak geçerlerken üstlerine boşalan yağmur ve yüzlerine vuran rüzgâr Philip’e iyi gelmişti. Onu canlandırıp uyandırmıştı. Hatta ona bir umut vermişti. Bu gece burada bu kadına nasıl bir zarar vermişse belki de onu telafi edebilirdi.</span></p>

  <p class="calibre25"><span class="calibre6">Daireye geri dönene kadar ikisi de iliklerine kadar ıslanmış, yorulmuş ve sersemlemişlerdi Philip bunu telafi edip düzeltebileceğinden emindi.</span></p>

  <p class="calibre25"><span class="calibre6">Brian, Penny’yle birlikte stüdyo dairenin yatak odasındaydı. Uyuması için onu karyolaya yatırmıştı. Nick oturma odasında, güvenli bölgeler haritasıyla uğraşıyordu. Kâğıtlarından başını kaldırıp “Hey, nasıl gitti?” diye sordu. “İkiniz de sıçana dönmüşsünüz. Ev eşyası deposu falan bulabildiniz mi?”</span></p>

  <p class="calibre25"><span class="calibre6">“Bu sefer değil ,” diye cevap verdi Philip. Ayakkabılarını çıkarmak için bile durmadan doğrudan yatak odasına yöneldi.</span></p>

  <p class="calibre25"><span class="calibre6">April hiçbir şey söylemedi. Koridora giderken Nick’in bakışlarına bile karşılık vermedi.</span></p>

  <p class="calibre25"><span class="calibre6">Tara aksi bir ifadeyle mutfaktan çıkıp “Şu halinize bir bakın,” dedi. Ağzında dudağının kenarından sarkan yanmış bir sigara vardı. “Tam da düşündüğüm gibi boşa kürek çektiniz!”</span></p>

  <p class="calibre25"><span class="calibre6">Kardeşi tek bir kelime etmeden koridorun sonundaki odasına girerken Tara eli belinde öylece orada durdu. Philip’e baktı ve sonra hışımla kardeşinin ardından gitti.</span></p>

  <p class="calibre25"><span class="calibre6">Philip bıkkın bir ses tonuyla Nick’e “Ben yatmaya gidiyorum,” diyerek odasına geçti.</span></p>

  <p class="calibre26"><span class="calibre6">* * *</span></p>

  <p class="calibre27"><span class="calibre6">Ertesi sabah şafak sökmeden uyandı Philip. Dışarıda yağmur hâlâ sokakları dövüyordu. Philip yağmurun pencerelere çarptığını duyabiliyordu. Oda karanlık, soğuk ve rutubetliydi. Her taraf küf kokuyordu. Uzun bir müddet yatağının ucuna oturup odanın karşısındaki karyolasında uyuyan Penny’yi seyretti. O zayıf gövdesi kıvrılarak cenin pozisyonunu almıştı yine. Bir rüyadan kalan yarısı biçimlenmiş anılar Philip’in sersemlemiş beynini işgal etmeye başladı. Midesi bulanıyordu. Öyle ki kâbusun nerede bittiğini ve bir önceki gece April’li bölümün nerede başladığını bilmiyordu.</span></p>

  <p class="calibre25"><span class="calibre6">Keşke o üst geçitte yaşananlar sadece bir rüya olsaydı. Keşke gerçekten bunları yapmamış olsaydı. Ama gerçekliğin o keskin ve katı yanı, bu karanlık odada hızlı kareler halinde gözünün önünden geçiyordu. Sanki suçu işleyen başka birisiydi de kendisi onu izliyordu. Philip, bu korkunç suç duygusunu zihninden uzaklaştırmaya çalışarak başını önüne eğdi.</span></p>

  <p class="calibre25"><span class="calibre6">Parmaklarını saçlarının arasından geçirirken iyimser olmaya çalışarak kendisiyle konuştu. April’le birlikte bunun üstesinden gelebilirlerdi. Hayatlarına devam etmenin, tüm olanları arkalarında bırakmanın bir yolunu bulabilirlerdi. Philip ondan özür diler, gönlünü almaya çalışırdı.</span></p>

  <p class="calibre25"><span class="calibre6">Penny’nin uyumasını seyretti.</span></p>

  <p class="calibre25"><span class="calibre6">Philip’in bu küçük kadrosu Chalmers’lara katıldığından bu yana iki buçuk hafta geçmişti. Bu sürede Philip, kızının kendi kabuğundan çıktığını fark etmiş; Penny’nin o iğrenç ve karışık akşam yemeklerini dört gözle beklemesi ve ne zaman April odaya girse neşelenmesi gibi başta küçük şeyleri de sezmişti. Çocuk, her geçen gün daha da gevezeleşiyordu. “Dönüşüm”den önceki şeyleri hatırlıyor, tuhaf havalar hakkında konuşuyor ve “hastalık” hakkında sorular soruyordu. Bu hastalık hayvanlara da bulaşabilir miydi? Yavaş yavaş iyileşebilirler miydi? Tanrı onlara kızmış mıydı?</span></p>

  <p class="calibre25"><span class="calibre6">Philip uyuyan çocuğu izlerken duyguları boğazında düğümlendi. Kızı için bir hayat kurmanın, bir aile ve sıcak bir yuva kurmanın bir yolu olmalıydı. Hatta tüm bu kâbusların ortasında bile bütün bunların bir yolu olmalıydı.</span></p>

  <p class="calibre25"><span class="calibre6">Philip kısa bir an ıssız bir ada hayal etti. Hindistan cevizi ağaçlarının dibinde küçük bir de kulübe vardı. Bu bulaşıcı hastalık bir milyon ışık yılı uzaktaydı. April’le Penny’yi bir sebze bahçesinin yanında birlikte oynarlarken düşündü. Salıncağa binmişlerdi. Kendisini de evin arkasındaki sundurmada otururken hayal etti. Sağlıklıydı. Güneşte bronzlaşmıştı. Hayatındaki iki kadının birlikte eğlenerek vakit geçirmesini büyük bir keyifle izliyordu. Uyuyan kızını seyrederken bunları hayal etti.</span></p>

  <p class="calibre25"><span class="calibre6">Yataktan kalktı ve sessizce ona doğru yürüdü. Elini hafifçe kaldırıp kızının yumuşak saçlarında gezdirdi. Penny’nin banyo etmesi gerekiyordu. Saçları dolaşmış ve yağlanmıştı. Vücudu da kokuyordu. Bu koku bir şekilde Philip’e ulaşıp midesine ağrılar girmesine sebep oldu. Gözleri sulandı. Bu çocuktan başka hiç kimseyi sevmemişti Philip. Hayranı olduğu Sarah bile Penny’den sonra gelirdi. Sarah’ya duyduğu aşk, tüm evli çiftlerinki gibi, karışık, şartlara bağlı ve değişkendi. Ama yedi buçuk yıl önce bu kız bebeği yeni doğmuş kızarık teniyle ilk kez gördüğünde sevmenin ne demek olduğunu o an öğrenmişti.</span></p>

  <p class="calibre25"><span class="calibre6">Sevmek korkmak demekti, hayatın boyunca savunmasız olmak…</span></p>

  <p class="calibre25"><span class="calibre6">Odanın karşısındaki bir şey Philip’in dikkatini çekti. Kapı yarı aralıktı. Yatmadan önce kapattığını hatırlıyordu. Bunu çok net hatırlıyordu. Ama şimdi on beş santimetre kadar aralıktı kapı.</span></p>

  <p class="calibre25"><span class="calibre6">İlk başta bunu çok önemsemedi Philip. Bu konuda pek endişelenmedi. Belki de yanlışlıkla kapıyı sürgülemeyi ihmal etmiş, kapı da kendiliğinden kayarak açılmıştı. Ya da gecenin bir yarısı işemeye gitmişti ve döndüğünde kapıyı kapatmayı unutmuştu. Belki de Penny çişini yapmaya gitmiş, onu açık bırakmıştı. Belki de Philip uyurgezerdi de bunun farkında değildi. Ama sonra kızına bakmaya devam etmek için geri dönerken bir şey daha fark etti.</span></p>

  <p class="calibre25"><span class="calibre6">Odadan bir şeyler gitmişti.</span></p>

  <p class="calibre25"><span class="calibre6">Philip’in kalbi hızla çarpmaya başladı. Sırt çantasını yaklaşık iki hafta önce buraya geldiğinde taktığı çantayı duvarın köşesine koymuştu, ama şimdi yoktu. Silahı da yoktu. 22 kalibre tabancasını şifonyerin üstüne bırakmıştı. Mermiyle dolu son şarjör de onun yanındaydı. Tüm cephane gitmişti.</span></p>

  <p class="calibre25"><span class="calibre6">Philip hızla ayağa fırladı.</span></p>

  <p class="calibre25"><span class="calibre6">Etrafına bakındı. Şafağın loş ışıkları yeni yeni odayı aydınlatmaya başlamıştı. Pencerenin gölgeliği, bulutların gözyaşlarını geri püskürtüyor, su damlalarının akisleri camın dışından akıyordu. Botları bıraktığı yerde değildi. Pencere kenarındaki yere bırakmıştı onları. Ama şimdi yoklardı. Botlarını kim, niye alsındı ki? Kendi kendisine “sakin ol,” dedi. Bunun basit bir açıklaması olmalıydı. Heyecanlanması için hiçbir sebep yoktu. Ama onun en çok canını sıkan silahının olmamasıydı. İlerlemeye karar verdi.</span></p>

  <p class="calibre25"><span class="calibre6">Sessizce, Penny’yi uyandırmamaya dikkat ederek odanın karşısına gitti ve açık kapıdan dışarı süzüldü.</span></p>

  <p class="calibre25"><span class="calibre6">Ev sessiz sakindi. Brian, oturma odasındaki çek-yatın üstünde kestiriyordu. Philip sessizce mutfağa girip propan ocağı yaktı. Kovanın dibinde kalan yağmur suyuyla kendisine hazır kahve yaptı. Soğuk suyun birazını da yüzüne çarptı. Kendisine sakin olmasını ve derin derin nefes almasını telkin etti.</span></p>

  <p class="calibre25"><span class="calibre6">Kahve ısındığında bardağını alıp koridordan geçerek April’in odasına doğru gitti.</span></p>

  <p class="calibre25"><span class="calibre6">Onun kapısı da yarı açıktı.</span></p>

  <p class="calibre25"><span class="calibre6">İçeriye baktı ve odasının boş olduğunu gördü. Nabzı hızlandı. Arkasından bir ses geldi: “O, burada değil.”</span></p>

  <p class="calibre25"><span class="calibre6">Philip döndü ve Tara Chalmers’la yüz yüze geldi. Tara, Ruger marka tabancanın namlusunu kaldırarak Philip’e doğrultmuştu.</span></p>

  <div class="mbppagebreak" id="calibre_pb_21"></div>
</body>
</html>
