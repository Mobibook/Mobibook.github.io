<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Yürüyen Ölüler</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre23" id="filepos82578"><span class="bold"><span class="calibre6">3. Kısım</span></span></p>

  <p class="calibre24"><span class="calibre6">Brian sesi duyar duymaz, bilinçaltında bu sesi evin gıcırtısından, çatı penceresine vuran rüzgârdan ve fırının cızırtılarından ayırt ederek, yatağın ucuna oturdu. Kafasını kaldırıp daha dikkatlice dinledi. Birinin bir şeyi tırmalamasına ya da kumaş yırtılmasına benzer bir ses geliyordu. Başta Brian gidip kardeşine söylemek zorunda hissetti kendini. Bunun hakkından en iyi Philip gelirdi. Yukarıdaki, o çocuk olabilirdi ya da Allah korusun daha kötü bir şey.</span></p>

  <p class="calibre25"><span class="calibre6">Fakat sonra Brian kendine engel oldu. Yine ödleklik mi edecekti? Her zamanki gibi küçük kardeşine mi koşacaktı? Bir zamanlar ikisi de Burke County ilkokulunda öğrenciyken her sabah yaya geçidinde Brian’ın elini tutan kişiye mi gidecekti? Hayır, Allah kahretsin! Bu sefer bunu yapmayacaktı. Bu sefer erkekçe davranacaktı.</span></p>

  <p class="calibre25"><span class="calibre6">Derin bir nefes alarak döndü. Yatağın kenarındaki komodine koyduğu el fenerini alıp feneri yaktı. Küçük ışık huzmesi karşı duvarda gümüş bir ışık havuzu oluşturarak karanlık odada yayıldı.</span> <span class="italic"><span class="calibre6">Sadece sen ve ben, Justin</span></span> <span class="calibre6">diye düşünüyordu Brian ayağa kalkarken. Aklı başındaydı. Duyuları çatırdıyordu.</span></p>

  <p class="calibre25"><span class="calibre6">Gerçek şu ki Brian bu gece kardeşinin planlarına dâhil olup Philip’in gözlerindeki</span> <span class="italic"><span class="calibre6">belki Brian artık umutsuz bir ezik değildir</span></span> <span class="calibre6">bakışını gördüğünde kendini çok iyi hissetmişti. Şimdi Philip’e mutfaktaki anın tesadüfî bir şey olmadığını göstermenin tam zamanıydı. Brian da Philip gibi bu işi halledebilirdi. Yavaşça kapıya doğru yürüdü.</span></p>

  <p class="calibre25"><span class="calibre6">Odadan çıkmadan önce Brian, çocuklardan birinin odasında bulduğu metal beysbol sopasını da aldı.</span></p>

  <p class="calibre26"><span class="calibre6">* * *</span></p>

  <p class="calibre27"><span class="calibre6">Brian, ikinci kat iskelesi üstündeki tavana gömülmüş o gösterişli tavan kapağının altında dururken kâğıt hışırtısına benzer sesler şimdi koridordan daha iyi duyuluyordu. Derin horultularıyla koridoru dolduran Bobby Marsh ve Nick Parsons’ın uyuduğu odalar evin doğu cephesinde ve yukarıdan gelen sesi duyamayacak kadar uzaktaydı. Sesi işiten tek kişi Brian’dı.</span></p>

  <p class="calibre25"><span class="calibre6">Tavan arasına giden kapıdan Brian’ın zıplayıp tutabileceği yükseklikte deri bir kayış sarkıyordu. Bölmenin yaylı kolunu çekerek açtı ve akordeon gibi katlanan merdivenler yere vurarak açıldı. Brian el fenerini karanlık bölmeye tuttu. Işıkta toz zerreciklerinin uçuştuğu görülüyordu. Zifiri, opak bir karanlık vardı. Brian’ın kalbi küt küt atmaya başladı.</span></p>

  <p class="calibre25"><span class="calibre6">Kendi kendine</span> <span class="italic"><span class="calibre6">seni adi ödlek</span></span> <span class="calibre6">diye düşündü.</span> <span class="italic"><span class="calibre6">O korkak kıçınla</span></span> <span class="calibre6">çıksana yukarı.</span></p>

  <p class="calibre25"><span class="calibre6">Kolunun altındaki beysbol sopasıyla merdivenleri tırmandı. Boş elinde de el fenerini tutuyordu. Merdivenin tepesine vardığında durakladı. Üzerinde Manolia Springs Eyalet Parkı’nın resimleri olan kocaman bir sandığa doğru tuttu ışığı.</span></p>

  <p class="calibre25"><span class="calibre6">Leş gibi naftalin ve küf kokusunu aldı Brian. Çatıdaki çatlaklardan tavan arasına güz soğuğu sızıyordu. Serin hava yüzüne vuruyordu. Bir süre sonra o hışırtıyı tekrar duydu.</span></p>

  <p class="calibre25"><span class="calibre6">Ses, tavan arasının karanlığında daha derin bir yerden geliyordu. Kapaktan tavan arasına çıkarken Brian’ın boğazı kupkuru olmuştu. Tavan o kadar alçaktı ki Brian eğilmek zorundaydı. Ödü bokuna karışmıştı. Öksürüğü geldi, fakat öksürmeye cesaret edemedi.</span></p>

  <p class="calibre25"><span class="calibre6">Tırmalama sesleri durdu, sonra yeniden başladı. Ne kadar da canlı ve sinir bozucu seslerdi!</span></p>

  <p class="calibre25"><span class="calibre6">Brian sopayı kaldırdı. Hareket etmeden durdu. Korku mekaniğini yeni baştan öğreniyordu:</span> <span class="italic"><span class="calibre6">Gerçekten çok ama çok korktuğunda filmlerdeki gibi titremezsin. Balık yavrusu gibi kımıldamadan durursun.</span></span></p>

  <p class="calibre25"><span class="italic"><span class="calibre6">Sonradan titremeye başlarsın.</span></span></p>

  <p class="calibre25"><span class="calibre6">El fenerinin ışığıyla yavaşça tavan arasının karanlık köşelerini taramaya başladı. Her yerde zengin döküntüleri vardı: örümcek ağlarıyla kaplı bir egzersiz bisikleti, kürek çekme aleti, birkaç sandık daha, halterler, üç tekerlekli bisikletler, gardırop kutuları, su kayakları ve tozlu ve paslı bir langırt masası. Tırmalama sesleri yeniden kesilmişti.</span></p>

  <p class="calibre25"><span class="calibre6">Işıkta bir tabut göründü.</span></p>

  <p class="calibre25"><span class="calibre6">Brian birden taş kesildi.</span></p>

  <p class="calibre25"><span class="italic"><span class="calibre6">Tabut mu?</span></span></p>

  <p class="calibre26"><span class="calibre6">* * *</span></p>

  <p class="calibre27"><span class="calibre6">Philip, tavan arası merdiveninin açıldığını duyduğunda merdivenlere giden yolu yarılamıştı bile. Çoraplı ayaklarıyla sessizce yürüdü. Bir elinde baltasını, diğerindeyse el fenerini tutuyordu. Tabancası da kotunun arkasında duruyordu. Üzerinde gömleği yoktu. Gökyüzünden süzülen ay ışığında o cılız adaleleri parlıyordu.</span></p>

  <p class="calibre25"><span class="calibre6">Saniyeler içinde koridoru geçip akordeon merdivenleri tırmandı. Tavan arasının karanlığına vardığında o daracık yerde birinin siluetini gördü. Philip feneri kardeşinin üstüne tutamadan durum açığa çıkmıştı.</span></p>

  <p class="calibre26"><span class="calibre6">* * *</span></p>

  <p class="calibre27"><span class="calibre6">“Solaryum makinesi o,” dedi Philip. Sesi Brian’ı yerinden zıplatmıştı. Son birkaç saniyedir Brian Blake, tavan arasının duvarlarından birinin karşısında duran tozlu, kapalı kutudan üç metre ötede korkudan felç olmuş bir vaziyette duruyordu. O şeyin üstü devasa bir istiridye gibi mandallanarak kapatılmıştı. Bir şey dışarı çıkmak için kutunun kapağını tırmalayıp duruyordu. Brian biraz etrafta oyalandı. El fenerinin ışığında kardeşinin sıska ve asık suratını gördü. Philip sağ elindeki baltayla tavan arasının eşiğinde duruyordu. “Çekil oradan Brian!”</span></p>

  <p class="calibre25"><span class="calibre6">“Sence o…”</span></p>

  <p class="calibre25"><span class="calibre6">“Kayıp çocuk mu?” diye fısıldadı Philip. Dikkatlice kutuya ilerliyordu. “Görelim bakalım.”</span></p>

  <p class="calibre25"><span class="calibre6">Tırmalama sesi, konuşmalardan etkilenmiş gibi hızlanarak arttı.</span></p>

  <p class="calibre25"><span class="calibre6">Brian solaryum makinesine doğru dönüp tüm gücünü topladı ve beysbol sopasını kaldırdı. “Dönüştüğünde burada saklanıyordur muhtemelen.”</span></p>

  <p class="calibre25"><span class="calibre6">Philip baltayla yaklaştı. “Çekil yoldan yakışıklı.”</span></p>

  <p class="calibre25"><span class="calibre6">“Onunla ben ilgileneceğim,” dedi Brian acı acı. Mandala doğru yaklaştı. Beysbol sopası hazırdı.</span></p>

  <p class="calibre25"><span class="calibre6">Philip yavaşça kardeşiyle solaryum makinesinin arasına girdi. “Bana hiçbir şey ispatlamak zorunda değilsin moruk. Kenara çekil yeter.”</span></p>

  <p class="calibre25"><span class="calibre6">“Hayır, Allah kahretsin. Ben halledeceğim bu sefer,” diyerek tısladı Brian. Tozlu mandala ulaşmıştı.</span></p>

  <p class="calibre25"><span class="calibre6">Philip kardeşini şöyle bir süzdü. “Tamam. Her neyse. Git, fakat hızlı ol. Ne olursa olsun, fazla düşünmeden hallet.”</span></p>

  <p class="calibre25"><span class="calibre6">“Biliyorum,” dedi Brian. Boş eliyle mandalı tuttu.</span></p>

  <p class="calibre25"><span class="calibre6">Philip, kardeşinin hemen arkasında duruyordu.</span></p>

  <p class="calibre25"><span class="calibre6">Brian, kutunun mandalını açtı.</span></p>

  <p class="calibre25"><span class="calibre6">Tırmalama sesleri kesildi.</span></p>

  <p class="calibre25"><span class="calibre6">Brian kapağı açtığında Philip de baltasını kaldırdı.</span></p>

  <p class="calibre26"><span class="calibre6">* * *</span></p>

  <p class="calibre27"><span class="calibre6">İki ani hareket, karanlıkta bir çift bulanıklık, Philip’in görüş alanını kapamıştı. Hışırdayan bir post ve Brian’ın yay çizen sopası. Hayvanın Philip’in keyfini yerine getirmesi bir ya da iki saniye sürmüştü. El fenerinin parlaklığından kaçan fare fiberglas çukurdan hızlıca çıkıp bir köşedeki aşınmış deliğin içine kaçtı.</span></p>

  <p class="calibre25"><span class="calibre6">Beysbol sopası, şişko, gri kemirgenin yanından bile geçmeden yere indi.</span></p>

  <p class="calibre25"><span class="calibre6">Yatağın düğme panelinin parçaları ve eski oyuncaklar bu etkiyi dağıttı. Brian güçlükle nefes aldı. Deliğe girerek kaybolan fareden irkilip geri çekildi. Tekrar sürünerek yatakların olduğu kata gitti.</span></p>

  <p class="calibre25"><span class="calibre6">Philip rahat bir nefes alıp baltasını indirdi. Yanındaki karaltılardan gelen hafif metalik sesi duyduğunda bir şeyler söylemeye başlamıştı. Brian aşağı baktı. Zor nefes alıyordu.</span></p>

  <p class="calibre25"><span class="calibre6">Sopanın çarptığı küçük sürpriz bir kutu yerde yatıyordu.</span></p>

  <p class="calibre25"><span class="calibre6">Düşmenin etkisiyle madeni müzik kutusu, sirk şarkısının birkaç notasını daha çaldı.</span></p>

  <p class="calibre25"><span class="calibre6">Sonra oyuncak palyaço çıktı yana düşen kutudan.</span></p>

  <p class="calibre25"><span class="calibre6">“Böö,” dedi Philip bıkkınlıkla. Sesi hafif şakacıydı.</span></p>

  <p class="calibre26"><span class="calibre6">* * *</span></p>

  <p class="calibre27"><span class="calibre6">Ertesi sabahki omlet, pastırma, yulaf, jambon, pankek, taze şeftali ve çaydan oluşan büyük kahvaltıdan sonra keyifleri az da olsa yerine geldi. Tüm ev, kahve, tarçın ve cızırdayan füme etlerin kokularının hoş karışımıyla dolmuştu. Nick gruba, Bobby’yi kendinden geçiren o özel sosunu bile yaptı.</span></p>

  <p class="calibre25"><span class="calibre6">Brian, ebeveyn yatak odasının ecza dolabında soğuk algınlığına iyi gelecek ilaçlar buldu. Birkaç kapsülü yuttuktan sonra daha iyi hissetmeye başlamıştı. Kahvaltıdan sonra yakın çevreye bakındılar, Green Briar Lane olarak bilinen tek kare bloğu dolaşmışlar ve güzel haberlerle dönmüşlerdi. İnşa malzemesi ve araç gereçlerden oluşan bir hazine bulmuşlardı resmen: şöminede yanacak odunlar, döşemelerin altında fazladan ahşap kaplamalar, komşu evlerin buzdolaplarındaki yiyecekler, garajlarda bidon bidon benzinler, kışlık mont ve botlar, kutu kutu çiviler, likörler, lehim makineleri, şişelenmiş sular, bir kısa dalga radyo, dizüstü bilgisayar, jeneratör, bir yığın DVD ve bodrumlardan birinde içinde birkaç av tüfeği ve kutu kutu kovan olan bir tüfeklik.</span></p>

  <p class="calibre25"><span class="calibre6">Hiç susturucu yoktu. Yine de misafir umduğunu değil, bulduğunu yerdi.</span></p>

  <p class="calibre25"><span class="calibre6">Yaşayan ölülerden yana da şansları yaver gitti. Koloninin her iki tarafındaki evler de boştu. Bu evlerin sakinleri belli ki bu bela etrafı daha fazla sarmadan defolup gitmişlerdi. Evden uzakta, batı tarafındaki iki evde Philip ve Nick dönüşmüş yaşlı bir çiftle karşılaştılar. Fakat ihtiyarlar, birkaç iyi oturtulmuş balta darbesiyle kolayca, çabucak ve en önemlisi sessizce geberip gittiler.</span></p>

  <p class="calibre25"><span class="calibre6">O gün öğleden sonra Philip ve yanındakiler, kendi evlerinin ve bitişikteki iki komşu evin ön taraflarındaki park yoluna, eni toplam kırk beş, yüksekliğiyse on sekiz metre olan bir barikat örmeye başladılar. Bu kadar büyük bir barikat örme düşüncesi Nick ve Bobby’nin gözünü korkutmuştu. Fakat komşulardan birinin döşemesinin altında buldukları prefabrik bölmeler ve sokaktaki yerlerinden çıkarılmış çit malzemeleriyle birleşince iş inanılmaz hızlı bitmişti.</span></p>

  <p class="calibre25"><span class="calibre6">O gün hava kararırken Philip ve Nick arazi hattının kuzey ucundaki son bölmeleri birleştiriyorlardı.</span></p>

  <p class="calibre25"><span class="calibre6">Philip, çivi tabancasının çatal ucunu köşe bağlantısına doğru bastırırken “Tüm gün bir gözüm onlarda,” dedi. Golf kulübünün yakınlarındaki arı sürüsünden bahsediyordu. Nick kafasını salladı. Aynı zamanda da iki destek kirişini uç uca birleştiriyordu.</span></p>

  <p class="calibre25"><span class="calibre6">Philip düğmeye basınca çivi tabancasından metal bir tel çatırtısı gibi hafif sesler çıkmaya başladı. On beş santimetre galvanizli çivi tahtalara girdi. Gürültüyü azaltmak için izole bantla yapıştırılan küçük bir parça battaniye, çivi tabancısını biraz şaşırtmıştı.</span></p>

  <p class="calibre25"><span class="calibre6">Philip alnındaki teri silip bir sonraki destek kirişine doğru ilerlerken “Tek bir tanesinin bile yakınlarda dolaştığını görmedim,” dedi. Nick tahtaları sabit tutuyor ve çivi tabancasının ucunu bastırıyordu.</span></p>

  <p class="calibre25"><span class="italic"><span class="calibre6">Dırıırırıırıııt!</span></span></p>

  <p class="calibre25"><span class="calibre6">“Bilmiyorum,” dedi Nick şüpheyle. Diğer kısma geçti. Saten montu terden sırtına yapışmıştı. “Gelip gelmeyeceklerini değil, ne zaman geleceklerini düşünüyorum.”</span></p>

  <p class="calibre25"><span class="italic"><span class="calibre6">Dırıırırıırıııt!</span></span></p>

  <p class="calibre25"><span class="calibre6">“Fazla endişeleniyorsun oğlum,” dedi Philip. Tahta kaplamanın diğer kısmına geçti ve tabancanın düğmesine bastı. Uzatma kablosu komşu evin köşesindeki prize doğru uzanıyordu. Philip, tabancanın çalışması için toplamda altı tane sekiz metrelik fişi birleştirmek zorunda kalmıştı. Durdu ve omzunun üstünden baktı.</span></p>

  <p class="calibre25"><span class="calibre6">Brian, Penny’yi koloninin arka bahçesinde, yaklaşık kırk beş metre ötedeki bir salıncakta sallıyordu. Philip, ilk başta kıymetli küçük kızını faydasız kardeşinin ellerine bırakmak istememişti. Bu duruma alışması biraz zaman almıştı ama şimdi Brian elindeki en iyi bakıcıydı.</span></p>

  <p class="calibre25"><span class="calibre6">Oyun aracı tabii ki lükstü. Zengin insanlar, çocuklarını bunun gibi boktan şeylerle şımartmaya bayılırlardı. Buranın, kayıp çocuğun yuvası olmaktan başka nitelikleri de vardı: kaydırak, spor kulübü binası, dört tane salıncak, tırmanma duvarı, çocuk merdiveni ve kum havuzu.</span></p>

  <p class="calibre25"><span class="calibre6">“Burada kalıyoruz,” diye devam etti Philip ve işine geri döndü.</span></p>

  <p class="calibre25"><span class="calibre6">“Aklımızı kaçırmadığımız sürece her şey yolunda olacak.”</span></p>

  <p class="calibre25"><span class="calibre6">Diğer kısmı yerleştirirlerken kendi hareketlerinin hışırtısı ve tahta döşemelerin gıcırtısı yüzünden sürünen ayakların habercisi o sesleri duymadılar.</span></p>

  <p class="calibre25"><span class="italic"><span class="calibre6">Ayaklar</span></span> <span class="calibre6">sokaktan geliyordu. Philip başıboş zombinin kokusunu alana kadar onların geldiğini duymamıştı. Zombiler çok yaklaşmıştı.</span></p>

  <p class="calibre25"><span class="calibre6">Bu kokuyu ilk Nick aldı: pastırma yağında kızartılmış insan atığı gibi çürümüş proteinin pis, yağlı ve küflü karışımı. Bunun üzerine Nick hemen durumu hissetti. “Bir dakika,” dedi ahşap kaplamanın bır ucunu tutarken. “Sen de bir koku…”</span></p>

  <p class="calibre25"><span class="calibre6">“Evet, şey gibi kokuyor…”</span></p>

  <p class="calibre25"><span class="calibre6">Çitteki bir aralıktan Philip’in kot gömleğini tutan yağlı bir kol belirdi.</span></p>

  <p class="calibre26"><span class="calibre6">* * *</span></p>

  <p class="calibre27"><span class="calibre6">Saldırgan, bir zamanlar eşofman giyen orta yaşlı bir kadındı. Eşofmanının kolları yırtılmıştı. Kendisi de bir deri bir kemik hayalet gibi bir kadındı. Açık ağzından kararmış dişleri görünüyordu. Tarih öncesinden kalma bir balığın düğme gibi gözlerini taşıyordu sanki. Kancaya benzer elleri, donmuş ölü parmaklarıyla Philip’in gömleğinin ucunu pense gibi yakalamıştı. Philip, altı metre ötede el arabasının yanında duran baltasına döndüğünde yaratık, bozuk org gibi hafif iniltiler çıkarmaya başladı.</span></p>

  <p class="calibre25"><span class="calibre6">Lanet olasıca balta çok uzaktaydı.</span></p>

  <p class="calibre25"><span class="calibre6">Ölü kadın, iri bir kaplumbağanın açlığıyla istemsizce Philip’in boynuna doğru eğiliyordu. Bu sırada Nick, silah bulabilmek için tüm bahçeyi yokluyordu. Fakat her şey çok hızlı gelişiyordu. Philip, homurdayarak arkasına baktı ve o anda çivi tabancasının hâlâ elinde olduğunu fark etti. Açılarak üstüne gelen o koca ağızdan kurtulmak için yana doğru sıçradı. Sonra da içgüdüsel olarak çivi tabancasının ağzını yukarıya kaldırdı.</span></p>

  <p class="calibre25"><span class="calibre6">Hızlı, tek bir hareketle o şeyin alnının üstüne dokundu.</span></p>

  <p class="calibre25"><span class="italic"><span class="calibre6">Dırıırırıırıııt!</span></span></p>

  <p class="calibre25"><span class="calibre6">Zombi kadın kaskatı kesildi.</span></p>

  <p class="calibre25"><span class="calibre6">Philip’in üstündeki buz gibi parmaklar açıldı.</span></p>

  <p class="calibre25"><span class="calibre6">Philip olanlara şaşırdı. Oflaya puflaya serbest kalmıştı. Hâlâ ayakta duran kadavra, kadife kirli Pierre Cardin eşofmanının içinde titreyerek bir süre sarhoş gibi iki yana sallandı. Ama düşmedi. On beş santimetrelik galvanizli çivi, kadının burnunun üzerinde sanki oraya sıkışmış küçük bir bozuk para gibi görünüyordu.</span></p>

  <p class="calibre25"><span class="calibre6">Bu şey dakikalarca ayakta kaldı. Köpek balığı gibi gözleri yukarıya dönmüş, mahvolmuş suratında belli belirsiz ve tuhaf bir ifade belirmişti. Daha sonra park yolundan geriye yalpalayarak yürümeye başladı.</span></p>

  <p class="calibre25"><span class="calibre6">Bir an için bu şey, bir şeyi hatırlıyormuş ya da tiz bir fısıltı duyuyormuş gibi göründü. Sonra da çimlere yığılıp kaldı.</span></p>

  <p class="calibre26"><span class="calibre6">* * *</span></p>

  <p class="calibre27"><span class="calibre6">Akşam yemeğinden sonra Philip “Sanırım çivi onları alt edebilecek kadar zarar verebiliyor,” dedi. İçinde har vurup harman savrulan yemek odasının sürgülü pencereleri önünde volta atıyordu şimdi. Elinde de görsel eğitim aracıymış gibi çivi tabancasını tutuyordu.</span></p>

  <p class="calibre25"><span class="calibre6">Diğerleri uzun, parlak, meşe masanın etrafında oturuyorlardı. Yemekten kalanlar önlerinde boylu boyunca uzanıyordu. O gece yemeği Brian pişirmişti. Mikrodalgada buzunu çözdüğü rostoya, kaliteli şarap ve krema kullanarak sos hazırlamıştı. Penny yandaki odada DVD’den</span> <span class="italic"><span class="calibre6">Araştırmacı Dora</span></span><span class="calibre6">’yı izliyordu.</span></p>

  <p class="calibre25"><span class="calibre6">“Peki, o şeyin nasıl yıkıldığını gördün mü?” diye sordu Nick. Yiyemediği bir parça eti tabağına tükürdü. “Sen saldırdıktan sonra bir anlığına sarhoş gibi oldu Allah’ın belası.”</span></p>

  <p class="calibre25"><span class="calibre6">Philip, çivi tabancasının düğmesine basarak düşünmeye ve volta atmaya devam ediyordu. “Tamam, ama sonunda yere düştü.”</span></p>

  <p class="calibre25"><span class="calibre6">“Silahtan daha sessiz bu. Sana bunu vereyim.”</span></p>

  <p class="calibre25"><span class="calibre6">“Ayrıca kafataslarını baltayla ayırmaktan çok daha kolay.”</span></p>

  <p class="calibre25"><span class="calibre6">Bobby, rostonun ve sosun ikinci tabağını yemeye başlamıştı. Dolu ağzıyla “Dokuz kilometrelik uzatma kablosu olmaması çok kötü,” dedi.</span></p>

  <p class="calibre25"><span class="calibre6">Philip çivi tabancasının düğmesine birkaç kez daha bastı. “Belki bu köpeciği aküye bağlayabiliriz.”</span></p>

  <p class="calibre25"><span class="calibre6">Nick başını kaldırıp baktı. “Araba aküsü gibi bir şeye mi?”</span></p>

  <p class="calibre25"><span class="calibre6">“Yok, daha kolay taşıyabileceğimiz bir şey. Büyük sokak lambalarının aküsü ya da çim biçme makinelerinin aküsü gibi bir şey.”</span></p>

  <p class="calibre25"><span class="calibre6">Nick omzunu silkti.</span></p>

  <p class="calibre25"><span class="calibre6">Bobby yemek yiyordu.</span></p>

  <p class="calibre25"><span class="calibre6">Philip de bir aşağı bir yukarı gidip gelerek düşünüyordu.</span></p>

  <p class="calibre25"><span class="calibre6">Brian duvara bakarak mırıldandı : “Beyinleriyle ilgili bir şey.”</span></p>

  <p class="calibre25"><span class="calibre6">Philip kardeşine dönüp “Ne dedin?” dedi. “Neydi o Brian?”</span></p>

  <p class="calibre25"><span class="calibre6">Brian ona baktı ve “O şeyler… bu hastalık. Esasında beyinlerinde değil mi? Öyle olmalı,” diyerek durdu. Tabağına baktı. “Hâlâ onların ölü olup olmadıklarını bile bilmediğimizden bahsediyorum,” dedi.</span></p>

  <p class="calibre25"><span class="calibre6">Nick, Brian’a baktı. “Onların işini bitirdikten sonrasını mı kastediyorsun?”</span></p>

  <p class="calibre25"><span class="calibre6">“Hayır. Öncesini diyorum,” dedi Brian. “İçinde bulundukları durumdan bahsediyorum.”</span></p>

  <p class="calibre25"><span class="calibre6">Philip volta atmayı keserek durdu. “Hay sıçıyım ya… Pazartesi günü birini tırın ezdiğini gördüm. On dakika sonraysa bağırsakları sallana sallana sokakta sürükleniyordu. Tüm haberlerde de söylüyorlar zaten. Ölü onlar, moruk. Bir şekilde ölüler işte.”</span></p>

  <p class="calibre25"><span class="calibre6">“Merkezi sinir sisteminden bahsediyorum, dostum. Karışık bir şey. Şimdi etraftaki her bok, yeni tarzda bir bok.”</span></p>

  <p class="calibre25"><span class="calibre6">“Baksana, onlardan birini doktora götürüp muayene ettirmek mi istiyorsun? Tabii ya, neden olmasın, buyur götür bakalım.”</span></p>

  <p class="calibre25"><span class="calibre6">Brian iç çekti. “Sadece şu anda pek bir şey bilmediğimizi söylüyorum. Bu bokun ne halt olduğunu bilmiyoruz işte.”</span></p>

  <p class="calibre25"><span class="calibre6">Philip kardeşine bakış atarak “Bilmemiz gereken her şeyi biliyoruz,” dedi. “Bu baş belası şeylerin her geçen gün arttığını ve yapmak istedikleri şeyin, öğle yemeklerinde bizi yemek olduğunu biliyoruz. Bu yüzden de bir süre burada takılacağız. En azından biraz azalsınlar.”</span></p>

  <p class="calibre25"><span class="calibre6">Brian, acı ve bezgin bir şekilde iç çekti. Diğerleri sessiz kaldı.</span></p>

  <p class="calibre25"><span class="calibre6">Molalarında dışarıdaki karanlıktan gelen ve tüm gece duydukları o hafif pat seslerini duyabiliyorlardı, cansız şeyler, derme çatma barikata tosladıkları için örtülü ve kesik kesik çarpma sesleri geliyordu.</span></p>

  <p class="calibre25"><span class="calibre6">Philip’in bu siperi çabucak ve sessizce yapma çabalarına rağmen inşa projesinin gürültü patırtısı yürüyen cesetlerden pek çoğunu buraya çekmişti.</span></p>

  <p class="calibre25"><span class="calibre6">“Burada ne kadar kalabiliriz sence?” diye yavaşça sordu Brian.</span></p>

  <p class="calibre25"><span class="calibre6">Philip oturdu. Çivi tabancasını masanın üzerine bıraktı ve viskisinden bir yudum daha aldı. Başıyla çocuk programının uyumsuz ve tuhaf seslerinin geldiği odayı göstererek “Molaya ihtiyacı var,” dedi. “Çok yoruldu.”</span></p>

  <p class="calibre25"><span class="calibre6">Brian hafifçe gülümseyerek “Bu oyunu seviyor,” dedi.</span></p>

  <p class="calibre25"><span class="calibre6">Philip başını salladı. “Burada bir süre normal bir hayat sürebilir,” dedi.</span></p>

  <p class="calibre25"><span class="calibre6">Herkes ona baktı. Herkes sessizce bu fikri düşünüyordu.</span></p>

  <p class="calibre25"><span class="calibre6">Philip kadehini kaldırarak “Dünyanın tüm zengin piçlerine!” dedi.</span></p>

  <p class="calibre25"><span class="calibre6">Diğerleri de kadehlerini kaldırdı. Ne kadehlerini neye kaldırdıklarını, ne de bunun ne kadar süreceğini biliyorlardı.</span></p>

  <div class="mbppagebreak" id="calibre_pb_9"></div>
</body>
</html>
