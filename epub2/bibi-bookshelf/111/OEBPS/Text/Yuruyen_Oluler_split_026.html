<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Yürüyen Ölüler</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre23" id="filepos652166"><span class="bold"><span class="calibre6">18. Kısım</span></span></p>

  <p class="calibre24"><span class="calibre6">“Bu da ne?” diyerek birden odasının karanlığında uyandı Brian. El yordamıyla komodininin üstündeki gaz lambalarından birini aradı. Lambanın camına çarpıp içindeki gazı döktü. Ayağa kalkarak pencerenin kenarına gitti. Çıplak ayaklarının altındaki yer buz gibiydi.</span></p>

  <p class="calibre25"><span class="calibre6">Kristal gibi soğuk bir güz gecesinde ay ışığı gökyüzünden parlayarak gelip dışarıdaki her şekli gümüş ışığıyla aydınlatıyordu. Brian, orada bir yerde tuzak tellerindeki tıkırdayan konserve kutularının seslerini hâlâ duyabiliyordu. Ayrıca koridorun aşağısında onun arkasındaki yatak odalarında diğerlerinin de harekete geçtiğini duyabiliyordu. Şimdi herkes ayaktaydı. Tıkırdayan kutuların sesine uyanmışlardı.</span></p>

  <p class="calibre25"><span class="calibre6">İşin en garip yanıysa Brian bunu kendisinin uydurup uydurmadığını merak ediyordu tıkırdama sesleri her yönden geliyordu. Konserve kutuları hem villanın</span> <span class="italic"><span class="calibre6">arkasındaki</span></span> <span class="calibre6">ağaçların arasında hem de villanın önünde tıkırdıyordu. Yatak odasının kapısı birden açıldığında daha iyi görebilmek için boynunu uzatıyordu Brian.</span></p>

  <p class="calibre25"><span class="calibre6">“Paşam! Uyandın mı?” Philip’in üstünde gömleği yoktu. Kot pantolonu ve henüz bağlama fırsatı bulamadığı işçi botlarını giyiyordu. Bir elinde tavan arasında buldukları o eski tüfek vardı. Gözleri telaştan kocaman açılmıştı. “Gidip arka koridordaki dirgeni alman gerekiyor çabuk!”</span></p>

  <p class="calibre25"><span class="calibre6">“Isırganlar mı?”</span></p>

  <p class="calibre25"><span class="calibre6">“Hadi kıpırda!”</span></p>

  <p class="calibre25"><span class="calibre6">Brian başını sallayarak aceleyle odadan çıktı. Panikten başı dönüyordu. Üstünde yalnızca eşofman ve kolsuz bir atlet vardı. Karanlık evde yürürken merdivenlerden aşağı inip salonu geçerek arka koridora giderken pencerelerin dışındaki hareketlenmeyi fark etti. Dışarıda onlara yaklaşan birileri vardı.</span></p>

  <p class="calibre25"><span class="calibre6">Brian arka kapıya yaslı olan dirgeni kaptığı gibi döndü ve üst kattaki odaya yöneldi.</span></p>

  <p class="calibre25"><span class="calibre6">Brian bunları yaparken Philip, Nick ve hatta Penny bile merdivenlerden inmişlerdi. Etrafı geniş bir açıyla gören öndeki çıkma pencereye yanaştılar. Buradan bitişikteki yola inen eğimli araç yolunu ve hatta en yakın meyve bahçesinin ucunu bile görebiliyorlardı. Aniden yere yakın koyu şekiller gördüler. Üç farklı yönden evin bulunduğu araziye doğru kayarak geliyorlardı.</span></p>

  <p class="calibre25"><span class="calibre6">Nick güçlükle duyulabilen kısık bir sesle “Araba mı onlar?” dedi.</span></p>

  <p class="calibre25"><span class="calibre6">Gözleri mehtaplı geceye alıştığında hepsi, bunların gerçekten bahçeyi geçip yavaş yavaş villaya doğru gelen arabalar olduğunu fark etmişti. Biri dönemeçli yoldan yukarı geliyordu. Bir diğeri meyve bahçesinin kuzey ucundan… Üçüncüsü ise güneyde yeni görünmüştü. Ağaçların arasından gelen çakıllı patikada çıtırtılar çıkararak yavaş yavaş ilerliyordu.</span></p>

  <p class="calibre25"><span class="calibre6">Mükemmel bir zamanlamayla her araç, aynı anda evden eşit uzaklıktaki yerlerde duruverdi. Bir saniye kadar orada öylece durdular. Hepsi yaklaşık on beş metre ilerideydi. Pencereleri de içlerindeki yolcuları göstermeyecek kadar siyahtı. “Hoş geldiniz diyecek değiller,” diye mırıldandı Philip. O akşamki durumu tarif etmek için yetersiz kalmıştı bu ifade.</span></p>

  <p class="calibre25"><span class="calibre6">Yine mükemmel bir zamanlamayla üç aracın farları da aynı anda yandı. Bu durum, fazlasıyla etkileyiciydi. Hatta neredeyse tam teatral bir durumdu. Farların ışıkları villanın pencerelerine çarpıp içerideki karanlığı soğuk ve krom parlaklığındaki ışıklarla doldurdu. Philip tam dışarı çıkıp elindeki ölü tüfekle savaşacaktı ki villanın arkasından bir çarpma sesi duyuldu.</span></p>

  <p class="calibre25"><span class="calibre6">Philip, Penny’ye “Tatlım, sen Brian’la kal,” dedi. Sonra da Nick’e bir bakış atıp “Nicky, yan pencerelerden dışarı sızıp palayı almanı ve becerebilirsen onların yanına geri dönmeni istiyorum. Anladın mı?”</span></p>

  <p class="calibre25"><span class="calibre6">Nick, onun söylediklerini çok iyi anlamıştı. Yandaki koridordan aceleyle çıktı.</span></p>

  <p class="calibre25"><span class="calibre6">“Arkamdan gel, ama yakında dur.” Philip tüfeği kaldırarak dipçiğini omzuna dayadı. Dikkatlice ve kobra soğukkanlılığıyla işine odaklandı. Philip, şimdi mutfakta, kırık camlar üzerinde yürüyen ayak seslerine doğru bir komando gibi sessizce yaklaşıyordu.</span></p>

  <p class="calibre26"><span class="calibre6">* * *</span></p>

  <p class="calibre27"><span class="calibre6">İstilacı, neşeli bir ses tonuyla “Sakin ol, şampiyon,” dedi. Tennessee şivesiyle konuşuyordu. Philip elindeki tüfekle mutfağa girerken adam da dokuz milimetrelik namlulu tabancasını kaldırmıştı.</span></p>

  <p class="calibre25"><span class="calibre6">İşine böyle kabaca karışılmadan önce, istilacı adam gece yarısında midesi kazınmış da yataktan kalkarak mutfağa gelmiş ve burada atıştıracak bir şeyler arıyormuş gibi sakin sakin etrafa bakınıyordu. Dışarıdan gelen farların ışığı odadaki karanlığı parlak bir aydınlıkla bölüyordu. Adamın arkasındaki kapı kolunun üstündeki cam, içeri doğru kırılmıştı. Sabahın ilk ışıkları ise yeni yeni yükselmeye başlamıştı.</span></p>

  <p class="calibre25"><span class="calibre6">İstilacı, 1.80’den uzundu. Üzerinde eskimiş bir asker pantolonu, çamurlu uzun botlar ve Kevlar marka kurşun geçirmez bir yelek olan bu adam keldi. Başında kurşun izi gibi görünen yaralar vardı. Gözleri, küçük göktaşlarının düşerek oyduğu çukurlar gibiydi. Daha yakından dikkatle bakıldığında radyasyona maruz kalarak hastalanmış gibi görünüyordu. Sarılıklı cildi yaralarla kaplıydı.</span></p>

  <p class="calibre25"><span class="calibre6">Philip, elindeki beş para etmez antika tüfeği kel adamın kafasına doğrulttu. İki adam arasında yaklaşık iki buçuk metre vardı. Philip, tüfeğin dolu olduğuna adamı inandırmak için belki de kendini inandırmak için odaklanmaya çalıştı. “Sana bir şans veriyorum, suçsuz olduğunu ispatla,” dedi Philip. “Evi boş sandığını farz ediyorum.”</span></p>

  <p class="calibre25"><span class="calibre6">“Aynen öyle şampiyon,” diye karşılık verdi kel adam. Sesi sakindi, belki de sakinleştirici almıştı, hayalci bir diskjokeyinin sesine benziyordu. Dişleri altın kaplıydı, adam pis pis sırıtırken onlar da parlıyordu.</span></p>

  <p class="calibre25"><span class="calibre6">“O zaman hemen burayı terk ederseniz seviniriz. Kimseye de zarar gelmez.”</span></p>

  <p class="calibre25"><span class="calibre6">Tabancalı adam kırılmış taklidi yaparak suratını astı. “Pek misafirperver değilsiniz anlaşılan.” Adam hafif hafif titriyordu. Bu, henüz başlamamış gizli savaşı ima eden bir tikti. “Arkada küçük, sevimli bir şeyiniz var sanırım.”</span></p>

  <p class="calibre25"><span class="calibre6">“Boş ver onu,” diyerek direndi Philip. Ön kapının gıcırdadığını duyabiliyordu. Ayak sesleri salonu geçiyordu. Telaş ve birbirine zıt dürtüler kafasının içinde savaşıyordu. Sonraki birkaç saniyenin çok kritik olduğunu biliyordu, hatta belki de ölümcüldü. Ama şu an aklına gelen tek şey zaman kazanmaya çalışmaktı. “Biz kan dökülsün istemiyoruz. Sana yemin ederim kardeşim, ne olursa olsun dökülen ilk kan seninki ve benimki olacak.”</span></p>

  <p class="calibre25"><span class="calibre6">“Gayet açık konuşuyorsun.” Kel adam karanlıktaki arkadaşlarından birine seslendi. “Ufaklık?”</span></p>

  <p class="calibre25"><span class="calibre6">Arka kapının ardından bir ses yanıtladı onu. “Yakaladım onu, Tommy!”</span></p>

  <p class="calibre25"><span class="calibre6">Tam o sırada arka kapının kırık penceresinden Nick göründü. Kocaman ve geniş bir av bıçağı gırtlağına dayanmıştı. Onu yakalayan Amerikan tıraşlı, sivilceli, sıska çocuk kapıyı iterek açtı ve Nick’i mutfağa soktu.</span></p>

  <p class="calibre25"><span class="calibre6">Nick, nefesini kesecek kadar sert bir şekilde raflı dolaplara çarpmıştı. “Kusura bakma, Philly,” dedi. Amerikan tıraşlı, sıska genç adam elindeki bıçağı Nick’in âdem elmasına bastırıyordu. Genç adamın kemerinde de büyük, geniş bir bıçak duruyordu. Bu gergin ve sıska tipin elleri, Carnaby marka parmaksız eldivenlerin içindeydi. Bu haliyle zayıf çocuk, bir gemi hapishanesinden firar etmiş gibi görünüyordu. Üstündeki eski ceketin kolları yırtılmıştı. Uzun ve çıplak bacakları mahpushane duvarlarındaki yazılarla doluydu.</span></p>

  <p class="calibre25"><span class="calibre6">“Dur bakalım,” dedi Philip kel adama. “Buna hiç gerek yo…”</span></p>

  <p class="calibre25"><span class="calibre6">“Sonny!” Başka bir suç ortağına seslendi bu kez kel adam. Aynı anda ön salonun yüz yıllık meşeyle kaplı zeminini gıcırdatarak gelen ayak seslerini duydu Philip. Elindeki tüfeği hâlâ indirmemişti ve kel adama doğru tutuyordu. Ama başını çevirerek arkasına hızlı bir bakış attı. Brian’la Penny, Philip’in arkasındaki gölgelerin arasında toplanmışlardı. Topuklarının yaklaşık bir buçuk metre gerisindeydiler.</span></p>

  <p class="calibre25"><span class="calibre6">Brian’la Penny’nin arkasında aniden iki kişi daha belirdi. Küçük kız korkuyla zıpladı.</span></p>

  <p class="calibre25"><span class="calibre6">“Topladık onları, Tommy!” dedi içlerinden biri. Bu sırada çelik kaplı, büyük kalibre bir revolver veya 357 Magnum Army ya da 45 model olabilecek bir silahı herkesin gözleri önünde Brian Blake’in kafasına dayanmıştı. Brian, tuzağa düşmüş bir hayvan gibi kaskatı kesilmişti.</span></p>

  <p class="calibre25"><span class="calibre6">“Dur artık,” dedi Philip.</span></p>

  <p class="calibre25"><span class="calibre6">Gözünün ucuyla Brian’la Penny’ye silah doğrultan iki kişiden birinin kadın, diğerinin erkek olduğunu görebiliyordu. Buradaki</span> <span class="italic"><span class="calibre6">kadın</span></span> <span class="calibre6">öylesine söylenmiş bir kelimeydi. Penny’nin yakasına yapışan bu kızın cildi ve kemikleri, her iki cinsi de anımsatıyordu. Deri bir pantolon ve kat kat örgü şeyler giymişti. Gözüne is siyahı bir kalem çekmişti. Saçları jöleyle dikleştirilmişti. Cildi ise esrarkeşlerinki gibi hafif solmuştu. Sırık bacaklarının üstündeki kalçasının hizasında duran 38 kalibre özel polis silahının namlusuna gergin gergin dokunuyordu.</span></p>

  <p class="calibre25"><span class="calibre6">Adının Sonny olduğu belli kızın yanındaki adam da mevzulara yabancı değilmiş gibiydi. Çökmüş gözleri ahlaksızlık ve cahillik maskesiyle etrafa bakınıyordu. Bir deri bir kemik kalmış vücudu askerden kalmış çaputlarla kaplıydı.</span></p>

  <p class="calibre25"><span class="calibre6">“Sana teşekkür etmek istiyorum, kardeşim,” dedi kel adam. Dokuz milimetrelik silahını belindeki kılıfına soktu. Hesaplaşma artık resmi olarak bitmiş gibi davranıyordu. “Burada iyi bir delik buldunuz. Onu size bırakacağım.” Lavaboya gidip tezgâhın üstünde duran sürahiyi sakin sakin aldı ve bir bardağı ağzına kadar suyla doldurarak tepesine dikti.</span></p>

  <p class="calibre25"><span class="calibre6">“Burası iyi bir yönetim merkezi olacak.”</span></p>

  <p class="calibre25"><span class="calibre6">“Hepsi iyi hoş da,” dedi Philip. Sahte silahını indirmek için hiçbir hareket yapmıyordu. “Bir sorun var. Daha fazla kişiyle uğraşamayız biz.”</span></p>

  <p class="calibre25"><span class="calibre6">“Sorun değil kardeşim.”</span></p>

  <p class="calibre25"><span class="calibre6">“Tam olarak ne yapmayı planlıyorsunuz? Niyetiniz ne?”</span></p>

  <p class="calibre25"><span class="calibre6">“</span><span class="italic"><span class="calibre6">Niyetimiz</span></span> <span class="calibre6">mi?” Kel adam bu kelimeyi dalga geçer gibi yaya yaya söylemişti. “Niyetimiz burayı sizden almak.”</span></p>

  <p class="calibre25"><span class="calibre6">Philip’in göremediği biri büyük bir neşeyle kıs kıs güldü.</span></p>

  <p class="calibre25"><span class="calibre6">Philip’in beyni kırık bir satranç tahtası gibiydi şimdi. Parçalar bozuk ve düzensiz bir şekilde hareket ediyordu. Philip, bu kaşarlanmış sokak piçlerinin onu ve evdeki herkesi öldürebileceğinin farkındaydı. Onların asalak olduklarının da farkındaydı. Muhtemelen akbaba gibi haftalardır evin etrafında dolaşıyorlardı. Brian sesleri duymuyordu. Olay tersine dönmüştü.</span></p>

  <p class="calibre25"><span class="calibre6">Şimdi bile Philip dışarıdan gelen diğerlerinin seslerini duyabiliyordu. Kısık sesler, çıtırdayan çalı çırpı sesleri... Zihninden hızlı bir hesap yaptı, en az altı kişiydiler, belki daha da fazla. En az dört araba vardı. Hepsinin ağır silahları ve bir sürü cephanesi vardı, Philip şarjörleri ve bazılarının kemerlerindeki şarjör doldurucuları görüyordu. Ama muhtemelen tek eksikleri, sadece muhtemelen, Philip’in işine yarayabilecek tek şey zekâ belirtisiydi. Elebaşı olan iri, kel adam bile sersem bir keş gibi görünüyordu. Merhamet dilenmeyecekti. En iyi meleklere bile yalvarmayacaktı. Philip’in yaşamak için tek bir şansı vardı.</span></p>

  <p class="calibre25"><span class="calibre6">“Bir şey söyleyebilir miyim?” diye sordu. “Siz aceleci davranmadan…”</span></p>

  <p class="calibre25"><span class="calibre6">Kel adam kadeh kaldırırcasına kaldırdı bardağını. “Kürsü senin dostum.”</span></p>

  <p class="calibre25"><span class="calibre6">“Bunu iki şekilde çözebiliriz.”</span></p>

  <p class="calibre25"><span class="calibre6">Bu cümle adamda merak uyandırmışa benziyordu. Bardağını bırakıp Philip’e döndü. “Sadece iki şekilde mi?”</span></p>

  <p class="calibre25"><span class="calibre6">“Birincisi, hepimiz ateş etmeye başlarız. Bunun nasıl sonuçlanacağını anlatabilirim.”</span></p>

  <p class="calibre25"><span class="calibre6">“Anlat bakalım.”</span></p>

  <p class="calibre25"><span class="calibre6">“Senin adamların bizi tepeleyecek tepelemesine ama sana bir şeyin sözünü verebilirim, sana dürüst olacağım, hayatımda hiçbir şeyden bu kadar emin olmamıştım.”</span></p>

  <p class="calibre25"><span class="calibre6">“Neymiş o?</span></p>

  <p class="calibre25"><span class="calibre6">“Ne olursa olsun en azından bir kez ateş edebileceğimi biliyorum. Ukalalık olsun diye demiyorum ama bu çelik kurşunların çoğunun senin vücudunun üst kısmına gireceğinden eminim. Şimdi ikinci seçeneği duymak ister misiniz bayım?”</span></p>

  <p class="calibre25"><span class="calibre6">Kel adamın keyfi kaçmış gibiydi. “Devam et bakalım.”</span></p>

  <p class="calibre25"><span class="calibre6">“İkinci seçenek şu: siz bizim buradan canlı olarak çıkmamıza izin verirsiniz. Bu evi de bizim şükranlarımızla birlikte alırsınız. Kimse de pislik temizlemek zorunda kalmaz. Senin de vücudunun üst bölgesi yerinde kalır.”</span></p>

  <p class="calibre26"><span class="calibre6">* * *</span></p>

  <p class="calibre27"><span class="calibre6">Kel adamın emirleriyle uzunca bir süre her şey eski usul devam etti. Esrarkeş çift Philip, hasta beyniyle bunların Sonny ve Cher olduklarını düşünüyordu, Brian’la Penny’yi bırakarak yavaşça geri çekilmişti. Brian’ın çocuğu kucaklayarak yerden alıp kapının önündeki salona götürmesine müsaade ettiler.</span></p>

  <p class="calibre25"><span class="calibre6">Anlaşma, eğer buna anlaşma diyebilirseniz, Philip’le grubunun her şeylerini bırakarak villadan çıkıp gitmesiydi. Hepsi buydu. Brian, Philip’in elindeki tüfeği indirmeden evden çıkışını izledi.</span> <span class="italic"><span class="calibre6">Bu antika sağ olsun.</span></span> <span class="calibre6">Nick de onu takip etti.</span></p>

  <p class="calibre25"><span class="calibre6">Bu ikisi de kapının önünde bekleyen Brian’la Penny’nin yanına geldi. Brian’ın kucağında Penny vardı, kapıyı iterek açtı.</span></p>

  <p class="calibre25"><span class="calibre6">Dışarıda yürümeye başladılar. Tüfek hâlâ inmemişti, içerideki istilacılara doğrultulmuştu.</span></p>

  <p class="calibre25"><span class="calibre6">Brian şimdi birçok şey duyumsuyordu: serin rüzgâr, meyve bahçelerinin ardından yükselen sabahın loş ışıkları, evin iki yanında da beliren silahlı başka iki adamın sureti ve kâbus gibi bir oyunun bir sonraki sahnesini müjdeleyen tiyatro ışıkları gibi uzun farları hâlâ yanan köşedeki arabalar.</span></p>

  <p class="calibre25"><span class="calibre6">İçeriden kel adamın sesi duyuldu: “Beyler! Bırakın, geçsinler!”</span></p>

  <p class="calibre25"><span class="calibre6">Namlusu kesilmiş birer pompalı tüfeğin kabzasını kucaklamış, eski püskü asker kıyafetleri giyen iki suç ortağı da yırtıcı kuşlar gibi nefret dolu gözlerle Brian’ın Penny’yi dikkatlice sırtına almasını izlediler. Philip kısık sesle fısıldadı, “Birbirinizden ayrılmayın ve beni takip edin. Hâlâ bizi öldürmeyi düşünüyorlar. Sadece söylediklerimi yapın.”</span></p>

  <p class="calibre25"><span class="calibre6">Brian, Philip’i takip ediyordu. Philip’in hâlâ bağrı açıktı ve hâlâ o komik tabancayı bahçeye doğru komando gibi tutuyordu. Bu şekilde silahlı gözcülerden birini geçerek şeftali ağaçlarıyla dolu yandaki bahçeye doğru ilerlemişlerdi.</span></p>

  <p class="calibre25"><span class="calibre6">Herkesi bu araziden çıkarıp en yakındaki meyve bahçesinin gölgeleri arasına getirdiği süre işkence gibi gelmişti Philip’e. Saate bakacak olsaydık sadece birkaç saniyelerini almıştı ama Brian Blake için hiç geçmek bilmemişti o an. Zira artık mülkiyetin sistemli nakli parçalanmaya başlamıştı.</span></p>

  <p class="calibre25"><span class="calibre6">Brian aceleyle Penny’yi ağaçlık alana doğru taşırken arkalarında kalan baş belalarını duyabiliyordu. Brian hâlâ yalın ayaktı ve ayaklarının tabanına taşlar ve dikenler batıyordu. Öfkeli sesler villadan çıkmışlardı. Adımları duyuluyordu. Evin önündeki düzlüğe doğru bir hareketlenme vardı.</span></p>

  <p class="calibre25"><span class="calibre6">İlk silah sesi, Philip ve grubu ağaçların arasına girerken çınladı. Kurşun havayı parçalayarak Brian’ın sağ omzundan on beş santimetre yukarıdaki bir dalı sıyırdı. Rüzgârı onun yüzüne doğru geldi ve Penny acıyla bağırdı. Philip, hâlâ sırtında Penny’i taşıyan Brian’ı gölgeler içinde ilerletti. “KOŞUN!” diye bağırdı. “KOŞ BRIAN! ÇABUK!”</span></p>

  <p class="calibre26"><span class="calibre6">* * *</span></p>

  <p class="calibre27"><span class="calibre6">Brian Blake’e göre sonraki beş dakika bir rüya gibi karmaşık ve bulanık geçti. Arkalarından daha çok silah sesinin geldiğini duydu. Brian, ağaçların arasında son sürat koşarken kurşunların yaprakları hışırdattığını duyuyordu. Sabahın zayıf ışıkları, meyve bahçesinin derinlerindeki gölgeleri aydınlatmamıştı henüz. Brian’ın giderek daha da çok ağrıyan yalın ayakları yerdeki yapraklar ve çürük meyvelerle dolu yumuşak halıya inerken beyni de telaş maytaplarıyla tutuşmuştu. Penny de sırtında hopluyor, korkudan hızlı hızlı nefes alıyordu. Brian, ne kadar ya da nereye koşması gerektiğini bilmiyordu. Ne zaman durabileceğine dair de hiçbir fikri yoktu. Meyve bahçesinin gölgeleri arasından iyice derinlere doğru gitmeye devam ediyordu yalnızca.</span></p>

  <p class="calibre25"><span class="calibre6">Ağaçların gölgeleri arasında yaklaşık iki yüz metre gitmişti ki devrilmiş, çürük, kocaman bir ağaca rastladı. Ağacın arkasına geçip yere eğildi. Ciğerlerine nefes almaya çalıştı. Bu buz gibi havada nefesi görülebiliyordu. Kalbi ağzında atıyordu. Yavaşça Penny’yi sırtından indirerek yabani otların arasında yanına oturttu.</span></p>

  <p class="calibre25"><span class="calibre6">“Sakın ayağa kalkma, ufaklık,” diye fısıldadı. “Çok, çok, çok sessiz ol, bir fare kadar sessiz.”</span></p>

  <p class="calibre25"><span class="calibre6">Meyve bahçesi her yönden gelen hareketlerle titreyip duruyordu. Silah sesleri bir an için kesilmişti. Brian, etrafı daha iyi görebilmek için başını kaldırdı. Şeftali ağaçlarının kalın gövdeleri arasından yüz metre ileriden birinin kendisine doğru geldiğini gördü.</span></p>

  <p class="calibre25"><span class="calibre6">Brian’ın gözleri zayıf gölgelere öyle alışmıştı ki gelenin evin dışındaki adamlardan biri olduğunu anladı. Tüfeğin kabzası adamın omzunda, her an patlamaya hazırdı. Diğerleri de onun arkasındaki ağaçların arasında dolaşıyordu. Sağ taraftan gölge gibi bir suret adama doğru yaklaşıyordu.</span></p>

  <p class="calibre25"><span class="calibre6">Brian çürük ağacın arkasında başını yeniden eğdi ve telaşla seçeneklerini gözden geçirdi. Koşmaya kalksa sesini duyarlardı. Burada kalsa kesin bulurlardı. Philip, hangi cehennemde kalmıştı? Nick neredeydi?</span></p>

  <p class="calibre25"><span class="calibre6">İşte tam bu sırada Brian, bahçenin başka bir tarafındaki dalların ritmik çıtırdama seslerinin hızlandığını duydu. Birisi hızla silahlı adama doğru yaklaşıyordu.</span></p>

  <p class="calibre25"><span class="calibre6">Devrilmiş ağacın üstünden başını kaldırdığında kardeşini gördü Brian. Elli metre ileride çalılıkların arasında eğilerek ilerliyor, nişancıya sağdan yaklaşıyordu. Brian’ın korkuyla tüyleri ürperdi ve midesine kramp girdi.</span></p>

  <p class="calibre25"><span class="calibre6">Nick Parsons da elindeki taşla tetikçiye diğer taraftan yaklaşıyordu. Durarak portakal büyüklüğündeki bu taşı bahçenin otuz metre ilerisine fırlattı.</span></p>

  <p class="calibre25"><span class="calibre6">Taş büyük bir gürültüyle ağaçlardan birine çarptı ve adamı korkuttu.</span></p>

  <p class="calibre25"><span class="calibre6">Adam dönerek sesin geldiği yöne telaşla ateş etti. Bu ses bombası tüm bahçeyi uyandırdı, Penny’yi de olduğu yerde zıplattı. Brian eğildi. Olanları görmeden önce değil, neredeyse tüm bu olanlarla eş zamanlı olarak eğilmişti. Adam tüfeğe ikinci bir fişeği takma fırsatı bulamadan hızlı bir hareket dalgası ona doğru ilerledi.</span></p>

  <p class="calibre25"><span class="calibre6">Philip Blake, elinde sallanan çift namlulu eski tüfekle yaprakların arasından çıkageldi. Silahın taş kesilmiş ahşap dipçiği adamın kafasının arkasına indi. O kadar hızlı çarpmıştı ki adam botlarının içinden uçup gidecekti neredeyse. Pompalı tüfek havaya fırladı. Silahlı adam, sendeleyerek yosun tutmuş toprağın üstüne yığıldı.</span></p>

  <p class="calibre25"><span class="calibre6">Philip, düşen tetikçinin kafasına dört kez daha hızlı hızlı vurarak çabucak ve vahşice işini bitirirken Brian, başını çevirip Penny’nin gözlerini kapadı.</span></p>

  <p class="calibre26"><span class="calibre6">* * *</span></p>

  <p class="calibre27"><span class="calibre6">Artık güç dengeleri biraz olsun değişmişti. Philip, yere yığılan tetikçinin kemerinin altında 38 kalibre bir snub-nose buldu. Bir cep dolusu fişekle bir şarjör doldurucu da Philip’le Nick’e güç verdi. Brian tüm bunları elli metre ötedeki ağacın arkasından izlemişti.</span></p>

  <p class="calibre25"><span class="calibre6">Brian’ın içinde bir umut parıltısıyla bir rahatlama dalgası dolaşmaya başladı. Artık kurtulma ihtimalleri vardı. Sil baştan başlayabilirlerdi. En azından bir gün daha hayatta kalabilirlerdi.</span></p>

  <p class="calibre25"><span class="calibre6">Brian, kardeşine ağacın arkasından işaret verdikten sonra Philip’le Nick, bu saklanma yerine geldiler. Zayıf ışıkta Philip’in gözlerindeki ifade Brian’ın karnına keskin bir korku hançeri sapladı. “Bu şerefsizleri oradan çıkaracağız,” dedi Philip. “Hepsini tek tek çıkaracağız. Bir tanesi bile kalmayacak.”</span></p>

  <p class="calibre25"><span class="calibre6">“Ama Philip, hadi biz…”</span></p>

  <p class="calibre25"><span class="calibre6">“Orayı geri alacağız. Orası bizim. Onlar da defolup gidecek.”</span></p>

  <p class="calibre25"><span class="calibre6">“Ama…”</span></p>

  <p class="calibre25"><span class="calibre6">“Bana bak.” Philip’in gözlerini Brian’ın gözlerine dikişi Brian’ın vücudunu karıncalandırdı. “Sakın kızıma zarar gelmesine izin verme. Ne olursa olsun. Dediklerimi anlıyor musun?”</span></p>

  <p class="calibre25"><span class="calibre6">“Evet, ama…”</span></p>

  <p class="calibre25"><span class="calibre6">“Senden bir tek bunu istiyorum.”</span></p>

  <p class="calibre25"><span class="calibre6">“Tamam.”</span></p>

  <p class="calibre25"><span class="calibre6">“Sadece onu güvende tut. Bana bak. Benim için bunu yapabilir misin?”</span></p>

  <p class="calibre25"><span class="calibre6">Brian başını salladı. “Evet, tabii ki Philip. Yaparım. Kendini öldürtme, yeter.”</span></p>

  <p class="calibre25"><span class="calibre6">Philip 20 kalibre pompalı tüfeğe bir fişek takarken hiçbir şey söylemedi. Cevap vermeden öylece baktı. Sonra da Nick’e bir bakış fırlattı.</span></p>

  <p class="calibre26"><span class="calibre6">* * *</span></p>

  <p class="calibre27"><span class="calibre6">Birkaç saniye içinde iki adam da harekete geçti. Brian’ı otlar arasında bırakıp bahçedeki ağaçlar arasında kayboldular. Brian silahsızdı. Korkudan donup kalmıştı ve kararsızlık içindeydi. Çıplak ayakları kanıyordu. Philip, onun burada kalmasını mı istemişti? Plan neydi?</span></p>

  <p class="calibre25"><span class="calibre6">Bir silah sesi gürledi. Brian yerinde zıpladı. Bir başkası bu sese cevap verdi. Ses, ağaçların tepesindeki soğuk gökyüzüne çarparak geri dönüyor, yankılanıyordu. Brian, yumruklarını o kadar sıkmıştı ki sonunda elleri kanamıştı. Burada oturup beklemeli miydi?</span></p>

  <p class="calibre25"><span class="calibre6">Başka bir silah sesi bu sefer daha yakınlarında çınladı. Soğuk ölümün örtük sesi rüzgârda geri dönüp boğuk, kısık bir ses çıkardı. Brian, Penny’yi kendine çekti. Düşünceleri hızla akıyordu yine. Her yeri titriyordu.</span></p>

  <p class="calibre25"><span class="calibre6">Ayak sesleri çatırtılar çıkarak saklanma yerine doğru geliyordu. Brian, devrilmiş ağaçların üstünden hızlıca göz atmaya cesaret etti. O korkunç kel adamı gördü Brian. Elindeki dokuz milimetrelik tabancayla ağaçların arasından hızlı hızlı geçerek onlara yaklaşıyordu. Yaralı yüzü, öldürme hiddetiyle yanıp tutuşuyordu. Ufaklık isimli sıska çocuğun buruşuk bedeni otuz metre kuzeyde çamurların içinde uzanıyordu. Kafasının yarısı yoktu.</span></p>

  <p class="calibre25"><span class="calibre6">Başka bir silah sesiyle Brian yeniden eğildi. Kalbi ağzına gelmişti. Kel adam mı vurulmuştu, yoksa bu ses onun silahından mı çıkmıştı emin değildi.</span></p>

  <p class="calibre25"><span class="calibre6">Brian çalılıkların arasında iki büklüm olmuş vaziyette başını koruyan Penny’ye neredeyse hiç kıpırdamadan “Hadi bakalım, ufaklık,” dedi. “Buradan gitmemiz lazım.”</span></p>

  <p class="calibre25"><span class="calibre6">Brian, onu çalıların arasında izliyor ve elini tutuyordu. Artık onu sırtında taşımak çok tehlikeliydi. Bu çatışmadan uzaklaştırıyordu onu. Şeftali ağaçlarının gölgeleri altında çalılıkların boylarını aşmadan sessiz sessiz ilerliyorlardı. Bahçenin içinde yayılan patikalardan uzak duruyorlardı. Brian’ın ayaklarının altı artık soğuktan ve acıdan uyuşmuştu. Brian hâlâ arkasından gelen sesleri duyabiliyordu. Silah sesleri yayılıyor, sonra susuyordu.</span></p>

  <p class="calibre25"><span class="calibre6">Uzunca bir süre dalları kıpraştıran rüzgârdan başka hiçbir şey duymadı Brian. Belki arada sırada birkaç telaşlı ayak sesi de duyuyordu ama emin değildi. Kalbi kulaklarında atıyordu sanki. Nabız atışlarını duyabiliyordu. Yine de durmadı.</span></p>

  <p class="calibre25"><span class="calibre6">Yüz metre daha gittikten sonra eski ve bozuk bir at arabasının altına eğildi. Derin bir soluk alarak Penny’yi yanına yanaştırdı. “İyi misin ufaklık?”</span></p>

  <p class="calibre25"><span class="calibre6">Penny, eliyle “tamam” işareti yapabildi ama korkusu yüzünden okunabiliyordu.</span></p>

  <p class="calibre25"><span class="calibre6">Brian, onun kıyafetlerini, yüzünü ve vücudunu kontrol etti. Fiziksel olarak yara almamış görünüyordu. Eliyle hafifçe vurarak küçük kızı rahatlatmaya çalıştı. Ama korku ve yorgunluk Brian’ı o kadar sarsmıştı ki güçlükle hareket ediyordu.</span></p>

  <p class="calibre25"><span class="calibre6">Bir ses duydu ve donup kaldı. Eğilerek çürük arabanın tahtaları arasından baktı. Yaklaşık elli metre ilerideki dere kenarında birisi dolaşıyordu. Uzun, ince biriydi bu. Elinde çifte namlulu bir tüfek vardı. Ama bu mesafeden kim olduğu anlaşılmıyordu.</span></p>

  <p class="calibre25"><span class="calibre6">“</span><span class="italic"><span class="calibre6">Baba?</span></span><span class="calibre6">”</span></p>

  <p class="calibre25"><span class="calibre6">Penny’nin sesi Brian’ı korkutmuştu. Bir fısıltı ile çıkmıştı ağzından bu sözler. Ama yine de onları ele verecek kadar sesliydi. Brian çocuğu tutarak eliyle ağzını kapadı. Sonra da at arabasının üstünden etrafa bakabilmek için boynunu uzattı. Derenin eğimli kısmından gelen biri gözüne ilişti.</span></p>

  <p class="calibre25"><span class="calibre6">Onlara doğru gelen kişi maalesef küçük kızın babası değildi.</span></p>

  <p class="calibre26"><span class="calibre6">* * *</span></p>

  <p class="calibre27"><span class="calibre6">Kurşun arabanın neredeyse yarısını uçurdu. Bu sırada Brian arabanın kırılan parçalarıyla birlikte toz duman içinde yere düştü. Ağzına çamur, toz ve pislik girmişti. Elini Penny’ye doğru uzatarak onu yakalamaya çalıştı. Kızın tişörtünün bir ucunu tutabilmişti. Bu şekilde onu ağaçların içine doğru sürükledi. Penny’yi de yanında çekerek birkaç metre süründükten sonra sonunda ayakları üzerinde doğrulabildi. Artık Penny’yi derinlerdeki gölgelere doğru çekiyordu. Ama yolunda gitmeyen bir şeyler vardı.</span></p>

  <p class="calibre25"><span class="calibre6">Çekiştirdiği küçük kız bayılmıştı sanki. Vücudu iyice gevşemişti.</span></p>

  <p class="calibre25"><span class="calibre6">Brian arkasından gelen botların çıkardığı sesleri ve pompalı tüfeğin tıkırtılarını duyabiliyordu. Silahlı adam ölümcül vuruşu yapmak için onlara doğru yaklaşıyordu. Brian telaşla Penny’yi sırtına aldı. Brian topallayarak ağaçların arasına doğru elinden geldiğince hızlı gitmeye çalışıyordu. Çok geçmeden kanlar içinde kaldığını fark etti. Gömleğinin önüne damlayan kanlar onu sırılsıklam etmişti. Bir derenin içinde atıyordu sanki kalbi.</span></p>

  <p class="calibre25"><span class="calibre6">“Hayır, hayır, olamaz. Tanrım, hayır—” Brian, Penny’yi yumuşak toprağa sırt üstü yatırdı. Yüzünün kanı çekilmiş, rengi o kadar atmıştı ki çarşaf gibi bembeyaz kesilmişti. Gözleri donmuş gibiydi, hıçkırık sesleri çıkarırken gökyüzüne dikmişti gözlerini. Ağzının kenarından ince ince kan sızıyordu.</span></p>

  <p class="calibre25"><span class="calibre6">Brian, kendisine doğru gelen tetikçiyi zar zor duyuyordu artık. Fişeği takılan pompalı tüfeğin sesini de güçlükle işitti. Penny’nin pamuklu küçük tişörtü, koyu kırmızıya boyanmış, sırılsıklamdı. Kanayan parçalanmış kısım on beş santimetre çapındaydı. 20 kalibre fişekten fırlayan saçmalar bir çeliği delecek kadar kuvvetliydi. Saçma bulutunun yarısı, kızın sırtına ve karnının kenarına isabet etmiş görünüyordu.</span></p>

  <p class="calibre25"><span class="calibre6">Silahlı adam yaklaşıyordu.</span></p>

  <p class="calibre25"><span class="calibre6">Brian çocuğun tişörtünü kaldırdıktan sonra ilk kez acıyla haykırdı. Elleri kızın vücudundan oluk oluk akan kanları durdurup hilal şeklindeki açık yarayı kapatamadı. Brian ellerini yaranın üstüne bastırdı. Kanlar kabararak akmaya devam etti. Brian gömleğinin ucundan bir parça kopararak kızın karnındaki yarayı sarmaya çalıştı. Kan şimdi her yere bulaşmıştı. Silahlı adam iyice yaklaşıyordu. Bu sırada Brian, parmaklarının arasından yapış yapış kanlar süzülürken ağlıyor, kekeleyerek küçük kızla konuşmaya çalışıyordu: “Geçecek birtanem, iyileşeceksin, seni iyileştireceğiz, hepsi geçecek, çok daha iyi olacaksın…”</span></p>

  <p class="calibre25"><span class="calibre6">Brian, kızın akıp giden yaşam gücünün sıcaklığını kollarında ve belinde hissediyordu. Penny, çok kısık bir sesle yalnızca bir kelimeyi fısıldayabildi: “…</span><span class="italic"><span class="calibre6">Uzak…”</span></span></p>

  <p class="calibre25"><span class="calibre6">“Hayır, Penny, hayır hayır, yapma… Sakın uzaklaşma, gitme, şimdi olmaz… Gitme!”</span></p>

  <p class="calibre25"><span class="calibre6">Brian tam bu sırada arkasından gelen çıtırtıları duydu.</span></p>

  <p class="calibre25"><span class="calibre6">Penny’nin üstüne birinin gölgesi düşmüştü.</span></p>

  <p class="calibre26"><span class="calibre6">* * *</span></p>

  <p class="calibre27"><span class="calibre6">“Aa çok yazık,” dedi Brian’ın arkasından bir ses. Tüfek namlusunun soğuk ucu, arkadan Brian’ın boynuna bastırılmıştı. “İyice bak ona.”</span></p>

  <p class="calibre25"><span class="calibre6">Brian hafifçe dönerek silahlı adama baktı. Dövmeli, sakallı bir adamdı bu. Bira göbekli adam, tüfeği Brian’ın suratına doğrultmuştu. Sanki tekrar düşünmüş gibi homurdandı adam: “İyice bak ona… Gördüğün son şey o olacak çünkü.”</span></p>

  <p class="calibre25"><span class="calibre6">Brian, elini Penny’nin yarasından kaldırmadı. Artık her şey için çok geç olduğunu biliyordu.</span></p>

  <p class="calibre25"><span class="calibre6">Penny iyileşemeyecekti.</span></p>

  <p class="calibre25"><span class="calibre6">Brian artık hazırdı… Ölmeye hazırdı.</span></p>

  <p class="calibre26"><span class="calibre6">* * *</span></p>

  <p class="calibre27"><span class="calibre6">Silahın patlaması bir rüya gibiydi. Brian birden vücudunu terk edip, meyve bahçesinin üstünde bedeninden ayrılmış bir ruh olarak her şeyi seyrettiğini sandı. Ama silah sesiyle birlikte içgüdüsel olarak öne doğru eğilen Brian, birden şokla geri kalktı. Akan kan, kollarını ve Penny’nin üstünü kaplamıştı. Bu kadar yakından giren kurşunun etkisi az mı oluyordu da acı hissetmiyordu? Ya da Brian çoktan ölmüştü de haberi mi yoktu?</span></p>

  <p class="calibre25"><span class="calibre6">Tetikçinin gölgesi, son nefesini veren yaşlı bir servi ağacı gibi ağır çekimle düşmeye başladı.</span></p>

  <p class="calibre25"><span class="calibre6">Az sonra Brian arkasına döndü ve sakallı adamın arkadan vurulduğunu gördü. Kafasının tepesinden kırmızı bir sıvı akıyordu. Sakalları kan içinde kalmıştı. Yere yığılırken gözleri de başının arkasına doğru kayıyordu. Brian adama bakakalmıştı. Sahnede açılan bir perde gibi Brian’la Penny’nin üzerine doğru düşen adam arkasındaki iki kişiyi açığa çıkarmıştı.</span></p>

  <p class="calibre25"><span class="calibre6">“HAYIR!” Philip, hâlâ sıcak dumanlar çıkaran pompalı tüfeği yere fırlatıp ağaçların arasından koştu. Nick de onu takip etti. Philip, Brian’a haykırarak onu kenara itti. “HAYIR! OLAMAZ!”</span></p>

  <p class="calibre25"><span class="calibre6">Philip, ölmek üzere olan çocuğun yanında dizleri üzerine düştü. Küçük kız şimdi nefes alamıyor, kendi kanında boğuluyordu. Philip, çocuğu kanların arasından çıkardı ve yarasına, sanki küçük bir çizikmiş gibi ya da ufak bir morluk veya şişlikmiş gibi şefkatle dokundu. Kızı kendine doğru çekerek ona sarıldı. Çocuğun kanları onu sırılsıklam etti.</span></p>

  <p class="calibre25"><span class="calibre6">Brian, santimetrelerce ötede küflü toprağı koklayarak yerde yatıyordu. Gözünün önüne bir şok perdesi inmişti. Nick de hemen yanındaydı. “Kanamayı durdurabiliriz, değil mi? İyileştirebiliriz onu? Öyle değil mi?”</span></p>

  <p class="calibre25"><span class="calibre6">Philip, kanlı çocuğu kucaklıyordu.</span></p>

  <p class="calibre25"><span class="calibre6">Penny, küçük bir hırıltıyla soluyarak onun kollarında can verdi. Kızın yüzü porselen gibi beyaz ve soğuktu. Philip küçük kızı sarstı. “Hadi tatlım… Bizi bırakma… Bizi bırakma, n’olur! Hadi… Bırakma bizi… N’olur gitme… Tatlım? Tatlım? Tatlım?”</span></p>

  <p class="calibre25"><span class="calibre6">Korkunç bir sessizlik kapladı etrafı.</span></p>

  <p class="calibre25"><span class="calibre6">“Aman tanrım,” dedi Nick kendi kendine. Başını yere eğdi.</span></p>

  <p class="calibre25"><span class="calibre6">Uzunca bir süre Philip çocuğu bırakmadı. Bu sırada Nick yerdeki pisliklere bakarak sessizce dua ediyordu. Brian, bir buçuk metre ötede yüzükoyun yatarken çamurlu toprağın üstünde epeyce ağladı. Arada da kendi kendine hafifçe mırıldanıyordu: “Denedim… Çok hızlı oldu… Yapamadım… O… İnanamıyorum buna… Beceremedim… Penny—”</span></p>

  <p class="calibre25"><span class="calibre6">Büyük ve boğumlu bir el birden Brian’ın gömleğinin arkasına yapıştı.</span></p>

  <p class="calibre25"><span class="calibre6">Philip, kardeşini hızla yerden kaldırıp yandaki bir ağacın gövdesine çarparken boğuk bir sesle “Sana ne dedim ben?” diye söylendi. Brian’ın vücudu gevşedi. Yıldızları saymaya başladı.</span></p>

  <p class="calibre25"><span class="calibre6">“Philly, dur!” diyerek iki kardeşin arasına girmeye çalıştı Nick. Ama Philip, Nick’i öyle bir itti ki ufak adam yere iki seksen uzandı. Philip’in sağ eli hâlâ kardeşinin boğazını sıkıyordu.</span></p>

  <p class="calibre25"><span class="calibre6">“Ne dedim ben sana?” Philip, Brian’ı tekrar ağaca çarptı. Brian’ın kafatasının arkası ağacın kabuğuna çarparak gözünün önüne ışık ve acı dalgalarının gelmesine yol açmıştı. Ama dövüşmeye ya da kaçmaya çalışmıyordu. Ölmek istiyordu. Kardeşinin ellerinde ölmek istiyordu.</span></p>

  <p class="calibre25"><span class="calibre6">“NE DEDİM BEN?” Philip, Brian’ı yapıştırdığı ağaçtan çekti. Yer, hızla koçbaşı gibi Brian’a vurdu. Brian’ın bir omzu ve yüzünün yan tarafı yere çarptı. Sonra da istemsizce yerde yuvarlanırken tekme salvoları üstüne bindi. Çelik burunlu ayakkabıdan gelen bir tekme ağzına o kadar sert vurdu ki çenesi çatladı. Bir diğeri vücuduna kor gibi acılar salarak kaburga kemiklerinden üçünü kırdı. Ama sırtına gelen başka bir tekme omurgasını oynatıp az daha böbreğini deliyordu. Açık ve berrak acı kuyruk kemiğini parçaladı. Bir süre sonra Brian artık acıyı hissetmemeye başlamıştı. Ezilmiş vücudunun üstünden izliyordu her şeyi. İnançlı birinin yüce bir rahibe teslim olması gibi teslim olmuştu dayağa.</span></p>

  <div class="mbppagebreak" id="calibre_pb_26"></div>
</body>
</html>
