<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Yürüyen Ölüler</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre23" id="filepos234850"><span class="bold"><span class="calibre6">7. Kısım</span></span></p>

  <p class="calibre24"><span class="calibre6">Geceyi ustabaşının camla çevrili odasında geçirdiler. Bu oda Georgia Pacific deposunun zemininden yüksekteydi. Pilli fenerlerinin yardımıyla masa ve sandalyeleri kenara çekip yataklarını, dama desenli yer karolarının üstüne yaydılar.</span></p>

  <p class="calibre25"><span class="calibre6">Buranın önceki sakini, belli ki yaklaşık yirmi metre karelik bu karga yuvasında yaşamıştı. Zira odada yok yoktu: teyp, mikrodalga, içindeki yiyeceklerin çoğu bozulmuş mini bir buzdolabı, şeker ve çikolatalarla dolu çekmeceli dolaplar, CD’ler, iş siparişleri, yarısı boş likör şişeleri, büro malzemeleri, temiz gömlekler, sigaralar, çek koçanları ve porno filmler.</span></p>

  <p class="calibre25"><span class="calibre6">Philip’in tüm gece ağzını bıçak açmadı. Pencerenin kenarına oturup gözlerini deponun tabanına dikmişti. Ara sıra masada bulduğu yarım viski şişesinden bir yudum alıyordu. Nick, onun karşısındaki köşede yerde oturarak fenerin ışığında küçük bir İncil Meali’ni okuyordu. Nick, bu köşesi kıvrılmış, deri ciltli kitabı nereye gitse yanında götürdüğünü iddia ediyordu. Ama onlar Nick’in şimdiye kadar bu kitabı okuduğunu hiç görmemişlerdi.</span></p>

  <p class="calibre25"><span class="calibre6">Brian, biraz ton balığıyla tuzlu krakeri güçlükle yedi. Penny’ye de bir şeyler yedirmeye çalışmıştı ama o yememişti. Kendi içine dalıp gidiyor gibi görünüyordu. Gözleri, Brian’a kaskatı kesilmiş gibi geliyor ve sabit bir yere bakıyordu. Daha sonra Philip, pencerenin önündeki döner koltukta pineklerken Brian da Penny’nin yanında yattı. Önceki ustabaşları, davetsiz misafirleri görebilmek için kayarak açılan bu demirli pencerenin önünde gözlerini dört açmışlardı. Brian kardeşini ilk kez düşünmekten yorgun düşüp kızının yanında uyurken görüyordu. Bu çok da hayra alamet değildi.</span></p>

  <p class="calibre25"><span class="calibre6">Ertesi sabah dışarıda bir yerlerde havlayan köpeklerin sesine uyandılar.</span></p>

  <p class="calibre25"><span class="calibre6">Mat ve solgun ışık, yüksek pencerelerden içeri girerek odayı doldurmuştu. Çabucak toparlandılar. Hiç kimsenin</span> <span class="italic"><span class="calibre6">iştahı yoktu. Bu yüzden kahvaltı etmediler. Tuvaletten çıktıktan sonra şişmesin diye ayaklarını sarıp fazladan çorap giydiler. Yürüdükleri birkaç kilometre yüzünden Brian’ın topukları zaten ağrıyordu. Üstelik bugün ne kadar yol kat</span></span> <span class="calibre6">edeceklerini de bilmiyorlardı. Hepsinin giyebileceği kıyafeti vardı. Ama kimse kendinde üstünü değiştirip temiz şeyler giyecek gücü bulamıyordu.</span></p>

  <p class="calibre25"><span class="calibre6">Giderlerken Philip dışında hepsi, depodaki kan havuzlarının ortasında uzanan gövdelere bakmaktan bilhassa kaçındı.</span></p>

  <p class="calibre25"><span class="calibre6">Gün ışığında ortaya çıkan cesetlerin görüntüsü Philip’i etkilemiş gibi duruyordu.</span></p>

  <p class="calibre26"><span class="calibre6">* * *</span></p>

  <p class="calibre27"><span class="calibre6">Dışarıdaki havlama seslerinin sebebini anladılar. Deponun yaklaşık yüz metre batısında çoğu köpek bir sürü başıboş hayvan yerde sürünen pembe bir şey için dalaşıyordu. Philip’le diğerleri yanlarına yaklaşırken köpekler, ilgi odaklarındaki nesneyi çamurda bırakarak dağıldılar. Brian, oradan geçerken bu nesnenin ne olduğunu anladı ve sessizce Penny’nin kulağına şifreyi fısıldadı:</span> <span class="italic"><span class="calibre6">uzak.</span></span></p>

  <p class="calibre25"><span class="calibre6">Bu, parçalanmış bir insan koluydu. O kadar çok çiğnenmişti ki bir bez bebeğin ıslak kolu gibi görünüyordu.</span></p>

  <p class="calibre25"><span class="calibre6">Philip “Bakma, tatlım,” diye mırıldadı kızına. Brian da Penny’yi yanına çekerek küçük kızın gözlerini kapadı.</span></p>

  <p class="calibre25"><span class="calibre6">Batıya doğru sessiz ve ağır adımlarla ilerliyorlardı. Sabah güneşinin altında sürünen hırsızlar gibi dikkatli ve kaçamak adımlar atıyorlardı.</span></p>

  <p class="calibre26"><span class="calibre6">* * *</span></p>

  <p class="calibre27"><span class="calibre6">Otobana paralel, Snapfinger Drive denilen bir yola girmişlerdi. Asfalt şerit, çorak orman alanları, terkedilmiş köyler ve yağmalanmış mağazalar arasında kıvrıla kıvrıla uzanıyordu.</span> <span class="italic"><span class="calibre6">Çok nüfuslu yerlere doğru ilerledikçe yolun etrafı, hiçbir küçük kızın asla görmemesi gereken korkunç şeylerle dolup taşıyordu.</span></span></p>

  <p class="calibre25"><span class="calibre6">Bir lisenin futbol sahası başsız gövdelerle kaplıydı. Bu morgun üstü alelacele tahtayla kaplanıp dışarıdan çivilenmişti. Dışarı çıkmaya çalışan ölülerin o boğuk ve korkunç tırmalama sesleri giderek artıyordu. Philip yana yakıla çalınacak bir araba arıyordu. Ama Snapfinger yolundaki araçların çoğu ya yanmış anız gibi hendeklerde yatıyor ya da iki üç tekeri patlak bir halde çakıllı yamaçta duruyorlardı. Trafik ışıklarının büyük bölümü ya arada sarı sarı parlıyor ya da tamamen kapkara vaziyette tıkanmış yollarda dikili duruyordu.</span></p>

  <p class="calibre25"><span class="calibre6">Sollarındaki şeridin doksan metre ötesinde görünen otoban da ölülerle dolup taşıyordu. Güneş ışınları zırt pırt ölü insanların paramparça kalıntılarına çarparak Philip’in herkese “çömelin ve sessiz kalın,” komutu vermesine sebep oluyordu. Birinin yanlarında belirdiğini hissettikleri her seferinde ağaçların ya da enkazların arkasında eğilerek yürümenin zorluğuna rağmen o gün epeyce yol kat ettiler.</span></p>

  <p class="calibre25"><span class="calibre6">Başka bir gezen ölüyle de karşılaşmadılar.</span></p>

  <p class="calibre26"><span class="calibre6">* * *</span></p>

  <p class="calibre27"><span class="calibre6">O gün ikindiye doğru hava açık ve güneşliydi. Güz başı olduğunu düşünürsek hayli güzel bir havaydı. Sıcaklık on beş derece civarındaydı. Saat beşe kadar adamlar terleyip durmuştu. Penny de kazağını çıkarıp beline bağlamıştı. Philip öğle yemeği için ayırdıkları yarım saati çıkararak ne kadar ilerlediklerini hesapladı. Saatte ortalama bir buçuk kilometre yürüyerek bu banliyönün yaklaşık on iki kilometresini geçmişlerdi.</span></p>

  <p class="calibre25"><span class="calibre6">Glenwood’un batısındaki çamların arasından yükselen çamurlu tepeye varana kadar hiçbiri, şehre ne kadar yaklaştıklarını fark etmemişti. Tepenin bir sırtında az önceki yangında cayır cayır yanan bir babtist kilisesi vardı. Çan kulesi dumanlı bir harabeye dönmüştü.</span></p>

  <p class="calibre25"><span class="calibre6">Yorgun, bitkin ve aç biilaç vaziyette tepeye çıkan dolambaçlı yoldan ilerlediler. Kilisenin otoparkına vardıklarındaysa orada biraz durup batı ufkunu seyrettiler. Gördükleri beklenmedik manzara karşısında donup kalmışlardı.</span></p>

  <p class="calibre25"><span class="calibre6">Dört, beş kilometre ilerideki ufuk çizgisi, batan gün ışığında parlıyor gibi görünüyordu.</span></p>

  <p class="calibre26"><span class="calibre6">* * *</span></p>

  <p class="calibre27"><span class="calibre6">New South’un bu büyük başkentinden birkaç yüz metre uzakta büyüyen Philip ve Brian Atlanta’da çok zaman geçirmemişlerdi. Philip, Harlo Elektrik şirketi için kamyon sürdüğü iki buçuk yıl boyunca arada bir oraya teslimat götürmüştü. Brian ise hükümet binalarında, kontların evlerinde, Georgia tepesinde ve Fox Tiyatrosu’nda birkaç iş görüşmesi yapıp antlaşmalardaki hisselerini görüşmeye gelmişti. Ama ikisi de şehri pek iyi bilmiyordu.</span></p>

  <p class="calibre25"><span class="calibre6">Kıyametin sinüslerindeki keskin kokusuyla birlikte kilisenin otoparkının yanında dikilirlerken ilerdeki sisli ufuk çizgisi tüm haşmetiyle onlara erişilmez gibi görünüyordu. Hafif ışıkta hükümet binası üstündeki kubbesi altın kaplı çan kulesini, havaalanı binasının yansıtmalı sütunlarını, devasa Peachtree Plaza Kulelerini ve Atlantik binasının tepesini görebiliyorlardı. Fakat bunların hepsi insana bir serapmış gibi geliyordu. Karşılarında duran bir nevi Kayıp Atlantis şehriydi.</span></p>

  <p class="calibre25"><span class="calibre6">Brian şehrin bu kadar yakın olmasıyla ilgili bir şey söylemek ya da belki tepenin aşağısındaki sokakların bilinmeyen durumlarıyla ilgili yorum yapmak üzereydi ki gözünün kenarıyla bir karaltı gördü.</span></p>

  <p class="calibre25"><span class="calibre6">“Bakın!”</span></p>

  <p class="calibre25"><span class="calibre6">Penny, hiç beklenmedik bir anda hızlıca olduğu yerden fırlayarak koşmaya başlamıştı. Sesi heyecandan titriyordu.</span></p>

  <p class="calibre25"><span class="calibre6">“PENNY!”</span></p>

  <p class="calibre25"><span class="calibre6">Brian kilise otoparkının batısına doğru koşan küçük kızın ardından koşuyordu.</span></p>

  <p class="calibre25"><span class="calibre6">Kızın ardından koşan Brian’ın peşine takılan Philip, “YAKALA ONU!” diye bağırdı.</span></p>

  <p class="calibre25"><span class="calibre6">“Baksanıza! Şuna bakın!” Penny, tepenin öbür yamacındaki dolambaçlı yokuştan aşağı doğru hızla koşarken küçük bacakları da telaşla sallanıyordu. “Polis!” diyerek koşuyordu. “Bizi kurtaracak!”</span></p>

  <p class="calibre25"><span class="calibre6">“PENNY, DUR!”</span></p>

  <p class="calibre25"><span class="calibre6">Küçük kız çıkış kapısından hızla geçip yan yola saptı. “Bizi kurtaracak!”</span></p>

  <p class="calibre25"><span class="calibre6">Brian delicesine koşarak çiti aştı. Kırk, elli metre ötedeki büyük bir meşe ağacının altına, yolun kenarına park edilmiş polis aracını gördü. Penny, koyu mavi Crown Victoria marka polis arabasına yaklaşıyordu. Arabanın kapısının üstünde Atlanta Emniyeti’nin sembolü, arabanın üstünde de kırmızı bir marka logosu ve polis lambası vardı. Direksiyonun arkasında kambur bir suret duruyordu.</span></p>

  <p class="calibre25"><span class="calibre6">“Dur, tatlım!”</span></p>

  <p class="calibre25"><span class="calibre6">Brian, Penny’nin şoför kapısının önünde aniden durduğunu gördü. Koşmaktan nefes nefese kalmıştı kız. Direksiyonun arkasındaki adama bakıyordu. Bu arada Philip ve Nick, koşarak Brian’a yetiştiler. Philip, Brian’ın yanından rüzgâr gibi geçerek Penny’yi yakaladı ve sanki yangından kaçırıyormuşçasına küçük kızı tuttuğu gibi oradan aldı. Brian polis aracına vardıktan sonra yarı açık şoför penceresinden içeri baktı.</span></p>

  <p class="calibre25"><span class="calibre6">Polisin tıknaz, bir zamanlar favorileri olan bir adam olduğu görülüyordu.</span></p>

  <p class="calibre25"><span class="calibre6">Hiç kimse bir şey söylemedi.</span></p>

  <p class="calibre25"><span class="calibre6">Penny babasının kollarından, araba camından içeri doğru emniyet kemerinden kurtulmaya çalışan üniformalı ölü adama ağzı açık bakıyordu. Aracın ön çamurluğundaki trafik polisi yazısının yanı sıra adamın rozetinden ve kıyafetinden de bir zamanlar düşük kademeli bir polis olduğu anlaşılıyordu. Muhtemelen şehir dışındaki bölgelere atanmıştı ve kayıp araçları Fayetteville Yolu’ndaki otoparklara götürüyordu.</span></p>

  <p class="calibre25"><span class="calibre6">Şimdiyse koltuğunda kıvrılmış, çözemediği bir emniyet kemeriyle esir alınmıştı. Ağzı açıktı ve penceresinin dışındaki taze etler ağzını sulandırıyordu. Yüzü şişmiş, yüz hatları bozulmuştu. Küf rengindeki gözleri paslanmış metal paralar gibiydi. İnsanlara hırlıyor, vahşi bir açlıkla kararmış dişlerini birbirine çarpıyordu.</span></p>

  <p class="calibre25"><span class="calibre6">“İşte bu çok acıklı,” dedi Philip. Özellikle birine dememişti bunu.</span></p>

  <p class="calibre25"><span class="calibre6">Brian, “Ben alırım,” diyerek yanına geldi ve Penny’ye uzandı.</span></p>

  <p class="calibre25"><span class="calibre6">Yemek kokusunu alan ölü polis, emniyet kemerini gıcırdatarak gerginleştirip başını Brian’a doğru uzattı.</span></p>

  <p class="calibre25"><span class="calibre6">Brian aniden geriye sıçradı.</span></p>

  <p class="calibre25"><span class="calibre6">“Sana zarar veremez,” dedi Philip kısık ve uyaran bir ses tonuyla.</span></p>

  <p class="calibre25"><span class="calibre6">“Şu boktan emniyet kemerini bile çözemez.”</span></p>

  <p class="calibre25"><span class="calibre6">“Dalga mı geçiyorsun,” diye sordu Nick, Philip’in omzunun üstünden bakarak.</span></p>

  <p class="calibre25"><span class="calibre6">“Zavallı geri zekâlı orospu çocuğu.”</span></p>

  <p class="calibre25"><span class="calibre6">Ölü polis homurdandı.</span></p>

  <p class="calibre25"><span class="calibre6">Penny, Brian’ın kucağına çıktı. Brian çocuğu sıkıca tutarak geri çekildi. “Hadi Philip, gidelim artık.”</span></p>

  <p class="calibre25"><span class="calibre6">“Bir dakika sabret.” Philip, kemerinin arkasından 22 kalibre tabancasını çıkardı.</span></p>

  <p class="calibre25"><span class="calibre6">Nick araya girip “Yapma dostum. Sesi duyunca diğerleri de gelir… Hadi gidelim buradan.”</span></p>

  <p class="calibre25"><span class="calibre6">Philip, tabancayı namlunun ucunda duran polise doğrulttu. Ama tetiği çekmedi. Gülümseyerek çocuk gibi tabanca sesi çıkardı:</span> <span class="italic"><span class="calibre6">dıkşın-dıkşın-dıkşın.</span></span></p>

  <p class="calibre25"><span class="calibre6">Brian, Penny’yi düşürmemek için kucağında hoplatırken “Hadi Philip,” dedi.</span></p>

  <p class="calibre25"><span class="calibre6">“Bu, şey bile yapa…”</span></p>

  <p class="calibre25"><span class="calibre6">Brian durup baktı.</span></p>

  <p class="calibre25"><span class="calibre6">Ölü polis, suratındaki tabanca yüzünden donup kalmıştı. Brian, onun ilkel merkezi sinir sisteminin ölü beyin hücrelerinin derinliklerine gömülmüş uzaktaki hatıralarına sinyal gönderip göndermediğini merak ediyordu. İfadesi değişti. O canavar gibi korkunç yüzü kokuşmuş bir sufle gibi döküldü. Bu şey çok üzgün görünüyordu. Belki de korkmuş. Bu hayvan gibi hırlayan ağzın ve çürüyerek ölen doku maskesinin arkasında ne olduğunu söylemek zordu. Bufalo gibi büyük ve kırpışan gözlerdeki şey korkunun izi miydi?</span></p>

  <p class="calibre25"><span class="calibre6">Beklenmedik bir duygu dalgası Brian Blake’i vurarak gafil avladı. Bunu adlandırmak güçtü. Biraz nefret, biraz acıma, biraz iğrenme, biraz üzülme, biraz da öfke vardı içinde. Birden Penny’yi yere indirdi. Kiliseye doğru baksın diye yavaşça arkasını döndürdü.</span></p>

  <p class="calibre25"><span class="calibre6">“Bu, bir</span> <span class="italic"><span class="calibre6">uzak</span></span> <span class="calibre6">durumu, ufaklık,” dedi şefkatle. Sonra da kardeşine doğru döndü.</span></p>

  <p class="calibre25"><span class="calibre6">Philip, zombiyle alay ediyordu. “Biraz sakinleş de zıplayan topları izle,” dedi ağzından salyalar akıtan yaratığa. Namluyu bir ileri, bir geri oynatıp duruyordu.</span></p>

  <p class="calibre25"><span class="calibre6">“Ben yapacağım bunu,” dedi Brian.</span></p>

  <p class="calibre25"><span class="calibre6">Philip donup kaldı. Dönüp kardeşine bakarak “Ne dedin?” diye sordu.</span></p>

  <p class="calibre25"><span class="calibre6">“Silahı ver. İşini bitireceğim.”</span></p>

  <p class="calibre25"><span class="calibre6">Philip, Nick’e, Nick de Brian’a baktı. “Hey, dostum, bunu yapmak istemez—”</span></p>

  <p class="calibre25"><span class="calibre6">“Silahı ver!”</span></p>

  <p class="calibre25"><span class="calibre6">Philip’in dudaklarının kenarında beliren gülümseme, karışık ve keyifsizdi. “Buyur, paşam.”</span></p>

  <p class="calibre25"><span class="calibre6">Brian silahı aldı. Hiç tereddüt etmeden ilerleyip silahı arabanın içine götürdü. Namlunun ucunu ölü polisin kafasına dayayıp tek bir kurşun sıkmaya çalıştı ama parmağına söz geçiremeyecekti. Tetiğin üstündeki parmağı beyninin verdiği emre itaat etmeyecekti. Bu tuhaf duraklamada zombi, bir şey bekliyormuş gibi salyalarını akıtıyordu.</span></p>

  <p class="calibre25"><span class="calibre6">“Silahı bana geri ver, moruk.” Philip’in sesi Brian’a gaipten geliyormuş gibi geliyordu.</span></p>

  <p class="calibre25"><span class="calibre6">“Hayır… Bunun işini bitirdim.” Brian dişlerini gıcırdatarak tetiği çekmeye çalıştı. Parmağı sanki bir buz kütlesiydi. Gözleri yanıyor, midesine kramplar giriyordu.</span></p>

  <p class="calibre25"><span class="calibre6">Ölü polis hırıldadı.</span></p>

  <p class="calibre25"><span class="calibre6">Philip yaklaştıkça Brian titremeye başladı.</span></p>

  <p class="calibre25"><span class="calibre6">“Silahı bana geri ver.”</span></p>

  <p class="calibre25"><span class="calibre6">“Hayır.”</span></p>

  <p class="calibre25"><span class="calibre6">“Hadi ama geri ver şunu.”</span></p>

  <p class="calibre25"><span class="calibre6">“Bitireceğim işini!” Brian gözlerini gömleğinin koluyla sildi. “Kahretsin, bitireceğim işini!”</span></p>

  <p class="calibre25"><span class="calibre6">“Hadi artık.” Philip silaha uzandı. “Yeter.”</span></p>

  <p class="calibre25"><span class="calibre6">“Allah kahretsin,” dedi Brian silahı indirirken. Gözlerinden yaşlar boşanıyordu. Yapamadı. Bununla yüzleşebilirdi. Silahı kardeşine verdi ve başını eğerek arabadan uzaklaştı.</span></p>

  <p class="calibre25"><span class="calibre6">Philip, tek bir darbeyle polisi bu ızdıraptan kurtararak arabanın ön camının içine kan yağmuru püskürttü. Harap olmuş arazide silah sesi yankılanarak dalgalandı.</span></p>

  <p class="calibre25"><span class="calibre6">Ölü polis, direksiyonun üstüne düştü.</span></p>

  <p class="calibre25"><span class="calibre6">Brian gözyaşlarıyla savaşıp titremesini gizlemeye çalışırken uzun bir süre geçti. Arabanın camından polisin kalıntılarına baktı. Ölü polisten özür dilemek istedi ama sonra vazgeçti. Emniyet kemeri sayesinde hâlâ olduğu yerde duran pörsümüş gövdeye bakmaya devam etti.</span></p>

  <p class="calibre25"><span class="calibre6">Bir kuşun kırık kanatlarını çırpmaya çalışması gibi küçük çocuğun arkalarından gelen bitkin sesini duydular. “Baba… Brian Amca… Nick Amca? Imm… Kötü bir şeyler oluyor.”</span></p>

  <p class="calibre25"><span class="calibre6">Üçü de neredeyse aynı anda arkalarına döndüler. Başlarını kaldırıp Penny’nin baktığı ve işaret ettiği yere, kilisenin otoparkına baktılar. “Orospu çocuğu,” dedi Philip. En kötü senaryo, hemen gözlerinin önünde gelişiyordu.</span></p>

  <p class="calibre25"><span class="calibre6">“Aman tanrım,” dedi Nick.</span></p>

  <p class="calibre25"><span class="calibre6">“Ha siktir, ha siktir!” Brian kilisenin önünü gördüğünde sırtından soğuk terler boşandığını hissetti.</span></p>

  <p class="calibre25"><span class="calibre6">“Hadi tatlım bu taraftan.” Philip çocuğa doğru ilerledi ve onu tutarak arabaya doğru yavaşça çekiştirdi. “Bu kibar polisin arabasını ödünç alacağız.” Şoför kapısının içine kolunu uzatıp kapının kilidini açtı. Bacağıyla kapıyı tutarken emniyet kemerini çözdü ve o pörsümüş gövdeyi araçtan dışarı fırlattı. Zombi, çok olgunlaşmış bir su kabağının seremonik şapırtısıyla kaldırıma kapaklandı.</span></p>

  <p class="calibre25"><span class="calibre6">“Herkes binsin, çabuk! Elinizdekileri arkaya fırlatın da binin hadi!”</span></p>

  <p class="calibre25"><span class="calibre6">Brian ve Nick arabanın diğer yanına geçip kapıları açtılar. Sırt çantalarını içeri fırlatıp arabaya bindiler.</span></p>

  <p class="calibre25"><span class="calibre6">Philip, Penny’yi el freninin üstünden atlatıp sürücü koltuğunun yanındaki ön koltuğa oturttu. Kendisi de direksiyonun başına geçti. Anahtarlar kontaktaydı.</span></p>

  <p class="calibre25"><span class="calibre6">Philip, anahtarı çevirdi.</span></p>

  <p class="calibre25"><span class="calibre6">Motor çalıştı.</span></p>

  <p class="calibre25"><span class="calibre6">Gösterge hafifçe yandı. Arabada çok az benzin kalmıştı.</span></p>

  <p class="calibre25"><span class="calibre6">“Allah kahretsin! Kahretsin!” Philip pencereden kiliseye doğru baktı. “Tamam. Dur bir dakika… Bir dakika.” Ön camdan etrafı şöyle bir kolaçan etti. İleride yolun bir tren köprüsünün altından geçerek dik bir yokuştan aşağı indiğini gördü. Brian’la Nick’e baktı. “Siz ikiniz, inin aşağı. Hemen!”</span></p>

  <p class="calibre25"><span class="calibre6">Brian ve Nick şaşırmışlardı. Birbirlerine baktılar. Kilisenin etrafında gördükleri şey -muhtemelen buradaki gürültü ve tabanca sesi onları uyarmıştı, muhtemelen hafızalarına gömülüp bir süre sonra ortaya çıkacaktı. Fakat maalesef Penny’nin hafızasında yer edecekti, hem de çok daha canlı olarak: mozaik camlı kapıların ve yarı açık girişlerin arkasında bir kısmı kanla ıslanmış eski püskü papaz kıyafetleri içinde, bir kısmı da pazar ayinleri için giydikleri kana bulanmış takım elbiseleri içinde yığınlarla peyda olan zombiler. Bazıları ağızlarında parçalanmış insan organlarını çiğniyordu. Diğerleri de mabedin içindeki korkunç partiden kalan organları ve vücut parçalarını kendi taraflarına doğru çekiyorlardı. En az elli tanelerdi. Belki daha da fazla. Tek bir amaç için polis arabasına doğru sallana sallana ilerliyorlardı.</span></p>

  <p class="calibre25"><span class="calibre6">Kapısını açıp Nick’le birlikte arabadan inmeden önce Brian zihninin tuhaf bir düşünceye takıldığını farketti:</span> <span class="italic"><span class="calibre6">Tek bir kişiymiş gibi hareket ediyorlar, ölüyken bile birbirlerine sıkı sıkıya bağlı bir cemaat. Büyük bir ana beynin kuklaları gibiler.</span></span> <span class="calibre6">Ama polis arabasının direksiyonundaki kardeşinin sesini duyunca bu düşüncelerinden hemen kurtuldu.</span></p>

  <p class="calibre25"><span class="calibre6">“ŞU OROSPU ÇOCUĞUNU TÜM GÜCÜNÜZLE İTİN. SONRA DA ATLAYIN!”</span></p>

  <p class="calibre25"><span class="calibre6">Brian arabadan inerek Nick’le birlikte arabanın arkasına geçti. Hiç düşünmeden arabayı itmeye başladı. Philip arabayı boşa alarak kapısını açtı. Bacağını arabanın dışında yere koyup tüm gücüyle bu şeyi itiyordu.</span></p>

  <p class="calibre25"><span class="calibre6">Birkaç saniye içinde güçlerini topladılar. Arkalarındaki kilise takımı o korkunç hazinelerini taze et vaadiyle bir kenara bırakıp giderek yaklaşıyordu. Ama az sonra araba tepeden aşağı süzülmeye başladı. Nick’le Brian binene kadar giderek daha da hızlandı. Nick çubuk antene sıkı sıkı sarıldı. Brian yolun yarısını açılıp kapanan arka kapının içinde geçirdi. Ama yolun geri kalanında arabadan düşebileceği için o da çatıya sıkı sıkı tutundu.</span></p>

  <p class="calibre25"><span class="calibre6">Buraya kadar araba tepenin yarısını inmişti. Böylece arkalarından yalpalayarak gelen yaşayan ölü sürüsüyle aralarındaki mesafe biraz açılmıştı. Arabanın ağırlığı ilerlemesini engelliyordu. Tepenin eteğindeki kavşaktaki kırık kaldırıma çarpan Crown Victoria marka araç şimdi kendini raydan çıkmış bir tren gibi hissediyordu. Rüzgâr, kıymetli canı için arabaya tutunan Brian’ın koyu saçlarını resmen dövüyordu.</span></p>

  <p class="calibre25"><span class="calibre6">Nick bir şeyler söylüyordu. Ama rüzgârın ve koca tekerleklerin gürültüsü onun sesini bastırıyordu. Tepenin eteklerinde Conrail şirketinin eski bir tren makas bölgesi vardı. Bu eski ray labirenti Georgia topraklarında fosilleşmişti. Kulübeler ve büro binaları da tarih öncesi kalıntılar gibi kararmış ve çürümüştü. Philip bağırarak bir şeyler söylüyordu. Ama Brian duyamıyordu.</span></p>

  <p class="calibre25"><span class="calibre6">Tepenin eteğine varınca direksiyon kilitlenmişti. Ekip arabası kaldırıma çarparak makas bölgesinde yan yattı. Philip direksiyonu çeviremedi. Araba kaydı ve tekerlekler iskelenin demir tozları arasına daldı. Brian ve Nick, araba gri toz bulutunun içinde sürüklenerek ilerlerken sıkı sıkı tutunmuşlardı.</span></p>

  <p class="calibre25"><span class="calibre6">“Kıçınızı kurtarın! Hadi! Hemen!” Philip kapısını açmış Penny’yi dışarı çekiyordu. Brian ve Nick de arka kapıdan atlayarak dışarı çıktılar. Philip’in bir omzunda sırt çantası, diğerinde de kızı vardı. “Bu taraftan!” Başıyla batıya doğru giden dar bir sokağı gösterdi.</span></p>

  <p class="calibre25"><span class="calibre6">Hızlıca tren makas bölgesini geçtiler.</span></p>

  <p class="calibre26"><span class="calibre6">* * *</span></p>

  <p class="calibre27"><span class="calibre6">Arnavut kaldırımlı yolda bir dizi yanmış bina ve ahşapla kaplanmış mağaza vardı.</span></p>

  <p class="calibre25"><span class="calibre6">Sokağın güney kısmındaki güneşliklerin altında birbirlerinden ayrılmadan hızlı hızlı hareket ediyorlardı. Omuzları, üstünde grafitiler olan kapılara ve Rust Oleum marka benekli pencerelere sürtünüyordu. Alacakaranlık çöküyor, uzayan gölgeler canlarını sıkıyordu.</span></p>

  <p class="calibre25"><span class="calibre6">Şu an hiçbir yaratık görmemelerine rağmen etraflarının sarılmış olduğu hissi onları bunaltıyordu. Yalnızca uzun boktan bir geçit görüyorlardı. Atlanta’nın paslanmış ve terkedilmiş bu kenar mahallesinde bir zamanlar artık unutulmuş ve eskimiş işler yapılıyormuş: rehin dükkânları, kambiyocular, kefaletnameciler, araba parçacıları, meyhaneler ve eskici dükkânları.</span></p>

  <p class="calibre25"><span class="calibre6">Harap olmuş dükkânların önünden sırtlarındaki ağırlıklarla oflaya poflaya geçiyorlardı. Konuşmaya cesaret edemiyor, gereksiz bir ses çıkarmak istemiyorlardı. Ama artık bir yerlere girmek için acele etmeliydiler. Gece çöküyordu ve burası bir saatten daha az bir sürede ayın karanlık yüzü gibi olacaktı. Haritaları, global konumlama sistemleri (GPS’leri), hatta pusulaları bile yoktu. Batıdaki ufkun sisli işaretlerinden başka nerede olduklarını bildirebilecek hiçbir şeyleri yoktu.</span></p>

  <p class="calibre25"><span class="calibre6">Brian, korkuyu soğuk bir el gibi ensesinde hissediyordu.</span></p>

  <p class="calibre25"><span class="calibre6">Bir köşeden döndüler.</span></p>

  <p class="calibre25"><span class="calibre6">Tamirci dükkânını ilk gören Brian’dı. Philip bir saniye sonra gördü ve başıyla orayı işaret etti. “Şu yukarıdaki köşede. Gördünüz mü?”</span></p>

  <p class="calibre25"><span class="calibre6">Nick de şimdi görmüştü. “Evet, evet… İyi görünüyor.”</span></p>

  <p class="calibre25"><span class="italic"><span class="calibre6">Gerçekten de</span></span> <span class="calibre6">iyi görünüyordu: ıssız bir kavşağın güneybatı köşesinden bir blok ötedeki Donlevy Oto ve Tamir Atölyesi bu mevsimde kapanmış görünse de Allah’ın unuttuğu bu yerde içinde yaşam belirtisi olan tek işletmeydi.</span></p>

  <p class="calibre25"><span class="calibre6">Hızlıca binaya doğru ilerlediler.</span></p>

  <p class="calibre25"><span class="calibre6">Binaya yaklaştıkça iki bin metrekarelik bu arazinin yeni asfaltlandığını fark ettiler. Büyük Chevron Benzin İstasyonu tabelasının altında iki tane temiz ve kullanıma hazır benzin pompası duruyordu. Lastik sütunlarla kaplanmış, bir tarafında iki büyük çifte garaj kapısı olan binanın kendisi de gümüş metal kaplaması ve zırhlı camlarıyla parlıyordu. İkinci bir katı bile vardı. Bu kat, bir büroya, aslında ondan daha çok satış ofisine benziyordu.</span></p>

  <p class="calibre25"><span class="calibre6">Philip grubu arkaya doğru götürdü. Binanın arkası derli topluydu. Yeni boyanmış çöp bidonları arkadaki briket duvarın önüne konulmuştu. İçeriye girecek bir kapı veya pencere aradılar. Ama ikisini de bulamadılar.</span></p>

  <p class="calibre25"><span class="calibre6">Çöp bidonlarının yanında durduklarında Brian fısıldayarak “Ön kapıdan girsek?” dedi. Cemaatin sokakta ilerlediğini duyabiliyorlardı. Elliden fazla zombinin ayak sürüme ve homurdama korosunu duyuyorlardı.</span></p>

  <p class="calibre25"><span class="calibre6">“Kesin kilitlidir,” dedi Philip. Sıska ve sert yüzü kızını ve sırt çantasını taşımaktan terlemiş, parlıyordu. Penny, gerginlikten başparmağını babasının omzuna bastırıyordu.</span></p>

  <p class="calibre25"><span class="calibre6">“Nereden biliyorsun?”</span></p>

  <p class="calibre25"><span class="calibre6">Philip omzunu silkti. “Görelim bakalım. Denemeye değer.”</span></p>

  <p class="calibre25"><span class="calibre6">Binanın diğer tarafına doğru sürünerek ilerlediler. Philip, Penny’yi ve sırt çantasını indirip giriş kapısına doğru ilerlerken diğerleri de benzin istasyonunun güneşliği altında bekledi. Philip kapının kolunu hızlıca çekti.</span></p>

  <p class="calibre25"><span class="calibre6">Kapı açıktı.</span></p>

  <div class="mbppagebreak" id="calibre_pb_13"></div>
</body>
</html>
