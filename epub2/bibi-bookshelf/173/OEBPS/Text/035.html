<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p>&nbsp;</p>

  <p>&nbsp;</p>

  <h1 class="h11"><a id="ncx3510"></a><span class="th11">29.</span></h1>

  <p class="p14"><span class="t12">BÖLÜM</span></p>

  <p><span class="t4">ÖLMEDEN ÖNCE SÖYLENEN</span> ünlü son sözler: <span class="t9">O s</span><span class="t9">ı</span><span class="t9">rada bana güzel bir fikir gibi gelmi</span><span class="t9">ş</span><span class="t9">ti.</span></p>

  <p>Kovac fikrini değiştirmeye karar vermeden kapıyı çaldı. Daha elini zilden çekmeden kadının onu delikten gözlediğini fark etmişti. Onun varlığını, bakışlarını, kararsızlığını çok net biçimde hissedebiliyordu. Sonunda kapı açıldı. Kadın onu tepeden tırnağa süzdü.</p>

  <p>"Evet, benim de telefonum var," dedi. "Üstelik birden fazla. Ve de evet, kullanmayı da biliyorum."</p>

  <p>"O zaman neden kullanmıyorsun?" diye sordu Savard.</p>

  <p>"Hayır diyebilirsin de ondan."</p>

  <p>"Hayır demiştim zaten."</p>

  <p>"Gördün mü?"</p>

  <p>Onu içeri davet etmedi. Ama alnına bakarken kaşları çatıldı. "Kavga mı ettin?"</p>

  <p>Kovac parmağıyla yarasına dokunurken bir türlü akan kanı dindirmeyi başaramadığını hatırladı. "Başka birinin kavgasına karışan masum bir kazazedeyim ben."</p>

  <p>"Anlamadım."</p>

  <p>"Haklısın, ben de anlamadım," dedi Steve Pierce'ın evinde olup bitenleri yeniden hatırlayarak. "Neyse, önemli değil."</p>

  <p>"Neden geldin?"</p>

  <p>"Mike Fallon öldürüldü."</p>

  <p>Savard'ın gözleri fal taşı gibi açılmıştı. "Ne?"</p>

  <p>"Biri onu öldürdü. Ben de oğlunu içeri attım. Neil şimdi içeride. İtiraf etmenin arındırıcı gücüne teslim olmayı bekliyor."</p>

  <p>"Aman Tanrım," diye mırıldandı Savard kapıyı biraz daha aralayarak. "Nasıl bir delil var elinde?"</p>

  <p>"Aslında hiçbir şey. Sadece elimizi çabuk tuttuk. Eğer hafta sonu olmasaydı, eğer akıllı bir avukatı olsaydı, şimdi barında müşterilerine servis yapmaya devam ediyor olabilirdi," diye itiraf etti. "Diğer yandan onun gerek daha önceki tavırları gerekse böyle bir işe kalkışabilmek için yeterli nedeni olduğu gerçeği onu baş şüpheli konumuna getiriyor."</p>

  <p>"Sen onun yaptığına inanıyor musun?"</p>

  <p>"Ben onu insanların genlerinin kontrol edilmelerini ve ancak ondan sonra üremelerine izin verilmelerini savunanların tezlerinin canlı bir kanıtı gibi görüyorum. Başarısız, sinsi, öfkeli, kimse tarafından sevilmediğinin bilinciyle acılar içinde kıvranan zavallı biri. Hık demiş babasının burnundan düşmüş yani," diye ekledi dudağını ironik bir ifadeyle bükerek.</p>

  <p>"Mike Fallon'un dostun olduğunu sanıyordum."</p>

  <p>"Ben Mike'ın temsil ettiklerine saygı duyardım. O bir eski zaman polisiydi."</p>

  <p>Dönüp caddeye, yavaş yavaş seyreden bir otomobile baktı. Noel Partisi arayan normal insanlar. Cinayet işlemeye filan gelmemişlerdi büyük bir ihtimalle.</p>

  <p>"Belki ondan hoşlanmamın nedeni yaşlanıp, çekilmez olduğumda başkalarının da benden hoşlanmasını arzu etmenidir."</p>

  <p>"Buraya bunun için mi geldin?" diye sordu Savard. " İlgiye ihtiyacın olduğu için mi?"</p>

  <p>Kovac omzunu silkti. "Bu gecelik ufak bir acıma bile yeter."</p>

  <p>"Burada bulma şansın olduğunu sanmıyorum."</p>

  <p>Kovac bir an için kadının gülümsememek için kendini tuttuğunu hissetti. Gözlerinde daha önce görmediği cana yakın bir ifade vardı.</p>

  <p>"Bir viskiye ne dersin?"</p>

  <p>"Onu da burada bulma şansın olduğunu sanmıyorum."</p>

  <p>"Bende de olmuyor hiç. Hepsini içiyorum çünkü," dedi Kovac.</p>

  <p>"İnanırım. Sen yaşayan bir klişesin. Trajik bir kahraman."</p>

  <p>"İki kez boşanmış, sigara ve içki alışkanlığı olan, gözü işten başka şeyi görmeyen bir adamım. Bunun nesi kahramanlık bilmiyorum. Bana daha ziyade kocaman bir başarısızlık gibi geliyor ama belki de gerçekdışı standartlarım olduğu için bana öyle geliyor."</p>

  <p>"Buraya neden geldiniz, Çavuş? Mike Fallon'la ilgili haberin benimle ne ilgisi olduğunu anlayamadım?"</p>

  <p>"Anlaşılan bu kayıtsızlığınızla kendime saygımı iki paralık ederken bu soğukta bekletmeye de devam edeceksiniz."</p>

  <p>Bu kez kadının yüzündeki gülümseme emaresi daha bir belirgindi. "O kadar kolay incinecek birine hiç ben-zemiyorsunuz doğrusu."</p>

  <p>"Ben nezaketin gereksiz zaman kaybı olduğunu düşünürüm çünkü. Özellikle de içkiliyken. Zira gelmeden önce de yeterince içtim"</p>

  <p>"İçtiniz ve şimdi de otomobil mi kullanacaksınız? Sanırım sizi bir fincan kahve içmeye davet etmek toplum hizmeti sayılır."</p>

  <p>"Bana bir şey mi ikram edeceksiniz? Şu an içim öyle ısındı ki otomobilimin radyatörü bile bu derece ısınmıyordur, inanın."</p>

  <p>Savard iç çekip, kapıyı iyice açtı.</p>

  <p>Kovac, kadın fikrini değiştirmeden hemen içeri daldı. Münakaşa savaşını o kazanmıştı. Ev sıcacıktı ve odun ateşiyle az önce bahsedilen kahve kokusu daha içeri adım atar atmaz hissediliyordu. Tam bir aile ocağı. Oysa kendi evi bomboştu. Ve de çöp kokulu.</p>

  <p>"Sanırım siz de benden hoşlanmaya başladınız, Teğmen."</p>

  <p>"Ya... ne demezsin," dedi kadın mutfağa yönelirken.</p>

  <p>Kovac ayakkabılarını silip, küçük ama şık yemek odasından mutfağa doğru geçen kadının peşine takıldı. Üzerinde bol, dalgalı, bej bir elbise vardı. Tıpkı eski zaman Hollywood yıldızlarının giydiklerinden, diye düşündü Kovac. Gümüşü andıran açık sarı saçlarını ensesinde topuz yapmıştı. Yürürken gizlemeye çalışsa da acıdan kasılması dışında muhteşem görünüyordu. Kovac hâlâ kadının düşüşüyle ilgili anlattığı hikayeyi öğrenememişti. Ama cuma akşamı olmasına karşın evde bir erkek arkadaşı filan olmadığı açıktı.</p>

  <p>"Nasılsınız?" diye sordu.</p>

  <p>"İyiyim."</p>

  <p>Dolaptan porselen bir fincan alıp, kahve makinesinde doldurdu. Mutfak dolaptan ve tavandan yayılan yumuşak bir sarı ışıkla aydınlanıyordu.</p>

  <p>"Neil Fallon'un olay sırasında başka bir yerde bulunduğunu kanıtlayamadığını anladım anlattıklarından."</p>

  <p>"Mahkemeye sunulabilecek bir şey yok elimde," dedi Kovac evyeye yaslanırken. "İnsanlar yatağında tek başına uyuduğunu söyleyen birine nedense inanmazlar. Kendileri dışındaki herkesin ya tüm gecelerini ya seks yaparak ya da suç işleyerek geçirdiğini düşünürler."</p>

  <p>"Süt? Şeker?"</p>

  <p>"İstemem, sağ ol."</p>

  <p>"Fiziksel bir kanıt?"</p>

  <p>"Laboratuardan bir şey çıkacağını sanmıyorum."</p>

  <p>"Silahta parmak izi bırakmış mı?"</p>

  <p>"Hayır."</p>

  <p>"O zaman nasıl bunun bir cinayet olduğuna karar verdin? Adli tıptan bir şeyler mi duydun?"</p>

  <p>"Olay mahalli. Silahın konumu. Silah oraya düşmemeliydi. Tabii tetiği çeken Mike'sa."</p>

  <p>Savard kahveyi ona uzatıp, kendisininkinden bir yudum alıp, düşünceli bir ifadeyle, "Bir yaşamın bu şekilde sona ermesi çok acıklı," diye konuştu. "Kendi oğlunu... düşünerek..." Başını öne eğdi. "Çok üzücü."</p>

  <p>"Evet. Biliyor musun bir ara Andy'yle araları çok iyi olmuş. Ama o bunun değerini bilememiş. Sonra da her şey mahvolmuş zaten," dedi kahvesini yudumlarken. Tadında gizli, egzotik bir tat bulamadığına çok şaşırmıştı. Sadece bildik, sıradan bir kahveydi bu o kadar. "Bildiğimiz kadarıyla Andy babasıyla arasını düzeltmek için onunla Thorne cinayeti üzerine konuşmaya çalışıyordu. Mike&rsquo;ın anılarını yazmak niyetindeydi yani."</p>

  <p>"Gerçekten mi? Bunu sana Mike mı söylemişti?"</p>

  <p>"Hayır. Andy'nin bir arkadaşı söyledi. Mike böyle bir şey yapmak istemiyormuş. Sanırım anılara gömülüp onlarla boğuşmakla, onları başkalarıyla paylaşmak çok farklı şeyler. Andy sana bundan bahsetmiş miydi?"</p>

  <p>Savard fincanı bir kenara koyup, tezgaha yaslanıp, kollarını kavuşturdu. "Hatırladığım kadarıyla hayır. Zaten bunu bana anlatması için bir neden de yoktu ki."</p>

  <p>"Doğru. Sadece Ace Wyatt'la dost olduğun için öyle laf arasında bir deyinmiş olabilir diye düşündüm."</p>

  <p>"Ben Ace Wyatt'la dost değilim ki. O sadece iş arkadaşım. Ortak tanıdıklarımız filan var. Hepsi bu."</p>

  <p>"Her neyse. Sadece bir ara anlatmış olabilir diye düşündüm," dedi Kovac. "Ama ofisinde bu konuda yaptığı en ufak bir çalışmaya bile rastlamadım. Ne bir gazete kupürü ne bir dosya vardı ortalıkta. Ayrıca Curtis - Og-den dosyası da diz üstü bilgisayarı da ortalıkta değildi."</p>

  <p>"Sence babasının geçmişini araştırarak ne elde etmeye çalışıyordu ki?"</p>

  <p>Kovac omuz silkti. "Anlamaya, sanırım. O; vurulduğu geceden önce, Mike'ın nasıl biri olduğunu anlamaya çalışıyordu belki de. Ya da sadece yaşlı babasıyla ilgileniyormuş gibi yapıp, onunla arasını düzeltme arzusundaydı. Bunun yanıtını sen benden daha iyi verebilirsin. Andy yalakalık yapabilecek biri miydi?"</p>

  <p>Savard bir süre bu söylenileni düşündü. "Mutlu olmaya çok ihtiyacı vardı. Başarılı olmaya da. Bu yüzden Curtis -Ogden dosyası kapandığına çok üzülmüştü. Dosyanın kendi kararıyla kapamasını yeğlerdi. Verma'nın şüphe uyandıracak itirafıyla değil."</p>

  <p>"Sanırım neler hissettiğini çok iyi anlıyorum," dedi Kovac kederli bir gülümsemeyle. "Benim de çıkıp Andy Fallon'un ölümüyle ilgili sorular sormamdan, yaşamıyla ilgili araştırma yapmaya çalışmamdan hiç hoşlanılmıyor. Ve ben de özellikle bu nedenden dolayı elimden geleni yapmak istiyorum. En azından aldığım cevaplardan tatmin olmam gerektiğini hissediyorum. Ben artık araştıracak bir şey yok, kararını verene kadar da bu arzumun geçeceğini sanmam. Ne yapayım bu da benim kişiliğim."</p>

  <p>"Senin iyi bir polis olmanın nedeni de bu zaten."</p>

  <p>"Bu benim bir baş belası olmamın nedeni. Bir keresinde yüzbaşının biri bana suçu çözmek için değil soruşturmak için maaş aldığımı söylemişti."</p>

  <p>"Sen ne yanıt vermiştin ona?"</p>

  <p>Kovac kahkahayla güldü. "Yüzüne mi? Evet, efendim. Banka hesabım bir açığa alınma durumunda beni idare edecek seviyede değildi. Arkasından mı? Ona öyle şeyler söyledim ki bir bayanın yanında bunları tekrar edebileceğimi sanmıyorum."</p>

  <p>Savard fincanı alıp, kahvesinden bir yudum daha alırken, bir yandan da Kovac'ı süzüyordu. Ne kadar etkileyici bakışlar bunlar, diye düşündü Kovac. Bu derece şiş bir gözle de böylesi seksi olunabiliyordu demek. Morluklar olsun olmasın, çok güzel bir kadındı.</p>

  <p>Savard gözlerini kaçırdı. "Bu arada ben de dosyaları inceledim. Soruşturma sırasında Ogden, Andy'ye defalarca sözlü tacizde bulunmuş. Ama bu alışılmadık bir şey değil. Ayrıca birkaç kez de üstü kapalı tehditler sa-vurmuş. Bu da aynı şekilde alışılmadık bir durum değil. Ardından Verma anlaşma yapınca her şey sona ermiş. Dosya kapandıktan sonra da herhangi bir ekleme yapılmamış. Ogden'in onunla temas kurması için artık bir nedeni yoktu zaten."</p>

  <p>"Peki ya Ogden'in ortağı? Rubel?"</p>

  <p>"Onunla ilgili hiçbir şey yok. Olay sırasında ortağının o olduğunu da sanmıyorum. Sanırım o günlerde Porterla birlikte görev yapıyordu. Larry Porter. Bunun bir önemi varsa tabii," diye ekledi. "Ben kişisel olarak Ogden'in bir pislik olduğu kanaatindeyim. Curtis'in saatini Verma'nın evine onun koyduğunu düşünüyorum.</p>

  <p>Ama bunu ispat etmek ne yazık ki olanaksız. Biz de tezimizi ancak elimizdekiler üzerine kurabildik."</p>

  <p>"Ve de Verma'nın itirafından sonra sendika Ogden'in üzerine gitmemenizi istedi, elbette. Ve de sendikayı kızdırdığınız için amirlerinizin baskısıyla karşılaştınız, değil mi?" diye sordu Kovac. "Neticede siz de çözmek için değil, soruşturmak için para alanlardansınız."</p>

  <p>"Ve de ben Andy'nin kendini öldürmesine kısmen bu olayın da yol açtığını düşünüyorum," dedi sessizce.</p>

  <p>"Belki," diye onayladı Kovac. "Belki de kendini öldürdü çünkü sevgilisi tercihlerini açıklamamakta direniyordu.</p>

  <p>Belki de babasının tercihini açıkladığı için onu asla sevmeyeceği fikrine kapıldığı için yapmıştı bunu Daha da ötesi belki de kendini öldürmemiştir. Gördün mü, belki de senin bu işte hiç suçun yoktur. Ama sen yine de benzeri duygularla acı çekmeye devam edeceksin," dedi. "Kendini böyle bir şeyin olmasına mani olamadığın için suçlayıp duracak; yeterince çabuk davranmadığın, yeterince anlayışlı olamadığın ya da çay yapraklarından geleceği okuyamadığın için suçlu olduğun bu nedenle de her türlü cezayı hak ettiğini kurup duracaksın."</p>

  <p>"Sanırım beni anlamak kolay."</p>

  <p>"Hayır, hiç değil," dedi Kovac kadının şimdiye kadar karşılaştığı anlaması en zor insanlardan biri olduğunu düşünerek. Fazlasıyla dikkatli fazlasıyla ölçülü davranan biriydi. Ve bu onu Kovac için daha da çekici hale getiriyordu. Onun kim olduğunu neden böyle bir davranış biçimini tercih ettiğini öğrenmek istiyordu. Kısacası kadının ördüğü duvarların arkasını görmeye can atıyordu.</p>

  <p>"Tek yapabileceğim bu," dedi. "Ortağımın da öyle. Kendime bunun hâlâ diğer insanlardan tam olarak ay-nlmadığımın kanıtı olduğunu söyleyip duruyorum.</p>

  <p>Ama bazen belki de tam tersi olsa çok daha iyi olurdu diye de düşünmüyor değilim açıkçası."</p>

  <p>Gecenin ağırlığı artık Kovac'ın omuzlarına iyice çökmüş, duyguları kendi ördüğü duvarlara baskı yapmaya başlamıştı. Şu ana kadar başarıyla direnmiş, ambulanslarla dolu caddeyi, kanlar içinde yerde yatan küçücük cesedi gözünün önüne getirmemeyi başarmıştı. Ama artık gücünün sınırına yaklaşıyordu.</p>

  <p>Pencereye doğru yönelip, karanlık bahçeye baktı. Arka taraf küçük bir güvenlik ışığıyla aydınlatılmıştı. Tam tepede pırıl pırıl parlayan Ay etrafın mavimsi bir biçim almasına neden oluyordu. Rüya gibi. Bahçenin sonundaki ağaçlar dışarıdan evin görülmesini engelleyecek şekilde özenle ekilmişti anlaşılan.</p>

  <p>"Bu gece iyi değilim," diye itiraf etti Kovac. "Araştırdığım olayın görgü tanığının kızı öldürüldü. Küçücük bir kızı sadece diğerlerinin gözünü korkutmak için acımazca katlettiler."</p>

  <p>"Bu senin suçun mu?"</p>

  <p>Kovac kadının kendisine doğru yaklaştığını fark ediyordu. Dışarıdan gelen ve incecik perdede iyice kırılan ışık nedeniyle Savard'ın cildinin adeta bir inci gibi parıldadığını düşündü. Ne kadar yumuşak, diye geçirdi aklından. Yumuşak bir cilt, yumuşak dalgalı saçlar, saten gibi gözüken yumuşacık dudaklar. Kovac da duvarları, keskin köşeleri görmemeye sanki böyle bir şey yokmuş gibi davranmaya çalışıyordu.</p>

  <p>Başını iki yana salladı. "Aslında hayır. Sayılmaz. Ama masum bir çocuğu caddede o halde görünce. Katil büyük bir ihtimalle on dört yaşlarında filandır. Bu işi de artık iyi bir çete elemanı olduğunu kanıtlanmak için yapmıştır. Küçücük bir kızı zaten neredeyse kendi gölgelerinden bile korkar hale getirdikleri insanları iyice dehşete düşürüp, kabuklarına çekilmelerini sağlamak için gözlerini kırpmadan öldürdüler. Tek dileği çocuklarının birer psikopat olarak yetişmemeleri için yeterince yaşamak olan bir anneyi korkutarak onun öldürülesiye dövülen bir uyuşturucu satıcısıyla ilgili gördüklerini anlatmamasını sağlamış oldular böylece. Şöyle bir bakınca aslında suçlanacak ne kadar insan var çevrede. Ama ben de o resmin bir parçasıyım. Benden insanları koruyup, öldürülmelerine mani olmam bekleniyor. Ama ben bu gece çocuğu öldürülmüş bir kadının karşısına geçip, sanki bu her şeyi yoluna koyabilirmiş gibi, sadece kupkuru bir özür dileyebildim."</p>

  <p>"Kendini suçlamak da hiçbir şey yoluna koymaz," dedi Savard.</p>

  <p>Şimdi hemen yanına sokulmuştu. Ellerini ellerinin içine alsaydı ne güzel olurdu. Sanki bir sonraki hamleyi bekleyen iki vahşi yaratıklarmış gibi, Kovac nefesini tutmuş, en küçük bir harekete kalkışmaya dahi çekiniyordu.</p>

  <p>"Biz elimizden geleni yaparız," dedi kendi dünyasına dönmüş gibi. "Ve de buna rağmen kendimiz suçlarız. Ben seçimlerimi hep en iyiye, en doğruya ulaşmak için yaptığım fikrine sıkı sıkı bağlanmaya çalışırım. Bazen birileri bu tercihlerim yüzünden acı çekebilir. Ama ben o kararı kesinlikle doğru bir nedenle verdiğimi bilirim. Bu da takdir edilecek bir şey değil midir?"</p>

  <p>Kovac kadının her an uzaklaşacağını düşünerek, ona doğru döndü. Güveninin tazelenmesine olan' ihtiyacı gözlerinden o kadar net biçimde okunuyordu ki Kovac böyle bir şeyi görünce içinin sızladığını hissetti. İşte duvarın ardından küçük de olsa bir görüntü yakalamayı başarmıştı.</p>

  <p>"Kesinlikle," dedi. "İçimizde bize sürekli doğru yolda olduğumuzu söyleyen şey nedir peki?"</p>

  <p>"Ben bunu öğrenmekten korkuyorum, doğrusu," diye itiraf etti yaşlı gözlerle.</p>

  <p>"Sanırım ben de."</p>

  <p>Savard bir süre adamın gözlerinin içine baktı. Ardından fısıldayarak, "Sen iyi bir adamsın, Sam Kovac," dedi.</p>

  <p>Kovac dudağını hafifçe büküp, gülümsedi. "Bunu bir daha söyler misin?"</p>

  <p>"Sen iyi..."</p>

  <p>Kovac parmağıyla kadının dudaklarına dokundu. Tam da hayallerindeki gibi hissetmişti. "Hayır. Adımı bir daha söyle. Sadece nasıl söylediğini duymak istiyorum."</p>

  <p>Elini kadının yanağına götürdü. Yetersiz ışıkta gümüşi bir renk alan yaşı usulca sildi. Savarda da titreyen dudağına hakim olmaya çalışıp, belli belirsiz bir fısıltıyla az önce söylediğini yineledi. "Sam..."</p>

  <p>Kovac başını eğip, bu sözleri çıktığı anda dudaklarını kadınınkilere yapıştırdı. Tedirgince. Adeta izin ister gibi. Her ne kadar arzusu ona sıkı sıkı sarılıp, çılgınca öpmek olsa da kendine hakim olmak için nefesini tutmaya çalışıyordu.</p>

  <p>Savard yavaşça kollarını kaldırdı ve Kovac'ın alnına dokundu. Bunu onu itmek için değil, yaptığı şeye devam etmesini sağlamak için yapmıştı. Dudakları ada-mınkilerin altında adeta zangır zangır titriyordu. Ama korkudan değil gereksinimden. Kabul etmişti. İstiyordu. Dilini adamınkine değdirdi.</p>

  <p>Öpüşme sürdü. Zaman adeta donmuştu. Başını bir milim uzaklaştırıp, kadının adını fısıldadı. Ardından sanki camdan yapılmış bir bibloymuş gibi dikkatle kollarının arasına aldı. Başını yeniden kaldırıp, gözlerinin içine baktığındaysa kadının ağzından dökülen tek sözcüğü yakaladı.</p>

  <p>"Kal."</p>

  <p>Çılgınca çarpmaya başlayan kalbi dışında Kovac hareketsizdi. "Emin misin?"</p>

  <p>Savard eğilip Kovac'ın dudağına bir öpücük daha kondurdu. "Kal... Sam... Lütfen..."</p>

  <p>Bir daha sormadı. Belki de onun yaşamı da kendisininki gibi bomboştu. Belki ruhları benzer acılar çektiğini algılamıştı. Belki de kadının sadece birinin kollarında olmaya, kendisine değer verildiğini hissetmeye ihtiyacı vardı. Ama nedenin zerre kadar bir önemi yoktu ki.</p>

  <p>Parfümünün havaya, çarşaflara sindiği yatak odasına sürükledi onu. Komodinin üzerinde küpeler, siyah, kadife bir saç bandı ve de bir kol saati vardı. Sarımsı bir ışık yayan gece lambası Kovac onu soyarken teninin üzerinde dans ediyordu adeta. Kovac hiç bu kadar zarif bir varlık görmediğini, bir kadının kendisine sunduğu hediyeyle kendinden böylesine geçtiğini hatırlamıyordu.</p>

  <p>Savard çekmeceden aldığı prezervatifi ona uzattı. Kovac paketi açıp, Savard'a takması için uzattı. Hiç konuşmuyorlar, her şeyi dokunuşlarla, bakışlarla, nefeslerindeki değişiklikle, inlemelerle anlatıyorlardı. Savard ona yol gösterdi. Kadının içine girdiği anda kalbi duracak gibi olmuştu. Birlikte, aynı ritmi çalan bir orkestra gibi, ahenk içinde hareket etmeye koyuldular.</p>

  <p>İhtiyaç. Sıcaklık. Tutku. Kendinden geçme. Huzur. Zorunluluk. Adeta defalarca birbirlerinin içinde eridiler. Tenlerinin tuzunu, dillerindeki kahve tadını içlerine çektiler. Sıcak, ıslak, sert ve de yumuşacık. Savard gelirken ağzından çıkan çığlıklara, çılgınca hızlanan nefesine hâkim olamamıştı. Kovac içinse boşalmak adeta içinde müthiş bir şimşeğin patlaması gibi olmuştu. Titreyip kasılırken çığlık attığını sanıyordu ama bundan emin değildi açıkçası.</p>

  <p>Onu öpmeye bir an bile ara vermemişti. Hatta sonrasında da. Hatta kollarında uyuyakaldığında bile dudaklarını dudaklarında, yanaklarında, saçlarında gezdirmeye devam etti. Kalbinin derinliklerinde böylesi bir şansı bir kez daha bulamayacağının korkusunu hissediyor bu nedenle de içinde bulunduğu anın tadını sonuna dek çıkarmaya çalışıyordu. Sonunda yorgunluk üzerini kalın bir örtü gibi kaplayınca gözlerini kapatıp, uykuya daldı.</p>

  <p class="p15"><span class="t4"><img alt="img2.png" height="8" src="../Images/img2.png" width="112" /></span></p>

  <p><span class="t4">KOVAC UYANDI</span><span class="t4">Ğ</span><span class="t4">INDA MÜTH</span><span class="t4">İ</span><span class="t4">Ş</span> bir rüya gördüğünü düşündü. Sonra başını yana çevirdi.</p>

  <p>Amanda.</p>

  <p>Yanı başında kıvrılmış, huzur içinde uyuyordu. Yorganı çıplak omuzlarına çekince de kadın içini çekti. Masa lambasının ışığında yanaklarındaki ve göz çevresindeki morlukları incelemeye koyuldu. Sevişirlerken buralara dokunup, onun canını yakmış olabileceğini düşününce içinin burkulduğunu hissetti. Onun canını yakma fikrine bile tahammül edemiyordu. Ona bunu yapan adamı bir eline geçirse, neler yapacağını biliyordu.</p>

  <p>Elini göğsünde gezdirdi. Sanki oraya bir tekme yemiş gibi hissediyordu. Tanrım. Bir teğmenle yatmıştı.</p>

  <p>Bir teğmene vurulmuştu.</p>

  <p><span class="t9">Onlar</span><span class="t9">ı</span> <span class="t9">nas</span><span class="t9">ı</span><span class="t9">l etkileyece</span><span class="t9">ğ</span><span class="t9">ini biliyorsun, Kovac.</span></p>

  <p>Amanda gözlerini açtığında neler hissedecekti? Yaptığının bir hata olduğunu mu? Bir an için aklını kaybetmiş olduğunu mu? Utanacak ya da kızacak mıydı? Bilemiyordu. Tek bildiği çok özel bir şeyler paylaştıkları ve bunun bir saniyesinden bile pişmanlık duymadığıydı.</p>

  <p>Mümkün olduğunca sessiz olmaya çalışarak, yataktan kalkıp, aşağıdaki banyoya yöneldi. Zira bu kattaki banyoyu kullanıp, su sesiyle onu uyandırmak istemiyordu. Sevimli havluların ve büyük bir ihtimalle kullanılmak için üretilmemiş dekoratif sabunların süslediği misafir banyosunu buldu. Aynada kendisine bakan yüzü inceledi bir süre. Yaşını tam olarak gösteren, darmadağınık, başarılardan çok hayal kırıklıklarını yansıtan bir yüz. Bu kadın bende ne buldu acaba, diye düşündü.</p>

  <p>Yüzünü yıkayıp, dışarı çıkarken burnuna kahve kokusu çarptı. Kahve makinesini açık unutmuşlardı.</p>

  <p>Mutfağa yönelip, makineyi kapattı. Ardından kalan kahveyi bir fincana doldurup, evin içinde dolaşmaya koyuldu. Girdiği odakların ışıklarını da teker teker kapatıyordu.</p>

  <p>Amanda Savard kendine hoş bir yaşam kurmuştu anlaşılan. Eşyalar çok rahat, çok hoş gözüküyordu. Tüm renkler de huzur verici tonlardaydı. Ama aile üyelerine, eş dosta hatta kendisine ait bir tek fotoğrafın bile olmayışı çok garipti doğrusu. Tüm resim çerçeveleri siyah beyaz doğa fotoğraflarıyla doluydu. Kovac bu fotoğraflardan bazılarını kadının ofisinde de gördüğünü hatırlayınca acaba bunların onun için nasıl bir anlamı var, diye düşündü. Onun yaşamını biraz olsun anlamasını sağlayacak bir şeyler görmek istiyordu. Ama belki de zaten şu anda görüyordu. Kendi evinde de kişiliğini yansıtan çok fazla şey olduğunu söylemek herhalde mümkün değildi.</p>

  <p>Salona dönüp, maşayla sönmekte olan ateşi biraz karıştırdı. Kömürleri kırıp, birbirlerinden ayırmaya çalıştı. Sonra cam kapıyı kapatıp, kanepenin yanındaki masanın üzerindeki kızılımsı ışık veren lambayı açtı. Lambanın üzerinde bir kitap gözüne çarptı. Stres yönetimi.</p>

  <p>Salonun arka kısmında, ışıkları açık başka bir cam kapılı oda vardı. Kulağına oradan yumuşacık bir müzik gelince bunun Steve Pierce'ın de dinlediği modern caz parçaları çalan radyo istasyonu olduğunu düşündü.</p>

  <p>Odaya girip, radyoyu kapattı. Ofis. Yine aynı hoş mobilyalar ve de doğa fotoğrafları. Daha önce bu derece düzenli bir masayı sadece büroya malzeme gönderen satış deposunda görmüştü. Böylesi bir titizlik düzen ve de kontrol ihtiyacının ne derece büyük olduğunu adeta haykırıyordu. Ama burada da büyük bir sürpriz yoktu. Masanın arkasındaki rafların üzerindeki birkaç biblo Kovac'ın gülümsemesine neden oldu. Yavrusuyla oynayan bir anne kaplan. Kullanılmaktan ziyade adeta bir sanat eseri gibi duran kağıt ağırlıkları. Sıkılınca gözleri yuvalarından çıkan, stres emici olarak kullanılan lastik bir oyuncak. Ve de bir rozet.</p>

  <p>Merakla rozeti alıp, evirip çevirdi. Eski stil bir rozetti bu. Mesleğe ilk başladığı, şimdi ona yarım milyon yıl kadar eski gibi gelen, günlerde kullanılanlardan biri. Elbette Amanda'nın mesleğe adım attığı zamanlardan önce. Bu da rozetin onun için önemli olan başka birine ait olduğu anlamına geliyordu.</p>

  <p>Minneapolis şehri. Rozet numarası 1428.</p>

  <p>Evde geçmişiyle alakalı ilk bulduğu şey buydu ve bu da doğrudan mesleğiyle ilgiliydi. Belki de onun yaşamı da kendisininki gibi bomboştu.</p>

  <p>Rozeti yerine yerleştirip, ışıkları, radyoyu kapatıp, sadece üst kattan süzülen ışıktan istifade ederek oradan çıktı. Merdivenlere yönelirken yatağa girip, kadının sıcaklığını, yumuşacık tenini bir kez daha hissetmeye karar vermişti. Bu tür şeyleri yaşamayalı o kadar uzun zaman olmuştu ki şimdi meğer ne kadar güzel ol duğunu unutmuşum diye geçiriyordu aklından.</p>

  <p>"Hayır!"</p>

  <p>Henüz birkaç basamak çıkmıştı ki bu çığlıkla irkildi. Birden irkilen Kovac yatak odasına doğru koşmaya başladı.</p>

  <p>"Hayır! Hayır!"</p>

  <p>"Amanda!"</p>

  <p>Kadın yatağın ortasında oturmuş, gözleri yuvalarından çıkacak kadar açık bir halde kollarını boşluğa sallıyor, sadece kendi görebildiği hayali bir düşmanla mücadele etmeye çalışıyordu.</p>

  <p>"Hayır! Hayır! Kes artık!"</p>

  <p>"Amanda?"</p>

  <p>Kovac ne yapacağını bilemeden yatağın kenarına ilişti. Kadın uyanık gibi gözüküyordu ama Kovac'ın varlığının da farkında değildi. Yavaş ve dikkatli bir tavırla uzanıp, usulca omzuna dokundu.</p>

  <p>"Amanda? Tatlım, uyan."</p>

  <p>"Kadın onun dokunuşuyla sıçrayıp, yatağın diğer tarafına doğru çekildi. Korku dolu gözlerini şimdi Kovac'a dikmişti. Kovac elinden geldiğince sakin olmaya çalışarak kolunu tutup, hafifçe okşamaya koyuldu.</p>

  <p>"Amanda, benim. Sam. Uyanık mısın?"</p>

  <p>Birden o anda kendisini bu derece korkutan şeyin etkisinden sıyrılır gibi oldu. Yüzünü, gözünü ovuşturup, Kovac'ın içini burkacak bir şaşkınlıkla bakakaldı.</p>

  <p>"Tatlım, her şey yolunda," dedi Kovac sessizce ona doğru sokulurken. "Tamam tatlım. Kötü bir rüya gördün. Ama geçti artık. Her şey yolunda."</p>

  <p>Biraz daha yaklaşınca, kadın küçük bir çocuk gibi büzülerek, Kovac'a sarıldı. Tüm bedeni tir tir titriyordu. Kovac kolunu omzuna atarken diğer eliyle de üşünmesin diye battaniyeyi üzerine çekti.</p>

  <p>"Özür dilerim," diye fısıldadı kadın. "Özür dilerim."</p>

  <p>"Tamam geçti... Özür dileyecek bir şey yok. Kötü bir rüya gördün. Şimdiyse her şey yolunda. Hiç kimsenin Bana zarar vermesine izin vermem."</p>

  <p>"Ah, Tanrım," diye mırıldandı üzgün ve mahcup bir ifadeyle.</p>

  <p>Kovac iyice sarılarak, "Tamam, geçti artık," diye yineledi.</p>

  <p>"Hayır," dedi Savard uzaklaşırken. Başını öne eğmiş, yüzüne bakamıyordu. "Hayır, geçmedi. Özür dilerim."</p>

  <p>Doğrulup, karmakarışık yatak çarşafları arasından ipek geceliğini bulup, adeta onun tarafından çıplak görülmekten rahatsızmış gibi, hızla üzerine geçirdi.</p>

  <p>"Çok özür dilerim," dedi hâlâ yüzüne bakmamaya çalışarak.</p>

  <p>Kovac kadın yataktan fırlayıp, hızla banyoya dalarken hiçbir şey söylemedi. Sonra aynı duygu bir kez daha etkisini göstermeye başladı. Onunla ikinci bir şansı olmayacaktı. Kadının en savunmasız olduğu anı görmüştü. Amanda Savard'ın bu durumun üstesinden gelmesi için çok uzun zamana ihtiyacı olacaktı.</p>

  <p>İçini çekip, gömleğini buldu ve hızla giyinmeye koyuldu. Ne yapması gerektiğine bir türlü karar veremiyordu. Sonunda banyoya doğru yönelip, kapıyı tıklattı.</p>

  <p>"Amanda? İyi misin?"</p>

  <p>"Evet, teşekkürler. İyiyim."</p>

  <p>Kadının ses tonundaki resmiyeti çok net biçimde fark etmişti. Bunun insanları kendinden uzak tutmak için kullandığı bir savunma mekanizması olduğunun farkındaydı artık. Ama Kovac kesinlikle diğer yolu izleme niyetindeydi.</p>

  <p>"Tatlım, utanmana gerek yok ki. İşimiz gereği hepi miz bu tür rüyalar görebiliriz. Bir de benimkileri dinle sen."</p>

  <p>Su sesi geldi. Ardından musluk kapandı. Şimdi içeriden hiçbir ses duyulmuyordu. Kovac kadının aynada yüzünü incelediğini düşündü. Tıpkı daha önce kendisinin de yaptığı gibi. Ama kadının gördüklerinden memnun olmayacağından adı gibi emindi. Moraran bir yanak, solgun ten, gözlerdeki o hüzünlü bakışlar.</p>

  <p>Kapı kolu aşağı inerken hemen geri çekildi. Kollarını kavuşturan Savard, Kovac'ın yüzüne ısrarla bakmamaya çalışarak dışarı çıktı.</p>

  <p>"Bunun gerçekten hiç de doğru bir şey olmadığı..."</p>

  <p>"Böyle söyleme," dedi Kovac.</p>

  <p>Kadın bir an için gözlerini kapattı. Ardından, "Sanırım ikimizde bu gece bir şeylere ihtiyaç duyduk," diye devam etti. "Güzeldi ama şimdi..."</p>

  <p>"Güzelden öteydi," dedi Kovac kadının kendisine bakmasını sağlamak arzusuyla biraz yaklaşarak.</p>

  <p>"Gitmeni istiyorum."</p>

  <p>"Hayır."</p>

  <p>"Lütfen durumu olduğundan daha münasebetsiz bir hale getirme."</p>

  <p>"Münasebetsiz bir durum yok ki ortada."</p>

  <p>"Ben meslektaşlarımla ilişki kurmam."</p>

  <p>"Ah, sahi mi? Kiminle kurarsın peki?"</p>

  <p>"Bu seni ilgilendirmez."</p>

  <p>"Hayır, efendim, ilgilendirir," diye karşı çıktı.</p>

  <p>Kadın iç çekip, başını çevirdi. "Bir ilişki istemiyorum. Söyleyebileceğim en uygun şey de bu. Bu nedenle bunu unutup, hiçbir şey olmamış gibi davranmamız gerek."</p>

  <p>"Ben bunu istemiyorum," dedi Kovac uzanıp, omuzlarından tutarak. "Amanda yapma böyle."</p>

  <p>Elini çekip, uzaklaştı. Başı önde, "Lütfen git," diye tekrarladı.</p>

  <p>Sesinin titremesinden duygularına mani olmadığı apaçık ortadaydı. Kovac bu seste gizli acıyı, hüznü net biçimde sezinleyebiliyordu. Kendisi de benzer duyguları yüreğinin derinliklerinde hissetti.</p>

  <p>"Lütfen... Sam..." diye fısıldadı.</p>

  <p>Kovac başım eğip, yanağına küçük bir öpücük kondurdu. Ardından saçlarını usulca okşadı. "Üzgünüm."</p>

  <p>Savard gözyaşlarına boğulmamak için gözlerini sımsıkı kapattı. "Lütfen..."</p>

  <p>"Pekala," diye mırıldandı Kovac. "Tamam."</p>

  <p>Dönüp, giysilerinin geri kalanını aramaya koyuldu. Kadınsa adeta kılını bile kıpırdatmıyordu. Hazırlanınca, bir kez daha sokulup, elinin tersiyle yanağını okşadı.</p>

  <p>"Arkamdan kapıyı kilitle. Güvende olduğunu hissedeyim en azından."</p>

  <p>Savard başını sallayarak onaylayıp, onunla birlikte aşağı yöneldi.</p>

  <p>Holde ayakkabılarını, pardösüsünü giydi. Ardından cebinden eldivenini çıkartıp, ellerine geçirdi. Tüm bu süre zarfında Savard doğru dürüst yüzüne bakmamıştı. Belki vazgeçip, gözlerine bakmaya karar verir umuduyla bir süre sanki hareket kabiliyetini, yitirmiş gibi durup, bekledi. Ama kadının ne bir şey söylemeye ne de yüzüne bakmaya niyeti vardı. Onu sarsmak, sonra da kollarının arasına ahp, öpücüklere boğmak istiyordu. Ama artık erkeklerin böyle davranması hiç de hoş karşılanmıyordu. Amanda'nın da bunu hiç hoş karşılamayacağından emindi. Onun zamana, düşünmeye ihtiyacı vardı. Bir süre kendiyle baş başa kalmalıydı. Ama bu süre elbette yemden kendi kabuğuna çekilecek kadar uzun da olmamalıydı.</p>

  <p><span class="t9">Sanki kendin kolayl</span><span class="t9">ı</span><span class="t9">kla kabu</span><span class="t9">ğ</span><span class="t9">unu y</span><span class="t9">ı</span><span class="t9">rtabiliyorsun da.</span></p>

  <p>"Sen ne karar verirsen ver," dedi sonunda. "Ama bu bir hata değildi Amanda."</p>

  <p>Savard yine hiçbir şey söylemeyince, döndü. Buz gibi hava yanağına adeta bir şamar gibi çarpmıştı.</p>

  <p><span class="t9">İ</span><span class="t9">ş</span><span class="t9">te senin as</span><span class="t9">ı</span><span class="t9">l dünyan, Kovac,</span> diye düşündü kapı arkasından kapanıp, kilitlenirken. Dışarıda, buz gibi havada, tek başına.</p>

  <p>Aslında durumu eskisinden kötü filan değildi ama kendini çok daha berbat hissediyordu. Çünkü biriyle olmanın, sevgiyi paylaşmanın, yani uzun zaman önce unuttuğu o duyguların nasıl bir şey olduğunu hatırlamıştı.</p>

  <p>Boş yollardan geçip, boş evinin boş yatağına uzandı. Gözlerini gecenin karanlığına dikip, yaşamının boşluğunu düşünmeye koyuldu.</p>
</body>
</html>
