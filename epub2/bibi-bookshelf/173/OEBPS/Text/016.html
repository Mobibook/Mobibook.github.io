<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p>&nbsp;</p>

  <p>&nbsp;</p>

  <h1 class="h11"><a id="ncx1155"></a><span class="th11">10.</span></h1>

  <p class="p14"><span class="t12">BÖLÜM</span></p>

  <p><span class="t4">RENALDO VERMA,</span> <span class="t4">Ş</span><span class="t4">İ</span><span class="t4">Ş</span><span class="t4">KO</span> herifin tekiydi. Hantal vücuduna rağmen serseriliğin verdiği tecrübeyle etrafına haddinden fazla ukala ve nefret dolu bakışlarla meydan okumayı gayet iyi bilirdi. Ancak vücut yapısına bakınca insan onun değil bir polis memurunu sıradan bir kişiyi bile kolay kolay alt edemeyeceği izlenimine kapılırdı. Ama daha uzun zaman önce birini eline geçirdiği beysbol sopasıyla öldüresiye dövdüğünü itiraf etmişti. Sabıka dosyası uyuşturucu satıcılığından, gaspçılığa, hırsızlıktan adam yaralamaya kadar bir dizi eylemle doluydu. Repertuarına son olarak cinayet ve saldırı suçlarını eklemişti ama onlarda da üstün bir başarı elde etmişti. Ancak ardında hep benzer işaretler bırakmış ve böylece ulusal sicil sistemi tarafından dikkatle izlenilenler arasına alınmıştı. Psikologlar aslında suçu ifa ederken bu işaretleri bırakmaktan kaçınmanın son derece kolay olabileceğini yorumluyorlardı. Ama saldırgan yalnızca içsel güdülerini tatmin edebilme arzusuyla bu tür izleri bırakmaktan bir türlü vazgeçemiyordu. Oysa biraz daha dikkat etse yakalanması çok güç bir seri katil haline dönüşmesi işten bile değildi.</p>

  <p>Vernıa sorgu odasına kendinden oldukça emin bir havada, kasıla kasıla girdi. Kovac'ın hemen karşısındaki sandalyeye oturur oturmaz da masadaki sigaraya uzandı. Uzun, kemikli, kemirgenlerinkini andıran parmaklarındaki anormal değişiklikler büyük bir ihtimalle AİDS hastası olduğunun emaresiydi.</p>

  <p>"Avukatım olmadan sizinle konuşmamam lazım," dedi dumanı burun deliklerinden savururken. İnce, uzun burnunun kemeri neredeyse tamamen yara bere içindeydi. İncecik bıyığıysa ilk başta dudağının üzerine bulaşmış bir kir gibi duruyordu. Bu görünüşüne karşın efemine tavırlarla, elini kolunu abartılı hareketlerle sallayarak konuşuyordu. Sürekli sallanıyor, eğiliyor, bükülüyor, adeta hayalinde canlandırdığı müziğin ritmiyle dans ediyordu.</p>

  <p>"Tamam, çağır o zaman avukatını," dedi Kovac ayağa kalkarken. "Ama benim o saçmalığa ayıracak vaktim yok. O buraya gelene kadar ben çoktan gitmiş olurum. Sen de çağırdığın avukatın parasını nasıl ödeyeceğini düşünmeye başlarsın bu arada."</p>

  <p>"Avukatın parasını vergi mükellefleri ödüyor," dedi Verma sarsıla sarsıla gülerek. "Beni ilgilendirmez ki!"</p>

  <p>"Evet, hiçbir şeyle ilgilenmediğini biliyorum," dedi Kovac. "Ama yine de sorularımı yanıtlayacaksın. Çünkü pazarlık etme şansını kaçırmak istemeyeceksin. Sonra çok geç olacak yoksa. Eyalet savcısıyla yatağa girmek istemezsin, değil mi? Dosyan şu anda St. Cloud'a gönderilmek üzere."</p>

  <p>"Hiç de değil," dedi kendinden emin bir ifadeyle. Ben Oak Park Heights'de yatacağım. Lanet olası kuzeyde değil. Orası ilkel bir yer. Ben Heights'e gideceğim. Zaten anlaşma da bu şekilde yapıldı. Heights'de dostlarım var."</p>

  <p>Kovac pardösüsünün iç cebinden ikiye katlı bir dosya alıp, sanki kuru temizleyicinin fişini kontrol ediyormuş gibi önemsiz bir ifadeyle şöyle bir göz gezdirdi. Ardından tekrar cebine koyarken de, "Bekle de gör," dedi.</p>

  <p>Verna kuşkuyla gözlerini kısarak, "Bu da ne demek şimdi?" diye sordu. "Anlaştım ben. Anlaşma yaptım."</p>

  <p>Kovac umursamaz bir tavırla omzunu silkerek, "Bilemem," dedi. "Sadece seninle şu Eric Curtis cinayeti hakkında konuşmak istiyorum."</p>

  <p>"Ben yapmadım."</p>

  <p>"Bu cümleyi ne kadar çok serserinin kurduğunu biliyor musun?" diye karşı çıktı Kovac. "Her bir serseri önünde sonunda mutlaka bu cümleyi kurar. Ritz-Carlton'a gönderilmemen için elimden geleni yapacağımı bir kez daha söylememe gerek var mı?"</p>

  <p>"Ben onu soydum. Niyetim onu öldürmek değildi."</p>

  <p>"Elbette, değildi. Bir insanın başına bu kadar çok vurunca ölebileceğim nereden bilebilirsin ki?"</p>

  <p>"Oraya onu öldürmek için gitmedim," diye açıkladı, surat asarak.</p>

  <p>"Ah, anlıyorum. Onu soymaya gittiğinde evde olduğu için o suçlu sayılmalı. Tam bir salakmış adam yahu. Onun iğrenç genlerinin yayılmasını engelleyerek topluma hizmet etmiş sayılırsın. Seni ödüllendirmek lazım."</p>

  <p>Verma ayağa kalkarak, "Üstüme gelme artık, Kovac," dedi.</p>

  <p>"Sen bilirsin. Ama St. Cloud da üstüne gelen çok olacak gibi geliyor bana. Tıpkı bir çöpçatan hattına başvurmuş gibi olacaksın orada, inan bana."</p>

  <p>Verma sigarasını ona doğru sallayıp, külleri yere dökerken, "Ben St. Cloud'a gitmiyorum. Avukatımla konuş istersen," dedi.</p>

  <p>"Hennepin Eyaleti'nde üç kuruş paraya, davadan davaya koşuşturup duran avukatından mı bahsediyorsun sen? Tamam, bir konuşayım bakayım. Belki adını hatırlar," dedi ayağa kalkarken. Ardından gidip, Verma'nın çıkık kemikli omzuna el atarak, "Oturun, Bay Vermin," dedi.</p>

  <p>Verma sandalyeye adeta yığılırcasma otururken, elindeki sigarayı atıp, yeni bir tane yaktı.</p>

  <p>"Ben polis katili değilim."</p>

  <p>"Tabii tabii. Savcı sırf laf olsun diye seni bununla suçladı, değil mi? İşi gücü olmadığı için ne yapacağını bilemediğinden en iyisi masum birini suçlayayım da biraz iş çıksın, dedi herhalde." Kovac başını iki yana sallayarak sandalyesine geçerken, "Bak, beni iyi dinle," dedi. "Seni neden suçladı biliyor musun? Olay yerinde bulunan tüm deliller senin önceki suçlarda arkanda bıraktıklarınla örtüşüyor da onun için."</p>

  <p>"Ne olmuş yani? Sen hiç taklitçi diye bir şey duymadın mı?"</p>

  <p>"Bana hiç de taklit edilme arzusu uyandıracak bir model gibi geliniyorsun."</p>

  <p>"Yapma be!" diye sırıttı Verma. "O zaman anlaşma yapmayı nasıl başardım? Benim katil olduğumu kanıtlayacak en küçük bir şey bile bulamadılar. Ellerinde ne parmak izi ne de görgü tanığı vardı."</p>

  <p>"Yok muydu? Yani sen tam bir gölge adamsın öyle mi? Peki eğer Curtis'i öldüren sen değilsen, onun kol saati evinde ne arıyor?"</p>

  <p>"Ben de çok şaşırdım," diye ısrarla inkar etmeyi sürdürdü Verma. "O saati daha önce hiç görmedim. Berbat bir Timex. Neden o derece basit bir saati çalmakla uğraşayım ki?"</p>

  <p>"Yine de işe yarar bir saat, sayılır," dedi Kovac. "En azından doğru evde olduğuna emin olmuşsundur. Çünkü Eric Curtis'i tanıyordun, onun taktığı saati de biliyordun," diye devam etti. "İnsanları taciz ettiğin için seni iki kez gözaltına almış, değil mi?"</p>

  <p>Verma omzunu silkip, dudak büktü. Ardından gözlerini kırpıştırarak, "Yine de ona karşı kötü hisler beslemiyordum," dedi. "Hatta son defasında ondan isterse para bile almayacağımı söylemiştim. Çok tatlı bir çocuktu. Ama o, belki başka sefere, dedi. Keşke beni red-detmeseydi."</p>

  <p>"Yani sırf fikrini değiştirip değiştirmediğini görmek için evine uğradın, öyle mi? Sonra da işler birden ciddileşti..."</p>

  <p>"Hayır," dedi Verma ciddi bir sesle. Elindeki sigarayı kaşlarını çatarak izleyen Kovac'a baktı bir süre. Duman doğrudan Dedektifin burnuna geliyordu. "Bak, Kojak, diğer polisler de beni Curtis cinayetiyle bağlantılı göstermeye çalıştı. Ama başaramadı. Eyalet savcısı da öyle."</p>

  <p>Ardından mümkün olduğunca şuh görünmeye çalışarak, öne doğru biraz eğildi. Bu hareketiyle Kovac'ın tüylerini diken diken etmişti. "Biliyorum kabul etmesi senin için çok zor," dedi. "Ama sen de kamışını bana sokamayacaksın."</p>

  <p>"Elektrik prizine sokmayı tercih ederim."</p>

  <p>Verma arkaya yaslanarak, kahkahayla güldü. "Neler kaçırdığını bilmiyorsun."</p>

  <p>"İnan bana, tahmin edebiliyorum."</p>

  <p>Verma kıs kıs gülerek, dilini mümkün olduğunca dışarı çıkartarak, dudaklarını yaladı. "Gerçekten seni emerek rahatlatmamı istemez miydin, Kojak? Belki dilimle kıçını da bir güzel yalardım?"</p>

  <p>"Tanrım," diye bağırdı Kovac ayağa fırlarken. Sonra sandalyenin arkasına astığı pardösüsünün iç cebinden bir atkı çıkartıp, köşedeki kameranın üzerini örttü.</p>

  <p>Verma gözleri dört açılmış bir halde onu izliyor, Dedektifin yaptığına bir anlam vermeye çalışıyordu. Telaş ve endişe karışımı bir sesle, "Hey, dostum. Bunu neden yaptın ki?" diye sordu.</p>

  <p>"Eyvah, eyvah, Renaldo!" diye fısıldadı Kovac masaya yaklaşırken. "Artık kameranın çalıştığını sanmıyorum."</p>

  <p>Verma ayağa fırlamaya çalıştı ama Kovac hemen atılıp, adamı omuzlarından bastırarak, sertçe yerine oturttu.</p>

  <p>"Kafanı patlatırım," dedi sakin bir ifadeyle. "Şimdi zırvalamayı kes Vermin. St. Cloud'da bana borcu olan insanlar yok mu sanıyorsun?"</p>

  <p>"Ben oraya gitmiyorum..." Kovac'ın boğazına sarılan ellerinin baskısı artınca susmak zorunda kaldı. Boynunu iyice büzerek, omuzlarını çekerken, zorlukla nefes almaya çalışıyordu.</p>

  <p>"Kız kardeşimin oğlu orada gardiyandır," diye yalan söyledi Kovac. "Uzun yıllar çiftliklerde çalışan yeğenimi sırf iri yarı olduğu için gardiyan olarak işe aldılar. Çok zeki değildir ama bana adeta bir köpek kadar sadıktır. Ne istesem yapar."</p>

  <p>"Tamam! Tamam!"</p>

  <p>Kovac onu bırakıp, sandalyesine döndü.</p>

  <p>"Beni elimden geleni yapmaya çalıştığım için suçlama," dedi Verma sigara paketine uzanırken. Ancak bu kez Kovac daha atik davranıp, paketi kaptı. Ve içinden bir sigara alıp yaktıktan sonra paketi cebine attı. Bir yandan da kendi kendini sigara içmeyi sorgulama yöntemi olarak kullandığına ikna etmeye çalışıyordu.</p>

  <p>"Çok sert oynuyorsun ha!" dedi Verma neşeli görünmeye çalışarak. "Çok hoş."</p>

  <p>"Vermin..."</p>

  <p>"Ne?" diye sordu büyük bir hiddetle. "Benden ne istiyorsun Kojak? Curtis olayını üzerime yıkmaya mı? Cehenneme git. Onu ben öldürmedim ve de anlaşma yapıldı. Savcı da ellerinde fazla bir şey olmadığı için üzerime gelemedi zaten. Bu yüzden sabıka kayıtlarıma dayanarak bana uygun bir şeyler ayarladılar. Ben de Franz olayını kabul ettim. Anlaşma yaptık, eyalet de vakit ve para kaybetmeyerek bu işten karlı çıktı. Benim için de sorun yok. Neticede Heights'dekiler de benim bir polisi mıhlamamı fazla sorun etmezler. Ama Curtis'i ben öldürmedim. Onu kimin öldürdüğünü öğrenmek istiyorsan Çavuş Springer'la konuş. O sorunun yanıtını biliyor."</p>

  <p>Kovac bir süre dumanın ciğerlerine süzülüşünün keyfini çıkarmaktan başka hiçbir şeyle ilgilenmedi. Hatta karşısındakinin sözlerini bile doğru dürüst dinlemiyordu. O an için sadece nikotinden böylesine zevk almanın ne kadar yanlış bir şey olduğunu düşünüyor ama yine de sigarayı keyifle tüttürmekten kendini alamıyordu.</p>

  <p>"Öyle mi?" dedi sonunda dikkatini yeniden Verma üzerinde yoğunlaştırarak. "O zaman o aşağılık köpeği neden enselemedi, dersin?"</p>

  <p>"Bunun nedeni sanırım o aşağılık köpeğin de bir polis olması, belki de."</p>

  <p>"Diyorsun."</p>

  <p>"Ben değil, İçişleri'nden o parlak çocuk söylüyor."</p>

  <p>"Kimmiş o?" dedi Kovac sinirlerinin gerildiğini hissederek.</p>

  <p>"Kaslı, Versace mankenleri kadar yakışıklı olan herif var ya, o işte," dedi Verma gözlerini kapatıp, hayallere dalarak. "Çok hoştu doğrusu, dedi."</p>

  <p>"Anlıyorum. Bu İçişleri muhbiri gelip seninle konuştu, öyle mi? Curtis'i öldürenin bir polis olduğu bilgisini seninle paylaştı ha! Vay canına!"</p>

  <p>Verma alt dudağını gürültüyle emince, Kovac içinde onu yumruklama arzusunun kabardığını hissetti.</p>

  <p>"Hiç sanmıyorum ya, peki karşılığında senden ne istedi?"</p>

  <p>Verma omzunu silkti. "Ufak tefek şeyler. Cinayetle ilgili, cinayetin ardından olanlarla ilgili ıvır zıvırlar. Sürdürülen sözde soruşturmanın..."</p>

  <p>"Peki, sen ne anlattın?"</p>

  <p>"Neden ona sormuyorsun?"</p>

  <p>"Çünkü sana soruyorum. Bundan mutlu olmalısın Renaldo. Baksana İçişleri'nden bile üst rütbedesin. Ama ne yazık ki bu da zırvalarından biri, değil mi?"</p>

  <p>"Ona Curtis'i öldürmediğimi ve diğer polislerin benim hakkımda neler düşündüklerine zerre kadar aldırmadığımı söyledim. Ne onun, ne de Springer'ın. Ne de üniformalının."</p>

  <p>"Hangi üniformalı?"</p>

  <p>"Bunu yapan üniformalı," dedi burnundaki yarayı göstererek. "Ardından da kendisine karşı koyduğum yalanını söyledi."</p>

  <p>"Emniyet teşkilatı adına senden özür dilerim," dedi Kovac zerre kadar pişmanlık hissetmeyerek. "Bu üniformalının adı neydi, peki?"</p>

  <p>"İri herifin tekiydi," dedi Verma. "Ona yürüyen kütük adını takmıştım. Tabii, bu onun hiç hoşuna gitmedi. Ortağıysa ona B.O. diyordu. O da buna hiç bozulmuyordu," diye sızlandı yüzünü buruşturarak. "Ama bu kı-saltmamn aslında başka manası olduğunu da sezmiştim ben. Beni tekmelemeden önce de yaka kartında ismini okudum. Ogden."</p>

  <p>"Ogden," diye tekrarladı Kovac duyar duymaz adamın kim olduğunu hatırlayarak. Andy Fallon'un mutfağında Steve Pierce'ın üzerine atılan insan görünümlü hayvan. Burnundan akan kanları görünce, böğürüp duran yaratık. Ogden.</p>

  <p class="p15"><span class="t4"><img alt="img2.png" height="8" src="../Images/img2.png" width="112" /></span></p>

  <p><span class="t4">"S</span><span class="t4">İ</span><span class="t4">Z</span><span class="t4">İ</span><span class="t4">NK</span><span class="t4">İ</span><span class="t4">LER AHMAK OLDU</span><span class="t4">Ğ</span><span class="t4">U</span> için Verma anlaşma koparmayı başardı," dedi Chris Logan masasının üzerindeki evrak yığınını karıştırmaya devam ederken. "İstersen Cal Springer'a buldukları delilleri bir sor. Ardından da mahkemede geçerli bir arama izninin nasıl alındığı sor, bakalım sana ne anlatacak?"</p>

  <p>"Getirdiği delillerde sorun mu çıktı?" diye sordu Kovac, beş dakika sonra mahkemeye çıkması gereken, Logan'ın küçük bürosunda, kapının yanında, savcı tarafından her an çiğ çiğ yenmeye hazır halde beklerken.</p>

  <p>Logan kendi kendi söylenip, masasının üzerindeki evrak yığınını yeni baştan gözden geçirmeye koyuldu. Uzun boylu, atletik yapılı bir adamdı. Otuzlu yaşların henüz başında, geniş omuzlu, bir hayli yakışıklı biriydi. Hemen parlayıveren, sinirli bir mizacı vardı.</p>

  <p>Aynı zamanda iyi bir savcıydı. Ted Sabin'in keskin kılıcı. Sabin ona o kadar güvenirdi ki tüm duruşmalara Logan'ı yollamaktan zerre kadar çekinmezdi.</p>

  <p>"Hem de nasıl," diye mırıldandı Logan.</p>

  <p>Masasının yanındaki çöp kutusuna eğilip, içindeki çöpleri birer birer dışarı çıkartmaya koyuldu. Şekerleme ambalajları, adliye çevresindeki çeşitli restoranların hazır yemek kutularını teker teker çıkartıp, fırlatıyordu. Sonunda buruşturulup, top haline getirilmiş bir kağıt parçası bulup, doğruldu. Hummalı bir arayışın sonunda aradığını bulmanın sevinciyle, derin bir soluk aldı. Ardından kâğıdı düzeltip, çantasının içine yerleştirip, kapıya yöneldi.</p>

  <p>Kovac da onu takip ediyor, bir an için bile peşini bırakmıyordu. Sonunda, savcı dönüp, "Mahkemeye yetişmem lazım," dedi ve savcıların bürolarının yer aldığı geniş koridorun sonundan sola döndü.</p>

  <p>"Benim de çok zamanım yok," dedi Kovac. Bir yandan da Savard acaba blöfümü görüp, teğmeni aramış mıdır, diye endişeleniyordu. Kadın öyle kolay kolay ne yapacağı sezilenlerden değildi. Bu sorunun yanıtını ancak Leonard tarafından çağırılıp azarlanmaya başladığında alabilecekti.</p>

  <p>Boş asansöre binerlerken, Kovac rozetini arkalarındakilere gösterip, onların içeri girmelerine engel oldu.</p>

  <p>"Kusura bakmayın ama bir polis soruşturması var da," dedi KAPAT yazılı düğmeye basarken.</p>

  <p>Logan hiç de mutlu görünmüyordu ama adamın yüzünden bu somurtkan ifade zaten hiç eksik olmazdı.</p>

  <p>"Oldukça ayrıntılı dokümanlarımız vardı," dedi. "Sabıkaları, bu tür suçları işlemeye yönelik tavrı. Ama hiç kimse Verma'yı olay yerinde veya yakınında görmemişti. Ayrıca parmak izi de tespit edilmedi. Ayrıca ne bir kıl ne de kan bulunabildi. Oysa Verma daha önceki suç mahallerinde arkasında hep bir şeyler bırakmıştı. Ama Curtis cinayetinde ne yazık ki hiçbir şey bulamadık. Bunun nedenini de bilmiyoruz. Belki bir şey onu olay mahallim erken terk etmeye zorladı. Ya da korktu. Kim bilir? Her şey olabilir."</p>

  <p>"Peki, saatle ilgili nasıl bir yorum yapıldı?" diye sordu Kovac dedi asansör katta durup, kapısı dışarıda bek-leyenlerce hızla açılırken.</p>

  <p>Mahkemenin koridorları kötü şöhretli avukatlar, birbirleriyle tartışanlar, şaşkınlar, davalarını kaybedip bir köşeye yığılmışlarla doluydu. Hepsi Hennepin Eyaletinin adalet çarkları arasında öğütülmenin nasıl bir şey olduğunu burada yaşayıp, görerek öğreniyorlardı.</p>

  <p>"Salak bir polis memuru saati Verma'nın çekmecesinde bulduğunu iddia etti. Onun yüzünden de tüm suçlamalarımızı geri çekmek zorunda kaldık," dedi Logan hızlı adımlarla duruşma salonuna doğru yürürken. "Ne yazık ki üzerinde bir tek parmak izi bile yoktu. Bu yüzden de tüm çabalarımıza karşın, herif itiraf etmedi. Ayrıca bölümünüze karşı giderek artan sayıda davayı görünce, Sabin de bu konuda ısrar etmek istemedi."</p>

  <p>"Kurban bir polis olsa bile, öyle mi?" diye sordu Kovac yüzünü buruşturarak.</p>

  <p>Logan omuz silkip, odanın en ferah bölümündeki savcı masasına doğru ilerlemeye koyuldu. "Davayı kazanamazdık. Eyalet de yeni bir duruşma istemedi. Daha fazla üstelemenin ne anlamı vardı ki? Neticede Verma, Franz'ı öldürmekten suçlu bulunup cezaevini boyladı."</p>

  <p>"Ama diğer cinayetten ceza almamış oldu."</p>

  <p>"Önemli olan suçun taammüden işlendiğini kanıtlayabilmek. Bu saldırıda veya hırsızlıkta kolay ama iş cinayet olunca, o kadar zor ki. Mesela Franz'ı adamın beysbol sopasıyla öldürmüş. Bunun taammüden olduğunu nasıl ileri sürebilirdik ki?"</p>

  <p>"Peki, Verma'nın gerçekten Curtis'i öldürmediğine inandınız mı? Suçun üstüne yıkıldığı masalına?"</p>

  <p>"Curtis'in gay olduğu için başka polislerin tacizine uğradığı yolunda söylentiler vardı. Ama bu tacizlerin elbette cinayete kadar uzanabileceğini düşünmedik. Neticede en güçlü zanlı VERMA olarak kaldı."</p>

  <p>Kovac iç çekip, etrafına bakındı. Mübaşir, masa başındaki memurla şakalaşıyordu. Kısa boylu, kıvırcık saçlarını arkada topuz yaparak toplamış, devasa boyutlardaki gözlükleriyle bir hayli komik gözüken savunma avukatı, elindeki büyük evrak çantasını savunmaya ayrılan bankonun üzerine koyup, yüzünde yapmacık bir gülümsemeyle Logan'a doğru yöneldi.</p>

  <p>"Anlaşmak için son şansın, Chris."</p>

  <p>"Ancak rüyanda görürsün, Phyllis," dedi Logan bir İncil'den daha kalın dosyayı işaret ederek. "Çocuk por-nosu düşkünlerine en ufak bir hoşgörü gösteremem."</p>

  <p>"Aynı şeyi katiler için hissetmemeniz ne kadar kötü," dedi Kovac ve adamın yanıtını beklemeden dönüp, çıktı.</p>

  <p class="p15"><span class="t4"><img alt="img2.png" height="8" src="../Images/img2.png" width="112" /></span></p>

  <p><span class="t4">"NEDEN VERMA'YA G</span><span class="t4">İ</span><span class="t4">TT</span><span class="t4">İ</span><span class="t4">N</span> ki?" diye sordu Liska Kovac'ın tabağından bir kızarmış patates kapıp, ağzına atarken. Geç kalmıştı, bu yüzden de Kovac yemek siparişini onu beklemeden vermişti. "Yalancı, düzenbaz herifin teki o," diye de ekledi.</p>

  <p>"Onu hiç gördün mü?"</p>

  <p>"Hayır," dedi Kovac'ın tabağından aldığı ikinci patates dilimini ketçapa bularken. "Onların hepsi yalancı, düzenbaz heriflerdir. Bunu bir kenara yaz, bu benim en özlü sözlerimden biridir."</p>

  <p>"Bir şey istiyor musun?" diye sordu garsona işaret ederken.</p>

  <p>"Hayır. Seninkileri yerim ben."</p>

  <p>"Yeter ama. Bana doksan iki bin tane kızarmış patates borcun var. Hiç sipariş verdiğini görmedim senin."</p>

  <p>"Sen şişmanlamayasın diye."</p>

  <p>"Ne? Siparişi ben verince içindeki yağ oranı daha mı az oluyor yani?"</p>

  <p>Liska hınzır bir ifadeyle sırıtarak, "Kesinlikle," dedi. "Ayrıca sigarayı bırakmaya çalıştığın için de kilo alacaksın. Ben sana iyilik yapıyorum. Neden Verma'ya gittin?"</p>

  <p>Kovac hamburgerini tabağına bırakıp, arkasına yaslandı. Birden iştahı kaçmıştı. Patrick'in Barı'na sırf alışkanlıktan gelmişti ama pişman olmuştu. Restoran bölümü her zamanki gibi polis kaynıyordu. Arka tarafta, köşede bir masayı tercih etmişti. Zaten kendini de böyle bir kenara atılmış gibi hissediyordu. Özellikle Verma'nın anlattıklarıyla Logan'ın üstü kapalı olarak söylediklerini düşününce, Andy Fallon'un yaşamını daha detaylı incelediğinde büyük bir ihtimalle işin içinde daha çok sayıda polis olduğunu tespit edebileceğini tahmin edip, bu işin içine karışan polislerin de hiç birinin iyi amaçları olmadığını öngörünce mutsuzluğu katlanıyordu.</p>

  <p>"İçişleri'nin Curtis olayıyla bir bağlantısı olup olmadığını anlayamadım. Bunu Savard'tan öğrenmeme de imkan yok," dedi sesini mümkün olduğunca alçaltarak. "Belki de senin adamın dediği gibi bir cinayet araştır-masındaydılar. Ya da sadece bir soruşturma yönetiyorlardı. Ama gidip, Springer'la konuşmadan önce biraz daha bilgi sahibi olmak istedim."</p>

  <p>"Cal Springer'ı sığır otlağında bok bulamayacak kadar beceriksiz herifin tekidir," diye fikrini açıkladı Liska, ardından şişman kadın garsona kola siparişi verdi. "Ama hiç kimsenin onun kişiliği hakkında olumsuz şeyler söylediğini duymadım."</p>

  <p>"Herif geri zekalının teki," dedi Kovac. "Kendini beğenmiş bir salak. Davalardan çok sendika işlerine zaman harcıyor. Ayrıca bu Curtis olayındaki her şey de apaçık ortada gibi. Hatta Springer gibi bir salak dahi böylesine net bir davaya zarar veremezmiş gibi duruyor. Ancak Verma hâlâ cinayeti işlemediğini söylüyor."</p>

  <p>Liska gözlerini devirerek, "Hayır! Yoksa masum bir adamı cezaevine mi tıkmışlar!" diye bağırdı gülerek.</p>

  <p>"Evet, adam sütten çıkmış ak kaşık," dedi Kovac benzer alaycı tonlamayla. "Asıl önemli olan şu. Adam evine Eric Curtis'in saatinin bir polis tarafından konulduğunu iddia ediyor. Polisin adı da Ogden."</p>

  <p>Bir anda Liska'nın kaşları çatıldı. "Ogden mi? Dünkü olayın kahramanı?"</p>

  <p>"Ta kendisi. Böylesi bir sav bir İçişleri soruşturması açılması için yeter de artar bile. Logan bana bu işin çok pis koktuğunu bu yüzden de Sabin'in dokunmak istemediğini söyledi. Üstelik Ted Sabin'in burnu pis kokulara karşı hiç de duyarlı sayılmaz. Bir de Curtis'in polis olduğunu düşününce Sabin'in çekingenliğini anlamlandırmak giderek güçleşiyor."</p>

  <p>"Curtis bir gay polisti," diye hatırlattı Liska. "Gayle-rin hedef alındığı saldırının kurbanlarından biri. Sence Belediye Başkanı ve yardakçıları bu konuya medyanın ilgisini çekmek isterler mi?"</p>

  <p>Kovac kaşlarını çatarak, Liska'nın söylediklerini bir süre düşündü. "Verma ayrıca Curtis'i bir polisin öldürdüğünü iddia etti."</p>

  <p>"İyi de neden biz bu iddiayı daha önce duymadık?" diye sordu Liska tüm olup bitenlerin ne kadar da dışında kaldıklarını hissedip, endişeye kapılarak.</p>

  <p>"Bak bu güzel bir soru. İçişleri bu konuyla en fazla bir, bir buçuk aydır ilgileniyormuş. Oysa Verma en az iki aydır gözetim altında. Belki de hiç kimse İçişleri'nin olayı soruşturduğunu bilmiyordu. Springer bilse bile kimseye bu konudan bahsedebilecek bir tip değil. Herif ağzını açıp iki kelimeyi bir araya getirinceye kadar aylar geçiyor." Bir anda adamın konuşması aklına gelince gülmemek için kendini zor tuttu. "Bir de bakıyorsun, İçişleri Cal Springer'ı soruşturuyormuş. Ne komik."</p>

  <p>Liska hiç de onun kadar neşeli değildi ama Kovac bunun farkına varmadı.</p>

  <p>"Belki de Andy Fallon onlara söyleyene dek kimse durumu bilmiyordu," dedi.</p>

  <p>"Şu gizemli adamınla bir buluşma ayarlayabilirsen ondan detayları öğrenme şansımız olur."</p>

  <p>Liska başını iki yana sallayarak, "Beni o arayacak," dedi. "Numarasını bilmiyorum. Ayrıca sabahki konuşmamızda sesinden çok endişeli olduğu izlenimini edindim."</p>

  <p>"İçişleri'nde adı, telefon numarası filan vardır. Orada tanışmıştınız ne de olsa."</p>

  <p>"Ama İçişleri bize numarasını vermeyecektir. Hatta soramayız bile. Bu dosya resmi olarak kapatılmış durumda."</p>

  <p>"Ben kapattığımda kapanır ancak," dedi Kovac ciddi bir ifadeyle. Neticede bu onun davasıydı. Bu yüzden de kimsenin ona soruşturmayı nasıl yürüteceğini söylemesini de durma talimatı vermesini de kolay kolay kabullenemezdi. Bir dava o ikna olana dek soruşturulmalıydı ve bu seferkinde de ikna olması için kat edilmesi gereken yol çok uzundu.</p>

  <p>"Bu kez o kadar basit değil," dedi Liska. "Bil bakalım Andy Fallon'un adli tıp raporunun beklediğimizden çabuk çıkmasında kimin parmağı varmış?"</p>

  <p>Kovac kaşlarını çatarak, "Bundan hiç hoşlanmayacağım, değil mi?" diye sordu.</p>

  <p>"Kesinlikle."</p>

  <p>Derin bir nefes alıp, önündeki tabağı Liska'ya doğru itti. "Lanet olsun. Kimmiş?"</p>

  <p>Liska hamburgerin ısırılmış kısmını bıçakla kesti Ardından büyük bir ısırık alıp, ağzının kenarına bulaşan ketçapı peçeteyle temizledi. Sonra Kovac'ın gözlerinin içine bakarak, "Ace Wyatt," dedi.</p>

  <p>Kovac adeta inleyerek, "Aşağılık köpek," diyebildi.</p>

  <p>"Mike'a iyilik ediyor."</p>

  <p>"Vicdanını rahatlatmaya çalışıyor! Ama bu hareketinin bizim işimizi zorlaştırdığını biliyor mudur acaba?"</p>

  <p>Birasını yudumlarken, burada Ace Wyatt&rsquo;ın emeklilik partisinin düzenlendiği geceyi hatırladı. Festival havasında geçen, kalabalık partiyi. Mike Fallon'un yere düşüşü, ardından o anda Ace Wyatt'ın yüzünün aldığı garip hal geldi gözünün önüne.</p>

  <p>Yaşamını sana borçlu olan bir adamın sürekli bunu söyleyip durmasının neden olabileceği sıkıntıyı düşündü. Sanki onu sonsuza dek koruyup kollamak zorundaymış gibi. Ace Wyatt hâlâ Mike Fallon'u gözetiyor, ona elinden geldiğince iyilik etmeye çalışıyordu. Wyatt&rsquo;ın, Andy Fallon'un ölümünün garip bir intihar vakasından ziyade kaza olarak kabul edilmesini sağlamayı da bu sorumluluğunun bir parçası olarak göreceği apaçıktı. Böylece hem bir babanın acısını bir nebze olsun hafifletmiş hem de onun Andy'nin hayat sigortasından ödeme almasının yolunu açmış olacaktı.</p>

  <p>"Raporu aldın mı?" diye sordu. "Stone bitirmiş mi raporu?"</p>

  <p>"Otopsiyi Stone değil Upshaw yapmış."</p>

  <p>"Upshaw mı? O da kim?"</p>

  <p>"Yeni biri. Eğer bütün gün ölüler üzerinde çalışan biri olduğunu aklına getirmezsen hoş biri olduğunu söylemek mümkün. Tabii ben almayayım, teşekkürler," dedi Liska tabağındaki son lokmayı ağzına tıkarken.</p>

  <p>"Onun başka özelliği dikkatini çekmedi mi? Beyni var mı filan gibi mesela?"</p>

  <p>"En azından salak olmadığını söyleyebilirim. Saçma sapan konuşan biri değil. Ama işini iyi bilip bilmediğini söylemek için henüz çok erken."</p>

  <p>"Harika."</p>

  <p>"Rapora göre Fallon oksijensizlikten ölmüş. Vücudunda başkaca bir yara izine de herhangi bir boğuşma belirtisine de rastlanmamış."</p>

  <p>"Seks yapmış mı?"</p>

  <p>"Upshaw herhangi bir sperm izi bulunmadığını söyledi. Yani ölümü bir cinsel fantezi sırasında olduysa bile ya güvenli seks yapma eğilimleri olan bir çifttiler ya da en önemli aktiviteyi sona saklamayı tercih ediyorlardı."</p>

  <p>"Doku incelemesi?"</p>

  <p>"Henüz hazırlanmış resmi bir doküman yok ama Barkin'i arayıp, konuştum. Bana Fallon'un damarlarında düşük miktarda alkol tespit edildiğini söyledi. Sıfır nokta dört. Ayrıca Zolpidem adlı bir barbituratla Ambien adlı bir uyku ilacı da tespit edilmiş. Bu da her ne kadar hepsi birbirine karışsa bile öldürecek miktarda olmamasına karşın durumun cinsel bir oyundan ziyade intihara uyduğunun başka bir göstergesi. İnsanların çoğu yaşamlarına son vermeden önce kafayı iyice tütsüler. Eğer cesette Rohypol veya benzeri bir maddeye rastlansaydı o durumda çok daha farklı bir senaryo üretme zorunda kalabilirdik. Zira hiç kimse kendini asmak için çok uzun vadeli hazırlıklar yapmaz. Ya da en azından yalnız mazoşistler hariç hiç kimse yapmaz diyelim."</p>

  <p>Kovac gözlerini kısıp, hatırlamaya çalışırken, "Andy Fallon'un ecza dolabını kontrol eden olmuş mu?" diye sordu.</p>

  <p>"Bunun için ortada bir gerekçe yoktu ki."</p>

  <p>"Kontrol etmemiz gerek."</p>

  <p>"Arama izni alamazsın."</p>

  <p>"Arama iznine neden ihtiyaç duyayım ki? Bana kim karşı çıkacak?"</p>

  <p>Liska omuz silkerek, pipetten iri bir yudum kola çekti. Ardından umursamaz bir ifadeyle arkasına yaslandı. Sonra birden bire heyecanlandı.</p>

  <p>"Ne?" diye sordu Kovac durumu fark edip.</p>

  <p>"Cal Springer geliyor. Çok fazla kuru fasulye yiyip, bir türlü gaz çıkartamıyormuş gibi bir ifade var yüzünde."</p>

  <p>Springer masaların arasından sanki tahta bir kuklaymış gibi sarsak hareketlerle geçiyordu. Kasları sinirinden iyice gerilmiş, yüzüyse öfke veya soğuk veya her ikisi yüzünden kıpkırmızı kesilmişti. Darmadağınık saçlarıyla, kaşlarını çatarak etrafa bakındı. Ardından Kovac'ı görünce, şişman garsonu bir kenara itip, adeta koşar adımlarla Dedektifin masasına yöneldi. Arkasındaki kadın garson onun yüzünden tepsisindeki birayı dökmüş, söyleniyordu. Springer sadece şöyle bir bakıp, yarım ağzı özür diledi.</p>

  <p>Kovac başını iki yana sallayarak, "Hey Cal, senin bayanları yere sermekten hoşlandığını duydum. Ama sanırım uygulama noktasında bazı eksikliklerin var."</p>

  <p>Springer aynı öfkeli tavrı muhafaza edip, parmağını Kovac'a doğru salladı. "Senin Renaldo Verma'yla ne işin vardı?"</p>

  <p>"Dans edip sigara içtik."</p>

  <p>"Öğleden sonra avukatı aradı. Hiç kimse ona böyle bir görüşme hakkında bilgi vermemiş. Bana da verilmedi tabii."</p>

  <p>"Kimse ona bilgi vermek zorunda değil ki. Vernıa beni görmeyi kabul etti. İsteseydi avukatını çağırabilirdi. Ayrıca ben ne zamandan beri kıçımı silmek için senden izin almak zorundayım?"</p>

  <p>"Bu benim davam."</p>

  <p>"Ve de kapanmış bir dava. Dolayısıyla senin de işin sona erdi. Neden bu kadar büyütüyorsun?"</p>

  <p>Springer önemli bir devlet sırrını açıklamak üzerey-miş gibi tedirgin ifadelerle etrafa bakınıp, "Bitmedi," diye fısıldadı.</p>

  <p>"Ah, İçişleri hesabına mı?" diye sordu Kovac yüksek sesle.</p>

  <p>Springer öfkesinden çıldıracak gibi gözüküyordu.</p>

  <p>"Senin aleyhine açılmış bir soruşturma yok, değil mi?" diye sordu Liska. "Yani saati adamın evine koyan sen değilsindir umarım, Cal?"</p>

  <p>"Ben hiçbir şey yapmadım."</p>

  <p>"Bu da senin alışık olduğumuz soruşturma tekniğin işte," dedi Kovac. "Bir soruşturmanın içine nasıl edeceğini gayet iyi bilirsin sen."</p>

  <p>Springer nefretle bakarak, "Ben son derece temiz bir soruşturma yürüttüm. Kitaba uygun davrandım. Verma benim hakkımda herhangi bir şikayette bulunmadı. İçişleri de öyle."</p>

  <p>"O zaman neden benimle bu konu hakkında konuşarak vaktini harcıyorsun?" diye sordu Kovac.</p>

  <p>Springer derin bir nefes alıp, kan dolaşımını yavaşlatmaya çalışan bir adam edasıyla bir süre ekledi. "Bu işten uzak dur Kovac. Konu kapandı. Dosya ve soruşturmayla ilgili her şey kapatıldı."</p>

  <p>"Yapma, Cal. Bitmediğini ikimiz de biliyoruz," dedi Kovac merak içinde adamı izlerken. Liska&rsquo;ınn da Sprin-ger'i tepeden tırnağa süzdüğünü görebiliyor, adamın her geçen saniye artan gerginliğinin onun tarafından da çok net biçimde gözlemlendiğini hissediyordu.</p>

  <p>"İçişleri Teğmeni bana Curtis cinayetiyle ilgili devam eden herhangi bir soruşturma olmadığını söyledi," dedi Kovac. "Başka bir şey de söylemedi. Zira bugün ölen müfettişlerine yoğunlaşmış durumdalar."</p>

  <p>"Biliyorum," diye mırıldandı Springer başını çevirerek. Yüzünün rengi yavaş yavaş normale dönüyordu. "Duydum. İntihar etmiş. Çok kötü."</p>

  <p>"Öyle diyorlar."</p>

  <p>Springer bir kez daha ona döndü. "Bu da ne demek?"</p>

  <p>Kovac omuz silkip, "Hiçbir şey," dedi. "Öylesine konuşuyorum işte."</p>

  <p>Springer bir süre ne yapacağına karar vermeye çalışarak bekledi. Sonunda hafifçe eğilerek, "Bak," dedi. "İçişleri'yle uğraşmak istemiyorum. Sendika delegesi olmak üzereyim."</p>

  <p>"İçişleri'yle iyi geçinmiyor olman senin şansını artırır."</p>

  <p>"Tabii sadece senin gibi adamlar oy verirlerse. Yaşamdan seninkilerden çok daha büyük beklentilerim var, Kovac. O yüzden konumuma dikkat etmek zorundayım. Lütfen işimi berbat etme."</p>

  <p>Kovac bir süre, dönüp, giden adamın arkasından baktı. Springer tam çıkmak üzereyken yine aynı garson kadına çarpmıştı. Kovac oturduğu yerden adamın aklının çoktan bambaşka yerlerde olduğunu sezinlemişti.</p>

  <p>"Kitaba uygun davranmış," diye söylendi Kovac. "Acaba bu hangi kitap dersin? Aptallar İçin Cinayet Soruşturmaları El Kitabı mı?"</p>

  <p>Liska ona yanıt vermedi. Dönmüş, pencereden, Springer'ın gidişini izliyor gibi görünüyordu ama çok başka şeyler düşündüğü belliydi. Belki de geçmişe daldı, diye düşündü. Uzanıp, kadının omzuna dokundu.</p>

  <p>"Hey, bu o kadar da kötü sayılmaz," dedi. "En azından doğru yolda sayılırız."</p>

  <p>"Onu rahat bırak, Sam," dedi Kovac'a dönerek. "Springer sadece bir piyon. İçişleri tarafından haksız yere sıkıştırılmayı hak etmiyor."</p>

  <p>"Bir şey bilip bilmediğini öğrenmek istiyorum."</p>

  <p>"Ben hallederim."</p>

  <p>Kovac şaşırıp, yüzüne daha bir dikkatle bakınca Liska gözlerini kaçırdı. Sanki on dört yaşındaymış ve omuzlarında taşıyamayacağı ağırlıkta bir sır varmış gibi gözüküyordu. Okul futbol takımı kaptanının bira ve sigara içtiğini öğrenmiş gibi. İsteksiz bir tavırla tabaktaki son patates kızartmasını alıp, tabağın kenarındaki ketçapa bulamaya koyuldu.</p>

  <p>"Senin neyin var?" diye sordu Kovac sonunda.</p>

  <p>Liska dudak büküp, zorla gülümsemeye çalıştı. "Galiba, hormonlarım," dedi. "Bu konuda bir şey yapmak ister misin?"</p>

  <p>"Eğer hormonların Cal Springer yüzünden alarma geçtiyse seni buz gibi suyun altına sokup rahatlatmak isterim doğrusu."</p>

  <p>"Lütfen. Daha yeni yemek yedim," dedi yüzünü buruşturarak. "Çok yorucu bir gündü. Üstelik uykusuzluktan ölüyorum. Eve gitmem gerek artık."</p>

  <p>"Sanırım İçişleri'yle ilgili hiçbir şeyin içinde olmak istemiyorsun."</p>

  <p>"İstemiyorum," dedi Liska kalkarken. "Ama bu benim Springer'ın neler bildiğini öğrenmeme engel olamaz ki. Neticede o da İçişleri'ne bulaşmak istemiyor."</p>

  <p>"İstediğini yap," dedi Kovac ama Liska'nın bu gizemli tavrından hiç hoşlanmamıştı.</p>

  <p>Ayağa kalkıp, hesabı masaya bıraktı. Ardından askıdan pardösüsünü alıp, düşünceli bir tavırla giymeye koyuldu. "Ben gidip Andy Fallon'un ecza dolabında ne var bakacağım."</p>

  <p>"Sam Kovac. Yorulmak nedir bilmeyen dedektif."</p>

  <p>"Başka yapacak işim var mı ki?"</p>

  <p>"Yok, haklısın. Sen hiç başka şeyler de istemez misin?"</p>

  <p>"Hayır," dedi aniden hatırladığı Amanda Savard'ı düşünmemeye çalışarak. Bir fantezi olarak bile çok ap-talcaydı. "Eğer hiçbir beklentin yoksa hayal kırıklığı da yaşamazsın.&rdquo;</p>
</body>
</html>
