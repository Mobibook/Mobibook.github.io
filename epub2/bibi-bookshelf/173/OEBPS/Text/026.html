<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p>&nbsp;</p>

  <p>&nbsp;</p>

  <h1 class="h11"><a id="ncx2575"></a><span class="th11">20.</span></h1>

  <p class="p14"><span class="t12">BÖLÜM</span></p>

  <p><span class="t4">"RED, SELAM. SANA</span> otoerotik boğulmayla ilgili birkaç şey soracağım?"</p>

  <p>Kate Conlan Kovac'a dönünce. Rene Russo da gençliğinde en fazla bu kadar güzeldir, diye düşündü. Kadın topuz yaptığı saçlarıyla daha bir ön plana çıkan seksi ağzını açmadan hafifçe gülümsedi.</p>

  <p>"Beni tercih ettiğin için gururlandım doğrusu, Sam. Gel içeri," dedi geri dönerken. "Ben de John'la az önce değişik seks oyunları üzerinde konuşuyorduk."</p>

  <p>"Bu beni ilgilendirmez."</p>

  <p>"Ama kapıyı çalan sensin. Dur pardösünü alayım."</p>

  <p>Kovac ayakkabılarını paspasa silip, içeri geçerken, "Ev harika görünüyor," dedi.</p>

  <p>"Teşekkürler. Burada, banliyöde yaşamak hoşuma gidiyor," dedi Kate. "Üstelik başka bir avantajı da var. Burada birinin beni öldürme olasılığı da bodrumda bir ceset bulma ihtimalim de bir hayli düşük."</p>

  <p>Bunu sanki halıda karınca olmaması ne kadar güzel değil mi, şeklinde bir tonlamayla söylüyordu. <span class="t9">Ah</span> <span class="t9">ş</span><span class="t9">u ba</span><span class="t9">ş</span> <span class="t9">belas</span><span class="t9">ı</span><span class="t9">, seri katiller.</span> Aslında kadın, bir müşterisi yüzünden ölmekten kıl payı kurtulmuştu. O gün olay mahalline John Quinn'le birlikte gelenlerden biri de Kovac'tı. Sonra Kovac sigaraya, Quinn de kızla çıkmaya başlamıştı.</p>

  <p><span class="t9">Hayat</span><span class="t9">ı</span><span class="t9">m</span><span class="t9">ı</span><span class="t9">n hikayesi.</span></p>

  <p>"Çok komiksin, Red."</p>

  <p>"Sığınağa gelsene," dedi dönüp, cilalı parkenin üzerindeki antika kilimlerin süslediği koridordan geçip, içeri yönelirken. İçeride oldukça iri, tüylü bir kedi masanın üzerine kurulmuş öylece etrafa bakıyordu. Kovac geçerken yerinden fırlayıp, ona pençelerini savurdu.</p>

  <p>"Merhaba, Thor."</p>

  <p>Kedi adeta sıkıldığında komik sesler çıkartan bir oyuncak gibi inleyerek, yere atlayıp, koca kuyruğunu sallayarak gözden kayboldu.</p>

  <p>Koyu yeşil duvardaki tahta panellerin arkasına monte edilmiş çok sayıda ampullün aydınlattığı çalışma odasına geçtiler. Dışarıda, cam kapının hemen yanında ışıl ışıl parlayan bir Noel ağacı göze çarpıyordu. Şömineyse tatlı tatlı yanmayı sürdürüyordu. Büyük bir labrador hemen ateşin karşısındaki yastığa kurulmuş, horluyordu. Thor arkalarından odaya dalıp, labradorun yanına geçti ve Kovac'ı şüphe dolu bakışlarla süzmeye başladı.</p>

  <p>Odanın diğer ucunda, bir tarafına tam donanımlı bir bilgisayarın yerleştirildiği duvardan duvara uzanan siyah bir çalışma masası vardı. Faks makinesi ve diğer kırtasiye malzemeleri de neredeyse üst üste yığılmış gibiydi. John Quinn bilgisayarın başında, gözleri ekrana sabitlenmiş bir haldeydi.</p>

  <p>"Bak kedi ne bulmuş," dedi Kate.</p>

  <p>Quinn başını kaldırdı ve gülümseyerek, okuma gözlüklerini çıkartırken," Sam. Seni gördüğüme çok sevindim," diye bağırdı.</p>

  <p>"Çok memnun olma," dedi Kate ciddi bir ifadeyle. "Seks hayatı hakkında konuşmak istiyor. Otoerotik maceralarla ilgili."</p>

  <p>Kovac kızardı. "O kadar da hevesli değilim."</p>

  <p>Quinn kalkıp, elini sıktı. Güçlü, kuvvetli ve de son derece atletik görünüyordu. Tanıştıkları, krematoryum olayında yani bir yıl kadar öncesine göre çok daha genç duruyordu. Quinn'in hareketlerinde o zaman olmayan bir rahatlık vardı, gözlerindeki karamsar ifade de silinip gitmişti. Bu kesinlikle aşkın neden olduğu değişim olmalıydı.</p>

  <p>Krematoryum olayından sonra FBI'ın en başarılı psikologlarından biri sayılan Quinn işten ayrılmıştı. Çok fazla olay, çok fazla ceset ve de çok fazla stres. Gerçi Büro öyle kolay kolay en iyi adamalarından birinin çekip gitmesine izin vermezdi. Tabii işini seven Quinn'in de rızasıyla, araya aracılar da koyup, uzun bir süre onu işte tutmayı başarmışlardı. Ama Kate'in bir katilin ellerinde can vermekten kıl payı kurtulması onun için bardağı taşıran son damla olmuştu. Quinn Bürodan ayrılıp, özel muayenesinde çalışmaya dönmüş, kendini Kate'le mutlu bir yaşam sürmeye adamıştı. Etrafta olup bitenlere bakınca da çok haklı olduğu apaçık ortadaydı.</p>

  <p>"Otursana," dedi ateşin karşısındaki rahat koltuklardan birini işaret ederek. "Ne üzerinde çalışıyorsun Sam?"</p>

  <p>"Kaza olduğuna karar verilen ve görünüşte intihar gibi duran ama işin içinde başka şeyler olabileceğinden de kuşkulandığım bir olay üzerinde."</p>

  <p>"Şu İçişleri'ndeki çocuk mu?" diye sordu Kate, Kovac'a viski kadehini uzatırken. Ardından kanepeye geçen Quinn'in bir hayli yanına sokulup, çoraplı ayaklarını önlerindeki sehpaya uzattı.</p>

  <p>"Evet, olay o."</p>

  <p>"Asılmış halde bulundu, değil mi?" diye sordu Quinn. "Çıplak mıydı?"</p>

  <p>"Evet."</p>

  <p>"Mastürbasyon yaptığına dair bir bulguya rastlandı mı?"</p>

  <p>"Hayır."</p>

  <p>"İşkence, değişik bir takım fantezi araçları, giysiler filan?"</p>

  <p>"Hayır, ama hemen karşısında kendini çok rahat görebileceği bir boy aynası vardı," dedi Kovac. "Aynanın üzerine de biri siyah keçeli kalemle, <span class="t9">üzgünüm,</span> yazmış."</p>

  <p>Quinn'in kaşları çatıldı.</p>

  <p>"Boğazıyla ip arasında koruyucu herhangi bir şey var mıydı? Sünger veya bez gibi?" diye sordu Kate. O da bir süre FBI da Davranış Bilimleri bölümünde çalışmıştı. Kendi deyişiyle önceki hayatında.</p>

  <p>"Hayır."</p>

  <p>Kate kaşlarını çattı. Quinn'se ayağa kalkıp, masanın arkasındaki kitaplığa yöneldi.</p>

  <p>"Otoerotik eylemleri yapanların çoğu bu işin nasıl yapılacağını bilen deneyimli insanlardır. İple boğazlan arasına bir şey koymadıklarında meydana gelecek iz başlarına iş açabilir," dedi Kate. "Düşünsene bunu iş arkadaşlarına, aile üyelerine, dostlarına filan nasıl açıklayabilirler?"</p>

  <p>Kovac ceketinin iç cebine uzanarak, "Birkaç fotoğraf getirdim yaınmda," dedi.</p>

  <p>Fotoğrafları sehpanın üzerine yerleştirdi. Kate hiç tepki vermeden, zaman zaman da cin toniğini yudumlamaya devam ederek dikkatle baktı.</p>

  <p>"Bu tür konularla ilgili bir videokaset buldunuz mu?" diye sordu Quinn elinde birkaç kitap ve videoka-setle geri dönerken.</p>

  <p><span class="t9">"Holiday Inn,"</span> dedi Kovac. "Ama o filmin homoseksüel bir arka planı olduğu konusunda herkesin aynı fikirde olmayabileceğini düşünüyorum."</p>

  <p>"O benim düşündüğüm tarz bir film değil," dedi Quinn televizyonu açıp, kaseti videoya yerleştirirken.</p>

  <p>"Evde gay veya normal herhangi bir porno yoktu. Bu arada durumu değiştirebilir diye söyleyeyim, kurban gaydi."</p>

  <p>"Bir şey değişmez. Bu hobinin gaylerde daha yaygın olduğuna dair bir bulgu yok elimizde," dedi Quinn. "Benim videokaset sormamın nedeni şu. Bu tür fantezileri olanlar belki sonra da izleyip eğlenceye devam etmek için genellikle kendilerini kaydederler."</p>

  <p>Yeniden kanepeye dönüp, Kate'in yanma oturdu. Ardından uzaktan kumandanın düğmesine bastı. Kovac da kocasının karnı üzerinde gezen Kate'in eline bakmamak için öne eğilerek tüm dikkatini ekrana yöneltti.</p>

  <p>Ekrana yansıyan görüntü utanç verici olduğu kadar acıklıydı. Bir adamın kazayla ölümünü gösteren amatör bir çekim. Tıknaz, saçları dökülmeye yüz tutmuş, aşırı kıllı bir adam üzerinde sado-mazo aktivitelerde tercih edilen siyah deri giysilerle kameranın karşısındaydı. Önce sahneyi güzelce kontrol etti. Garaj ya da deponun kirişine geçirilmiş gibi duran halatın sağlamlığını, konumunu dikkatle gözden geçirdi. Arka planın gözükmemesi için kameranın görüş alanının tamamını beyaz çarşaflarla çevrelemişti. Köşelere de üzerilerine deri giysiler geçirdiği, kadın mankenler yerleştirmişti. Arka planda 'Need You Tonight' adlı parça duyuluyordu.</p>

  <p>Sahnenin hazır olduğuna kanaat getirince boy aynasının karşısına geçip, rolüne başladı. Kendi kendine konuşuyor, kendini cezaya mahkum ediyordu. Başına siyah bir maske geçirip, boynuna da siyah bir ipek atkıyı birkaç kez doladı. Ardından bir süre kendi yaptığı darağacının altında dans etti. Sonra tabureye çıkıp, ipi boynuna geçirdi. Bir eliyle erkekliğini okşarken ayağının tekini kaldırdı, Sonra da diğerini.</p>

  <p>Parmakları yerden belki bir iki santim yukarıdaydı. Ama bu pozisyonda fazla kalamayacağı da kesin gibiydi. Halat iyice gerildi. Hâlâ başının belada olduğunun farkına varmamıştı. Yavaş yavaş sallanırken birden tabureye çarptı. Tabure arkaya devrilirken, o da reflekse geriye atılınca boynundaki halat daha da gerildi. Şimdi o da tehlikenin farkına varmış, penisini bırakıp, can havliyle halatı tutmaya, diğer taraftan da tabureye uzanmaya çalışıyordu.</p>

  <p>Ama artık çok geçti. Her şey çok hızlı gelişiyordu. Saniyeler içinde dansı korku filmlerindeki bir sahneye dönüştü.</p>

  <p>"Ne kadar çabuk olup bittiğini gördün mü?" dedi Qu-inn. "Küçük bir yanlış hesaplama sonucu birkaç saniye içinde her şey olup bitiyor."</p>

  <p>"Tanrım," diye mırıldandı Kovac. "Bunu sakın videocuya geri verme."</p>

  <p>Tabii şaka yapıyordu. Zira bunun Quinn'in kişisel kütüphanesine ait olduğunu gayet iyi biliyordu. Neticede seks cinayetleri adamın uzmanlık alanıydı.</p>

  <p>Oturmuş, komşularının tatil görüntülerini izliyormuş gibi, bir adamın can çekişmesini seyretmişlerdi. Adamın hareketleri kesilip, tekmesini son bir kez savuranca Quinn televizyonu kapattı. Başından sonuna tamamı dört dakikadan az sürmüştü.</p>

  <p>"Her zaman bu kadar seremoni de olmaz," dedi Qu-inn. "Bu tür bir fanteziye nadir rastlansa da, kendilerini böyle tatmin edenlerin başına benzer şeyler çok sık gelir. Ama genellikle yıl içerisinde aldığınız ihbarlarda-ki bu tür ölümlerin büyük çoğunluğu intihar olarak değerlendirilir."</p>

  <p>"Oysa çoğu olası sonuçları hesaplayamayan ve daha sonra da tamamen kendi kurduğu tuzağa düşerek can veren insanlardır," dedi Kate. "Kim bilir çevremizde bu tür şeyleri ellerine yüzlerine bulaştırmadan yapan ne kadar çok insan vardır. Ama onları hiç fark etmeyiz. Sen hiç böyle fantezileri olduğunu söyleyen birini gördün mü mesela?"</p>

  <p>"Kardeşi küçükken adam asmaca oynadıklarını söyledi. Bilirsiniz, hani kovboyculuk, savaş oyunları filan. Öyle karmaşık şeyler değil yani. Peki ya buna ne dersiniz? Böyle bir fanteziyi paylaşan kardeşler olabilir mi?"</p>

  <p>"Pek görmedim, Sam," dedi Quinn. "Ama görmemiş olmam olmadığı anlamına gelmez elbette. Asla asla demem ben. Çünkü ne zaman artık bunu da gördüm ya beni hiçbir şey şaşırtamaz desem, karşıma hayal bile edemeyeceğim korkunç bir şey çıkmıştır. Kardeşiyle ilgili senin görüşün ne?"</p>

  <p>"Kaba saba bir adam. Onun bu tür karmaşık şeylerden anlayabileceğini hiç sanmam. Ama yanılıyor olabilirim elbette. Adam tepeden tırnağa kinle dolu."</p>

  <p>"Peki ya dostları?" diye sordu Kate.</p>

  <p>"En yakın arkadaşı, hayır, Fallon'un o taraklarda bezi yoktu, diyor ama onun bir şeyler sakladığına eminim."</p>

  <p>"Bu en yakın arkadaşı erkek mi kadın mı?" diye sordu Kate.</p>

  <p>"Erkek, görünüşte gay değil, bir hayli zengin biriyle de nişanlı. Kurbansa daha önce dediğim gibi gaydi. Üstelik bunu da çok kısa bir süre önce ailesine açıklamış."</p>

  <p>"Onların sevgili olabileceklerini düşünüyorsun," dedi Quinn.</p>

  <p>"Olabileceklerini düşünüyorum. Bu da aynadaki yazının bir açıklaması olabilir. İşler ters gidince paniğe kapılan arkadaş..."</p>

  <p>Kate fotoğraflara bakarak başını iki yana salladı. "Ben burada bir seks oyunu sahnesi görmüyorum. Yine aynı şeyi söyleyeceğim. Öyle olsaydı boynu için mutlaka bir önlem alırdı. Bu daha ziyade intihar gibi duruyor."</p>

  <p>"O zaman aynadaki yazıya ne demeli?" diye karşı çıktı Quinn.</p>

  <p>"Kendini aşağılama."</p>

  <p>Detayları defalarca gözden geçirerek tartışırken Kovac da Quinn'in getirdiği kitaplara gömüldü. <span class="t9">Anormal Psikolojik Yap</span><span class="t9">ı</span> <span class="t9">ve Modern Ya</span><span class="t9">ş</span><span class="t9">am, Suç Aletleriyle Gerçekle</span><span class="t9">ş</span><span class="t9">tirilen Cinsel Aktiviteler El Kitab</span><span class="t9">ı</span><span class="t9">, Otoerotik Ölümler.</span> Bu kitaplardan bir hayli bilgi sahibi olunabilirdi. Daha önce, <span class="t9">Uygulamal</span><span class="t9">ı</span> <span class="t9">Cinayet Soru</span><span class="t9">ş</span><span class="t9">turmas</span><span class="t9">ı</span> adlı kitapta, daha şiddetli ve güzel orgazmlara ulaşmak için makaralar, halatlar, elektrik süpürgeleri hortumları, plastik çöp poşetleri kullanan ahmakların cesetlerinin fotoğraflarını görmüştü. Bu akıl dışı, ahmakça uygulamaların nedeni belki de gen havuzlarımızın dibinde yüzüyordu. Tuhaf seks oyuncaklarıyla, iğrenç pornografiyle kuşatılan insanların dipte kalan bu genleri de zaman içinde ağır ağır yüzeye çıkıyordu. Pencereleri bile olmayan evlerde yaşayan, umutsuz insanlar mutluluğu, zevki böylesi şeylerde bulmaya çalışıyordu.</p>

  <p>"Bu fotoğraflardakilere hiç benzemiyor," dedi Kovac.</p>

  <p>"Bu kitaplarda Rockefeller veya Kennedy gibi insanlar göremezsin elbette," dedi Kate. "Ama bu öyle insanların da tuhaf, hastalıklı şeyler yapmadığı anlamına gelmez. Sadece zengin oldukları için gizlenmeyi bildikleri anlamına gelir."</p>

  <p>Quinn onaylayarak, "Bu çalışma davranışların ardındaki tüm sosyo-ekonomik arka planı gözler önüne seriyor," dedi. "Ama sen de haklısın Sam. Bu görüntüler bende de adli tıbbın yanıldığı izlenimi uyandırdı. Her şey haddinden fazla düzenli gözüküyor. Ayrıca seksüel materyallerin de olmayışı... Yani kısacası bu olay mahalli benim daha önce gördüklerime hiç benzemiyor. Bunun intihar olmadığına inanman için bir neden var mı?"</p>

  <p>"Şüphe çekici şeyler var."</p>

  <p>"Asarak öldürmek çok nadirdir," dedi Quinn. "Ayrıca bunu geride iz bırakmadan yapmak da çok zordur. Kendini savunduğuna ilişkin herhangi bir iz bulabildiniz mi?"</p>

  <p>"Hayır."</p>

  <p>"Kafada bir darbe filan?"</p>

  <p>"Hayır. Otopsi raporunu görmedim ama onu kesen Doktor, Liska'ya baştaki yaralarla ilgili hiçbir şey söylememiş," dedi Kovac. "Kan raporu da geldi. Alkol ve uyku ilacı almış. Ama aşırı dozda değil. Sadece birkaç tablet."</p>

  <p>"İntihar gibi."</p>

  <p>"Ama ilaç kutusunu bulamadım. Ayrıca hiçbir yerde reçete filan da yoktu."</p>

  <p>"Psikiyatri tedavisi görüyor muymuş?"</p>

  <p>"Evet. Ama basit depresyon tanısı konmuş. Ecza dolabında bir kutu Zoloft vardı. Ben de bugün doktoruyla görüştüm."</p>

  <p>"Doktor onun intihara meyilli olduğu kanaatine varmış mı?" diye sordu Kate.</p>

  <p>"Hayır, ama çok da şaşırmadı."</p>

  <p>"Yani sen kesinlikle bir soruşturma yürütmek niyetindesin," dedi Quinn.</p>

  <p>"Ne yazık ki benden başka kimse bunu istemiyor gibi. Dava kapandı. Herkesin bir an evvel unutulup git mesini istediği bir olaya burnumu sokup, beyhude çaba harcıyormuşum gibi gözüküyor. Eğer hava bu kadar soğuk olmasa zaten cenaze de şimdiye kadar çoktan toprağa verilmiş olacaktı."</p>

  <p>Fotoğrafları alıp, cebine yerleştirirken, karşısındaki çifte bakıp, hüzünlü bir ifadeyle gülümsedi. "Ne yapayım yani. Benim yapacak başka işim yok ki."</p>

  <p>"Seni anlayacak birini bulmanı öneririm," dedi Quinn Kate'e göz kırparak. O da sımsıcak, sevgi dolu bir gülümsemeyle karşılık verdi.</p>

  <p>Kovac ayağa kalkarken, "Pekala," dedi. "Siz birbirinizi utandıracak şeyler yapmadan gitsem iyi olacak."</p>

  <p>"Bence utanan sensin, Sam," dedi Kate doğrulurken.</p>

  <p>"O da var tabii."</p>

  <p>Quinn'le Kate onu birlikte uğurladılar. Sonra kapı kapanmış, birbirlerini delicesine seven bu çift, elleri bellerinde, sevgi dolu yuvalarının huzuruna dönmüşlerdi. Otomobiline yönelirken, ne kadar hüzünlü, diye düşündü.</p>

  <p>Bunu itiraf etmekten nefret ediyordu. Keşke kendimi kandırabilsem, diye düşündü. Ama olmuyordu. Yaklaşık beş yıl boyunca Kate Conlan'a karşı platonik bir aşk yaşamıştı. Ama kadını elde etmek için en ufak bir şey yapmamıştı. Çünkü kendine bunun için izin vermemişti. Çünkü hiçbir şeyi riske etmezsen hiçbir şey kaybetmezsin felsefesine bağlılığını sürdürmek istemişti. Neticede onun gibi bir kadın kendi gibi bir erkekte ne bulabilirdi ki?</p>

  <p>Tabii bunu artık öğrenmesinin imkanı yoktu. Bunu bir kez daha fark etmek, yüreğinin hüzünle titremesine neden oldu. Ama yapacağı hiçbir şey olmadığının da farkındaydı. Daha önce kendini hiç bu kadar yalnız hissetmediğini düşünüyordu.</p>

  <p>Birden Amanda Savard'ı düşünmeye başladı. Güzel, ne olduğunu tahmin bile edemediği bir şeyler saklayan kadın. Aslında kadının bizzat kendisiyle değil, sadece hu gizledikleriyle ilgilendiğini söylemek istiyordu ama bu gece doğruların gecesiydi. Ve gerçek ortadaydı. Yüzeyin sadece biraz altında. O; kadını istiyordu.</p>

  <p>Gece, burayı kenttekinden daha sıkı sarmıştı. Kate'le Quinn kağıt üzerinde Plymouth'da oturuyor olabilirdi ama burası daha ziyade tam bir kırsal alandı. Bir kere buraya ulaşabilmek için küçük, toprak bir yolu izlemek gerekiyordu. Arkada küçücük bir göl, uzaklarda belli belirsiz görünen birkaç evin ışığı. Trafikten uzak sessiz, doğayla iç içe bir ortam. Yani Kovac'ın kendisini daha bir yalnız hissetmesine neden olan bu geceki duygularını rahatsız edip, onun başka şeyler düşünmesine neden olacak hiçbir şey yoktu.</p>

  <p>Belki de evini Vegas'taki bir otel gibi ışıklandıran bir komşuya sahip olmanın da kendine göre avantajları vardı.</p>
</body>
</html>
