<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p>&nbsp;</p>

  <p>&nbsp;</p>

  <h1 class="h11"><a id="ncx2280"></a><span class="th11">18.</span></h1>

  <p class="p14"><span class="t12">BÖLÜM</span></p>

  <p><span class="t4">"NEIL FALLON'UN SABIKASI</span> var."</p>

  <p>Kovac şaşırarak, "Bu bilgiye çok çabuk ulaştın," dedi.</p>

  <p>"Biraz gülümsemenin faydası işte," dedi Elwood başını bölmelerine doğru uzatarak.</p>

  <p>Liska her zamanki yaramaz çocuk ifadesiyle gülümseyip, sandalyesine geçerken, gerçekten de bir olay kokusu alırsam benden korkulur, diye düşünüyordu. Bu onun için adeta bir bağımlılık gibi bir şeydi. Doğru yolda olduğunu hissettiğinde o derece heyecanlanıyordu ki seks bu heyecandan ancak bir derece daha kuvvetli olabilirdi. Oysa Kovac, yaşamındaki en büyük aşkı işi olmasına rağmen, hiçbir zaman bu kadar çok heyecanlan-mazdı. Belki de onun hormon tedavisine filan ihtiyacı vardı.</p>

  <p>"Gizli tutulan mahkeme kayıtlarını tespit ettim ve de şöyle bir bakabilmeyi başardım," dedi Liska. "Yedi yılını orduda geçirmiş. Sicil belgelerine de ulaştım. Ordudan ayrıldığı yıl bir saldırı olayına karışmış. Üç ila beş yıl arası bir ceza alması olasıymış. Sonunda on sekiz ayla kurtulmuş."</p>

  <p>"Ne yapmış?"</p>

  <p>"Barda bir kavgaya karışmış. Ama kavga ettiği adamı bir hafta komada kalacak derecede benzetmiş."</p>

  <p>"Öfke, öfke ve Neil."</p>

  <p>Kovac pardösüsünü çıkartıp, askıya asarken bir yandan da düşünüyordu. Büro her zamanki arı kovanı görünümüne bürünmüştü. Telefonlar çalıyor, insanlar telaşla sağa sola koşuşuyor, gülerek birbirlerine hararetli hararetli bir şeyler anlatıyordu. Neredeyse yüzükten kulakları gözükmeyen yirmili yaşlarında, dik saçlı bir serseri, kelepçeli elleriyle üzerinden düşecek gibi duran pantolonunu tutmaya çalışarak önlerinden geçirilip, hızla ifade odasına alındı. Mike Fallon'un zamanında insan sırf bu serseri gibi giyindiği için öldürülebilirdi.</p>

  <p>"Madem böyle bir sabıkası var alkol satma ruhsatını nasıl almış?" diye sordu Kovac sandalyesine geçerken.</p>

  <p>"Almamış," diye karşılık verdi Elwood.</p>

  <p>"Buraya gelip konuşsana diye söylendi Kovac. "Sana cevap yetiştireceğim diye boynum kopacak."</p>

  <p>Liska sandalyesini botunun ucuyla itip, sırıtarak, "En azından bir şeyleri hissedeceğin için sevinmelisin," dedi.</p>

  <p>"Çok komik."</p>

  <p>Elwood elinde faks mesajını sallayarak, bölmelerine geldi. "Belediye kayıtlarında lisansın birkaç ay sonra Cheryl Fallon adını alan Cheryl Brewster adına olduğu gözüküyor."</p>

  <p>"Ayrı yaşayan karı koca," diye söylendi Kovac.</p>

  <p>"Yakında eski karısı olacak ama" diye düzeltti Liska. "Onu aradım. Kadın hemşireymiş. Fairview Ridgedale de akşam vardiyasında çalışıyormuş. Bana ondan boşanmak üzere olduğunu söyledi. Kocasına ait sevgisini, sarhoş, cimri, orospu çocuğu, biçiminde ifade edip durdu."</p>

  <p>"Vay be. Demek başı belada ha," dedi Kovac. "Alkol satma ruhsatı karısının üzerine. Peki ya kadın onu başından attığında ne olacak?"</p>

  <p>"Olacağı şu; Neil boğazına kadar boka batacak," dedi Liska. "Ruhsat olmayınca bar bir işe yaramaz. Neil'in tek çaresi kendisine ruhsatı kullandıracak başka birini bulması gibi gözüküyor. Ancak henüz böyle bir girişimde bulunmamış. Cheryl onun dükkanın tüm hisselerini satın almaya çalıştığını ama ruhsat konusunu göz ardı ettiğini söyledi. Gerçi dükkanın tamamını üstüne almak için gereken parayı da denkleştirememiş. Kadının söylediğine göre parayı bulsa bile içki ruhsatı olmadan o dükkanın iş yapması imkansızmış. Ben de ona Bay Fallon'un ailesinden yardım isteyip istemediğini sordum. Kadın kahkahalarla gülüp, Mike'ın Neil'e değil dükkanı üzerine alması için yardım etmeyi, on sent bile vermeyeceğine emin olduğunu söyledi. Üstelik Cheryl, Mike&rsquo;ın çok parası olduğundan da emin olduğunu ekledi."</p>

  <p>"Bak işte bu tam dedektiflerin ilgi alanına giren bir durum," dedi Elwood.</p>

  <p>"Acaba bu konuyu Andy'ye de açmış mıdır?" diye mırıldandı Kovac.</p>

  <p>"Cheryl'e kendisine yardım edip etmeyeceğini öğrenmek için Andy'yle konuşacağını söylemiş ama kadın ağabeyinin nasıl bir yanıt verdiğini bilmiyor," dedi Liska. "Pierce'a sorabiliriz. Arkadaşına Andy'den borç istemesini salık veren o olabilir."</p>

  <p>"Ama Pierce, Andy'nin kardeşinin ölümle bir ilişkisi olduğunu düşünüyorsa neden bunu bize söylemedi?" diye sordu Elwood.</p>

  <p>Kovac başını sallayarak, "Neden hedef göstermek yerine omuzlarındaki büyük yükün altında eziliyormuş gibi yapsın ki?" diye sordu.</p>

  <p>"Fallon'un komşularıyla yapılan görüşmeleri bir daha inceleyelim. Bakalım gözümüzden kaçan bir detay bulabilecek miyiz? Hatta gerekiyorsa gidip bazılarıyla bir kez daha görüşelim. Bakarsınız içlerinden biri bir şeyler hatırlar. Ya da onun son günlerde kimler tarafından ziyaret edildiğine ilişkin işimize yarayabilecek bir şeyler söyler. Elwood, Fallon'un telefon defterini inceleyip, dostlarıyla bir kez daha görüşecek zamanın var mı?"</p>

  <p>"Var."</p>

  <p>"Aslında ne olursa olsun şu komşularla bir kez daha görüşsek iyi olur," dedi Liska.</p>

  <p>"Neden?"</p>

  <p>"Geçen sefer yanımızda şu küçük serseriler de vardı biliyorsunuz. Ogden'le Rubel."</p>

  <p>Kovac iç çekerek, "Harika," dedi. "Ne kadar doğru bir seçim yapılmış. Düşünsene Ogden insanlara gidip bir şeyler görüp görmediğini soruyor, ne kadar güzel."</p>

  <p>"Eğer bir görgü tanığı, ondan, Rubel'den başka birilerini, örneğin Neil Fallon veya Pierce'ı görmüşse, Ogden bile dikkatleri üzerlerine yöneltmek için bunun bizim tarafımızdan bilinmesi gerektiğini düşünmüş olurdu," dedi Liska.</p>

  <p>"Şimdilik resmi polisin bu görgü tanığını gözden kaçırdığını ümit etmekten başka bir çaremiz yok."</p>

  <p>"Kim kimi gözden kaçırmış?" dedi Leonard hızla bölmeye dalarken.</p>

  <p>Kovac hemen mamasının üzerindeki, Andy Fallon'un ölümüyle ilgili dosyaları karıştırıyormuş gibi yapmaya kovuldu.</p>

  <p>"Nixon'u döven herif," dedi Kovac. "Deene Combs'un çetesi. Onun adamlarının bu konuda bir şeyler bilenlerden en azından birini tehdit etmeyi gözden kaçırdıklarını ümit etmekten başka çaremiz yok."</p>

  <p>"O kadınla yeniden konuştunuz mu? Taksi şoförünün saldırgan kaçarken binaya girdiğini söylediği şu kadınla."</p>

  <p>"Beş kere."</p>

  <p>"Onunla bir kez daha konuşun. O kadın olayın anah-tarı.Onun bir şeyler bildiğini biliyoruz."</p>

  <p>"Çıkmaz sokak," dedi Kovac. "Bildiklerini mezara kadar kendinde saklayacak."</p>

  <p>"Nixon kendisine saldıranın adını vermiyorsa, Charmiqua Jones bunu neden yapsın ki?" diye sordu Liska.</p>

  <p>Leonard ona doğru dönüp, kaşlarını çattı. "Onunla bir kez daha konuşun. İş yerine gidin. Bugün. O serserilerin bu işten bu kadar kolay paçayı yırtıklarını düşünmelerini istemiyorum."</p>

  <p>Kovac, başını yere eğip, yan yan kendisine bakan Liska'ya kaçamak bir bakış fırlattı. Aslında sağlıklı düşünülünce, Nixon saldırısının nasıl olduğu tahmin edilebiliyordu. Büyük ihtimalle Wyan Nixon patronu De-ene Combs'u bir uyuşturucu işinde kazıklamaya kalkmış, patronu da durumu fark edip cezasını vermişti. Ama Nixon dahil kimse neler olup bittiğini anlatmaya yanaşmıyordu. Uyuşturucu satıcılarına karşı çok sert bir tutum aldığının kamuoyu tarafından iyice görülmesini arzu eden Bölge Savcısıysa Nixon konuşmasa da olayın üzerine gidilmesini istiyordu. Ama görgü tanığı olmadan, taksi şoförü de saldırganı detaylı bir tanımını verecek kadar görmemişti, bir dava açılması mümkün gözükmüyordu.</p>

  <p>"Bu bir kara delik," dedi Kovac. "Kimse bir şey anlatmayacak. Üstelemenin ne manası var?"</p>

  <p>Leonard maymun gibi görünmesine neden olan biçimde, yüzünü ekşiterek, "Manası şu," dedi. "Bu senin işin, Kovac."</p>

  <p>"Ben işimin ne olduğunu biliyorum."</p>

  <p>"Öyle mi? Bana görevinin sınırlarını yeniden belirli-yormuşsun gibi geliyor."</p>

  <p>"Ne demek istediğinizi anlamadım."</p>

  <p>"Fallon işi bitti. Daha fazla üstelemene gerek yok."</p>

  <p>"Mike'ı duydunuz mu?" diye sordu Kovac. Dikkatle konuyu değiştirmeye çalışarak. Bir yandan da kendisini kimin gammazlamış olabileceğini düşünüyordu. Paramı Savard'a yatırırım, diye geçirdi aklından. Neticede kadın ortalıkta dolaşmasından, yanına haddinden fazla sokulmasından, diktiği güvenlik duvarının sınırlarında gezip durmasından ziyadesiyle rahatsızdı. Wyatt&rsquo;ın, onun küçük dünyasında neler olup bittiğiyle zerre kadar alakadar olacağını sanmıyordu. Onun tek derdi bir sonraki halka ilişkiler toplantısıydı.</p>

  <p>Leonard şaşırarak, "Kendini öldürdüğünü mü?" diye sordu.</p>

  <p>"Bundan pek emin değilim."</p>

  <p>"Silahı ağzına sokup, tetiği çekmiş."</p>

  <p>"Öyle gözüküyor."</p>

  <p>"Kafamızı kurcalayan bazı şeyler var, Teğmen," dedi Liska. "Mesela cesedin konumu."</p>

  <p>"Birinin intihar olduğunu düşünmemizi sağlamaya çalıştığını mı düşünüyorsunuz?"</p>

  <p>"Emin değiliz. Bu arada bir intihar notu filan da bulamadık."</p>

  <p>"O önemli değil ki. Her intiharda bir not olması şart değil."</p>

  <p>"Büyük oğlunun bazı sorunları var. Bir de sabıkası."</p>

  <p>"Biraz daha incelemek istiyorum," dedi Kovac. "Büyük bir ihtimalle Mike intihar etmiş. Ama ya böyle değilse? Ona en azından biraz daha dikkatli bir soruşturma yapmayı borçlu değil miyiz?"</p>

  <p>"Bakalım adli tıp ne diyecek," diye söylendi Leonard mutsuz bir tavırla. Azarlamak için başlattığı konuşmanın, Wyatt ve diğer kodamanlarca da yakından izlenen bir olayın daha ayrıntılı soruşturulması gerektiği biçimindeki bir sonuca ulaşmasından çok rahatsız olmuştu. "Bu arada gidip Chamiqua Jones'u görün. Bugün. Savcının Nixon olayı yüzünden beni sıkıştırmasından bıktım artık."</p>

  <p class="p15"><span class="t4"><img alt="img2.png" height="8" src="../Images/img2.png" width="112" /></span></p>

  <p><span class="t4">"NOEL ZAMANI ALI</span><span class="t4">Ş</span><span class="t4">VER</span><span class="t4">İ</span><span class="t4">Ş</span> merkezlerine gitmektense tüm bedenime iğneler saplamayı tercih ederim."</p>

  <p>Kovac 494. caddedeki Caprice'e doğru ilerlemeye çalışan yoğun trafikte bir an için dönüp Liska'ya baktı. "Tüketici ruhun nerede senin?"</p>

  <p>"Banka hesabımın yetersiz oksijeniyle ölmek üzere. Bu günlerde çocukların Noel hediyesi olarak neler istediğinden haberin var mı senin?"</p>

  <p>"Yarı otomatik tüfek?"</p>

  <p>"R.J. bana Toys 'R' Us'ın envanteri gibi duran bir liste verdi."</p>

  <p>"İyi tarafından baksana Tinks. Sana bu listeyi bir ıslahevinden de gönderebilirdi."</p>

  <p>"Bir çocuğun üniversite yıllarına kadar ailesine maliyetinin bir milyon dolar olduğunu söyleyen kimse büyük bir ihtimalle Noel'i hesaba katmamış olmalı."</p>

  <p>Kovac şerit değiştirmeye çalışırken az daha kendisine yol vermemekte direnen, kel bir sürücünün yönetimindeki, Iowa plakalı, kamyonete çarpıyordu.</p>

  <p>"Hay senin gibi şoförün," diye söylendi. "Bunlar bir taraflarında tarla yoksa nasıl süreceklerini bilemiyorlar."</p>

  <p>Sonunda zorlukla da olsa, istediği çıkışa doğru yaklaşıp, otobandan ayrılmayı başardı. Genellikle otomobil kullanırken Liska tarafından eleştirilirdi. Ama yaklaşan tatille ilgili düşüncelerine bir hayli gömüldüğü anlaşılan Liska bu kez bir şey söylemedi.</p>

  <p>Kovac ilk eşinin gidişinin ardından geçirdiği ilk Noel'i hatırladı. Kızına hediyeler yollamıştı. Oyuncak hayvanlar. Bir de bez bir bebek. Yani bu tür ıvır zıvır. Küçük bir kızın seveceğini umduğu şeyler yani. Ama gönderdiği hediyeler kutuları dahi açılmadan geri gönderilmişti. O da oyuncakları ihtiyaç sahiplerine verilmek üzere oyuncakçının köşesinde kurulan konteynıra atıp, kendinden geçene kadar içmişti. Ardından da bir Selamet Ordusu mensubuyla hem de hükümet konağının kapısında yumruk yumruğa kavga etmiş bunun sonucunda da bir aylığına açığa alınmıştı.</p>

  <p>"O senin çocuğun," dedi. "Ona en çok istediği şeyi al ve söylenmeyi de kes. Para dediğin nedir ki."</p>

  <p>Liska hiçbir şey söylemeden ona bakıyordu.</p>

  <p>"En çok ne ister?" diye sordu Kovac bu bakışlardan rahatsız olarak.</p>

  <p>"Speed'le yeniden bir araya gelmemizi."</p>

  <p>"Bunda ne sorun var ki?</p>

  <p>Liska alışveriş merkezinin otoparkına girerlerken susup, camdan dışarıyı izlemeyi tercih etti. Kovac yeniden ona bakıyordu.</p>

  <p>"Cehennem donmuş mu?" diye sordu Liska kendini savunmaya çalışarak. "Yoksa bu haberi atlamış mıyım?"</p>

  <p>"O aşağılık herifin teki."</p>

  <p>"Bunu hatırlatmana gerek yok."</p>

  <p>"Sadece fikrimi belirtmek istedim."</p>

  <p>Kovac park edip, yerlerinin numarasını ezberledi. 12.750 park yerinden biri. Yani park yeri numarasını unutacak son yer.</p>

  <p>Alışveriş merkezi bir mağazadan diğerine koşuşturup duran insanlarla dolu, devasa ve son derece şık bir yerdi. The Mail of America beş yüz mağazası, iki buçuk milyon metrekarelik alanıyla Birleşik devletlerin en büyük alışveriş merkeziydi. Ancak Noel'e iki gün kala en uygun hediyeyi bulup almaya çalışanlara bu kadar bir alan bile yetmiyordu anlaşılan. İnsan doğası işte.</p>

  <p>Canip Snoopy eğlence merkezinden yükselen sesler hiçbir zaman kesilmiyordu. Çılgın trendekilerin çığlıkları su oyunlarında sırılsıklam olmuş bir halde eğlenenlerinkine karışıyordu. Bir grup lise öğrencisi koridorlarda o mağazadan bu mağazaya koşuşturuyor, mağaza çalışanlarının ikazlarına da pek aldırış etmeden her gördükleri şeyi incelemeye kalkıp, dükkanları altüst ediyorlardı.</p>

  <p>138.240 Legodan yapılmış Lego keşif balonunun, Lego uzay istasyonunun, devasa bir Lego dinozorun, yirmi beş metre yüksekliğindeki Lego saat kulesinin sergilendiği Lego Hayal Merkezi'nin üç katlı mağazasının önünden geçtiler.</p>

  <p>Kovac Old Navy mağazasının vitrini önünde durup, tişörtlere, pantolonlara bakarak yüzünü buruşturdu.</p>

  <p>"Şu saçmalıklara bak."</p>

  <p>"Yetmişlerin stili," dedi Liska. "Gömlekler tam benim zamanımınki. Yıkanmaktan solardı ama ben yine de giymek isterdim."</p>

  <p>"Ben o zamanlar da bu tür şeyleri çirkin bulurdum. Şimdi bakınca birden lise yıllarımın kötü anıları canlandı gözümün önünde."</p>

  <p>Kovac rozetini dudağı halkalı, kedigözü gözlüklü, kestane rengi saçları beş yaşındaki biri tarafından bahçe makasıyla kesilmiş gibi duran tezgahtara göstererek, "Müdürünüz burada mı?" diye sordu.</p>

  <p>"Müdür benim. Bu çöplükte saklanıp şeyini kadınlara gösteren adamla mı ilgili?"</p>

  <p>"Hayır."</p>

  <p>"Onun için de bir şeyler yapmalısınız ama."</p>

  <p>"Listeme ekleyeceğim. Chamiqua Jones bugün çalışıyor mu?"</p>

  <p>"Evet." Kızın gözlüklerin arkasında bir hayli büyük gözüken gözlerini daha da açmıştı. "Ne yaptı ki? Onun kimseye gösterecek penisi de yok."</p>

  <p>"Sadece birkaç soru soracağız," dedi Liska. "Daha ziyade bilgisine başvuracağız."</p>

  <p>Kedigözlü şüphe dolu bakışlar fırlatsa da bir yorum yapmadan onları arka tarafa doğru götürdü.</p>

  <p>Chamiqua Jones yirmi küsur yaşlarında olmasına karşın kırklarındaymış gibi görünen, iyice kabarttığı saçlarıyla olduğundan bile şişman gözüken bir kadındı. Soyunma kabinlerinin hemen karşısında, muhtemel müşterileri izleyip, hırsızlık olaylarına engel olmak amacıyla, etrafı gözetliyordu.</p>

  <p>"Şurası boş, tatlım," diye bir müşteriye köşedeki kabini işaret edip, müşteri o tarafa yönelirken başını eğerek," Sanki o koca kıçın elindeki pantolona sığacak," diye mırıldandı.</p>

  <p>Kovac'la Liska'ya şöyle bir bakıp, köşede denendikten sonra öylece bırakılan kotları katlamaya koyuldu.</p>

  <p>"Yine mi siz?"</p>

  <p>"Selam, Chamiqua."</p>

  <p>"İş yerimde rahat bırakın hiç olmazsa."</p>

  <p>"Seni özlediğimiz için geldik buraya. Sense bizi nasıl karşılıyorsun. Oysa ben seninle eski dost olduğumuzu düşünüyorum."</p>

  <p>Jones gülümsemedi. "Sonunda öldürülmeme neden olacaksınız."</p>

  <p>"Hâlâ Nixon konusunda söyleyecek bir şeyin yok mu?" diye sordu Liska.</p>

  <p>"Başkan hakkında mı? Hayır. Yok. Onun zamanında ben daha doğmamıştım. Onun bir sahtekar olduğunu duydum, aslında hepsi öyle değil mi?"</p>

  <p>"Seni saldırının gerçekleştiği yerde görenler var, Chamiqua."</p>

  <p>"Şu koca kafalı taksi şoförü mü?" diye sordu kotları tezgaha taşırken. "Yalan söylüyor. Ben hiçbir şey görmedim. Bunu daha önce de söylemiştim zaten."</p>

  <p>"Birinin Wyan Nixon'un üzerine atılıp onu levyeyle dövdüğünü görmedin."</p>

  <p>"Hayır, efendim. Wyan Nixon hakkında tek bildiğim herifin insanların başını ağrıtan biri olduğundan öteye gitmiyor. Özellikle de benim."</p>

  <p>Kotları çabuk, alışıldık hareketlerle katlamaya koyuldu. Şişman elleri, kısacık parmakları vardı. Bu da Kovac'ın içi su dolu balonları hatırlamasına neden oldu. Kadın ikide bir yirmi metre kadar ilerideki şişmanca, başının zerindeki komik şapkayla etrafı süzen bir adama bakıp duruyordu. Kovac onu daha önce hiç görmemişti ama kim olduğunu tahmin etmek hiç de zor değildi. Çete elemanlarından biri. Yüz kiloluk bir sosyapat. En fazla on altı veya on yedisindeydi ama kesinlikle çocuk olduğu söylenemezdi. Yün kazakların sergilendiği reyonun önünde durmuş, kazakları hiç bakmadan elinde evirip çevirirken, bakışlarını Chamiqua Jones üzerinde sabitlemişti.</p>

  <p>"Çok meşgulüm," dedi kadın bileğindeki halkadan çıkarttığı anahtarla bir soyunma odasının kilidini açarken.</p>

  <p>Kovac adama arkasını döndü. "Sana koruma önerebiliriz, Chamiqua. Savcı, Deene Combs'u demir parmaklıkların arkasına tıkmayı çok istiyor."</p>

  <p>"Koruma," diye tersledi kadın. "Ne? Beni otobüse bindirip, Indiana, Gary'deki pire kaynayan bir otele mi yollayacaksınız? Böylece de saklanmış olacağım ha?" Başını iki yana sallayıp, üzerinde giysilerin yığıldığı diğer masaya yöneldi. "Bakın ben iki işte birden çalışan dürüst bir insanım. Üç tatlı çocuğumu büyütmeye çabalıyorum. Onları okula gönderdiğim günü de görmek istiyorum. Bu yüzden çok teşekkür ederim ama Wyan Nixon kara kıçının çaresine kendi baksın. Ben de kendiminkinin."</p>

  <p>"Eğer sinirlenirse savcı başını ağrıtabilir," dedi Liska üsteleyerek. "Adaletin yerini bulmasına engel olma, işbirliğine yanaşmama..."</p>

  <p>Jones komik şapkalıya bir kez daha bakıp, ellerini uzattı. "O zaman kelepçeleyip götürün beni. Wyan Nixon veya Deene Combs hakkında söyleyecek hiçbir şeyim yok. Hiçbir şey görmedim."</p>

  <p>Kovac başını iki yana salladı. "Bugün değil. Sonra yine görüşürüz, Chamiqua."</p>

  <p>"Umarım görüşmeyiz."</p>

  <p>"Bugünlerde beni kimse sevmiyor," diye sızlandı Kovac.</p>

  <p>Liska kartını çıkartıp, katlı kotların üzerine bırakırken, "Fikrini değiştirirsen ara," dedi.</p>

  <p>Jones daha arkalarını dönmeden kartı yırtıp paramparça etmişti bile.</p>

  <p>"Onu kim suçlayabilir ki?" diye mırıldandı Kovac komik şapkalının yanından geçerlerken.</p>

  <p>"Çocuklarını düşünüyor," dedi Liska. "Ben de aynı şeyi yapardım. Üstelik konuşsa bile Deene Combs'a bir şey olmayacak ki. Neticede Nixon'u kendi dövmemiştir. Üstelik kadın ağzından küçücük bir şey kaçırsa, mesela onu izleyen adamı bize işaret etse bile öldürülebilir. Neticede adam öldürmek onun gibiler için hiç de zor değil."</p>

  <p>"Doğru. Unutalım gitsin. Bir serseri diğerini pataklamış işte. En azından bir süreliğine sokaklarda bir ser-seri eksik olacak. Kimin umurunda? Hiç kimsenin."</p>

  <p>"Birinin umurunda olmalı," diye düzeltti Liska. "Bizim umurumuzda olmalı."</p>

  <p>Kovac ona dönerek, "Çünkü toplumun anarşinin eline düşmekten korumak baş sorumluluğumuz, değil mi?" diye sordu.</p>

  <p>Liska yüzünü ekşiterek, "Lütfen," dedi. "Her şeyden ünce hakkımızda doldurulan sicil raporları terfiimizi yakından etkiliyor. Bırak toplumu bir kenara. Ben de çocuklarımı üniversiteye yollama planları yapıyorum."</p>

  <p>Kovac kahkahayla gülerek, "Tinks, hiçbir zaman olaylara doğru açıdan bakamayacak mısın?" diye sordu.</p>

  <p>"Birinin somurtmana mani olması gerekir."</p>

  <p>"Ben hiçbir zaman somurtmam."</p>

  <p>"Hem de her zaman."</p>

  <p>"Somurtmam ben, sadece hüzünlenirim," diye karşı çıktı Rainforest<a id="a13"></a><a href="../Text/notes.html#a45"><span class="t13">{13}</span></a> Kafe'nin önünden geçerlerken. Kafe-nin hoparlörlerinden yağmur ve şimşek sesleri yükselirken vitrindeki canlı bir papağan insanın tüylerini ürpertecek kadar tiz bir sesle çığlık attı. İnsanlar bu kafeye girebilmek için birbirlerini eziyorlardı adeta.</p>

  <p>"Aralarında fark var," dedi. "Somurtmak pasiftir. Hüzünlenmekse aktif. Hüzünlenmek benim için bir hobi gibi bir şey."</p>

  <p>"Herkesin bir hobiye ihtiyacı var," diye onayladı Liska. "Ben de kolay para kazanmanın yollarını araştırmayı hobi edindim."</p>

  <p>Sam Goody'nin kapısında, neredeyse tam bire bir yapılmış, kolları iki yana açık Ace Wyatt'ın kartonunun önünde durakladılar. Kartonun hemen arkasındaki raf ağzına kadar, Bir Polisin Kurban Olmanızı Engelleyecek Profesyonel İpuçları, videokasetleriyle doluydu. Gözlüklerini çıkartan Liska kolunu karton Ace'nin omzuna attı.</p>

  <p>"Ne düşünüyorsun? Birbirimize yakışmıyor muyuz?' diye sordu sırıtarak. Sence izleyici kitlesini genişletmek için genç bir bayan ortağa ihtiyacı yok mu? Hatta gerekirse bikini de giyerim."</p>

  <p>Kovac kaşlarını çatarak, "Neden üçüncü kata çıkıp, Hooters'a iş başvurusu yapmıyorsun? Ya da istersen Hennepin Meydanında biraz dolaş."</p>

  <p>"Ben girişimciyim, hayat kadını değil. Aralarında fark var."</p>

  <p>"Hayır, yok."</p>

  <p>"Evet var. Girişimci vajinasını kullanmaz."</p>

  <p>"Tanrım," dedi Kovac yüzünün kızardığını hissederek. "Sen utanmak nedir bilmez misin?"</p>

  <p>Liska gülerek, "Neden utanayım?" dedi. "Ağzımdan çıkanlardan mı yoksa görünüşte ar nedir bilmeyen yükselme arzumdan mı?"</p>

  <p>"Ben şey... Şey işte. Onun hakkında konuşabilecek biçimde yetiştirilmedim." Bu sözler Kovac'ın ağzından çıkarken yüzü daha da kızarmıştı.</p>

  <p>"Vajina mı?"</p>

  <p>Kovac yanlarından geçenler şaşkınlıkla dönüp Liska'ya bakarken, sinirlenerek bakışlarını kaçırmaya çalıştı.</p>

  <p>"Bak bu neden elinin altında bir tane olmadığını açıklamamıza yardımcı olabilir belki," diye üsteledi Liska. "Açık olmalısın Sam. Kadınsı tarafını da dinlemelisin."</p>

  <p>"Eğer kadınsı tarafımı dinleyebilseydim bu durumda... Onlardan birinin elimin altında olmasına ihtiyacım olmazdı."</p>

  <p>"Güzel bir noktaya temas ettin. Üstelik o zaman kendi TV şovunu da yapardın. Çift Cinsiyetli Cinayet Masası Dedektifi. Düşünsene bunu bir. Böylece Ace Wyatt'ı kıskanmaktan da kurtulmuş olurdun."</p>

  <p>"Ben Ace Wyatt'ı kıskanmıyorum."</p>

  <p>"Evet, doğru. Ben de Heather Locklear'ım."</p>

  <p>"Bence sen onun yardımcısına abayı yaktın. Onun peşindesin," dedi Kovac.</p>

  <p>Liska gözlerini devirerek, "Gaines mi? Lütfen. O gay."</p>

  <p>"Gay mi, seninle ilgilenmiyor mu?"</p>

  <p>"Aynı şey."</p>

  <p>Kovac gülerek, "Tinks, sen onun için her iki durumda da fazlasın. Herif iğrenç biri. Wyatt da öyle. Bu durumda da birbirlerini bulmuşlar demekten başka bir çaremiz yok."</p>

  <p>"Evet. Toplum servisi, insanlara yardım, kurbanlara destek... Lafta tabii."</p>

  <p>Kovac başını iki yana sallayarak, "Tüm bu reklam faaliyetleri, tanıtım harcamaları hepsi Hollywood'dan gelen parayla oluyor. Ace Wyatt aslında Ace Wyatt&rsquo;ın çıkarına olmayacak hiçbir şey yapmaz."</p>

  <p>"Ama Mike Fallon'un hayatını kurtarmış."</p>

  <p>"Ve bir efsane oldu."</p>

  <p>"Bunu da mı planlamıştı yani."</p>

  <p>Kovac yüzünü ekşiterek, "Pekala, kabul, Yaşamı boyunca bir tek dürüst, özverili bir hareket yapmış," dedi kapıyı itip, egzoz kokulu, buz gibi otoparka yürürlerken. "Ama bu onun aşağılık biri olmadığı anlamına gelmez."</p>

  <p>"İnsanlar karmaşıktır."</p>

  <p>"Evet," diye onayladı Kovac. "İşte ben de bu yüzden onlardan nefret ediyorum. Bir psikopatla en azından nasıl baş edeceğini bilirsin.&rdquo;</p>
</body>
</html>
