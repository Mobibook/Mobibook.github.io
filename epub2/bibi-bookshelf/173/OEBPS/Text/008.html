<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p><span class="t9">&nbsp;</span></p>

  <p>&nbsp;</p>

  <h1 class="h11"><a id="ncx220"></a><span class="th11">2.</span></h1>

  <p class="p14"><span class="t12">BÖLÜM</span></p>

  <p><span class="t4">"EVET.</span> <span class="t4">İ</span><span class="t4">Ş</span><span class="t4">TE BUNUN</span> için bu gece bakıcı tuttum," dedi Liska. "Böylece bir sarhoşu evine taşıyabiliyorum. Sanki mesai saatleri içinde bunu yeterince yapmamışım gibi."</p>

  <p>"Adilik etme," dedi Kovac. "Gelmek istemiyorum, diyebilirdin, ortak."</p>

  <p>"Elbette. Ve de Bay Toplum Aşığı önünde küçük düşerdim. Umarım benim ne kadar yardımsever olduğuma dikkat etmiştir ve programında rol almak için kapısını çaldığımda beni hemen hatırlar," dedi Liska takılmayı sürdürerek.</p>

  <p>"Bana asistanının gönlünü çalarak bir yerlere gelmeye çalışıyormuşsun gibi geldi."</p>

  <p>Liska gülmemeye çalışarak, omzuna bir yumruk patlattı. "Elbette hayır! Böyle bir şeyin bana ne yararı olur ki?"</p>

  <p>"Sana ne yararı mı olur? Bilmem."</p>

  <p>"Hiçbir yararı olmaz."</p>

  <p>"Olmaz mı? Neden?"</p>

  <p>Liska gücenmiş gibi bir ifade takınmaya çalışarak, "Çünkü o gay," dedi.</p>

  <p>"Kesinlikle."</p>

  <p>Ön camda biriken karları temizleyen silecekleri izleyerek bir süre konuşmadılar. Arkada; idrar kokan, Fallon horlamaya başlamıştı.</p>

  <p>"Onunla birlikte çalışmış miydin?" diye sordu Liska arkadaki yolcuyu işaret ederek.</p>

  <p>"Geldiğim günlerde herkes Demir Mike'la çalışırdı. O işinin ehli bir polisti. Her zaman, herkesin yardımına koşardı. Bir polisin görevi her zaman hazırlıklı olmaktır, derdi. Bu onun anlayışına göre bir polis için olmazsa olmaz bir kuraldı. Ve sonunda da belkemiğine bir kurşun isabet etti. Eğer bir köşeye çekilip, tembellik yaparak emekliliğini bekleseydi başına bunlar gelmezdi ama hiçbir zaman böyle bir şey yapmayı aklının ucuna bile getirmedi."</p>

  <p>"Hayat adil değil işte."</p>

  <p>"Bak bu benim için yeni bir haber. Ama en azından onu vuran serseriyi mıhlamayı başardı."</p>

  <p>"Thorne olayı, değil mi?"</p>

  <p>"Hatırlıyor musun?"</p>

  <p>"O zamanlar çocuktum. Hep hikayeleri dinledim sadece."</p>

  <p>"Yirmi yıl önce mi?" diye kaşlarını çattı. "Büyük bir ihtimalle sen o sıralarda futbol takımının kaptanıyla çıkmaya çalışıyordun."</p>

  <p>"Nerden duydun?" diye karşılık verdi. "Bak sana bir şey söyleyeyim mi, çocuk tam bir içim suydu."</p>

  <p>"Kes şunu," diye bağırdı Kovac yüzünü buruşturarak. "Sen bir cadısın."</p>

  <p>"Biri sana yaşamayı öğretmeli. Çamurun içine düşmüş, debelenip duruyor gibisin."</p>

  <p>"Bak şu konuşana..."</p>

  <p>"Neyse, şu Thorne hikayesini anlatsana."</p>

  <p>"Bill Thorne bir polisti. Yıllarca devriye görevi yapmış bir polis. Ben onu tanımazdım. Zaten daha mesleğe yeni girmiştim. Evi Batı Lisesi'nin arkasındaki, birçok polisin oturduğu mahalledeymiş. Bir gün Mike o mahallede devriye gezerken Thorne'nin evinde bir problem olduğuna karar vermiş. Önce seslenmiş, yanıt alamayınca da içeri girmiş."</p>

  <p>"Destek beklemesi gerekirdi."</p>

  <p>"Evet, öyle. Çok büyük bir hata. Ama Thorne'nin otomobili oradaymış. Neticede orası polislerle dolu bir mahalleydi. Neyse, o çevrede çalışan ve elinden her iş gelen, kapı kapı gezip, yapacak iş var mı, diye soran bir adam varmış. Thorne birkaç kez adamı kovalamış ama karısı ona acıdığından camları temizlemesi için para vermiş. Ama sonunda Thorne'nin haklı olduğu ortaya çıktı. Kötü haber adamın ta kendisiydi. Eve zorla girip, karısına tecavüz etmiş.</p>

  <p>Thorne aslında o gece sabaha kadar nöbetçiymiş ama bir şey almak için eve uğraması gerekmiş. O sırada evde bulduğu silahla Thorne'yi vurmuş. Thorne vurulduğu yerde hemen can vermiş.</p>

  <p>Sonra Mike gelip, içeri dalmış. Kötü adam ona da ateş etmiş. Mike da ona. Adamı vurmuş ama kendi de yaralanmış. Ace Wyatt o günlerde hemen karşı evde oturuyordu. Thorne'nin karısı korkudan çılgına dönmüş bir halde pencereyi açıp, ondan yardım istemiş. O da hemen gelip, elinden geleni yaparak, ambulans gelinceye dek Mike'ın hayatta kalmasını sağlamış."</p>

  <p>"Demek bu gecenin anlamı bu."</p>

  <p>"Evet," dedi Kovac düşünceli bir tavırla. "Yani bir kısmının."</p>

  <p>İşin aslı Demir Mike Fallon hakkında, düşkün kahraman, yaşlı, hastalıklı ve alkolik Mike Fallon hakkında anlatılacak daha çok hikaye vardı. Ama meslekleri zaten yeterince acıklı hikayeyle doluydu ve tüm bu hikayeler alkoliklerle ilgili olunca daha da acıklı hale geliyordu.</p>

  <p>Fallon'un evinin önüne geldikleri sırada yaşlı adam öksürerek arka koltuğa kustu.</p>

  <p>Kovac iç çekip, başını üzüntüyle iki yana salladı.</p>

  <p>Liska kapıyı açıp, duruma baktı. "Hiçbir iyilik cezasız kalmaz derler zaten. Bunu ben temizleyecek değilim, ortak."</p>

  <p class="p15"><span class="t4"><img alt="img2.png" height="8" src="../Images/img2.png" width="112" /></span></p>

  <p><span class="t4">EV DI</span><span class="t4">Ş</span><span class="t4">ARIDAN, KÜÇÜK</span> derli toplu mahallenin, aynı derecede sevimli evlerinden biri gibi gözüküyordu. Ama içerideki durum tamamen farklıydı. Fallon'un karısı yıllar önce ölmüştü. Kanserden. Adam yalnız yaşıyordu. Eve de yaşlı adamın ve kızarmış soğanların kokusu sinmişti.</p>

  <p>Odaların kapıları ardına kadar açıktı ve Mike'ın tekerlekli sandalyesiyle rahatça dolaşabilmesi için de içeride mümkün olduğunca az eşya vardı. İçerisi miadı dolmuş eşyaların sergilendiği bir müzeyle teknoloji fuarı karışımıydı. Oturma odasının bir köşesinde son model bir boyun masajı aletiyle geniş ekran bir televizyon vardı. Fakat televizyonun karşısındaki kanepenin yetmişlerden kalma bir döküntü olduğu daha ilk başta anlaşılıyordu. Yemek odası da sanki yirmi yıldır hiç kullanılmamış gibiydi. Hatta odanın, masanın üzerindeki boş içki şişeleri sayılmazsa Bayan Fallon'un bıraktığı durumda olduğu kesindi.</p>

  <p>Yatak odasındaki yatağın üzerinde rasgele fırlatılıp atılmış giysilerle ve buruşuk çarşaf birbirine karışmıştı. Kirli çamaşırlar köşede adeta küçük bir dağ oluşturmuştu. Başucu sehpasında ilk göze çarpan iri bir kadehle yarısı boş viski şişesiydi. Odanın diğer köşesindeki, ölmüş karısının tuvalet masasının üzeriyse, çoğu ters çevrilmiş aile fotoğraflarıyla doluydu.</p>

  <p>"Çok özür dilerim, çok özür dilerim," diye mırıldandı Mike, Kovac onu yatağına yatırmaya çalışırken.</p>

  <p>Liska banyodan çamaşır sepetini getirip, yüzünü buruşturarak ama hiç söylenmeden, kirlileri içine doldurdu.</p>

  <p>"Boş ver Mike. Hepimizin başına gelir böyle şeyler," dedi Kovac.</p>

  <p>"Tanrım, altımı ıslattım."</p>

  <p>"Takma kafana."</p>

  <p>"Özür dilerim. Çalışıyor musun, Sam?"</p>

  <p>"Cinayet masasında."</p>

  <p>Fallon acıklı, zayıf bir kahkaha attı. "Çok büyük iş. Her polisin düşü."</p>

  <p>Kovac iç çekip, doğrulurken bakışları bir an için fotoğraflara takıldı. Fallon'un iki oğlu vardı. Küçüğü, Andy de polisti. Bir süre için hırsızlık masasında görev yapmıştı. Kovac fotoğrafları alıp teker teker çevirirken onun fotoğrafının da ters çevrilmişler arasında olduğunu fark etti.</p>

  <p>Yakışıklı çocuk. Sportmen, hoş görünümlü. Beysbol üniforması da çok yakışmış. Vücut yapısı tam spor dergilerine kapak olacak gibi. Hemen yanda bir başka fotoğraf daha. Bu kez akedemiden mezun olduğu gün üniformasıyla çekilmiş. Mike Fallon'un gururu olarak. Aile geleneğini devam ettiriyor.</p>

  <p>"Andy nasıl?"</p>

  <p>"Öldü," diye mırıldandı Fallon.</p>

  <p>Kovac şaşkın bir ifadeyle dönüp, "Ne?" diye sordu.</p>

  <p>Fallon başını diğer yana çevirdi. Şimdi başucu lambasının ışığı altında çok daha solgun ve bitkin gözüküyordu. Yüzü de tıpkı eski bir parşömen gibi buruş buruştu. "Benim için öldü," dedi sakin bir ifadeyle. Ardından gözlerini kapatıp, sızdı.</p>

  <p class="p15"><span class="t4"><img alt="img2.png" height="8" src="../Images/img2.png" width="112" /></span></p>

  <p><span class="t4">HÜZÜNLÜ ORTAM VE</span> Mike Fallon'un insanın içine işleyen sözleri Patrick'in Barı'na dönüp, Liska'yı eğlenceye kaldığı yerden devam edebilmesi için bırakırken dahi Kovac'ın aklından çıkmamış, Liska'yı indirdikten sonra da, yoğun kar yağışı altında, düşüncelerine dalmış bir halde dolaşmaya koyulmuştu.</p>

  <p>Bulvarın sağlı solu her iki tarafındaki ağaçlar öylesine yaşlıydılar ki kökleri tıpkı Los Angeles depremi sonrası çatlayan asfalt misali, kaldırımı delmişti. Omuz omuza duran kimi büyük, kimi küçük, geniş bahçeli müstakil evlerle, küçücük bir alana tıkışmış apartmanlar yan yanaydı. Caddenin bir yanına model model, renk renk otomobiller park edilmişti. Diğer tarafsa kar temizleme araçlarının daha kolay çalışabilmesi için boş bırakılmıştı.</p>

  <p>Kovac'ın evinin hemen karşısındaki ev Noel için ışıl ışıl süslenmişti. Rengarenk ışıklarla kapı önündeki plastik Noel Baba ve damdaki ren geyiklerinin çektiği kızak daha ilk bakışta göze çarpıyordu. Biraz daha dikkatli bakınca damda, bacadan içeri giren başka bir Noel Baba daha fark ediliyordu. Bahçede, çimlerin üzerinde de bir Noel Baba vardı. O da evdeki çocuğu sevindirmek için damdan içeri girmek üzere olan Noel Babayı izliyordu. Tüm bahçe spot ışıklarıyla aydınlatılmıştı.</p>

  <p>Kovac evinin önüne park edip, içeri girdi ama ışıkları açmadı. Zaten dışarıdan gelen ışık içeriyi yeterince aydınlatıyordu. Aslında evi eşya bakımından Mike Fallon'un sından ne kurtardıysa onunla yetinmişti. Eşyalarını ne yenileriyle değiştirmek ne de olanlara bir şeyler eklemekle uğraşmıştı. Kendisini de bir fırtınadan çıkmış hasarlı bir gemi gibi hissettiğinden eve uygun olduğunu düşünüyordu. Son beş yılda eve aldığı en büyük şey akvaryumdu. Ama evine başka canlıları getirmeye kalkması hüzün dolu bir sona neden olmuştu.</p>

  <p>Evinde ne çocuğunun ne de ailesinin fotoğrafları vardı. İki başarısız evlilikten geriye övünecek hiçbir şey kalmamıştı. Sadece kötü anılar ve bebekliğinden beri görmediği bir kız evlat. Kızını ölmüş kabul ediyordu. Hatta hiç var olmamış gibi. Boşandıktan sonra eski eşi utanç verici bir evlilik yapmış, ardından yeni aile Seatt-le'a taşınmıştı. Kovac da kızının büyüdüğünü, spor yaptığını görememiş, kızı tarafından iş yerinde ziyaret edilmenin hazzını da yaşamamıştı. Yine de elinden geldiğince kaybettiği şeyleri düşünmemeye çalışmıştı. Bunu da çoğu kez başarmıştı... Çoğu kez.</p>

  <p>Yukarı, yatak odasına çıktı ama yatak hiç de çekici gelmiyordu. Başı adeta çatlayacaktı. Pencere kenarına oturup, dışarıdaki göz alıcı ışıkları izlemeye koyuldu.</p>

  <p>Oğlundan bahsederken, o <span class="t9">benim için öldü,</span> demişti Mike Fallon.</p>

  <p>Bir zamanlar gurur duyduğu oğlu hakkında böyle bir şeyi söyleyebilmesi için ne olmuştu acaba? Zaten kaybedeceği fazla bir şey kalmamışken neden oğluyla da bağlarını koparmayı yeğlemişti?</p>

  <p>Kovac cebinden nikotin sakızını çıkartıp bir süre elinde evirip, çevirdi. Ardından fırlatıp, köşedeki çöp kutusuna attı. Sonra da uzanıp, çekmecedeki paketinden bir sigara alıp yaktı.</p>

  <p>Neticede yanında ona bunu yapmamasını söyleyecek kimse yoktu.</p>
</body>
</html>
