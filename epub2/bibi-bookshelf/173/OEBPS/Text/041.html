<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p>&nbsp;</p>

  <p>&nbsp;</p>

  <h1 class="h11"><a id="ncx4295"></a><span class="th11">35.</span></h1>

  <p class="p14"><span class="t12">BÖLÜM</span></p>

  <p><span class="t4">"BU</span> <span class="t4">Ş</span><span class="t4">OVA BAYILIYORUM,"</span> dedi Liska telefonu kapatır kapatmaz.</p>

  <p>Masasının başındaki Kovac kaşlarını çattı. Gözlerim bilgisayar ekranından ayırmadan, telefonu omzuyla kulağına bastırmaya çalışıyordu.</p>

  <p>"Dünden beri o kadar çok çağrı aldık ki,"</p>

  <p>"Peki, bunların kaçı bir işe yaradı?" diye sordu Kovac.</p>

  <p>"Önünde sonunda işe yarar bir tane çıkar. Peki, senin neyin var?" diye sordu Liska.</p>

  <p>"Nefret..."</p>

  <p>"Ace Wyatt'a olan nefretin dışında."</p>

  <p>Kovac dudak büktü. "O başlı başına bir sorun zaten."</p>

  <p>"Şovun neler yaptığına bir baksana. İnsanlara kendilerini zayıf, güçsüz, savunmasız hissetmemelerini öğretiyor. Kalkıp bir şeyler yapmalarını, çözüme yardımcı olmalarını öğütlüyor. Eğer Cal Springer de bu mesajlara kulak verseydi Derek Rubel çoktan yakalanmıştı."</p>

  <p>"Tüm reality zımbırtıları aynı şeyi söyler zaten."</p>

  <p>"Sen <span class="t9">Amerika'n</span><span class="t9">ı</span><span class="t9">n En Çok Arananlar</span><span class="t9">ı</span><span class="t9">n</span><span class="t9">ı</span><span class="t9">.</span> severdin."</p>

  <p>"O farkh. Wyatt'ın yaptığı bir yarışmaya benziyor. Sıradaki ne, peki? İnteraktif duruşmalar mı? İnsanlar mesaj yollayıp, sanığın suçlu mu suçsuz mu olduğunu oylasınlar."</p>

  <p>"Bunu zaten Dateline'da yapıyorlar."</p>

  <p>"Harika. O zaman gelecek sezon Teksas'taki idamları canlı yayınlayabilirler. Hatta sunucu olarak da bakarsın Regis Philbin'i seçerler," diye söylendi.</p>

  <p>"Sen kiminle konuşuyorsun?" diye sordu Liska sonunda Kovac&rsquo;ın kulağındaki telefonu fark ederek.</p>

  <p>"Frank Sinatra."</p>

  <p>"Kojak, o öldü."</p>

  <p>"Bekletiyorlar. Telefon şirketinden Donna'yı aradım. Her neyse, umarım bu şov insanlara aptalca cesaret verip, gereksiz şeyler yapmalarına sebep olmaz."</p>

  <p>"Peki ya biri bu şovu seyretmediği için ölürse?"</p>

  <p>"Ace Wyatt'tan nefret ediyorum."</p>

  <p>"Oysa Warner Brothers onu yeni Kaptan Amerika olarak sunmaya hazırlanıyor."</p>

  <p>Hiddetle başını iki yana salladı. Ardından inlemeye benzer bir ses çıkartıp, "Tanrım," diye söylendi. "Şu kahrolası başkan yardımcıları. Fikri benden çaldılar!"</p>

  <p>"Sen de hemen menajerini ara, Bay Hollyvvood."</p>

  <p>"Bunu isteyen sensin, Demir Cadı, ben değil."</p>

  <p>"İşte bu yüzden Rubel'i yakalayıp ünüme ün katmak istiyorum."</p>

  <p>Kovac derin bir nefes alıp, nasıl oluyor da hâlâ böyle neşeli gözükebiliyorsun, diye sormak üzereyken karşı taraf yeniden yanıt verdi.</p>

  <p>"Beklettiğim için özür dilerim, Sam. Şimdi söyle. Senin için ne yapabilirim?"</p>

  <p>"Önemli değil. Dona bir Minneapolis numarasının görüşme kayıtlarına ihtiyacım var."</p>

  <p>"Elinde bunun için izin var mı?"</p>

  <p>"Pek sayılmaz."</p>

  <p>"Bu hayır demek yani."</p>

  <p>"Şey... sanırım. Ama adam öldü zaten. Yani bir önemi yok."</p>

  <p>"Peki ya ailesi?"</p>

  <p>"Öldüler ve biri de cezaevinde."</p>

  <p>"Peki ya eyalet savcısı?"</p>

  <p>"Sadece basit bir şeye bakacağım, Dona. İşe mahkemeyi filan karıştırmaya gerek yok."</p>

  <p>"Hmmm... Beni kandıramadın."</p>

  <p>"Biliyorum ama bu konudaki umudumu hiç yitirme-diğimi de bil."</p>

  <p>Donna kıkırdadı. Ama hoş bir şekilde. Kovac kadına Andy Fallon'un numarasını verip, telefonu kapattı.</p>

  <p>"Neyin peşindesin?" diye sordu Liska.</p>

  <p>"Tam olarak emin değilim," diye kabullendi Kovac. "Sadece Andy'nin telefon kayıtlarına bakmak istedim. Bakalım ilgimizi çekecek bir şey bulabilecek miyiz? Andy, Thorne cinayetine burnunu sokmuştu. Mike'ın anılarından faydalanmaya çalışıyordu. Ben de benzer şeyi yapmaya kalkınca Wyatt&rsquo;ın öfkesini üzerime çektim. Bu nedenle de..."</p>

  <p>"Sen takıntılı herifin tekisin, Sam," dedi Liska. "Rubel'in Andy'nin katili olabileceği fikri hoşuna gitmedi. Tabii o bir cinayetse."</p>

  <p>"Hayır. Mantıklı değil. Andy'nin cesedini bulduğumuz yer haddinden fazla derli topluydu. Şu Rubel'e bir baksana. İnsanları beysbol sopasıyla, levyeyle döven, karşısına çıkan polise göğsünden ateş etmekte tereddüt etmeyen biri. Ondan böyle bir cinayet işlemesini bekleyemeyiz."</p>

  <p>"Ama Pierce'ın sana Andy'yi başka bir adamla gördüğü söylediğinden bahsetmiştin. Ya Rubel'se o adam?</p>

  <p>Bu noktadan bir yere ulaşabiliriz. Andy, Ogden'in pisliklerini ortaya çıkarmaya çalışıyordu. Ama kimse Ogden'le Rubel'in arasında bir bağ olduğunun farkında değildi. Ama bir zamanlar Curtis'in ortağı da olduğu için Rubel, Andy'ye yaklaşmayı başarmış, onu etkileyip, dostluk kurmayı sağlamış olabilir. Ve Andy gerçeğe çok yaklaşınca da... Gördün mü?"</p>

  <p>"İmkânı yok. Rubel, Ogden'in ortağıydı..."</p>

  <p>"Soruşturmanın başında değildi. O sırada kimse aralarında bir bağlantı olduğunu bilmiyordu. Rubel, Curtis'in ortağıydı ama Curtis kendisini taciz edenler arasında hiçbir eski ortağının olmadığına dair yeminli ifade vermişti."</p>

  <p>"Birine hastalık bulaştırana dek."</p>

  <p>"Eğer Andy bir şekilde Rubel'in HIV pozitif olduğunu öğrenmişse..." Liska birden sustu. Bir süre düşündü sonra da, "Rubel'in tüm fotoğraflarım alıp, Pierce'a bir göstermek istiyorum."</p>

  <p>"Tamam," dedi Kovac. "Bu arada benim evi kim soydu? Neden Rubel olmasın? Bütün arşivimi talan etmiş"</p>

  <p>"Sayısız nedenle herhangi biri de yapmış olabilir bunu. Büyük bir ihtimalle senin gizli kasanı arayan serserinin birinin işi gibi duruyor. Ya da peşinde olduğun başka bir aşağılığın işidir. Fallon olayıyla ilgisi olması şart değil."</p>

  <p>Kovac da bu olasılığı aklından geçirdi. Yürüttüğü başka soruşturmalar da vardı... Üçüncü çalışta telefonu açtı.</p>

  <p>"Cinayet masası. Kovac."</p>

  <p>"Kovac, ben Maggie Stone. Andy Fallon'la ilgili analizimi tamamladım."</p>

  <p>"Ve?"</p>

  <p>"Toprağa verildi mi?"</p>

  <p>"Sanmam. Neden?"</p>

  <p>"Onu bir kez daha incelemek istiyorum. Bana kalırsa öldürülmüş olma ihtimali çok yüksek."</p>

  <p class="p15"><span class="t4"><img alt="img2.png" height="8" src="../Images/img2.png" width="112" /></span></p>

  <p><span class="t4">HENNEPIN EYALET MORGU'NDAK</span><span class="t4">İ</span> Maggie Stone'nun ofisi Kovac'a her seferinde dokuz yıldır atmadığı çöp, dergi, gazete yığınları arasında can veren, kaçık yaşlılarla ilgili hikayeleri hatırlatırdı. Oda kağıt yığınlarıyla, mesleki yayın kataloglarıyla, adli tıp kitaplarıyla ve de motosiklet dergileriyle doluydu. Stone da güzel havalarda bir Harley Hog kullanırdı zaten.</p>

  <p>Kovac'ı görünce, elindeki jöleli çöreği ısırıp, el salladı. Isırdığında çöreğin içinden hafifçe dışarı süzülen kırmızı jöle neredeyse masanın üzerine yerleştirilmiş fotoğraftaki kanlı ceset görüntüsüyle muhteşem bir uyum içindeydi.</p>

  <p>"Bunlardan herhangi birini okudun mu hiç?" diye sordu Kovac.</p>

  <p>Kadın okuma gözlüğünü ve büyütecini kenara alıp, fotoğraflara bir kez daha bakarken, "Neyi?" diye sordu.</p>

  <p>Küt kestirdiği, jöleden kafatasına yapışmış gibi gözüken saçlarına bakınca Kovac herhalde seksenlerden beri tarak kullanmıyor, diye düşünmeden edemedi.</p>

  <p>"Ne buldun?"</p>

  <p>"Tamam." Büyüteci bir kenara koyup, başını kaldırdı. "Asılarak gerçekleşen ölümlerde boyunda V biçiminde morarma veya kesilme ararız. Ve bu kesinlikle halatın yönünde olması gereken bir durumdur. Bak aynı şeyi burada da kolaylıkla görebiliyoruz," dedi fotoğrafı işaret ederek. "Ve sen onu asılı vaziyette buldun. Yani asıldığını biliyoruz. Ama buradaki morluk ne anlama geliyor?" dedi tam ters bir bölgeyi işaret ederek.</p>

  <p>"Sen onun boğulduktan sonra asıldığını mı düşünüyorsun?"</p>

  <p>"Bu pek belirgin bir morluk değil. Olayın tipik bir intihar vakası olduğunu düşünen biri buna dikkat bi- le etmez zaten. Ama orada bir şey olduğuna eminim. Eğer haklıysam, katil halatla kurbanın boynu arasına yumuşak bir nesne yerleştirmiş olabilir. Eğer şanslıysak ve cenaze evi cesedi doğru dürüst hazırlama işini ihmal etmişse, hâlâ boyunda bu nesneye ait bulguya erişebiliriz. Ve burası gerçekten fotoğraftaki gibi morsa, bahse girerim boynun arkası daha feci durumdadır."</p>

  <p>Oturup, arkasına yaslandı. Ardından yumruklarını sıkarak, anlatmaya koyuldu. "Eğer katil halatı elleriyle böyle germişse, halat boynun arkasına baskı yaptığından derin morluklara neden olur. Eğer halatı önceden boğmak için kullandıysa bu kez de yan taraflarda morluklar meydana gelir."</p>

  <p>"Boynunun arkasının fotoğrafı yok mu?"</p>

  <p>"Hayır. Çoğu otopside bunu yaparım ama itiraf edeyim ki bu bana basit bir intihar gibi geldi. Üstüne üstlük senin adamlarının beni arayıp, ailesinin yeterince acı çektiği bu işin biran önce sonuçlandırılması şeklindeki ikazlarını da dikkate alıp, işi kısa sürede tamamladım."</p>

  <p>"Ben kimseye seni aramasını söylemedim," diye düzeltti Kovac kaşlarını çatarak fotoğrafları incelerken. Andy Fallon'un boynunda, halatın geçtiği yerin birkaç santim altında başka bir morluk daha var gibiydi. Tepeden tırnağa ürperdiğini hissetti. "Ben zurnanın son deliğiyim. Bu talimat beslenme zincirinin daha üst halkasından gelmiş olmalı."</p>

  <p>Bu Ace Wyatt'tan gelmiş olmalı.</p>

  <p class="p15"><span class="t4"><img alt="img2.png" height="8" src="../Images/img2.png" width="112" /></span></p>

  <p><span class="t4">KOVAC BANKOYA E</span><span class="t4">Ğİ</span><span class="t4">L</span><span class="t4">İ</span><span class="t4">NCE</span> Russel Turvey'i <span class="t9">Hustl</span>er'in sayfalanın karıştırırken yakaladı.</p>

  <p>"Tanrım, Russell. Bana bir iyilik yapıp, tokalaşmaya kalkma benimle, olur mu?"</p>

  <p>Turvey aniden irkilip, geri sıçradı. Kendine gelmesi için birkaç saniye geçmesi gerekti. "Kojak! Tanrım! Vaktin olsa sen de bakardın bunlara."</p>

  <p>"Seninle değil ama."</p>

  <p>Turvey kahkahayla gülüp, dergiyi sandalyesinin altına tıkıştırdı. Ardından bankoya tutunup, hızla ayağa fırladı.</p>

  <p>"Springer'ın nalları diktiğini duydum," dedi göz kırparak. Ardından hızla etrafa bakınıp, "Onu hiç sevmezdim zaten," dedi.</p>

  <p>Sanki bu Cal Springer'ın ölümü hak etmesi için yeterli bir sebepmiş gibi.</p>

  <p>"Sen de oradaymışsm," dedi Turvey.</p>

  <p>"Yemin ederim ki tetiği ben çekmedim. Liska şahittir."</p>

  <p>"Ha! Öfff... Liska," diye söylendi şehvet dolu bir ifadeyle. "O lezbiyen mi?"</p>

  <p>"Hayır!"</p>

  <p>"Bir kere bile..." Elini salladı.</p>

  <p>"Hayır," dedi Kovac gülümseyerek. "İş konuşabilir miyiz, lütfen? Ben buraya sohbete gelmedim."</p>

  <p>Turvey birden ciddileşti. "Ne?"</p>

  <p>"Eski bir dosyaya bakmam gerek. Thorne cinayeti. Dosya numarasını bilmiyorum ama tarihleri..."</p>

  <p>"Gerek yok," dedi Thorne." Dosya burada değil."</p>

  <p>"Emin misin?"</p>

  <p>"Ben her Allanın günü buradayım. Sence benim haberim olmadan burada kuş uçar mı?"</p>

  <p>"Ama..."</p>

  <p>"Dosya burada değil. Çünkü birkaç ay önce İçişle ri'nden Mike Fallon'un oğlu gelip dosyayı istedi. Daha sonra da geri getirmedi."</p>

  <p>"Şimdi dosyanın nerede olduğunu biliyor musun?"</p>

  <p>"Hayır."</p>

  <p>Kovac iç çekip, dosyanın aslının veya kopyasının kimde olabileceğini düşünerek, arkasını döndü.</p>

  <p>"Bunu sorman çok komik," dedi Turvey.</p>

  <p>"Neden?"</p>

  <p>"Çünkü geçen gün sorduğun rozet numarasının kime ait olduğunu buldum. Bili Thorne'ye aitmiş."</p>

  <p class="p15"><span class="t4"><img alt="img2.png" height="8" src="../Images/img2.png" width="112" /></span></p>

  <p><span class="t4">BILL THORNE'NIN ROZET</span><span class="t4">İ</span> Amanda Savardın masasındaydı.</p>

  <p>Kovac bir süre bu fikre alışabilmek için öylece bekledi.</p>

  <p>"Bill Thorne'yi hatırlıyorum," dedi Turvey yusyuvarlak çenesini okşayarak. "O zamanlar üçüncü bölgede devriyeydim. Herif tanıdığım en saldırgan adamlardan biriydi."</p>

  <p>"Bundan emin misin?" diye sordu Kovac.</p>

  <p>Turvey'in kaşlarını kaldırarak, "Emin miyim?" diye sordu. "Onu bir keresinde kendisine yalan söyleyen bir hayat kadınının dişlerini dökerken görmüştüm."</p>

  <p>"Numaranın Thorne'nin rozetine ait olduğuna emin misin?"</p>

  <p>"Evet. Gayet tabii."</p>

  <p>Kovac dönüp, uzaklaşırken arkasından konuşmayı sürdüren Russell Turvey'in söylediklerini işitmiyordu bile.</p>

  <p>Bill Thorne'nin rozeti Amanda Savard'ın masasındaydı.</p>

  <p>Erkekler tuvaletine gidip, yüzünü buz gibi suyla defalarca yıkadı. Ardından ellerini lavaboya dayayarak, başını kaldırıp aynada yüzüne baktı.</p>

  <p>Amanda'yı, aralarında geçenleri düşünmeye koyuldu. Cumartesi gecesini, kanepenin üzerinde seviştikleri o dakikaları hatırladı. Sonra, tam giderlerken sehpanın üzerindeki, kütüphaneden getirdiği makaleleri görmüştü.</p>

  <p><span class="t9">Bunlar ne?</span></p>

  <p><span class="t9">Thorne cinayeti. Mike Fallonun vuruldu</span><span class="t9">ğ</span><span class="t9">u olay. Andy bunu da ara</span><span class="t9">ş</span><span class="t9">t</span><span class="t9">ı</span><span class="t9">r</span><span class="t9">ı</span><span class="t9">yormu</span><span class="t9">ş</span><span class="t9">. Ben de ta</span><span class="t9">ş</span><span class="t9">lar</span><span class="t9">ı</span><span class="t9">n alt</span><span class="t9">ı</span><span class="t9">n</span><span class="t9">ı</span> <span class="t9">çevirip gözden kaçan bir</span> <span class="t9">ş</span><span class="t9">ey var m</span><span class="t9">ı</span> <span class="t9">diye bakmaya karar verdim.</span></p>

  <p><span class="t9">Hayat ne kadar ucuz,</span> demişti.</p>

  <p>Ve üstü de kalmıyor.</p>

  <p>Rubel avı diye niteledikleri olayla ilgili son gelişmeleri almak için koşuşturup duran gazeteciler ve işlerini yapmaya çabalayan polislerle her zamanki kalabalığına bürünen giriş kata indi. Hiç kimse onun varlığının farkında değil gibiydi. Bir kenara çekilip, etrafı izledi. Sonra da 126 numaralı odaya doğru yöneldi.</p>

  <p>Büyük bir ihtimalle ofisinde olmalıydı, içişleri Rubel'le Ogden'nin neden olduğu krizi, onlarla ilgili bağlantıları çözmek için hummalı bir çalışma içinde olmalıydı. Savard büyük bir olasılıkla yüzbaşısı tarafından çağrılacak, ondan Ogden ve Curtis soruşturmasının neden kapatıldığını izah etmesi istenecekti. Neden Ru-bel'le ilgili zamanında bir bildirimde bulunulmamıştı?</p>

  <p>Eğer şimdi içeri girerse onu bu koşuşturmacanın içinde bulacaktı. Sonra ne yapacaktı peki? Aldatılmış bir koca gibi, onunla yüzleşme derdinde miydi? Neler olabileceğini gözünün önüne getirdi. Hiç hoş bir durum olmayacağı kesindi. Hayır.</p>

  <p>Bu sırada gazetecilerden biri onu fark etmişti. Önü ne geleni itip, saniyede Kovac'ın yanında bitti.</p>

  <p>"Hey, Kovac," dedi meslektaşlarının ilgisini çekmemek için sesini fazla yükseltmemeye çalışarak. "Cumartesi günü senin de olay yerinde olduğunu duydum. Neler oldu?"</p>

  <p>Kovac elini kaldırıp, "Yorum yok," dedi uzaklaşırken.</p>

  <p>Tekrar bölüme doğru yöneldi. Kapıdaki görevliyi ikna edip, içeri girmeye çalışan kalabalığı yararak, büroya daldı. Liska gitmişti. Telefon şirketinden Donna'nın gönderdiği Andy Fallon'un son üç aylık görüşme kayıtları da masasındaydı. Oyalanma fırsatı. En azından bir süre Amanda'dan başka bir şey düşünebilecekti. Bilgisayarını açıp, rehbere girerek, işe koyuldu.</p>

  <p>Telefon numaralarından çoğu rehberde kayıtlı değildi. Günümüzde, pazarlamacılardan kurtulmak, istenmeyen aramalardan kaçınmak için neredeyse herkes bunu tercih ediyordu zaten. Kayıtlı numaralarda da enteresan bir şeye rastlamadı. Mike, Neil ve evlere yiyecek servisi yapan birkaç restoran. Hazelwood Home adlı bir yer birkaç kez aranmıştı. Kovac sarı sayfalardaki ilanlara bakınca buranın bakım servisi veren bir kuruluş olduğunu tespit etti. İyi ama ne bakımı? Belki Mike için bir huzurevi? Ama Mike son günlerinde dahi huzurevine ihtiyacı varmış gibi gözükmemişti. Belki bir bakıcı olabilirdi. Ama huzurevi? Hayır.</p>

  <p>Sıra kayıtlı olmayan numaralara gelince, Kovac her birini tek tek aramaya koyuldu. Ancak aramalarının çoğunda telesekreter mesajlarıyla karşılaştı.</p>

  <p>Bu telesekreterlerden biri Amanda Savard'a aitti. Fallon hayatının son birkaç gününde Savard'ı defalarca aramıştı.</p>

  <p>Andy Fallon, Thorne cinayetini araştırıyordu. Amanda Savard'ın masasında Bili Thorne'nin rozeti vardı.</p>

  <p>Ama Amanda büyük bir soğukkanlılıkla, Andy'nin Thorne olayıyla ilgili yapmaya çalıştığı kişisel araştırmayla ilgili bir şey bilmediğini söylemişti.</p>

  <p>Lanet olsun! Keşke Fallon'un tuttuğu notlara ulaşa-bilseydi. Bu notlar mutlaka bir yerlerde... ve de dizüs-tü bilgisayar...</p>

  <p>Ya da koridorun diğer ucuna kadar yürüyüp, Thorne'nin rozetini doğrudan Amanda'ya sormalıydı belki de.</p>

  <p>Ama içgüdüleri ona bunu yapmamasını söyleyip duruyordu.</p>

  <p>İçgüdüden de öte, istemiyordu da.</p>

  <p>Amanda'da Bill Thorne'nin rozeti vardı. Öldüğü gece Andy Fallon'la konuşmuştu. Adamın evine gitmişti. Andy öldüğü güne dek defalarca ona telefon etmişti.</p>

  <p>İçini büyük bir endişe kaplarken, yine de, bulmacaları severim, diye düşündü.</p>

  <p>Amanda Savard onunla yatmıştı. İki kez. O Andy Fallon cinayetine burnunu sokmaktan vazgeçmiyordu. Andy Fallon da Bill Thorne cinayeti için aynı şeyi yapmıştı. Amanda da Bill Thorne'nin rozeti vardı.</p>

  <p>Telefonu kaldırıp, Hazelwood Home'um numarasını tuşladı.</p>

  <p>Hazelwood Home psikiyatri kliniği...</p>

  <p>Pardösüsünü ve şapkasını alıp, dışarı fırladı.</p>

  <p class="p15"><span class="t4"><img alt="img2.png" height="8" src="../Images/img2.png" width="112" /></span></p>

  <p><span class="t4">RÜZGAR D</span><span class="t4">İĞ</span><span class="t4">ER YÖNDEN</span> estiği için sokağın bütün karı Hazehvood Home'un önünde birikmişti neredeyse. Bir zamanlar mesken olarak kullanılan yapı, kapıdaki yazıdan anlaşıldığı kadarıyla Frank Lloyd Wright tarafından klinik olarak kullanılması amacıyla bu kuruluşa bağışlanmıştı. Uzun, yüksek olmayan bina, kara gömülmüş gibi gözüküyordu. Arka tarafta da Minneapolis'in beyaza bürünmüş, huzur verici manzarası uzanıyordu.</p>

  <p>Kovac girişe park edip, çeşitli dini bayram sembollerinin sıralandığı bahçeden geçerek ön kapıya yöneldi. Noel süslemeleri bir yanda Hannuka'lar diğer yandaydı. Giriş salonu insanı etkileyecek derecede loştu. Başını kaldırıp bakınca, neredeyse uzansa tavana değebileceğini düşündü.</p>

  <p>Danışma bankosunda oturan, çok genç ve tecrübesiz görünümlü kıza yaklaştı. Sevimli kanişler gibi kıvırdığı, doğal sarı saçlı, melek gibi gülümseyen kız başını kaldırıp, merakla ona baktı. Yaka kartında adının Amber olduğu yazılıydı. Kovac telefonla konuşan yaşlı kadından uzaklaşmasını sağlamak için rozetini gösterdi.</p>

  <p>"O burada mı yoksa?" diye sordu kız endişeyle.</p>

  <p>"Anlamadım."</p>

  <p>"O adam," diye yanıt verdi kız paniğe kapılmak üzere olduğunu ortaya koyan bir tonlamayla. "O katil. Onun için gelmediniz mi buraya?"</p>

  <p>Kovac ona doğru eğilerek, "Bunu söyleme iznim yok," diye fısıldayıp, geri çekildi.</p>

  <p>"Aman Tanrım."</p>

  <p>"Sana birkaç soru sormam gerek, Amber," dedi Kovac cebinden Mike'ın evinden aldığı Andy Fallon'a ait fotoğrafları çıkartırken.</p>

  <p>Kız fotoğrafların Derek Rubel'e ait olmadığını görünce hayal kırıklığına kapılmış gibiydi ama yine de hemen kendini toparladı.</p>

  <p>"Evet. Onu gördüm. Birkaç kez geldi buraya."</p>

  <p>"Yakınlarda mı?"</p>

  <p>"Son birkaç hafta içinde. O da polisti," dedi gözlerini kısarak. "Yani en azından öyle demişti."</p>

  <p>"Ne yapıyordu burada? Kiminle konuşuyordu?" Kovac bir taraftan da bankonun diğer ucundaki kadından gözlerini ayırmamaya çalışıyordu. Neticede Hazelwood gibi yerlerde ağızların sıkı tutulması kuralına çok önem verilirdi. Ama Amber bu kelimenin anlamını bilemeyecek kadar genç ve de masum görünüyordu.</p>

  <p>"Buraya Bayan Thorne'yi ziyarete geldi," dedi hiç düşünmeden.</p>

  <p class="p15"><span class="t4"><img alt="img2.png" height="8" src="../Images/img2.png" width="112" /></span></p>

  <p><span class="t4">"</span><span class="t4">Ş</span><span class="t4">UNU</span> <span class="t4">İ</span><span class="t4">Y</span><span class="t4">İ</span> <span class="t4">ANLAMALISINIZ,</span> Çavuş, Evelyn burada kendi dünyasında yaşıyor," dedi Kovac'ı Evelyn'in odasına götüren doktor. "Sizin varlığınızı fark edecektir. Hatta sizinle konuşacaktır bile. Ama bu sınırlarını tamamen kendi belirlediği, daha ziyade kendi kendine konuşma gibi olacak."</p>

  <p>Sapsarı saçlarını atkuyruğu biçiminde toplayan, sakin tavırlı psikiyatr, Kovac'ın kendisini anlayıp anlamadığını görmek için gözlerinin içine bakıyordu.</p>

  <p>"Sadece buraya birkaç kez onu görmeye gelen bir polisle ilgili birkaç şey soracağım," dedi Kovac. "Çavuş Fallon. Sizinle de konuşmuş muydu?"</p>

  <p>Doktor korkmuş görünüyordu. "Bay Fallon'la çok kısa konuştum. Ama onun buraya polislik bir olay nedeniyle geldiğini bilmiyordum. Bana Evelyn'in yeğeni olduğunu söylemişti. Hatta bana kocasının öldürülmesiyle ilgili konuşup konuşmadığını da sormuştu."</p>

  <p>"Konuşmuş muydu?"</p>

  <p>"Hayır. Asla. Kocasının öldürülmesinden kısa bir süre sonra bu hale gelmiş zaten."</p>

  <p>"O zamandan beri de bir değişiklik olmadı mı durumunda?"</p>

  <p>"Hayır. Bazı günler durumu nispeten iyi oluyor ama genellikle kendi dünyasına gömülü olarak yaşamayı tercih ediyor. Sanırım orada daha güvenli olduğuna karar vermiş."</p>

  <p>Doktor kapının önünde durup, cam bölmeden içeri baktı. Ardından kapıyı açmadan önce iki kez tıklattı.</p>

  <p>"Evelyn, ziyaretçin var. Bu Bay Kovac."</p>

  <p>Kovac midesine derin bir sancı girdiğini hissederek, eşikte öylece kalakaldı. Üzerindeki mavi takımıyla, Evelyn Thorne pencere kenarına yerleştirilmiş koltuğundan dışarıyı izliyordu. Bu tür hastaların çoğu gibi çok zayıftı. Saçları da kırlaşmıştı. Arkaya taradığı siyah sayısı iyice azalan saçlarına kadife bir saç bandı takmıştı. Kovac gazetede kadının fotoğrafını ilk gördüğünde onun Grace Kelly'ye benzediğini düşünmüştü ama şu haliyle zerre kadar benzerliği kalmamıştı.</p>

  <p>Kimin geldiğini görmek için, döndü. Boş gözlerle bakıyordu ama yine de onu gördüğüne sevinmiş gibi gözükerek, gülümsedi.</p>

  <p>"Seni tanıyorum."</p>

  <p>"Hayır, efendim, tanımıyorsunuz," dedi Kovac yaklaşarak.</p>

  <p>"Bay Kovac seni görmeye gelen genç adamla ilgili birkaç soru soracak, Evelyn," dedi doktor.</p>

  <p>Kadın doktora bakmadı bile. "Siz kocamın arkadaşıydınız," dedi Kovac'a.</p>

  <p>Doktor, Kovac'a size söylemiştim anlamına gelen bir ifadeyle baktıktan sonra, odayı terk etti.</p>

  <p>Hastane yatağı hariç, sıradan mobilyalarla dekore edilmiş geniş odadaki taze çiçeklerin çokluğuna bakınca, dış gerçekliğe kapanıp, iç dünyaya gömülmek için hiç de fena bir yer sayılmaz, diye düşündü Kovac. Ama bu kliniğin bir hayli pahalı bir yer olduğu da belliydi.</p>

  <p>Acaba buranın faturasını da Wyatt mı ödüyor, diye düşünmeden edemedi. Öyleyse adamın Hollywood'un parasına neden bu kadar ihtiyaç duyduğuna şaşmamalı.</p>

  <p>"Seni görmek çok hoş," dedi Evelyn Thorne resmi bir ifadeyle. "Lütfen otur."</p>

  <p>Kovac hemen karşısına oturup, Az önce Amber'e gösterdiği fotoğrafı uzattı. "Bayan Thorne, Andy Fallon'u hatırlıyor musunuz? Geçenlerde sizi görmeye gelmiş."</p>

  <p>Kadın fotoğrafı alıp, gülümseyerek, "Ah, ne de yakışıklı," dedi. "Oğlunuz mu?"</p>

  <p>"Hayır, efendim. Mike Fallon'un oğlu o. Mike Fallon'u hatırlıyor musunuz? Polis memuruydu. Kocanızın öldüğü gece eve ilk gelen o olmuştu."</p>

  <p>Kadının söylediklerini duyup duymadığı bile belli değildi.</p>

  <p>"Çok çabuk büyüyorlar," dedi kadın ayağa kalkıp, bir İncil'le çok sayıda derginin üst üste dizildiği kitaplığa yönelirken.</p>

  <p>"Bende de fotoğraflar var," dedi en alttaki <span class="t9">Redbook</span> dergisini çekerek. "Doktor hepsini aldığını sanıyor. Nedense elimde hiçbir fotoğraf kalmasını istemedi. Ama yine de ben birkaç tane kurtarmayı başardım."</p>

  <p>Derginin içinden küçük bir zarf çıkardı.</p>

  <p>"Kızım," dedi gururla fotoğrafları Kovac'a doğru sallayarak. Kovac onlara dokunmak istemiyor, sanki dokununca kadının bu hayal dünyasına zarar geleceğinden korkuyordu. Ama Evelyn Thorne fotoğrafları eline sıkıştırdı.</p>

  <p>Fotoğraftaki kız bir hayli gençti. Çok da zayıf. Saçları da farklıydı. Ama ortada şüphe götürmez tek bir gerçek vardı. Amanda Savard, Evelyn ve Bill Thorne'nin kızıydı.</p>
</body>
</html>
