<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p>&nbsp;</p>

  <p>&nbsp;</p>

  <h1 class="h11"><a id="ncx1780"></a><span class="th11">15.</span></h1>

  <p class="p14"><span class="t12">BÖLÜM</span></p>

  <p><span class="t4">KIRK YILDIR</span> polis memurları kahvaltılarını büyük keyifle Cheap Charlie'nin restoranında yapıyorlardı. Metrodome'un kuzey doğusuna denk düşen, sahipsiz bir arazinin üzerine inşa edilmiş restorandaki her şey adeta ilk yıl alınmış bir daha da elden geçirilmemiş gibiydi. Aslında bölge zaman içinde dar gelirli insanların yaşadığı bir mahalle olmaktan çıkıp, daha ziyade orta sınıfın ikamet ettiği bir yerleşim yeri haline dönüşmüş bu yüzden de tepeden tırnağa değişmişti. Ama Cheap Charlie'nin restoranının değişmeye ihtiyacı yoktu. Restoranın müşterileri sadece polislerdi. Ve yıllar gelip geçse de polisler hiç değişmezdi. Gelenek onlar için sanki her şey demekti.</p>

  <p>Mike Fallon daha acemi bir polisken burada yemek yemiş olmalı, diye düşündü Liska otomobilinin camından mavi tabelaya bakarken. Şansı yaver gitmiş, bir devriye arabası tam çıkarken otoparka girdiği için, boş yer bulabilmişti.</p>

  <p>O da acemiyken her zaman burada yemek yerdi. Belki de o günlerde de aynı kadın garson çalışıyordu. Cheeks<a id="a8"></a><a href="../Text/notes.html#a34"><span class="t13">{8}</span></a> lakaplı bu kadın en güzel olduğu günlerde, yani pornografi öncesi günlerde bile, ağzı tıka basa fındık dolu bir sincabı andırıyordu. Neredeyse çenesinin olmadığını düşündürtecek şiş yanaklar, küçücük düğme gibi bir burun. Ancak yıllar kadının yanaklarını sarkıtmış, böylece o tombul yanakların arasından kocaman bir çene kemiği çıkmıştı. Belki de artık Jowl<a id="a9"></a><a href="../Text/notes.html#a36"><span class="t13">{9}</span></a> lakabı ona daha çok yakışacaktı ama Cheeks adı onun üzerine yapışmıştı bir kere.</p>

  <p>Garson kadın bu sabah tezgahın başında, çökmüş gözleri, siyaha boyanmış darmadağınık saçlarıyla fincanlara kahve dolduruyor, bilinen tüm sağlık kurallarına meydan okuyarak ağzındaki sigarayı da tüttürmeye devam ediyordu. Ancak tüm restoranı dolduran polislerden bir teki bile onu böyle yaptığı için paylayacak filan değildi. Üstelik buraya sadece polisler değil, dedektifler de sık sık gelirdi. Kovac da bazı günler yemeğini burada yerdi. Adet işte.</p>

  <p>Tezgaha yaklaşıp, Elwood Knutson'un hemen yanındaki boş tabureye ilişti. Ardından içeride kimler var diye bakınırken, "Elwood, senin burada yemek yemeyecek kadar elit biri olduğunu sanırdım," dedi.</p>

  <p>"Öyleyim," dedi adam önündeki pastırmalı yumurta tabağını işaret ederek. "Ama protein gücü diyetini denemeye karar verdim. Bu diyet için gereken kahvaltıyı da buradan başka bir yerde kolay kolay bulamam herhalde. Buradaki her şey o kadar eski ki sonunda yeniden moda oluyorlar. Peki ya senin bahanen ne?"</p>

  <p>"Uzun zamandır midem kaynamadı da."</p>

  <p>"Bak o zaman doğru yerdesin."</p>

  <p>"Bingo," dedi Liska, Ogden'i görünce. Adam bir ileri bir geri sallanıyordu. Yüzündeki sıkıntılı ifadeye bakılırsa sanki uzun zamandan beri bağırsaklarını gerektiği kadar boşaltmayı başaramıyordu. Ancak Liska bulunduğu açıdan masasındaki diğer kişiyi göremiyordu.</p>

  <p>Elwood, Liska'nın baktığı yöne dönmedi. "Beni ilgilendiren bir şey mi?"</p>

  <p>"Öğrenmek isteyebileceğin bir şey. Öldürülen polis memuru Curtis'i hatırlıyor musun?"</p>

  <p>"Evet. Bir seri katil gayleri hedef olarak seçmişti."</p>

  <p>"Öyle tahmin ediliyor. Teşkilatta dövülen gaylerle ilgili ne biliyorsun?"</p>

  <p>Elwood düşünceli bir tavırla tabağın kenarındaki pastırma kırıntısını ağzına attı. Giydiği, siperliğini de garip biçimde yukarı kıvırdığı şapkasını düzeltti.</p>

  <p>"İnsanlara cinsel tercihlerinden ötürü ayrımcılık yapılmasından da bu yüzden taciz edilmelerinden de nefret ediyorum," dedi. "Biz kim oluyoruz da başkaları adına seçim yapmaya kalkıyoruz? Aşk yalnızca..."</p>

  <p>"Teşekkürler. Harika. Senin e-posta adresini ACLU'ya<a id="a10"></a><a href="../Text/notes.html#a39"><span class="t13">{10}</span></a> göndereyim en iyisi," dedi Liska. "Senin hakkında konuşmuyoruz burada, Elwood."</p>

  <p>"Kimin hakkında konuşuyoruz?"</p>

  <p>İçin için keşke birkaç kişi olsa diye düşünerek, konuşmaya kulak misafiri olmaya çalışan kimse var mı diye kontrol etti. "Resmi polislerden bahsediyorum. Onlar ne düşünüyorlar? Teşkilatın resmi görüşünü bir yana, farklı cinsel tercihleri olan arkadaşlarına nasıl davranıyorlar acaba? Curtis'in İçişleri'ne taciz edildiğine ilişkin şikayette bulunduğunu duydum. Bu şikayetin konusu tam olarak neydi? Hâlâ Taş devri insanları mı var aramızda yoksa? Barbarların hepsinin Rodney King<a id="a11"></a><a href="../Text/notes.html#a40"><span class="t13">{11}</span></a> olayından sonra atıldıklarını sanıyordum?"</p>

  <p>"Ne yazık ki polislik mesleği o tür tiplere çekici geliyor," diye yorumladı Elwood. "Taşıdıkları rozet tıpkı bir maymunun gözüne tutulan parıltılı bir bozuk para gibi heveslerini kabartıyor."</p>

  <p>Liska'nın yanındaki resmi polis dönüp, Elwood'a nefret dolu bir ifadeyle baktı.</p>

  <p>"Önceki hayatında orangutan olabilir," diye fısıldadı Liska. Cheeks'in doldurduğu kahvesinden bir yudum alırken, <span class="t9">kendi kendine otomobilin ya</span><span class="t9">ğı</span><span class="t9">n</span><span class="t9">ı</span> <span class="t9">de</span><span class="t9">ğ</span><span class="t9">i</span><span class="t9">ş</span><span class="t9">tirmeyi unutma,</span> diye hatırlatıyordu. "Neyse, bildiğim kadarıyla Curtis soruşturmasını yüzlerine gözlerine bulaştırmışlar."</p>

  <p>"Soruşturma Springer'ındı. Bu da çok normal elbette."</p>

  <p>"Doğru ama bu kez soruşturmanın içine edenin bir resmi polis olduğunu duydum. Şu öküz kadar iri herif var ya. Ogden. Tanıyor musun?"</p>

  <p>"Ne yazık ki onunla aynı sandalda değiliz."</p>

  <p>"Olsaydınız daha yazık olurdu," dedi Liska ayağa kalkarken.</p>

  <p>Verilen selamları bakmadan, sadece başını sallayarak alan Liska, gözlerini Ogden'in üzerinden ayırmadan karşısındakinin kim olduğunu görmek için yavaş yavaş adamın oturduğu yere doğru yürümeye koyuldu. Ogden onu fark etmemişti ve Liska&rsquo;nın göremediği adamla daha da derinleşmiş sohbetine devam ediyordu.</p>

  <p>Liska konuşulanları anlayamasa da aralarındaki gerginliği çok net biçimde hissetmişti. Keşke sokulup, görünmeden neler konuştuklarını dinleyebilsem, diye geçirdi içinden ama görülmeden masaya yaklaşmasına imkan yoktu. Ogden sonunda onu gördü. O kadar şaşırmış, tedirgin olmuştu ki az daha masadaki portakal suyunu deviriyordu.</p>

  <p>"Senin yerinde olsam daha farklı ilaçlar alırdım," dedi Liska. "İnsanların koca bir kalas gibi gözükmeden de vücut geliştirebilmesine yardımcı olan şeylerin olduğunu duydum."</p>

  <p>"Neden bahsettiğini anlamıyorum," dedi Ogden. "Ben ilaç filan almıyorum."</p>

  <p>Liska başını kaldırıp, Ogden'in yemek arkadaşının kim olduğunu gördüğünde ağzı açık kaldı. Cal Springer. Adam bir hayat kadınıyla beraberken basılsa bundan daha suçlu gözükemezdi.</p>

  <p>"Hey, Cal. Çok ilginç dostların var. Acaba bu yüzden mi İçişleri'ne kötü biri gibi gözüküyorsun? Senin davanı mahvettiğini düşündükleri biriyle sıkı fıkı olarak yani? Belki de senin hakkında yanılıyorlar. Belki de gerçekten göründüğün kadar aptalsın sen."</p>

  <p>"Sen neden kendi işine bakmıyorsun Liska?"</p>

  <p>"O zaman iyi bir dedektif olamazdım, değil mi?" diye konuştu Liska. "Bak, Cal, başına bela olmaya niyetim yok. Sadece onunla burada oturmanın hiç de hoş gözükmediğini söylemeye çalışıyorum. Hepsi bu. Eğer siyasette de bir kariyer peşindeysen bunu bir kez daha düşünmelisin."</p>

  <p>Adam başını aslında görebilecek hiçbir şeyin olmadığı pencereye doğru çevirdi. Önündeki ağzına kadar dolu kül tablasındaki iyi söndürülmemiş bir izmaritten incecik bir duman yükseliyordu.</p>

  <p>"Bu günlerde ortağın nerelerde, Cal?" diye sordu Liska. "Onunla konuşmam gerek."</p>

  <p>"Tatilde. İki haftalığına Hawaii'ye gitti."</p>

  <p>"Ne şanslıymış."</p>

  <p>Springer'sa bu konuşma yerine iki hafta cehennemde kalmayı yeğlermiş gibi bakıyordu.</p>

  <p>Liska, Ogden'e dönüp, sert bir ifadeyle, "Ortağınla birlikte Fallon'un evindeymişsiniz. Olay mahallinde ne işiniz vardı?" diye sordu.</p>

  <p>Ogden masa örtüsünün kırışıklığını düzeltti. Kısa ama bakımlı saçlarının arasından gözüken kafa derisi balıksırtı gibi bembeyazdı. "Telsizden çağrıyı duydum."</p>

  <p>"Ve tesadüf eseri yakınlardaydın."</p>

  <p>"Evet, öyle."</p>

  <p>"Ne şans be. Zaten sen oldum olası şahslısındır."</p>

  <p>Ogden gözlerini iyice kısıp, arkasına yaslandı. "Tavırların hiç hoşuma gitmiyor, Liska."</p>

  <p>Liska kahkahayla güldü. "Tavırlarım hoşuna gitmiyor mu? Vay be!" dedi adamın gözlerinin içine bakarak. "Polis evrim ağacında benden birkaç dal aşağıdasın sen. Bu yüzden istersem üstüne bile sıçarım ve hiç kimse senin sızlanmalarına kulak asmaz. Ama asıl ben senin tavırlarından hoşlanmazsam ciddi bir sorun olur. Anladın mı? Oraya neden gittin?" diye bir kez daha sordu.</p>

  <p>"Sana söyledim ya telsiz çağrısı aldım."</p>

  <p>"Çağrıyı ilk yanıtlayan Burgess'ti. Oraya da ilk o gitti."</p>

  <p>"Yardımımız dokunabilir diye düşündük."</p>

  <p>"Ölü olduğu ihbarı yapılmıştı. Ne yardımı?"</p>

  <p>"Burgess tek başına olay mahallinin güvenliğini sağlamada zorlanabilirdi."</p>

  <p>"Yani Rubel'le birlikte hemen koşup geldiniz. Ve ne büyük bir rastlantı ki olayın kurbanının Curtis fiyasko-sundaki İçişleri müfettişi olduğunu gördünüz."</p>

  <p>"Doğru."</p>

  <p>Liska hayret dolu bir ifadeyle başını iki yana salladı. "Gidip başını taşlara vurmayı denedin mi hiç. Ne yapmak niyetindeydin? İçişleri'nin yeni bir soruşturma başlatmasını mı istiyorsun yoksa?"</p>

  <p>Ogden bu konuşmayı kimsenin dinlemediğinden emin olmak ister gibi, sağına soluna bakındı. "Bir telsiz çağrısını yanıtladık. Ölen kişinin Fallon olduğunu nereden bilebilirdik ki?"</p>

  <p>"Ama anlayınca da oradan ayrılmadın. Parmak izlerini evin her tarafına bıraktın..."</p>

  <p>"Ne olmuş yani? Herif kendini asmış. Hiç de cinayet gibi durmuyor."</p>

  <p>"O sırada bunu bilemezdin. Üstelik halen de net olarak bilemiyoruz. Üstüne üstlük resmi polis olarak kaldığın müddetçe bir olayın cinayet olup olmadığına karar verecek kişi de sen değilsin."</p>

  <p>"Adli tıp öyle karar verdi," dedi. "Cinayet değilmiş."</p>

  <p>"Ayrıca bir şov da değildi sanırım. Ama yine de kendine mani olamadın, değil mi? Tuvalette senin gibi ho-mofobisi olan insanlara göstermek üzere kaç tane fotoğraf çektin?"</p>

  <p>Ogden ayağa fırlayıp, üzerine yürüdü. Liska kıpırdamak istemiyordu ama adamın cüssesi yüzünden bir iki adım gerilemek zorunda kaldı. Adamın alnında, adeta yıldırıma benzer, zikzaklı bir yara izi vardı. Gözleriyse buz gibi ve bir taş kadar anlamsız bir ifadeye sahipti. Liska içgüdüsel olarak tepeden tırnağa korkuyla ürperdiğini hissetti. Ama korku yaptığı işte kesinlikle dikkate almaması gereken bir duyguydu.</p>

  <p>"Sana yanıt vermeyeceğim, Liska," dedi sessizce. Yine de ses tonundan bir hayli öfkeli olduğu anlaşılıyordu.</p>

  <p>Liska doğrudan gözlerinin içine bakarken arı kovanına çomak soktuğunu düşünüyordu. Bu çok akıllıca bir hareket olmasa da artık geri dönülmez noktaya gelmişti. "Bir kez daha olay mahallinde göreyim seni de gör bakalım, Ogden. Bakalım rozetini elinden alırlarken de kimseye cevap vermek zorunda olmadığını söyleyebilecek misin?"</p>

  <p>Adamın boynundaki damarlar öfkeden patlayacak kadar şişmiş, gözleri adeta bir korku filmi izliyormuş gibi büyümüştü.</p>

  <p>"Hey, dostum dans mı ediyorsunuz yoksa?"</p>

  <p>Liska bakmadan konuşanın Ogden'in ortağı olduğunu anlamıştı. Rubel ön taraftan masalarına doğru yaklaşıyordu. Liska hâlâ bir adım bile uzaklaşmadan Ogden'in gözlerinin içine dik dik bakmayı sürdürdü. Ne olursa olsun ona arkasını dönmemeye kararlıydı. Aynı şekilde Ogden de geri adım atmaya niyetli değilmiş gibi gözüküyor, büyük bir öfkeyle Liska'yı süzüyordu. Liska adamın bu büyük öfkesini neredeyse ete kemiğe bürünmüş gibi hissedebileceğini düşündü.</p>

  <p>O anda birden Curtis'in ölümünden sonra çekilen fotoğraflarda gördüklerini hatırladı. Büyük bir öfke. Öldükten sonra bile acımasızca darbelere maruz kalmış bir kurban. Kafatası adeta bir balkabağı gibi ezilmiş bir insan.</p>

  <p>Çevredekilerin tüm dikkatleri üzerlerine çevrilmişti. Cal Springer ayağa kalkıp, hızlı adımlarla ön kapıya doğru yöneldi. O kadar hızlı yürüyordu ki neredeyse Rubel'le çarpışacaktı.</p>

  <p>"Hadi B.O. gelsene," diye seslendi Rubel.</p>

  <p>Ogden hırsla ona doğru döndü. Liska sonunda derin bir soluk almıştı. Rubel gelip, Liska'yı aynalı güneş gözlüklerinin arkasından uzun uzun süzdü.</p>

  <p>Adam kesinlikle Ogden'den çok daha yakışıklıydı. Siyah saçları, düzgün bir çene yapısıyla, Michelange-lo'nun David'inin vücut geliştirme haplarıyla gerçekliğe bürünmüş haliydi adeta. Adam ortağını kapıya doğru sürüklerken, Liska, Rubel büyük bir ihtimalle ikilinin beyni olmalı, diye düşündü. Ogden'i beladan uzak tutmak için elinden gelen her şeyi yapmaya çalışıyordu. Tıpkı o gün Fallon'un evinde de yapmaya çalıştığı gibi.</p>

  <p>Liska da hemen arkalarından fırladı. İkili hızlı adımlarla caddenin karşısındaki otoparka doğru yürürken, Liska daha da hızlandı.</p>

  <p>"Hey, Rubel!" diye bağırdı iyice yaklaştığında. Adam dönüp ona bakınca da, "Seninle de konuşmam gerek. Yalnız. Nöbetin bitince büroya gel," dedi.</p>

  <p>Adam yanıt vermedi. Yüz ifadesi de zerre kadar değişmemişti. Birlikte dönüp, otomobillerine doğru yürüdüler.</p>

  <p>Eğer Andy Fallon'un ölümünün kaza olduğuna karar verilmemiş olsaydı Ogden büyük bir ihtimalle şüpheliler listesinin en başında olacaktı. Herif olay mahallinde görülmekten çekinmeyecek kadar aptal olabilir miydi? Belki de aptal filan değildi. Bunu aldığı çağrıyı yanıtlıyor gibi davranıp, daha sonraki incelemelerde bulunabilecek parmak izlerine mantıklı bir açıklama getirmek için yapmış olamaz mıydı?</p>

  <p>Bir insanı kendisini asması için nasıl zorlamış olabilirdi ki?</p>

  <p>Bir kez daha tepeden tırnağa ürperirken Liska bunun nedeninin bir polisin iyice yoldan çıktığından şüphelenmeye başlaması olduğunu tahmin ediyordu.</p>

  <p>Cheap Charlie'nin kapısı açılırken tepesindeki küçük zil çınladı.</p>

  <p>"Bana detayları anlatsana bir ara," dedi yaklaşan Elwood. "Kapanmış dosyalar üzerinde çalışmadığımızı sanırdım."</p>

  <p>Liska, Rubel direksiyona geçip, araçlarını çalıştırana dek gözlerini üzerlerinden ayırmadı. Sonunda dönüp, "Biz kim için çalışıyoruz, Elwood?" diye sordu.</p>

  <p>"Teorik olarak mı pratikte mi?"</p>

  <p>"Bizim patronumuz kim, Elwood?"</p>

  <p>Kovac ikisini de bu konuda yeterince eğitmişti.</p>

  <p>"Kurbanlar."</p>

  <p>"Benim patronum henüz bu soruşturmayı kapatmam için kesin bir talimat vermedi, diyelim öyleyse," dedi her zamanki nüktedan tavrından bir hayli uzak bir ifadeyle.</p>

  <p>Elwood içini çekip, "Mesleğinde başarılı olmaya bu kadar hevesli biri mazide kalmış şeyleri eşmeye bu kadar zaman ayırmaz ama..." dedi.</p>

  <p>"Doğru," dedi Liska montunun cebinden anahtarlarını çıkartırken. "Belki de ben koca bir aptalım.&rdquo;</p>
</body>
</html>
