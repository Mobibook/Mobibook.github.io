<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p>&nbsp;</p>

  <p>&nbsp;</p>

  <h1 class="h11"><a id="ncx2449"></a><span class="th11">19.</span></h1>

  <p class="p14"><span class="t12">BÖLÜM</span></p>

  <p><span class="t4">OF</span><span class="t4">İ</span><span class="t4">SE DÖNDÜKLER</span><span class="t4">İ</span><span class="t4">NDE VARD</span><span class="t4">İ</span><span class="t4">YA</span> değişmiş, Leonard da gitmişti. Böylece en azından bu akşamlık Chamiqua'yla yaptıkları görüşmenin başarısızlığa uğradığı raporunu vermekten kurtulmuşlardı.</p>

  <p>Liska bir an için telefon görüşmelerini masasından yapmayı düşündü ama hemen vazgeçti. Sağa sola polislerle ilgili sorular yöneltmesi gerekiyordu fakat bunca insan izleyip, kulak misafiri olurken bu hiç de kolay değildi elbette.</p>

  <p>Kendini daima sert, olaylardan fazla etkilenmeyen biri olarak görmüştü ama çocuk katilleriyle uğraşmak hariç, her olayı şu anda soruşturmaya çalıştığına tercih ederdi doğrusu. Ama elbette bir çocuk cinayeti üzerinde çalışmak kadar da kötü değildi. Çantasını toplayıp, ofisten ayrılırken bir yandan da ya araştırmalarım beni İçişleri'ne kadar götürürse, diye düşünüyordu. İşte o zaman ne yapacaktı?</p>

  <p>Dışarı çıkar çıkmaz soğuktan yanaklarıyla kulaklarının donduğunu hissetti. Ama otomobilinin içi de hiç farklı sayılmazdı. Bir türlü oto camcısına uğramaya fırsat bulamamıştı. Üstelik kırık bir cam otomobilinin çalınma şansını bile azaltıyordu. Hiç olmazsa çalınsa, sigortadan belli bir miktar para alma şansı olurdu.</p>

  <p>Otoparkta yine aynı şişman güvenlik görevlisi vardı. Liska'yı görür görmez başını eğerek, onu görmezden gelmeye çalıştı. Liska etrafa bakarken, bir an için belindeki copuna dokunmuştu. Aslında otomobili başka yere park edebilirdi ama önünde sonunda bu otoparkı kullanmak zorunda kalacaktı. Hep kaçamayacağına göre korkusunun üstüne üstüne gitmesi şarttı. Hem belki şansı yaver gider, pek umudu olmasa da, o günkü gizemli adam bir kez daha aynı yerlerde dolaşmaya kalkabilirdi. Tabii onu özel bir hedef olarak seçmediyse.</p>

  <p>Otomobilinden hiçbir şey çalınmamıştı. Sadece reklam zarfları açılmış...</p>

  <p>Bu gün otoparkta polis ekibi de dolaşıyordu. Telsizden yükselen sesler, otoparkta bir aşağı bir yukarı gezen bir polis arabası, Gateway Belediye otoparkına sığınmak için gelen, gelmişken de otomobillerin kapılarını yoklayıp, işe yarar bir şeyler bulmaya çalışan evsizleri bir hayli huzursuz da etmiş olabilirdi elbette.</p>

  <p>Otomobilini neredeyse tamamen boş denebilecek üçüncü katta kolaylıkla görülebilecek bir yere park etmişti. Kırık cama idareten taktığı plastik muhafaza yerli yerindeydi. Diğer camlara da dokunulmamıştı. Liska şöyle bir dolaşıp, etrafı kolaçan etti. Sessiz, adeta terk edilmiş gibi görünen otoparkta şüphesini çekecek hiçbir şey göremeyince de, otomobiline döndü. Tüm kapıları kilitleyip, motoru çalıştırırken, kaloriferi de açtı. Ardından çantasından cep telefonunu çıkartıp, Gay ve Lezbiyen Polis Memurları Birliğinin numarasını tuşladı. Karşı tarafın yanıt vermesini beklerken de konsolda beliren <span class="t4">MOTORU KONTROL ED</span><span class="t4">İ</span><span class="t4">N</span> uyananın kırmızı ışığına başını iki yana sallayarak baktı.</p>

  <p>Külüstür. Artık elden çıkartmanın zamanı geldi de geçiyor, diye düşündü. Belki ocak sonunda, Noel fırtınasından kurtarabildiklerini denkleştirip, bir şeyler yapabilirdi. Hatta biraz borca girmeyi göze alıp, bir cip bile alabilirdi. Neticede çocuklara, onların arkadaşlarına, hokey takımlarına her geçen gün daha fazla yer gerekiyordu. Eğer Speed'i biraz sıkıştırmayı başarıp alacaklarını tahsil edebilirse...</p>

  <p>"Buyurun?"</p>

  <p>"David Dungen'le mi görüşüyorum?"</p>

  <p>"Evet, buyurun?"</p>

  <p>"David, ben cinayet masasından Çavuş Liska. Eğer müsaitseniz size işimize yarayabileceğini düşündüğüm birkaç şey sormak istiyorum."</p>

  <p>Tedirgin bir duraksama. "Neyle ilgili?"</p>

  <p>"Eric Curtis'le."</p>

  <p>"Cinayetle mi? O dosya kapandı."</p>

  <p>"Biliyorum. Sadece onunla bağlantılı başka bir olayı araştırıyorum."</p>

  <p>"İçişleri'yle görüştünüz mü?"</p>

  <p>"Onların nasıl olduğunu siz de bilirsiniz. Onlarla bir şey anlatmaya çalışmak deveye hendek atlatmaktan zor."</p>

  <p>"Ama böyle davranmalarının bir mantığı var," dedi Dungen. "Bunlar son derece önemli davalar. Böyle her isteyene istediği bilgi verilemez ki."</p>

  <p>"Ben herhangi biri değilim. Cinayet masası dedektifiyim ben. Kişisel merakımı tatmin etmek için sormuyorum ki bunları."</p>

  <p>"Başka bir cinayetle mi ilgisi var?"</p>

  <p>"Bak, sana karşı dürüst olacağım, David." Daima ilk adını kullan. Sen benim dostumsun, imajı uyandır. Bana her şeyi anlatabilirsin. "Çok önemli bir soruşturma yürütüyorum. Eğer teğmenime bildirebileceğim bir şey yakalarsam..."</p>

  <p>Dungen bir süre duraksayıp, sonunda, "Sizin yaka numaranızı öğrenebilir miyim?" diye sordu.</p>

  <p>"Gayet tabii ama bu konunun evraklara geçmesini istemiyorum. Anlatabiliyor muyum?"</p>

  <p>Bir kez da tedirgin bir bekleyiş. "Neden?"</p>

  <p>"Çünkü uyuyan yılanın kuyruğuna basılmasını istemeyen çok kişi var, anlatabiliyor muyum? Curtis'le ilgili bir şeyler araştırmaya çalışıyorum çünkü biri bunu benden bizzat istedi. Ne bulabilirim bilmiyorum. Ama patronuma boş elle gitmemek için elimden geleni yapacağım. Elle tutulur, doğru dürüst bir takım bilgilere ihtiyacım var."</p>

  <p>Adam bu kez Liska'ya bağlantının kesildiğini düşündürtecek kadar uzun bir süre sessiz kaldı.</p>

  <p>"Numaranız nedir?" diye sordu adam sonunda.</p>

  <p>Liska karşı tarafa belli etmemeye çalışarak derin bir soluk aldı. Egzoz kokusu bir hayli yoğundu. Camı hafifçe araladı ama motoru yine kapatmadı. Hava kalorifersiz oturulamayacak derecede soğuktu. Dungen'e yaka numarasıyla telefon numarasını verirken bir yandan da adamın kontrol etmek için Leonard'ı aramaması için dua ediyordu.</p>

  <p>"Pekala," dedi adam ikna olmuş bir ifadeyle. "Ne öğrenmek istiyorsunuz?"</p>

  <p>"Curtis'in İçişleri'ne iş yerinde taciz edildiğine ilişkin bir şikayette bulunduğunu biliyorum. Kimi şikayet etmişti?"</p>

  <p>"Onun hakaret dolu mektuplar aldığını biliyorum. Şu dergilerden kesilen harflerle yazılan mektuplardan. 'Tüm toplar ölmeli. Tanrı AİDS'i bu yüzden yarattı' Sanırım bunun gibi şeyler. Kötü bir dilbilgisiyle yazılmış, hakaret dolu sözler işte."</p>

  <p>"Kesinlikle bir polis olmalı," diye mırıldandı Liska.</p>

  <p>"Elbette polisti. Bunu biliyoruz zaten. Bu mektuplardan ikisini dolabında birini de nöbeti bittikten sonra otomobilinde buldu. Adam mektubu atabilmek için otomobilinin camını patlatmış."</p>

  <p>Liska kendi otomobilinin kırık camına bakarken, tepeden tırnağa ürperdiğini hissetti. "Bunu kimin yaptığı konusunda bir fikri var mıydı?"</p>

  <p>"Olmadığını söyledi. Son ilişkisini birkaç ay önce bitirdiğini de. Ama bunları yapanın eski sevgilisi olmayacağına da emindi."</p>

  <p>"Sevgilisi de polis miydi?"</p>

  <p>"Evet, ama hiç ortaya çıkmadı. Zaten o yüzden ayrılmışlar. Curtis ondan tercihlerinden utanmamasını şart koşmuş."</p>

  <p>"Çünkü Curtis utanmıyordu."</p>

  <p>"Evet, ama yine de bu konuda pek konuşmamayı tercih ederdi Yani durumunu belli etmek için ekstra bir çaba içinde filan değildi. Sadece insanlara yalan söylemekten bıkıp usanmıştı. Gerçek kimliğini gizlemek zorunda kalmadan, huzur içinde yaşayacağı bir dünya özlemi içerisindeydi. Bir gay tarafından öldürülmesi gerçekten çok ironik oldu."</p>

  <p>"Eski sevgilisinin kim olduğunu siz biliyor musunuz?"</p>

  <p>"Hayır. Curtis'in devriye arkadaşlarını birkaç kere değiştirdiğini biliyorum ama bunun mutlaka o konuyla ilgisi olması da gerekmiyor. Zaten hiç birinden de şüphelenmiyordu. Ayrıca da ne olursa olsun bu benim üzerime vazife değildi. Ben bir müfettiş filan değilim. Benim işim ona şikayetlerini İçişleri'ne nasıl bildireceği konusunda yardımcı olmakla sınırlıydı neticede."</p>

  <p>"Devriye arkadaşlarını hatırlıyor musunuz?" "Bir süre Ben Engle adlı biriyle birlikte çalıştılar. Di-ğerlerini şu an için hatırlayamıyorum. Engle için de herhangi bir şikayeti yoktu. Gayet iyi anlaşıyor gibi gözüküyorlardı."</p>

  <p>"Öldürüldüğünü öğrendiğinizde cinayeti ona mek-tupları gönden kişinin mi işlediğini düşündünüz?"</p>

  <p>"Aslına bakarsanız evet. İlk aklıma gelen bu oldu. Korkunç bir şey. Bakın, bizler, yani gay polis memurları aslında önyargılara da taciz olaylarına da bir yere kadar alışığız. Neticede çağ dışı kalmış, kafası pek çalışmayan o kadar çok polis memuru var ki aramızda. Olay sadece tacizle sınırlı olsa bu tür şeyleri yapabilecek o kadar çok insan sayabilirim ki size. Ama cinayet çok farklı bir şey. Bunu düşünmek bile korkutucu. O zaman yaşamın hiçbir anında can güvenliğimizin olmadığını düşünmeye başlıyorsunuz. Ama Tanrı'ya şükür ki katil içimizden biri değilmiş." "Curtis'in Renaldo Verma tarafından öldürüldüğüne inanıyorsunuz yani?"</p>

  <p>"Evet. Siz inanmıyor musunuz?"</p>

  <p>"Bazıları buna pek ikna olmamış gibi."</p>

  <p>"Ah..." dedi adam sanki birden başının üzerinde bir ampul yanmış, o da birden birçok şeyi hatırlamış gibi. "Siz anlaşılan Ken Ibsen'le konuşmuşsunuz."</p>

  <p>İsim ona hiçbir şey ifade etmese de Liska nedense bu ismi yeşil parkalı adamla eşleştirmişti. Dungen kadının sessizliğini onaylama olarak algıladı.</p>

  <p>"Oliver Stone'unkilerden bile büyük bir komplo teorisi bu elbette," dedi.</p>

  <p>"Onun sahtekar olduğunu mu düşünüyorsunuz?" "Onun tam bir sahne yıldızı olduğunu düşünüyorum. Ama çalıştığı gece kulüplerinde kurtlarını yeterince dökemiyor anlaşılan. Cinsel ayrımcılık, taciz gibi suçlamalarla o kadar çok dava açmıştır ki. Eric Curtis'i tanıyordu. Ya da tanıdığını iddia ediyordu. Bu da ona bir dava daha açma fırsatı verdi. Ve şimdi de size geldi, değil mi? Çünkü İçişleri onun teorilerini dinlemekten iyice usanmış olmalı."</p>

  <p>"Aslında, bana Curtis'in şikayetlerini bildirdiği İçişleri müfettişinin ölü bulunması nedeniyle geldi."</p>

  <p>"Andy Fallon. Evet. Gerçekten çok kötü."</p>

  <p>"Fallon'u tanır mıydınız?"</p>

  <p>"Onunla soruşturma kapsamında bir kere görüşmüştüm. Hepsi bu."</p>

  <p>"O da bir gaydi."</p>

  <p>"Burası bir kulüp değil, Çavuş. Hepimiz birbirimizi tanıyacağız diye bir kural yok," dedi Dungen. "Anladığım kadarıyla Bay Ibsen Fallon'un ölümünü son teorisini güçlendirmek için kullanmaya çalışıyor. Tabii tüm bunlar onun tüm emniyet teşkilatının AİDS tehlikesi altında bulunduğu için ne yapacağını şaşırdığı şeklindeki en büyük komplo teorisinin kolları."</p>

  <p>"Curtis'te AİDS mi vardı?"</p>

  <p>"HIV pozitifti. Bunu bilmiyor musunuz?"</p>

  <p>"Ben oyuna daha yeni girdim. Anlaşılan öğrenmem gereken çok şey var," dedi Liska bir yandan da bu yeni öğrendiği bilginin soruşturmayı nasıl etkileyebileceğini düşünerek. "HIV pozitifti ve buna rağmen sokaklarda görev yapmaya devam mı ediyordu?"</p>

  <p>"Bunu amirine söylememişti. İlk önce bana geldi. İşini kaybetmekten korkuyordu. Ben de ona böyle bir şey olmayacağını söyledim. Teşkilat sağlık durumu nedeniyle memurlar arasında ayırım yapamaz, dedim. Yani en azından Amerikan Maluller Derneği böyle söylüyor. Curtis en fazla devriye görevinden alınıp, başka bir bölüme sevk edilebilirdi. Elbette ortada çok fazla risk vardı.Bunlardan en önemlisi de elbette, HIV pozitif bir memuru sokaklarda görevlendirdiği, kazalarda, yaralanmalarda ilk müdahale edecek konumda olduğu ya da herhangi bir durumda vurulup, çevresindekilere hastalığı kolaylıkla bulaştırma tehlikesi bulunduğu gerekçesiyle teşkilat aleyhine açılabilecek davalardı elbette."</p>

  <p>"Tacize uğradığı dönemde Curtis'in HIV pozitif olduğunu başka kim biliyordu? Bilen başka memur var mıydı?"</p>

  <p>"Bildiğim kadarıyla kimseye söylememişti. Ona yakın temasta olduğu kişilere bunu söylemesinin bir zorunluluk olduğunu söyledim. Ama beni dinleyip dinlemediğini bilemiyorum," dedi Dungen. "Katil bunu biliyor olamaz. Kim HIV pozitif birini beysbol sopasıyla döve döve öldürecek kadar aptal olabilir ki?"</p>

  <p>Liska olay mahallini gözlerinde canlandırabiliyordu. Kan. Duvarlarda, tavanda, lambaların üzerinde. Katilin darbeleriyle Eric Curtis'in kanı her yana saçılmıştı.</p>

  <p>Kim adamın kanının hastalık taşıdığını bilerek kendini böyle bir tehlikeye atardı ki?</p>

  <p>Hastalığı umursamayan ya a bu konuda bilgisi olmayan biri. Ya da kendi ölümsüzlüğüne inanacak kadar kibirli biri. Ya da hastalığa kendi de yakalanmış biri.</p>

  <p>"Fallon sizinle ne zaman konuştu?" diye sordu baş ağrısını bir nebze olsun hafifletebilmek için alnını ovuşturarak. Camı bir miktar daha oksijen girmesi için iyice aralayarak, "Yakın bir zamanda mı konuştunuz?" dedi.</p>

  <p>"Hayır. Dava kapanmıştı. Adam anlaşma da yapmıştı. Bunları neden soruyorsun ki Çavuş?" diye sordu adam birden şüphelenerek. "Ben Andy Fallon'un intihar ettiğini sanıyordum."</p>

  <p>"Evet" dedi Liska. "Sadece bunu neden yaptığını anlamaya çalışıyoruz. Hepsi bu. Zamanını ayırdığın için teşekkür ederim, David."</p>

  <p>İnsanlarla görüşürken bilinmesi gereken en önemli şeylerden biri bu görüşmeyi ne zaman bitireceğindi. Liska telefonu kapatırken bunun bir şekilde Leonard'ın kulağına gidip gitmeyeceğini düşünüyordu. Bu düşüncenin midesini bulandırdığını hissetti. Belki de karbon monoksit yüzünden diye düşündü. Başı da dönmeye başlamıştı.</p>

  <p>Motoru kapatıp, dışarı çıktı. Otomobiline yaslanıp, derin derin soluk aldı.</p>

  <p>"Çavuş Liska."</p>

  <p>Ses bir an için kalbine bıçak saplanmış gibi irkilmesine neden oldu. Şaşkın bir tavırla döndüğünde Ru-bel'in hemen karşısında olduğunu gördü. Asansörün geldiğini de adamın ayak seslerini de duymamıştı. Bir an için adamın kasıtlı olarak sessiz olmaya çalıştığını düşündü.</p>

  <p>"Size ofisinizden ulaşmaya çalıştım," dedi. "Ama çıkmışsınız."</p>

  <p>"Nöbetin biteli çok olmadı mı?"</p>

  <p>Adam yavaş adımlarla yaklaşırken sanki her adımda daha da irileşiyor gibiydi. Gözünde gözlükleri olmamasına karşın yüzünde hiçbir belirgin ifade yoktu. "Evrak işleri."</p>

  <p>"Sonra beni burada buldun... Burada olduğumu nereden bildin?"</p>

  <p>Liska'nın otomobilinin hemen karşısındaki Ford kamyoneti işaret ederek ellerini iki yana açtı. "Tesadüf."</p>

  <p><span class="t9">Hadi oradan,</span> diye geçirdi içinden Liska. Minneapolis'teki bu kadar otopark içinde...</p>

  <p>"Dünya küçük," dedi ciddi bir ifadeyle. Dizlerinin titrediğini hissettiği için otomobiline yaslanırken bir yandan da belli etmeden bir elini montunun altından copuna götürdü.</p>

  <p>"Benimle ne konuşmak istiyordunuz?" diye sordu Rubel.Çok fazla yakında duruyordu. Liska'yı rahatsız edecek kadar. Büyük bir ihtimalle de bunun farkındaydı.</p>

  <p>"Sanki adamın B.O. sana hiçbir şey anlatmamış gibi. Yapma lütfen."</p>

  <p>Rubel hiçbir şey söylemedi.</p>

  <p>"İçişleri'nin Ogden'i Curtis soruşturmasını berbat etliği gerekçesiyle sorguladığını biliyorsun."</p>

  <p>"O konu kapandı."</p>

  <p>"Ama siz yine de ihbar alınca hemen müfettişin evine koştunuz. Bu kimin parlak fikriydi böyle?"</p>

  <p>"Telsizden bir çağrı duyduk. Zaten yakınlardaydık."</p>

  <p>"Tesadüfleri mıknatıs gibi çekiyorsun yani."</p>

  <p>"Ölenin Fallon olduğunu bilmemizin imkanı yoktu ki."</p>

  <p>"Ama oraya ulaşır ulaşmaz öğrendiniz. Ogden'i hemen oradan uzaklaştırman gerekirdi. Çünkü onun kıçını kurtarmak gibi bir görev yüklendiğini görüyorum. Neden Fallon'un evine gittiğinizde de aynı şeyi yapmadın?"</p>

  <p>Rubel bir süre hiçbir şey söylemeden, bir hayli sinir bozucu bir ifadeyle onu süzerken Liska da hızlanan nabızları yüzünden baş dönmesinin de mide bulantısının da arttığını hissediyordu.</p>

  <p>"Eğer bizden herhangi bir şekilde şüphelendiysen," diye başladı sonunda. "Neden gidip İçişleri'yle konuşmadın?"</p>

  <p>"Bunu yapmamı mı istiyorsun?"</p>

  <p>"Yapmadın, çünkü dosya kapandı. Fallon kendini öldürdü."</p>

  <p>"Bu konunu kapandığı anlamına gelmez ki. Yani en azından gidip teğmeninle bir konuşmama neden mani olsun ki, değil mi? Ayrıca..."</p>

  <p>"Durduğun kabahat."</p>

  <p>"Ne zamandan beri Ogden'le ortaksın?" diye sordu Liska.</p>

  <p>"Üç aydır."</p>

  <p>"Senden önce kiminle beraber çalışıyormuş?"</p>

  <p>"Larry Porter. Üç ay önce Plymouth emniyetine tayini çıktı onun. Bu bilgileri amirimizden de alabilirsin. Tabii onunla konuşmak istersen."</p>

  <p>Adamın ses tonunda müthiş bir ukalalık gizliydi. Sanki konunun Leonard'ın kulağına gideceğinden korktuğunu biliyormuş gibi davranıyordu.</p>

  <p>"Aslında sana yardımcı olmaya çalışıyorum, Rubel," dedi sakin olmaya çalışarak. "Ben resmi polislerle hep iyi geçinmek isterim. Neticede bizim sizlere ihtiyacımız var. Ama diğer taraftan sizler de işlerimize burnunuzu sokmamaksınız. Olay yerinde yapacağınız bir yanlışlık yüzünden tüm dava mahvolabilir. Ya Andy Fallon öldürülmüş olsaydı? Sence bölge savcısı, Ogden'in yaptıklarını duyunca dünyayı başına yıkmaz mıydı?"</p>

  <p>"Ne demek istediğini anladım," dedi Rubel soğukkanlılıkla. "Bir daha böyle bir şey olmayacak."</p>

  <p>Dönüp, kamyonetine doğru yürümeye koyuldu.</p>

  <p>"Ortağın üzerine şüphe çekmekte birebir," diye seslendi Liska arkasından. "Eğer çamura batmışsa ki ben bundan neredeyse eminim, sen kendini pislikten uzak tutmaya çalışsan iyi olur."</p>

  <p>Rubel omzunun üzerinden bakıp, "Ben kendi başımın çaresine bakabilirim, Çavuş," dedi. "Bu camı tak-tırsanız iyi olur. Yoksa sizi bunun yüzünden çevirebilirim."</p>

  <p>Liska kamyonetine bininceye kadar arkasından baktı. Adam motoru çalıştırıp, ortalığı egzoza boğarken tepeden tırnağa ürperdiğini hissetti. Rubel, dönüp yola çıkarken Liska da otoparkta yeniden yalnız kalmıştı.</p>

  <p>Kimin daha korkutucu bir tip olduğuna karar veremiyordu. Ogden'in o kas geliştiricilerle şişmiş bedeniy-le üzerine yürüdüğünde gözlerinde gördüğü o delice öfke mi yoksa Rubel'in bu tuhaf sakinliği mi? Ne harika bir çift olmuşlar ama.</p>

  <p>Rubel tarafından ödü patlatıldığından beri neredeyse ilk kez derin bir nefes alıyordu. Otomobilinden uzaklaşıp, bu garip baş dönmesinden kurtulabilmek umuduyla birkaç adım attı. Bacaklarını sallayarak uyuşukluktan kurtulmaya çalışıyordu. Sonra durup, otomobilinin kırık camına baktı. Acaba Rubel'in camı tamir ettirmesi yönündeki sözlerinden de şüphelenerek paranoyakça mı davranıyordu? Adresini öğrenmek için otomobilinin camını kırıp, reklam zarflarını karıştıran o olamazdı. Neticede polislerin istedikleri birinin adresini öğrenmek için bundan çok daha kolay yöntemleri vardı.</p>

  <p>Ama cam bambaşka bir nedenle de kırılmış olabilirdi. Mesela ani bir öfke patlaması durumunda. Ya da onu korkutmak için. Ya da ileride yapacağı muhtemel bir saldırıya kılıf hazırlamak, zaten sarhoş bir serseri tarafından da benzer bir olaya maruz kalmış, diye düşünülmesini sağlamak için planlanmış olabilirdi. Bu olasılıkların hiç biri de kulağa hoş gelmiyordu doğrusu.</p>

  <p>Pencereden dışarı bakarken, yavaş yavaş otomobilin arkasında küçük bir karaltı sezer gibi oldu. Herhalde bir buz parçası, diye düşündü. Kıştan nefret etmek için başka bir neden daha. Eğer dikkat etmeden çıksa, keskin buz parçaları lastiğe bile zarar verebilirdi.</p>

  <p>Ama Liska inip, temizlemek için yaklaşırken gördüğü şeyin tahmin ettiğiyle alakası olmadığını fark etti. Lastiğin arkasında birikmiş buz parçası filan yoktu. Egzoza bir şey takılıydı.</p>

  <p>Eğilip ne olduğuna bakmaya çalışırken midesi bir kez daha ağzına geldi. Baş ağrısı da giderek şiddetleniyordu. Tutunarak dikkatle çömeldi.</p>

  <p>Egzoza beyaz bir bez parçası sıkıştırılmıştı.</p>

  <p>Sırtından buz gibi terler süzülüyordu.</p>

  <p>Biri az önce onu öldürmeye çalışmıştı.</p>

  <p>O anda cebindeki telefon çalmaya başlayınca korkuyla sıçradı. Egzoza sıkıştırılmış çaputu dışarı çekip, doğrulurken telefona yanıt verdi.</p>

  <p>"Cinayet masasından, Liska."</p>

  <p>"Çavuş Liska, sizinle buluşmamız gerek."</p>

  <p>Ses tanıdıktı. Liska bu kez bu sese bir de isim verebiliyordu. Ken Ibsen.</p>

  <p>"Ne zaman ve nerede?&rdquo;</p>
</body>
</html>
