<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p>&nbsp;</p>

  <p>&nbsp;</p>

  <h1 class="h11"><a id="ncx665"></a><span class="th11">6.</span></h1>

  <p class="p14"><span class="t12">BÖLÜM</span></p>

  <p><span class="t4">NEIL FALLON YALNIZCA</span> babasından değil şehirden de iyice uzaklaşmıştı. Kovac önce batıya doğru, 394 numaralı çok şeritli otoyolu takip etti. Otoyolun şeritlerinin sayısı dörde sonra da ikiye düştü. Minne-tonka Gölü civarında ulaştığındaysa bariyerleri bile olmayan derme çatma bir yolda ilerlemek zorunda kaldı. Gölün karşı kıyısındaki villaların eskileri kereste işi yapan zenginlerle, çeşitli fabrikatörlere aitti. Yeni yapılan villalarsa profesyonel atletler ve rock yıldızları tarafından satın alınmıştı. Ancak gölün bu yakasındaki yerleşim yerleri karşıdakilerle yanşamayacak derecede mütevazıydi. Arazinin konumu gereği üst ta-baka karşı tarafı tercih etmişti. Bu yakada daha ziyade çam ağaçlarının altında küçük, evden çok barakaya benzer kulübeler vardı. Bu barakalardan bazıları yazlık ev olarak kullanılırdı. Bir kısmı da yirmi yıldan fazla süredir bakım yüzü görmemiş balıkçı barınaklarıydı. Diğerlerine kıyasla nispeten daha bakımlı görünen yapılarsa yaz kış burada ikamet etmeyi tercih edenlere aitti.</p>

  <p>Andy Fallon'un kardeşinin dükkanı da aynı bölgede tam kavşakla gölün arasındaki bölgedeydi. Fallon Bar ve Av Araç Gereçleri isimli dükkan aslında üç otomobil-lik bir garajdan daha büyük sayılmazdı. Ön kapıdaki yeşil branda yola en yakın yerdeki bu dükkanın hemen göze çarpmasına neden oluyordu. Ön taraftaki oldukça küçük pencereler de binaya oldukça garip bir görünüm katmıştı. Vitrindeki çeşitli bira markalarının neon ışıklarıyla canlı yem bulunduğuna dair ışıklı reklam panosu bir hayli dikkat çekiyordu.</p>

  <p>Guruldayan midesi Kovac'a saatlerdir bir şey yemediğini hatırlatırken, külüstür Chevy Caprice marka otomobilini küçük park alanına doğru yöneltti. Ardından motoru kapattı ve otomobilden gelmeye devam eden sesleri yüzünü buruşturarak bir süre dinledi. Emniyet filosundan çıkartıldığı için boşta kalan bu otomobille bir yıldan fazla süredir adeta boğuşuyordu. Zira bu süre zarfında hiçbir tamirci ne motordan gelen seslere bir çare bulmayı ne de kaloriferi randımanlı bir şekilde çalıştırmayı başarabilmişti. Aslında başka bir araç talebinde bulunmuştu. Fakat yazışmalar sonunda sonsuz bir kara delik halini almış, telefonlarına da yanıt verilmemeye başlanmıştı. Bunun nedeninin sürücülük geçmişi olma ihtimali yüksek olmasına karşı o daha ziyade kendisine karşı kasten böyle davranıldığını düşünmeyi tercih ediyordu. Bu düşünce de ona istediğinde sinirlenmek için bahane yaratmasına olanak sağlıyordu.</p>

  <p>Büyük bir bilardo masası barın önemli bir bölümü kaplıyordu. Ahırdan bozma yapının, iyiden iyiye kararmış tahta duvarları, barın müdavimleri olduğunu tahmin ettiklerinin fotoğraflarıyla doluydu. Hepsi yakaladıkları balıkları objektife doğru kaldırıp, poz vermişti. Köşedeki televizyonda pembe dizi yayınlayan bir kanal açıktı. Barın arkasındaki kumral, şişmanca kadın ağzında sigarayla etrafa bakıyor, zaman zaman da dökülen birayla ıslanan ban elindeki pis bezle kuruluyordu. Ardından da aynı bezle yıkadığı bardakları siliyordu. Kovac bunu görünce burada birayı şişeden içmem gerek, diye kendi kendini uyardı. Barın köşesinde, başında düştü düşecek gibi duran kırmızı bir hayli pis kepini düzeltme zahmetine bile katlanmayan yaşlıca bir adam vardı.</p>

  <p>"Umarım bunu Bo'ya yapmaz," diye söylendi kadın. "Kadının hayatı mahvoldu. Adam onun yaşam umudu."</p>

  <p>"Umuduydu," diye düzeltti yaşlı adam. "Dikkatli seyretmiyor musun Maureen? Stephano onun beynine bir mikroçip yerleştirdi. Artık o iyi biri değil. Ona artık Şeytan Gina diyorlar."</p>

  <p>"Bu çok saçma," diye fikrini açıkladı Maureen sigarasından derin bir nefes daha alarak.</p>

  <p>Uygun anın geldiğini düşünen Kovac, boğazını temizleyerek, "Neil Fallon?" diye sordu.</p>

  <p>Kadın onu tepeden tırnağa süzdü. "Ne satıyorsun?"</p>

  <p>"Kötü haber."</p>

  <p>"Arkada."</p>

  <p>Ne dostmuş ama.</p>

  <p>Kadın başıyla mutfak kapısını işaret etmişti.</p>

  <p>Mutfak adeta karnaval sonrası sokakları andıracak derecede karmakarışıktı. Yanık yağ kokusunun iyice sindiği mutfakta meze artıkları, kirli bira bardakları neredeyse üst üste dizilmişti. Belki de bu ağır koku balık artıklarından geliyor, diye düşündü Kovac. Ellerini cebine koyup, hiçbir yere değmemeye çalışarak etrafa bakındı. Bir yandan da Neil'in canlı yemleri nerede tutuyor olabileceğini düşünmemeye çalışıyordu.</p>

  <p>Fallon arkada geniş bir tezgahın yanındaydı. Daha ilk anda adamın Mike'ın yirmi yıl önceki halini andırdığını düşündü. Aynı kırmızı yüz, sert vücut hatları, aşağı bükük dudaklar. Kovac'a şöyle bir bakıp, kaynak maskesini yüzüne çekti. Sonra dönüp, üzerinde çalışmak için küçük bir kızağı tezgahın üzerine yerleştirdi. Kaynak makinesinin kıvılcımları bir anda etrafa saçılmaya başladı.</p>

  <p>"Neil Fallon?" diye bağırdı Kovac adamın kulağına eğilip. Elini cebinden çıkarmış, kıvılcımlardan korunabilmek için gözlerine siper etmişti. "Kovac. Minneapolis Emniyetinden."</p>

  <p>Fallon makineyi kapatıp, maskeyi indirdi. İfadesiz bir yüzle, "Öldü," dedi.</p>

  <p>Kovac bir an için kızağa bakıp, "Sizi aradılar mı?" diye sordu.</p>

  <p>"Hayır. Ama bu haberi vermek için bir polis yollayacaklarına emindim zaten. Siz ona ailesinden bile yakındınız." Tulumunun cebinden kırmızı bir bandana çıkartıp, yüzündeki terleri sildi. Aslında hava en fazla yirmi bir yirmi iki derece olmasına rağmen adamın yüzü terden sırılsıklamdı.</p>

  <p>"Ne oldu söyleyin? Kalp krizi mi? Yoksa fazla içip o lanet olası sandalyesinden mi düştü?" "Babanız için gelmedim," dedi Kovac.</p>

  <p>Neil'in yüzünde, Kovac sanki birden bire Yunanca konuşmaya başlamış gibi bir ifade belirmişti.</p>

  <p>"Ben Andy için geldim. Üzülerek onun ölümünü bildirmek zorundayım."</p>

  <p>"Andy."</p>

  <p>"Kardeşiniz."</p>

  <p>"Tanrı aşkına, onun kardeşim olduğunu biliyorum," diye bağırdı Fallon birden.</p>

  <p>Maskeyi başından çıkarttı. Ardından da kalın, kirli eldivenlerini. Sonra hepsini birden sanki yakmak isti-yormuşcasma hızla tezgahın üzerine fırlattı. Boş kutulardan bazıları gürültüyle yere düşerken Fallon hayret dolu bir ifadeyle, "Öldü mü?" dedi. Neredeyse nefes almakta bile zorlanıyormuş gibi bir ifade vardı yüzünde. "Nasıl? Nasıl ölebilir ki? Buna imkan yok."</p>

  <p>"İntihar gibi duruyor. Kaza da olabilir elbette."</p>

  <p>"İntihar?" diye tekrarladı Fallon. "Saçma." Sonunda derin bir nefes almayı başarıp, çömeldi. Alt raftan yarısı boş bir şişe bira alıp, iki yudumda bitirdi. Şişeyi kenara koyup, başını iki eli arasına alarak, bir süre kendi kendine söylendi. "Andy." Ardından yere tükürdü. "İntihar." Bir kez daha tükürdü. "Tanrım." Dışarı yönelip, kapının önündeki karların üzerine midesinde ne var ne yok çıkarttı.</p>

  <p>Neticede herkesin tepkisi farklı farklıydı.</p>

  <p>Kovac elini cebine atıp, bir nikotin sakızı buldu. Lanet olsun.</p>

  <p>"Tanrım," diye mırıldandı Fallon. Geri dönüp, bir fil hortumuna benzetilmeye çalışılmış, tabureye adeta yığıldı. Ayağıyla yerdeki şişeyle oynadı bir süre. "Andy."</p>

  <p>"Yakın mıydınız?" diye sordu Kovac tezgaha yaslanarak.</p>

  <p>Fallon başını iki yana sallayarak, simsiyah saçlarını düzeltti. "Sanırım bir zamanlar. Belki de hiç yakın olmadık. Küçük bir çocukken hep bana özenirdi. Çünkü ondan daha büyüktüm. Ve babamıza karşı gelebiliyordum. Ama o daima Demir Mike'ın gözdesiydi. Sırf bu yüzden ondan uzun süre nefret ettim."</p>

  <p>Bu nefretin artık çok gerilerde kaldığını belirtir bir mimik yapmıştı ama Kovac gerek ses tonundan gerekse bakışlarından bu durumun adamın yüreğinde derin izler bıraktığım hissedebilmişti. Deneyimleri ona aile yaşantılarındaki olumsuzlukların hiç de öyle kolay ko-lay unutulamadıklarını göstermişti. Sadece insanlar o anılan, sanki çirkin, görmek istemedikleri bir eşyaymış gibi bir köşeye kaldırırlardı. Mümkün olduğunca görmemeye çalışarak.</p>

  <p>"İlk bakışta her ailenin isteyebileceği bir genç gibiydi," diye söylendi eski yarayı deşerek. "Başarılı bir sporcu. İyi bir öğrenci. Babasının izinden giden iyi bir evlat."</p>

  <p>Fallon başını öne eğip, zorlukla yutkundu. "Babamın bir evlattan beklediği her şeye sahipti. Tabii bu sadece Mike'ın düşüncesiydi. Benim değil."</p>

  <p>Tulumunun fermuarlı yan cebinden bir sigara alıp, gömlek cebinden çıkarttığı çakmakla yaktı. İlk nefesi uzun uzun ciğerlerinde tuttuktan sonra, "Canı cehenneme," dedi. Alay dolu bir kahkahanın ardından kalkıp dolaptan bir şişe bira daha aldı, açıp, yudumladı.</p>

  <p>"Çok sık görüşür müydünüz?" diye sordu Kovac.</p>

  <p>Fallon başını iki yana sallıyordu ama Kovac bir türlü adamın bunu soruya olumsuz yanıt vermek için mi yoksa az önce aldığı kötü haberin şokundan kurtulmak gayesiyle mi yaptığına emin olamıyordu.</p>

  <p>"Arada sırada uğrardı. Balık tutmak hoşuna giderdi. Zaten olta takımı da hep burada dururdu. Ayrıca kışları sandalım da bizim buraya çekerdi. Sanırım buraya gelmek için bir bahane yaratıyordu. Her gelişinde de bana işimle ilgili tavsiyeler verip durdu. Bana ukalalık taslamayı adeta kendine görev addetmişti. Andy'nin büyük görevi."</p>

  <p>"Onunla en son ne zaman konuştunuz?"</p>

  <p>"Pazar günü uğradı ama hiç konuşmadık. Çok yoğundum. Bir müşterime motorlu kızak yetiştirmeye çalışıyorum."</p>

  <p>"En son ne zaman ciddi bir sohbet yaptınız?"</p>

  <p>"Ciddi bir sohbet mi? Sanırım bir ay kadar önce."</p>

  <p>"Konu neydi?"</p>

  <p>Fallon dudak bükerek, "Bana artık kendini gizlemekten vazgeçtiğini söylemeye gelmişti. Yani top oluşunu saklamayacakmış artık. Sanki bilmem şartmış gibi bana da anlatmaya karar vermiş."</p>

  <p>"Onun gay olduğunu bilmiyor muydunuz?"</p>

  <p>"Elbette biliyordum. Hem de yıllardır. Daha lisede durumu fark etmiştim. Bana söylemese bile bir şekilde belli oluyordu," dedi birasından bir yudum daha alarak. Ardından sigarasından derin bir nefes aldı. "Bunu babama söylemiştim. Hem de çok uzun zaman önce. Daha yolun başında. Çünkü bıkmıştım artık. Kardeşimle kıyaslanmak, neden onun gibi biri olamadığımın başıma kakılmasından gına gelmişti."</p>

  <p>Bu sanki muhteşem bir espriymiş gibi kahkahalarla güldü. "Tanrım. Babam neredeyse çenemi kırıyordu. Beni tüm gücüyle yumrukladı. Onu hiç o kadar çileden çıkmış bir halde görmemiştim. Bakire Meryem'in bir hayat kadını olduğunu söylesem bu öfkesinin yarısını bile göstermezdi, eminim. Onun altın çocuğuna hakaret etmiştim. Eğer tekerlekli sandalyede olmasaydı eminim kafamı kırardı."</p>

  <p>"Size durumu açıklarken Andy'nin ruhsal durumu nasıldı?"</p>

  <p>Fallon bir süre düşündü. "Çok durgundu," dedi. "Sanırım bu onun içinde bir travmaya sebebiyet veriyordu. Aynı şeyi Mike'a da açıklamış olmalı. Babamın bana gösterdiği tepki büyük bir ihtimalle kardeşime gösterdiğinin yanında hiç kalır. O sırada yanlarında olmak istemezdim doğrusu. O anda bizim yaşlıya nasıl oldu da inme inmedi hâlâ şaşarım."</p>

  <p>Sigarayı yere atıp, iş çizmeleriyle üzerine iyice bastırarak söndürdü. "Garip ama Andy'ye acımıştım. Ne de olsa ben babamı hayal kırıklığına uğratmaya alışıktım ben. Ama o..."</p>

  <p>"Daha sonra görüştünüz mü?"</p>

  <p>"Birkaç kez. Balık tutmaya geliyordu. Bizim küçük barakalardan birini ona tahsis ettim. Hatta kaldığı süre içinde bazı akşamlar oturup bir şeyler içtik. Sanırım benim yeniden ağabey kardeş ilişkisine dönmemizi istediğimi düşünüyordu. Ama lanet olsun. Aramızda babamızın aynı olması dışında bir tek ortak yan bile yoktu ki. Mike durumu nasıl karşıladı?" diye sordu başını eğerek. "Andy'nin ölümünü." Sigara dumanını burun deliklerinden savurdu. "Seni buraya o mu yolladı? Beni kendi arayamaz çünkü. Kusursuz zannettiği oğlunun aslında o kadar da kusursuz olmadığını itiraf etmek ağır gelir ona. İşte Mike bu. Tam bir aşağılık herif."</p>

  <p>Bira şişesini başına dikip, ardından kenara fırlattı. "Canı cehenneme." Ayağa kalkıp kapıya yöneldi.</p>

  <p>Kovac pardösüsüne sarılıp ayağa kalktı. Hava iyice soğumuştu. Hava gölden esen rüzgarla iyice üşütüyordu. Kulaklarının, burnunun donduğunu hissetti.</p>

  <p>Fallon yaz aylarında kiraya verdikleri balıkçı barınaklarına kadar yürüdü. Bu barakalar Minnetonka sahili boyunca uzuyordu ama yılın bu mevsiminde elbette sahilden filan bahsetmek pek mümkün değildi. Kar tüm bölgeyi bembeyaz bir örtü gibi kaplamıştı.</p>

  <p>"Nasıl yapmış?"</p>

  <p>"Asmış kendini."</p>

  <p>"Öyle mi?"</p>

  <p>Sadece iki kelime, <span class="t9">öyle mi?</span> Gölden yepyeni bir rüzgar esmeye başlarken, dönüp bakışlarını ufka dikti. Ne bir inkar ne de bir inançsızlık belirtisi vardı bu bakışlarda. Belki de kardeşini Steve Pierce kadar tanımıyordu. Ya da geçmişte kardeşinin ölmesini o kadar çok istemişti ki şimdi şaşırmakta güçlük çekiyordu.</p>

  <p>"Küçük bir çocukken kovboyculuk oynardık," dedi. "Asılan hep ben olurdum. Çünkü hep kötü adam rolü bana düşerdi. Andy ise şerif olurdu hep. Sonunun böyle olması ne kadar hazin."</p>

  <p>Bir süre ikisi de bir şey söylemedi. Kovac, Fallon'un anılara daldığını görebiliyordu. İki küçük çocuk. Önlerinde uzanan upuzun bir yaşam. Başlarında kovboy şapkaları, at olarak varsaydıkları süpürge saplarıyla oradan oraya koşturuyorlar. Hayal kırıklıklarından, büyümenin neden olacağı kıskançlıklardan uzak.</p>

  <p>Andy Fallon'un yatak odasındaki çıplak cansız bedeni gözünün önüne gelince düşüncelerinden sıyrıldı.</p>

  <p>"Birkaç yudum alabilir miyim?" diye sordu şişeyi işaret ederek.</p>

  <p>Fallon birayı ona uzattı. "Görevde değil misin?"</p>

  <p>"Ben her zaman görevdeyimdir. Ama bu kadardan bir şey olmaz," dedi Kovac. "Eğer siz söylemezseniz amirlerime ben de söylemem."</p>

  <p>Fallon yeniden göle doğru dönerek, "Canları cehenneme onların," dedi.</p>

  <p class="p15"><span class="t4"><img alt="img2.png" height="8" src="../Images/img2.png" width="112" /></span></p>

  <p><span class="t4">KOVAC EV</span><span class="t4">İ</span><span class="t4">NE DÖNDÜ</span><span class="t4">Ğ</span><span class="t4">ÜNDE</span> yan bahçenin gündüz gibi aydınlatıldığını gördü. Durup bir süre komşusunun Bakire Meryem'in başındaki ışık halkasındaki ampulleri değiştirmesini izledi.</p>

  <p>"Ampullerin henüz yarısı yandı ama şimdiden kendimi güneşe komşu olmuşum gibi hissediyorum," dedi Kovac.</p>

  <p>Komşusu öfke ve nefret karışımı bir ifadeyle ona şöyle bir bakıp, çöp torbasını kucaklayıp kaldırdı.</p>

  <p>Sert ifadeli, yetmişlerine merdiven dayamış bir adamdı ve küçük, sinsi gözleriyle etrafı süzmekten hiç vazgeçmezdi. Başındaki kırmızı bombardıman şapkasının kayışı tıpkı bir av köpeğinin kulakları gibi sallanıyordu.</p>

  <p>"Noel ruhu yok mu sende?" diye sordu.</p>

  <p>"Senin kahrolası ampullerin yüzünden uyuyamadığım dördüncü gece ruhumu kaybettim. Şu lanet olası ışıklarını gece söndüremez misin?"</p>

  <p>"Gece kapatırsan ne anlamı kalır ki," diye söylendi komşusu.</p>

  <p>"Senin zır deli olduğunu biliyorum."</p>

  <p>"Trafoyu mu yakmamı istiyorsun yoksa? Çünkü bu kadar çok ışığı açıp kapatınca faz dalgalanmaları olur. Sonucunda da trafo yanar. O zamanda tüm blok zifiri karanlıkta kalır."</p>

  <p>"Keşke," dedi Kovac ve dönüp evine yöneldi.</p>

  <p>Sadece evde ses olsun diye televizyonu açıp, dünden kalan lazanyayı ısıttı. Ardından kanepeye oturup, yemeğini yemeye koyuldu. O sırada acaba Mike Fallon bu gece büyük ekran televizyonunun karşısına geçip, yemek yemeyi başarmış mıdır, diye düşünmeden de edemiyordu. Belki her zaman yaptığı şeyleri yaparak acısını bir nebze olsun unutabilirdi insan.</p>

  <p>Cinayet masasındaki kariyeri boyunca Kovac yaşamları mahvolan insanları yeterince gözlemleme fırsatı bulmuştu. O tür bir durumla karşılaşan kurbanlar kendi yarattıkları gerçeküstü bir dünyayla normal yaşam çizgisi arasında gidip gelirdi. Ama Kovac genelde bu tür şeyleri pek kafaya takmazdı. Neticede o bir sosyal hizmetler uzmanı değildi. Onun görevi suçluyu bulmak ardından unutup, yeni görevine konsantre olmaktı. Ama bu gece, Mike da bir polis olduğu için, alışık olmadiği düşüncelerin esiri olmuştu. Belki de bunun başka sebepleri de vardı.</p>

  <p>Lazanyayı ve <span class="t9">Çöpçatan</span> programını bırakıp, masasına gidip, çekmeceyi açtı. Kısa bir aramadan sonra belki beş yıldır eline bile almadığı telefon defterini buldu. Eski karısının adı birinci sayfadaydı. Numarayı çevirip bekledi. Telesekreter devreye girince de kapatmadı. Bir erkek sesi. ikinci kocası.</p>

  <p>Peki ya o açsaydı telefonu! Ne diyecekti? Bugün bir ceset buldum, bu da bana bir çocuğum olduğunu hatırlattı.</p>

  <p>Hayır. Sadece yaşamda kimsesi olmadığını hatırlamıştı.</p>

  <p>Televizyonla boş akvaryum arasında volta atmaya koyuldu. Aslında Demir Mike'la arasında hiç de fark yoktu. O da masaj koltuğunda oturur, büyük ekran televizyonuna bakıp, acı dolu anıları, kırılmış umutlarını düşünürdü. Ve de ölmüş oğlunu.</p>

  <p>Çoğu zaman Kovac herkes gibi bir yaşamı olmadığı için kendini mutlu sayardı. Kendini işinde rahat ve güvende hissederdi. İşin kendisinden ne beklediğini bilir, ne kadar ve nasıl başarılı olacağını önceden sezerdi. Rozeti olmadan yaptığı başka hiçbir işte bu derece başarı gösterememişti.</p>

  <p>Polis olmasaydı çok kötü bir yaşamı olacağını bilirdi. Hu yüzden de sadece işini severdi. Ayrıca işini iyi de yapardı. Ama Ace Wyatt gibi ön planda olmayı sevmez, onun gibi her gördüğü kameraya başını uzatıp, gazete haberlerinde geçmek için çırpınmazdı. Onun tarzı daha ziyade sessiz ve derinden gitmekti. Bu da ona yetiyordu.</p>

  <p>"En iyi yaptığın şeye odaklan," diye mırıldandı. Ardından yemeğini mutfağa götürüp, pardösüsünü kaptığı gibi soluğu dışarıda aldı.</p>

  <p class="p15"><span class="t4"><img alt="img2.png" height="8" src="../Images/img2.png" width="112" /></span></p>

  <p><span class="t4">STEVE PIERCE, LOWRY</span> Tepesi'nde, kasvetli bir caddenin sonundaki iki katlı bir evde yaşıyordu. Civarda genellikle çoğu genç işadamlarıyla, eskiyen binaların dış yüzeylerini yenileyecek kadar paraları olan sanat meraklıları ikamet ediyordu. Ancak yıllar önce Hennepin'le Lyndale yollarının genişletilmesi sonucu ana trafik arterinin yön değiştirmesiyle bölge eski itibarını kaybetmişti. Bu yüzden de burası sadece görünüşte değil, psikolojik olarak da giderek çöken bir mahalle halini almıştı.</p>

  <p>Ama yine de Steve Pierce'ın komşuları arasında Kuzey Eyaletleri Elektrik idaresinin kaynaklarını tüketerek zevksiz Noel Süslemeleriyle uğraşan kimse yoktu. Her şey son derece mütevazı ve de zarifti. Şurada küçük bir çelenk, karşıda başka bir binanın önünde sevimli bir heykelcik. Kovac her ne kadar kendi mahallesinden nefret etse de burayı da pek sevemeyeceğini düşündü. Zira bu civarda oturanların birbirleriyle aralarında en ufak bir ilişkinin bile olmadığı hemen belli oluyordu. Hatta aralarında husumet bile olması mümkün değildi çünkü birbirlerinin varlığından habersiz yaşayıp gidiyorlardı.</p>

  <p>Ama bu gece için bundan memnun olmuyor değildi.</p>

  <p>Pierce&rsquo;ın evinin hemen karşısına park edip, beklemeye koyuldu. Bir yandan da düşünüyordu. Büyük bir ihtimalle Andy Fallon evinin kapısını her seferinde kilitliyor olmalıydı. Steve Pierce adamı gayet iyi tanıdığını ifade etse de bu derece yakın dostunun sorunundan bihaberdi. Acaba Steve Pierce bildiklerini anlatmak istememiş miydi?</p>

  <p>İnsanlar her zaman polislere yalan söylerler. Sadece kötü adamlar veya suçlular değil. Konu polis olunca herkes elinden geleni ardına koymuyordu. Masumlar, küçük çocukların anneleri, şık görünümlü memurlar, ak saçlı nineler yani kısacası istisnasız herkes polise yalan söyler. Sanki bu tüm insan ırkının genetik kodlarına işlemiş bir kural gibidir.</p>

  <p>Steve Pierce de yalan söylüyordu. Kovac'ın bundan zerre kadar kuşkusu yoktu. Şimdi tek yapması gereken bu yalanların hangi konuda yoğunlaştığını tespit etmek ardından da bu noktadan Andy Fallon'un ölümüyle ilgili bir takım bulgular edinip edinemeyeceğini anlamaktı.</p>

  <p>Yan koltuğun altındaki paketten bir sigara alıp, derin derin kokladı. Sonra da gerisin geriye pakete yerleştirdi.</p>

  <p>Pierce kapıyı üzerinde eşofman ve bir hokey süveteriyle açtı. İyi bir viskinin kokusu adamın üzerine tıpkı kolonya gibi sinmişti. Dudakları arasından da külü iyice uzamış bir sigara sarkıyordu. Andy Fallon'un ölümünü öğrenmesinin üzerinden çok fazla zaman geçmemiş olmasına karşın adam ölümcül bir hastalığa yakalanmışların görünüşüne bürünmüştü. Bitkin, solgun. Kıpkırmızı gözler. Dudağını hafifçe bükerek sigarasından bir nefes daha aldı.</p>

  <p>"Ah. Bakın kim gelmiş. Noel Hediyeleri Hayaleti. Umarım bu kez copunu da getirmişsindir. Çünkü geçen sefer yeterince aşağılanmadığım kanaatindeyim. En yakın dostumun öldüğünü öğrendim. Ardından kendini Hulk Hogan sanan bir polisin saldırısına maruz kal-dım. Sonra da aşağılık bir dedektif tarafından küçük düşürücü sözlere muhatap olmak zorunda bırakıldım. Fakat liste biraz kısa sanırım. Bu işin tam bir işkenceye dönüşebilmesi için birkaç şeye daha ihtiyaç var gibi geliyor."</p>

  <p>Birden susup, ağzını kocaman açarak, pot kırmış gibi bir ifade takındı. "Eyvah! İşte şimdi yandım. Yoksa garip cinsel zevklerim olduğuna kanıt sayılır mı sözler. Sadizm -mazoşizm filan. Anlarsınız ya."</p>

  <p>"Bakın," dedi Kovac. "Bu benim için de hiç hoş bir gün değil. Gidip bir adama oğlunun öldüğünü ve üstelik de bu ölümün intihar olma olasılığının yüksek olduğunu bildirmek zorunda kaldım."</p>

  <p>"Dinledi mi?" diye sordu Pierce.</p>

  <p>"Ne?"</p>

  <p>"Mike Fallon. Ona Andy'den bahsettiğinizde sizi dinledi mi?"</p>

  <p>Kovac kaşlarını çatarak, "Başka çaresi yoktu," diye yanıt verdi.</p>

  <p>Pierce karanlık caddeye doğru bakmaya başladı. Bu bakışlar öylesine garipti ki Kovac bir an için adamın tüm bu olanlara inanmadığını ve Andy Fallon'un köşeyi dönüp geleceğini umduğunu düşündü. Gerçekliğin ağırlığı adamı eziyordu. Sigaranın izmaritini sokağa fırlattı.</p>

  <p>"Bir şeyler içmem gerek," dedi ardından kapıyı kapatmadan içeri yöneldi.</p>

  <p>Kovac da etrafına dikkatle bakarak, onu takip etmeye koyuldu. Dramatik renkler, meşe kerestesinden imal mobilyalar. Bu mobilyalar kesinlikle antika filan olmalıydılar. Ama hangi dönem? İki cihan bir araya gelse Kovac bu soruya yanıt veremezdi. Dekorasyon konusunda zerre kadar şey bilmiyordu. Ama yine de kaliteyi görünce tanır, pahalı şeyler olduğunu anlayabilirdi. Koridordaki duvarlar, kalın siyah çerçeveli, sanatsal fotoğraflarla doluydu.</p>

  <p>Lacivert duvarlı, yumuşak deri koltuklu etkileyici bir çalışma odasına geçtiler. Pierce köşedeki mini bara yönelip, içkisini tazeledi. Macallan içiyordu adam. Şişesi elli papel. Kovac fiyatını gayet iyi biliyordu, zira emniyettekiler bir önceki teğmene ayrılırken aynı içkiden almaya karar vermişler, ondan da para katmasını istemişlerdi. Oysa kendi bir içkiye yaşamı boyunca yirmi dolardan fazla vermiş değildi.</p>

  <p>"Kardeşi, Andy'nin bir ay kadar önce ona uğradığını ve artık tercihlerini kimseden gizlemediğini söyledi," dedi Kovac bara yaslanarak. Pierce kaşlarını çatıp, barın üzeri sanki nemliymiş gibi, küçük bir bezle sildi. "Sanırım babası bunu hiç de hoş karşılamamıştır, değil mi?"</p>

  <p>"Bunu ona söylemesine ne gerek varmış ki?" diye sordu Pierce gizlemeye çalışsa da Kovac'ın gözünden kaçmayan öfkeli bir ifadeyle. "Elbette baba. Ben tüm o futbol maçlarında gurur duyduğun evladınım. Hiçbir şey değişmedi," dedi alaycı bir ifadeyle. "Sadece bundan sonra toplara kıçımla vuracağım, hepsi bu."</p>

  <p>Viskiyi sanki elma suyuymuş gibi bir dikişte bitirdi. "Tanrım, ne bekliyordu ki? Neden böyle bir şey yaptı? Yaşlı adamın istediğini görmesine izin vermeliydi. Zaten tüm insanlarda bunu ister, değil mi?"</p>

  <p>"Andy'nin gay olduğunu ne zamandan beri biliyordun?"</p>

  <p>"Bilmem. Öğrendiğim günü takvime işaretlemedim," dedi Pierce dönerek.</p>

  <p>"Bir ay? Bir sene? On sene?"</p>

  <p>"Bir süredir," dedi sinirlenerek. "Ne fark eder ki?"</p>

  <p>"Bunu yıllarca ailesinden gizlemiş. Peki, başka kim biliyordu? Dostları, iş yerindekiler?"</p>

  <p>"Ben kraliçe oldum filan demek gibi bir şey değil ki bu," diye tersledi Pierce. "Andy istemedikçe bu hiç kimseyi ilgilendirmez. Üniversitede onunla aynı odada kalıyorduk. Bana o zaman söylemişti. Benim için zerre kadar önemli değildi. Neticede bütün piliçler bana kala-caktı, değil mi?"</p>

  <p>"Neden birden herkese açıklama gereği duymuş olabilir ki?" diye sordu Kovac. "Babasına, ağabeyine? Neden? İnsanlar durup dururken yıllarca sakladıkları sırlarını paylaşmaya karar vermezler. Mutlaka bir nedeni olmalı."</p>

  <p>"Bunun bir nedeni olmalı öyle mi? Umarım. Yoksa kederden burada böylece oturup, sızıncaya kadar içeceğim."</p>

  <p>"Önce biraz konuşalım, Steve," dedi Kovac. Bardaki deri koltuklardan birine yaslandı. Koltuklar tıpkı beysbol atıcılarının eldivenleri gibi kokuyordu. Büyük bir ihtimalle bunun için de ayrıca ödeme yapmıştır, diye düşündü.</p>

  <p>Pierce, Kovac'ın soruları başlamadan yapmacıklı bir ifade takındı. İnsanlar beden dilleriyle de yalan söylerler. Ya da söylemeye çalışırlar. Ama sözlerde olduğu kadar beden hareketlerinde de başarılı olanı çok azdır.</p>

  <p>"Arkadaşın bunu açıklayarak çok büyük bir adım atmış," dedi Kovac. "Ve karşılığını da çok sert almış. Özellikle de babasından. Bu tür bir tepki insanı çok kötü noktalara sürükleyebilir. Özellikle de Andy gibi babasına bu derece yakın olan bir insanı. Belki de babasını memnun etmek için kendini öl..."</p>

  <p>"Hayır."</p>

  <p>"Aynaya özür dilerim yazmış. Niyeti yalnızca oyun oynayıp, tatmin olmaksa neden böyle bir şey yazsın ki?"</p>

  <p>"Bilmiyorum. Tek bildiğim kendini öldürmüş olması mümkün değil."</p>

  <p>"Belki de aynadaki yazı Andy'ye ait değildir," dedi Kovac. "Belki Andy'nin bir erkek arkadaşı vardı. Belki küçük bir oyun oynamaya karar verdiler. Ama işler ters gitti... Erkek arkadaşı korktu ve... Sevgililerinden herhangi birini tanıyor musun?"</p>

  <p>"Hayır."</p>

  <p>"Hiç birini mi? Sen en yakın dostu değil miydin? Bu çok garip."</p>

  <p>"Onun seks yaşamıyla ilgilenmiyordum. Neticede il-gi alanlarımız tamamen farklıydı," dedi. Viskisinden bir yudum alıp, asık yüzle gözlerini odanın diğer ucun-daki elektrik prizine dikti.</p>

  <p>"Bu sabah bana hiç kimseyle birlikte olmadığını söylediniz. Sanki ilgileniyormuş gibiydiniz."</p>

  <p>"Siz söyleyince hatırladım," dedi Pierce. "Biz bu konuşmayı daha önce yapmıştık, Dedektif. Tekrar tekrar aynı şeyleri konuşmanın ne manası var?"</p>

  <p>Kovac ellerini iki yana açarak, "Bence sen omuzlarındaki yükten kurtulmak istiyorsun ama nereden başlayacağını bilemiyorsun. Bak ben burada sana içindekileri boşaltabilmen için bir priz gösteriyorum. Ne demek istediğimi anlıyorsun, değil mi?"</p>

  <p>"Size söyleyebileceğim önemli hiçbir şey olmadığını biliyorum."</p>

  <p>Kovac eliyle bıyığını düzeltip, çenesini kaşıdı. "Emin misin?"</p>

  <p>Ön kapıdan gelen anahtar sesi Pierce'a bu sorudan kaçma imkanı doğurmuştu. Kovac da peşi sıra ön kapıya yöneldi. Sarışın bir kadın içeri girip, daha elindeki çantaları bile bırakmadan alçak topuklu botlarını çıkarmaya girişti.</p>

  <p>Sarımsaklı tavuk ve Moğol bifteği. Kovac'ın midesi guruldadı. Sehpanın üzerindeki lazanyayı şimdi layık olmadığı kadar özlemle hatırlıyordu.</p>

  <p>"Sana söyledim ya, canım yemek yemek istemiyor, Joss."</p>

  <p>"Bir şeyler yemek zorundasın, tatlım," diye söylendi sarışın mantosunu çıkartırken. Kadının yüz makyajı özenle yapılmıştı. Belki de sırf bu yüzden gözleri oldukça büyük gözüküyordu. Omzuna dek uzanan ipeğimsi saçlarını savurarak, "Kokuyu duyunca pes edeceğini umuyorum," dedi.</p>

  <p>Mantosunu girişteki meşe kaplı, en az yüz yaşında gibi duran ve küçük bir servete denk fiyatı olduğu izlenimi uyandıran askıya astı. Ardından döndü ve birden Kovac'ı fark ederek irkildi. Yüzünde odasına davetsiz dalan bir köylüyü süzen kraliçe ifadesi belirmişti bir anda. Tavırlarından, bakışlarından karşısındakini küçük gördüğü çok net biçimde belli oluyordu. Ayakkabılarını çıkarmış olmasına karşın boyu Pierce'dan kısa değildi. Oldukça da formda gözüküyordu. Parayla en ufak bir sorunu olmadığını gösterir biçimde, oldukça pahalı olduğu ilk bakışta anlaşılan sarımtırak yün pantolonun üzerine koyu mavi blazerle içine inanılmaz derecede şık duran fildişi renk bir süveter giymişti.</p>

  <p>Kovac rozetini göstererek, "Cinayet masasından Kovac," dedi. "Andy Fallon hakkında birkaç şey sormaya geldim. Bu saatte rahatsız ettiğim için özür dilerim."</p>

  <p>"Cinayet masası mı?" diye sordu şaşkınlıkla. Kahverengi iri gözlerini daha da açarak, "Ama Andy öldürülmedi ki..." dedi.</p>

  <p>"Bundan biz de sizin kadar emin olmak zorundayız Bayan..."</p>

  <p>"Jocelyn Daring," dedi kadın elini uzatmadan. "Steven'ın nişanlısıyım."</p>

  <p>"Ve de patronunun kızı," diye eklemeyi göze aldı Kovac.</p>

  <p>"Çizmeyi aşıyorsun, Kovac," diye uyardı Pierce.</p>

  <p>"Özür dilerim," dedi Kovac. "Hep böyle yaparım zaten. Münasebetsizlik neredeyse soyadım sayılır. Sanırım doğru dürüst yetiştirilmemişim."</p>

  <p>Kovac, Jocelyn Daring'in dik bakışlarından zerre kati ur rahatsız olmuyordu. Tüm dikkatini Steve Pierce'a yönelttiğinden kadına aldırmıyordu bile. Steve Pierce için Daring gibi bir kadını elde etmenin büyük bir başarı sayılması gerektiğini düşünüyordu. Daring'se büyük bir ihtimalle peşinden koşan onca kişi arasından sırf en dürüst göründüğü, gizli bir emeli yokmuş gibi durduğu için onu tercih etmişti.</p>

  <p>Nişanlısı Kovac'ı da oldukça etkileyecek biçimde kolunu Steve'in omzuna attı. Böylece hem onu sahiplendiğini göstermiş oluyor hem de adama güven veriyordu. Gözlerini Kovac'a dikerek, "Burada olmanızın gerçektim önemli bir nedeni var mı Dedektif? Steve korkunç bir gün geçirdi. Bu acılı anımızda biraz yalnız kalmak istiyoruz. Ayrıca Andy'nin intiharında da onun zerre kadar bir hatası yok."</p>

  <p>Pierce kadına bakmıyordu bile. Gözlerini koridorun Konundaki kapısı açık çalışma odasına dikmiş sanki başka bir boyutu gözlüyor gibiydi. Ancak o sırada neler düşündüğünü tahmin edebilmenin imkanı yoktu. Acaba içinde bulunduğu derin kederin etkisiyle tamamen iç dünyasına mı gömülmüştü yoksa duyduğu derin suçluluk duygusuyla mı savaşmaya çalışıyordu?</p>

  <p>"Sadece birkaç şey sormam gerekiyordu, hepsi bu," dedi Kovac. "Andy'nin nasıl bir insan olduğunu, dostlarını, onu uçurumun kıyısına getiren sonra da isteyerek yaşamına son vermesine neden olan sebepleri araştırıp, bilgi edinmeye çalışıyorum. Bitmiş bir ilişkinin ya da herhangi başka bir şeyin neden olduğu hayal kırıklıklarının izini sürerek, kişisel profilini oluşturma gayreti içerisindeyim."</p>

  <p>Jocelyn Daring masanın üzerine, yiyecek poşetlerinin yanına koyduğu küçük el çantasından bir kart aldı.</p>

  <p>Uzun parmaklı, bakımlı eliyle kartı Kovac'a uzatırken Dedektif kadının tırnaklarının birer inci tanesi gibi parıldadığını fark etmişti. Sol yüzük parmağına taktığı kare biçimindeki iri elmas yüzük kim bilir ne kadar çok çapkının gözlerini dört açmasına neden olurdu.</p>

  <p>"Eğer başka sorunuz varsa bundan sonra önce telefon edip randevu alın," dedi.</p>

  <p>Kovac kartı alıp, şöyle bir baktı. "Bir avukat?"</p>

  <p>"Steven bu sabah ona nasıl muamele ettiğinizi anlattı, Dedektif. Aynı şeyin tekrarlanmasına izin vermeyeceğim. Anlıyor musunuz?"</p>

  <p>Pierce hâlâ kadına bakmıyordu. Kovac başını sallayarak onayladı. "Evet, ben aslında biraz geç anlarım ama sanırım artık burada işlerin nasıl yürüdüğünü anlamaya başlıyorum."</p>

  <p>Dış kapıya yöneldi ama tam elini kapı koluna uzatmıştı ki arkasına döndü. Jocelyn Daring nişanlısını korumak istercesine Steve Pierce'ın önüne geçmişti.</p>

  <p>"Andy Fallon'u tanır mıydınız Bayan Daring?" diye sordu Kovac.</p>

  <p>"Evet," dedi kadın kısaca. Ses tonunda en ufak bir üzüntü belirtisi okunmuyordu.</p>

  <p>"Başınız sağ olsun," dedi Kovac ardından kapıyı açıp kendini buz gibi sokağa atarken.</p>
</body>
</html>
