<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_23">Üçüncü Gün</p>

  <p class="block_19" id="id_Toc405308366"><span class="text_2">İKİNDİ<br class="calibre5" /></span> <i class="calibre2">William Adso’ya büyük sapkınlık ırmağından, saf insanların kilisedeki işlevinden, evrensel yasaları öğrenme konusundaki kuşkularından söz ediyor; sanki ayraç içindeymişçesine Venantius’un bıraktığı kara büyü ibaretlerini nasıl çözdüğünü anlatıyor.</i></p>

  <p class="block_3"> </p>

  <p class="block_11">William’ı demirci ocağında Nicola’yla birlikte işlerine dalmış çalışırken buldum. Tezgâhın üstüne, başlangıçta belki de pencere camı parçaları olarak düşünülmüş, minicik yuvarlaklar dizmişler, bunların bazılarını aletlerle istenen kalınlığa indirgemişlerdi. William onları gözlerinin önüne tutup inceliyordu. Nicola ise uygun camların takılacağı çatalı yapmaları için demircilere buyruk veriyordu.</p>

  <p class="block_11">William, o an’a dek en uygun camlar zümrüt renginde olduğu ve parşömenleri çayırlık gibi görmek istemediği için öfkeyle homurdanıyordu. Nicola demircileri denetlemeye gitti. William çeşitli yuvarlakları denerken, Salvatore’yle aramızda geçen konuşmayı ona anlattım.</p>

  <p class="block_11">“O adamın çeşitli deneyimleri olmuş,” dedi. “Belki gerçekten Dolsiniyenlerin yanında kalmıştır. Bu manastır gerçek bir dünya; Papa Ioannes’in elçileriyle rahip Michele de gelince tam olacağız.”</p>

  <p class="block_11">“Üstadım,” dedim, “artık hiçbir şey anlamıyorum.”</p>

  <p class="block_11">“Hangi konuda Adso?”</p>

  <p class="block_11">“Önce sapkın gruplar arasındaki ayrımlar konusunda. Ama bunu sonra soracağım size. Şimdi aklımı karıştıran sorun, ayrım sorununun kendisi. Ubertino’yla konuşurken, ona tüm sapkınlarla Ortodoksların aynı olduklarını kanıtlamaya çalıştığınız izlenimini edindim. Ama sonra, Başrahip’le konuşurken, bir sapkınla başka bir sapkın arasında ve bir sapkınla bir Ortodoks arasındaki ayrımı ona açıklamak için uğraştınız. Yani, Ubertino’yu temelde aynı olan insanları başka başka gördüğü için, Başrahip’iyse temelde ayrı olanları bir tuttuğu için kınadınız.”</p>

  <p class="block_11">William bir an için camları masanın üstüne koydu. “Sevgili Adso,” dedi, “şimdi bazı ayrımları belirlemeye çalışalım; bu ayrımı yaparken, Paris okulunun terimlerini kullanabiliriz pekâlâ. Şimdi: Diyorlar ki, bütün insanlar özde aynı biçime sahiptirler, yanılıyor muyum?”</p>

  <p class="block_11">“Elbette doğru,” dedim, bilgimle övünerek, “İnsanlar hayvandır, ama akıllıdırlar, insanın ayırıcı özelliği gülme yeteneğidir.”</p>

  <p class="block_11">“Çok güzel. Ama Tommaso, Bonaventura’dan farklıdır; Tommaso şişman, Bonaventura ise zayıftır; aynı biçimde, Hugh kötü, Francesco iyi olabilir. Aldemar ağırkanlı, Agilulfo öfkelidir. Yanılıyor muyum?”</p>

  <p class="block_11">“Kuşkusuz, öyle.”</p>

  <p class="block_11">“Bu şu demektir: İnsanlar maddesel biçimleri bakımından özdeştir, ama eğreti ya da yüzeysel biçimleri bakımından farklıdırlar.”</p>

  <p class="block_11">“Kuşkusuz, öyle.”</p>

  <p class="block_11">“Öyleyse, Ubertino’ya, aynı insan yapısının, karmaşık işlemlerle, hem iyilik, hem de kötülük sevgisini yönettiğini söylerken, onu insan yapısının özdeş olduğuna inandırmaya çalışıyorum. Öte yandan, Başrahip’e, bir Katar’la bir Valdezyen arasında fark olduğunu söylerken, onların öze ilişkin olmayan özelliklerinin değişik olduğunda direniyorum. Bunda direnişinin nedeni şu: bir Valdezyen’e bir Katar’ın özellikleri yorulduğunda, yakılarak cezalandırılabilir; bunun tersi de olabilir. Bir insan yakıldığı zaman, onun bireysel özü yakılmış ve somut bir varoluş biçimi olan, bu nedenle de onun varlığını sağlamış olan, en azından Tanrı’nın gözünde, özde iyi olan şey hiçliğe indirgenir. Bu, sana farklılıklar üstünde direnmek için yeterli bir neden gibi görünmüyor mu?”</p>

  <p class="block_11">“Evet efendim,” diye yanıtladım, heyecanla. “Şimdi niçin böyle konuştuğunuzu anladım; felsefenizi takdir ediyorum!”</p>

  <p class="block_11">“Benim felsefem değil bu,” dedi William, “iyi olup olmadığını da bilmiyorum. Önemli olan senin anlamış olman. Şimdi ikinci soruna gelelim.”</p>

  <p class="block_11">“Sorun şu,” dedim, “hiçbir işe yaramaz biriyim ben. Valdezyenler, Katarlar, Lyons’lu yoksullar, Umiliati, Beginolar, Lombardlar, Joachim’çiler, Patarenler, Havariler, Yoksul Lombardlar, Arnold’cular; William’cılar Özgür Ruh’a inananlar ve Lucifer’cileri birbirinden ayırdedemiyorum artık. Ne yapmalıyım?”</p>

  <p class="block_11">“Ah, zavallı Adso,” diye güldü William, sevecenlikle enseme vurarak, “hiç de haksız değilsin! Son iki yüzyıldır, hatta daha da önceden beri, şu bizim dünyamız hoşgörüsüzlük, umut ve umutsuzluk fırtınalarıyla kasılıp kavruldu sanki... Ya da hayır, bu iyi bir benzetim değil. Kocaman, görkemli bir ırmak düşün; toprağın sağlam olduğu güçlü yatağında kilometrelerce akıp gidiyor; ırmağın kıyılarının, sağlam toprağın nerede olduğunu biliyorsun. Bir an gelir, bu ırmak çok uzun bir zaman, çok geniş bir alanda aktığı, tüm ırmakları kendi içinde yok eden denize yaklaşmakta olduğu için yorgun düşmüş, artık ne olduğunu bilmez. Kendi kendisinin deltası olur. Bir ana kolu hâlâ varlığını sürdürebilir, ama birçok kol ondan ayrılıp her yöne dağılır, kimileri yeniden birbirine karışır; artık neyin neden çıktığını anlayamazsın; bazan hâlâ ırmak olanla, çoktan deniz olanı ayırdedemezsin...”</p>

  <p class="block_11">“Benzetiminizi anlıyorsam, ırmak Tanrı’nın kenti ya da doğruların krallığıdır; bininci yıl yaklaşmaktadır ve bu belirsizlik içinde artık ayakta kalamıyor; yalancı ve gerçek peygamberler doğuyor, her şey Armageddon’un yer alacağı büyük ovaya doğru akıyor...”</p>

  <p class="block_11">“Düşündüğüm tam bu değildi. Ama biz Fransiskenler arasında, üçüncü bir çağın ve Kutsal Ruh’un yeniden egemen olacağı düşüncesinin her zaman canlı kaldığı doğrudur. Hayır, ben sana, yüzyıllar boyu tüm toplumun, Tanrı’nın kullarının varlığıyla özdeş olan kilisenin gereğinden çok zenginleştiğini, kabardığını, içinden geçtiği tüm toprakların süprüntülerini birlikte taşıdığını ve arılığını yitirdiğini anlatmaya çalışıyordum. Gerçekte deltanın kolları, ırmağın denize, daha doğrusu arınma anına olabildiğince çabuk ulaşmasına yardımcı olur. Ama yaptığım kötü bir benzetme; sana yalnızca, ırmak artık ortada olmayınca, sapkınlık kollarının ve yenilenme akımlarının sayısının nasıl arttığını ve nasıl birbirlerine karıştıklarını anlatmaya yarıyordu. Dilersen, bu kötü benzetime, diri bir güçle ırmağın iki yakasını yeniden kurmaya çalışan birinin imgesini de ekleyebilirsin. Deltanın bazı kolları kum ve çamurla dolar, bazıları yapay kanallarla yeniden ırmağa yöneltilir, bazılarının da akmasına izin verilir, çünkü her şeyi kısıtlı tutmak olanaksızdır; hem bir ırmağın, izlediği yolun bütünlüğünü sağlamak, kimliğini korumak istiyorsa, suyunun birazını yitirmesi daha iyidir.”</p>

  <p class="block_11">“Hiçbir şey anlamaz oldum.”</p>

  <p class="block_11">“Ben de. Benzetimlerle konuşmayı beceremem. İyisi mi bu ırmak öyküsünü unut. Az önce adlarını sıraladığın akımların çoğunun en az iki yüzyıl önce doğduklarını ve daha şimdiden öldüklerini, kimilerininse daha yeni olduklarını anlamaya çalış...”</p>

  <p class="block_11">“Ama sapkınlardan söz edilirken, tümü birlikte adlandırılıyor.”</p>

  <p class="block_11">“Doğru, sapkınlığın yayılma biçimlerinden biri bu; yok edilme biçimlerinin de.”</p>

  <p class="block_11">“Gene anlamıyorum.”</p>

  <p class="block_11">“Tanrım, ne zor. Pekâlâ. Tut ki gelenekleri düzeltmek isteyen birisin; yoksulluk içinde yaşamak için bazı arkadaşlarını bir dağın tepesinde topluyorsun. Bir süre sonra birçok insan uzak ülkelerden Kalkıp sana geliyorlar, seni bir peygamber ya da yeni bir havari sayıyorlar ve izinden gidiyorlar. Bunlar gerçekten şenin için ya da söylediklerin için mi geliyorlar?”</p>

  <p class="block_11">“Bilmem, umarım öyledir. Başka niçin gelsinler?”</p>

  <p class="block_11">“Çünkü babalarından, başka reformcuların öykülerini, az çok yetkin toplulukların söylencelerini dinlemişlerdir; bunun şu, şunun bu olduğuna inanırlar.”</p>

  <p class="block_11">“Böylece her akım başkalarının çocuklarına kalıtım yoluyla mı geçer?”</p>

  <p class="block_11">“Elbette, çünkü reformcuların ardına takılanların büyük bir çoğunluğu, hiçbir öğreti incelikleri olmayan saf insanlardır. Buna karşın, sağtöre geleneklerini düzeltme akımları, değişik yer ve biçimlerde ve farklı öğretilerle doğar. Katarlarla Valdezyenler çoğu kez birbirine karıştırılır. Valdezyenler, Kilise içinde tinsel bir reform yapılmasını öngörüyorlardı. Katarlar ise başka bir kilise, başka bir Tanrı ve sağtöre anlayışı öngörüyorlardı. Katarlar, dünyanın birbirine karşıt iyi ve kötü güçlere ayrıldığına inanıyorlardı; bu nedenle de kusursuz insanların saf inançlılardan ayrıldığı bir kilise kurmuşlardı; kendilerine özgü ayinleri ve töreleri vardı; neredeyse bizim Kutsal Ana Kilise’miz gibi çok katı bir hiyerarşi kurmuşlardı; hiçbir erk biçimini ortadan kaldırmayı bir an için bile düşünmüyorlardı. Bu sana, yöneticilerin, mülk sahiplerinin, feodal beylerin de Katarlar’a niçin katıldıklarını açıklar. Dünyayı düzeltmeyi de düşünmüyorlardı; çünkü onlara göre iyiyle kötü arasındaki karşıtlık hiçbir zaman ortadan kaldırılamazdı. Oysa Valdezyenler ve onların yanı sıra Arnold’cular ve Yoksul Lombardlar, tam tersine, yoksulluk ülküsüne dayalı farklı bir dünya kurmak istiyorlardı; toplum dışına itilmişleri aralarına alarak topluca, ellerinin emeğiyle yaşamalarının nedeni buydu. Katarlar kilisenin ayinlerini yadsıyorlardı. Valdezyenler ise ayinleri değil, yalnızca papaza günah çıkartmayı yadsıyorlardı.”</p>

  <p class="block_11">“Öyleyse neden birbirine karıştırılıyorlar ve aynı zararlı otlarmış gibi söz ediliyor onlardan?”</p>

  <p class="block_11">“Sana anlattım: Onları yaşatan şeyle öldüren şey aynıdır. Akımlar, başka akımlara kapılmış, bütün akımların aynı başkaldırı ve aynı umut dürtüsünden kaynaklandığına inanan saf insanlarla gelişir, sonra birinin yanlışlarını ötekine yükleyen sorgucular tarafından yok edilirler; bir akımın bir kesimine bağlı olanlar bir suç işleyecek olurlarsa, bu suç tüm akımların tüm kesimlerine bağlı olanlara yüklenecektir. Akılcı açıdan söylemek gerekirse, sorgucular çelişik öğretileri bir araya getirdikleri için haksızdırlar; başkalarının haksızlığına göre de haklıdırlar; çünkü; söz gelimi, bir kentte Arnold’cu bir akım ortaya çıktığı zaman, başka yerlerdeki Katarlar ya da Valdezyenler de oraya yönelirler. Fra Dolcino’nun havarileri, din adamlarının ve beylerin maddesel varlıklarının ortadan kaldırılmasını öngörüyorlardı; birçok şiddet eyleminde bulundular; Valdezyenler şiddete karşıdırlar, Fraticello’lar da öyle. Ama Fra Dolcino zamanında, onun grubunda daha önce Fraticelli ya da Valdezyenlerin öğretilerini benimsemiş olan birçok kimsenin bulunduğuna kuşkum yok. Saf insanlar kendi kişisel sapkınlıklarını seçemezler, Adso; ülkelerinde vazeden, köylerinden gelip geçen ya da alanlarında duraklayan adama sıkı sıkıya tutunurlar. Düşmanları da bunu sömürür. Halkın gözlerine, aynı zamanda hem cinsel hazzı yadsıyan hem de bedensel birleşmeyi öngören tek bir sapkınlık sunmak iyi bir vaaz tekniğidir: Sapkınları sağduyuya aykırı şeytanca bir çelişkiler yumağı gibi gösterir.”</p>

  <p class="block_11">“Demek aralarında hiçbir çelişki yok; bir Joachim’ci ya da Tinci olmak isteyen saf bir insanın Katarların eline düşmesi ya da bunun tam tersi Şeytan’ın işi mi?”</p>

  <p class="block_11">“Hayır, öyle değil. Baştan başlayalım, Adso. İnan, kendimin de doğrusunu bildiğime inanmadığım bir şeyi açıklamaya çalışıyorum sana. Bence yanlışlık, önce sapkınlığın ortaya çıktığına, sonra da saf insanların onlara katıldıklarına ve lanetlendiklerine (kendi kendini lanetlediklerine) inanmakta. Gerçekteyse, önce saf insanların durumu gelir, sonra sapkınlık.”</p>

  <p class="block_11">“Nasıl yani?”</p>

  <p class="block_11">“Tanrı’nın kulları hakkında açık seçik bir fikrin var. İyi koyunlarla kötü koyunlardan oluşan, kutsal dünyanın yorumcuları olan din adamlarının yol göstericiliği altında çoban köpekleri, savaşçılar, daha doğrusu dünyasal erk, yani İmparator ve beyler tarafından dizginlenen büyük bir sürü. Görünüm çok açık.”</p>

  <p class="block_11">“Ama doğru değil bu. Çobanlar köpeklerle savaşır, çünkü ikisinin de birbirinin haklarında gözü vardır.”</p>

  <p class="block_11">“Doğru; sürünün yapısını belirsiz kılan da bu işte. Birbirlerini parçalamaktan başka bir şey düşünmeyen köpeklerle çobanlar artık sürüyü korumuyorlar. Bir bölüğü dışarıda kalıyor bu sürünün.”</p>

  <p class="block_11">“Nasıl dışarıda?”</p>

  <p class="block_11">“Kenarda. Köylüler gerçek anlamda köylü değiller; çünkü toprakları yok, ya da olanca toprakları onları beslemeye yetmiyor. Yurttaşlar gerçek anlamda yurttaş değiller; çünkü bir lonca ya da esnaf birliğine üye değiller; onlar başkalarının tuzağına düşebilecek küçük insanlardır. Kırsal alanlarda cüzamlılar gördüğün oldu mu hiç?”</p>

  <p class="block_11">“Evet, bir kez yüz tanesini bir arada görmüştüm. Biçimleri bozulmuş, etleri ağarmış, çürüyüp dökülüyor, koltuk değneklerine dayanmış, gözkapakları şiş, gözleri kanlı. Ne konuşuyorlar, ne de bağırıyorlardı; fareler gibi ciyaklıyorlardı.”</p>

  <p class="block_11">“Hıristiyanlar için onlar başka insanlardır; sürünün kıyısında kalan insanlar. Sürü onlardan nefret eder, onlar da sürüden. Herkesin kendileri gibi cüzama yakalanmasını, ölmesini isterler.”</p>

  <p class="block_11">“Evet, Kral Mark’la ilgili bir öykü anımsıyorum; güzel Isotta’yı ölüme mahkûm etmek zorunda kalmış, tam yakılmak üzere odunların üstüne çıkarılacağı sırada cüzamlılar gelmişler; Krala yakılmanın hafif bir ceza olacağını, ondan daha kötü bir ceza olduğunu söylemişler. Sonra, Isotta’yı bize verin, bizim olsun, hastalığımız isteklerimizi tutuşturuyor, onu cüzamlılarınıza verin, diye bağırmışlar. Sızlayan yaralarımıza yapışmış şu paçavralara bakın. Yanınızda sincap kürküyle astarlanmış zengin giysilere ve takılara bürünmüş olan o kadın, cüzamlıların sarayını görünce, kümeslerimize girip bizimle yatınca, o zaman işlediği günahın tam anlamıyla bilincine varacak ve bu güzelim odun yığınını düşünüp esef edecek!”</p>

  <p class="block_11">“Görüyorum ki, bir Benedikten çömezi olarak tuhaf şeyler okumuşsun,” diye takıldı William. Kızardım, çünkü bir çömezin sevi öyküleri okumaması gerektiğini biliyordum; ama Melk manastırında biz gençler arasında bunlar dolaştırılıyor, biz de geceleri tonum ışığında okuyorduk onları. “Ama önemi yok,” diye sürdürdü William. “Ne demek istediğini anladım. Toplum dışına itilmiş cüzamlılar her şeyi kendileriyle birlikte yıkıma sürüklemek isterler. Böylece, onları ne denli toplum dışına itersen, o denli kötü olurlar; onları ne denli senin yıkımım isteyen bir hortlak sürüsü gibi görürsen, o denli toplum dışı olurlar. Ermiş Francesco bunu anladı; ilk işi gidip cüzamlılar arasında yaşamak oldu. Toplum dışına itilenleri yeniden onlarla bütünleştirmedikçe, Tanrı’nın kullarını değiştirmek olanaksızdır.”</p>

  <p class="block_11">“Ama siz başka toplum dışı kişilerden söz ediyorsunuz, sapkın akımları oluşturan cüzamlılar değil ki.”</p>

  <p class="block_11">“Sürü, en geniş halkadan en yakın çevresine dek bir dizi eşmerkezli daireden oluşur. Cüzamlılar genel olarak bir dışlama göstergesidir. Ermiş Francesco bunu anladı. O yalnız cüzamlılara yardım etmek istemiyordu; öyle olsaydı, davranışı yalnızca cılız ve güçsüz bir acıma davranışına indirgenmiş olurdu. Onun anlatmak istediği başka bir şeydi. Kuşlara söylediklerini anlattılar mı sana?”</p>

  <p class="block_11">“A, evet, o güzel öyküyü duydum; Tanrı’nın o yumuşacık yaratıklarıyla arkadaşlık eden ermişi takdir ettim,” dedim büyük bir heyecanla.</p>

  <p class="block_11">“Sana yanlış bir öykü anlatmışlar; daha doğrusu, bugün tarikatın yeniden oluşturmakta olduğu öyküyü anlatmışlar. Francesco kent halkı ve yöneticileriyle konuşmuş, onların kendisini anlamadıklarını görünce yürüyüp mezarlığa gitmiş; kuzgunlar, saksağanlar, şahinler, leşle beslenen yırtıcı kuşlarla konuşmaya başlamış.”</p>

  <p class="block_11">“Ne korkunç şey!” dedim. “Demek iyi kuşlar değildi bunlar!”</p>

  <p class="block_11">“Alıcı kuşlardı onlar; dışlanmış kuşlar, tıpkı cüzamlılar gibi. Francesco İncil’deki şu sözleri düşünüyordu kuşkusuz: Güneşe doğru yükselmiş bir melek gördüm; ve o, güneşte uçan tüm kuşlara yüksek sesle dedi ki: Gelin; yüce Tanrı’nın büyük şölenine katılın; kralların etini, tribünlerin ve kendini beğenmişlerin etini ve atların ve onların üstüne binenlerin etini ve özgür ve tutsak küçük büyük tüm insanların etini yiyin!”</p>

  <p class="block_11">“Demek Francesco, toplum dışına itilmişleri başkaldırıya kışkırtıyordu?”</p>

  <p class="block_11">“Hayır, bunu isteyen biri varsa, o da Fra Dolcino ve ardından gidenlerdi. Francesco, başkaldırmaya hazır olan toplum dışına itilmişleri Tanrı’nın kullarına katılmaya çağırıyordu. Sürü yeniden toplanacaksa, sürü dışına itilmişlerin yeniden bulunması gerekliydi. Francesco başarılı olamadı; bunu büyük bir acılıkla söylüyorum. Dışlanmışları yeniden bütünleştirmek için kilise çevresinde eylem yapmak zorundaydı, kilise çevresinde eylem yapmak için de onun yasasının onayım alması gerekiyordu; bundan bir tarikat doğacak, tarikat da, ortaya çıkarken, kıyısında itilmişlerin yer aldığı bir çember imgesini yeniden oluşturacaktı. Şimdi toplum dışına itilmişleri yeniden çevrelerinde toplayan Fraticelli ve Joachim’cilerin neden ortaya çıktıklarını anlıyorsun, değil mi?”</p>

  <p class="block_11">“Ama biz Francesco’dan söz etmiyorduk; sapkınlığın nasıl saf insanlar ve toplum dışına itilmişlerin bir ürünü olduğundan söz ediyorduk.”</p>

  <p class="block_11">“Doğru. Sürüden dışlananlardan söz ediyorduk. Yüzyıllar boyunca, Papa ve İmparator erk için giriştikleri savaşlarda birbirlerini parçalarken, dışlanmışlar gerçek cüzamlılar gibi kıyıda yaşamayı sürdürdüler; cüzamlılar, bunların, bu olağanüstü meseli anlayabilmemiz için Tanrı’nın düzenlediği bir simgesinden başka bir şey değildir; böylece, ‘cüzamlı’ derken, ‘dışlanmış, yoksul, saf, toplum dışına itilmiş, kırsal bölgelerden sökülüp atılmış, kentlerde aşağılanmış’ kimseleri anlayacaktık. Ama biz anlamadık; cüzamın gizemi bir hortlak gibi üstümüze abandı; çünkü işaretlerin niteliğini anlayamadık. Sürüden dışlanmış olsalar bile, onların tümü de İsa’nın sözüne dönerek köpeklerin ve çobanların davranışını suçlayacak ve bir gün onları cezalandırmaya söz verecek her vaazı dinlemeye ya da üretmeye hazırdırlar. Erk sahipleri her zaman anladılar bunu. Dışlanmışların toplumla yeniden bütünleştirilmesi, onların ayrıcalıklarının kısıtlanmasını gerektiriyordu; bu nedenle de, dışlandıklarının bilincine varan dışlanmışlar, öğretileri ne olursa olsun, sapkınlıkla damgalanıyorlardı. Dışlanmışlıklarının körleştirdiği bu insanlarsa, kendi adlarına, gerçekte hiçbir öğretiye ilgi duymuyorlardı. Sapkınlığın yanılgısı buradadır. Herkes sapkındır, herkes ortodokstur; bir akımın sunduğu inancın önemi yoktur; önemli olan sunduğu umuttur. Bütün sapkınlar bir dışlama gerçekliğinin bayrağıdır. Sapkınlığı kazı, altında cüzamlıyı bulursun. Sapkınlığa karşı girişilen her savaşın istediği tek şey şudur: cüzamlının olduğu gibi kalması. Cüzamlılara gelince, onlardan ne bekleyebilirsin? Üçleme doğmasının ya da Aşai Rabbani ayininin tanımının ne kadarının doğru, ne kadarının yanlış olduğunu ayırdetmelerini mi? Hadi canım, Adso, bu oyunlar biz okumuş adamlar içindir. Basit insanların başka sorunları vardır. Hem unutma, bunların tümünü de yanlış yoldan çözerler. Bunun için sapkın olurlar.”</p>

  <p class="block_11">“Peki, bazı insanlar niçin onları destekliyorlar?”</p>

  <p class="block_11">“Çünkü amaçlarına yarar bu; amaçları da seyrek olarak inançla ilgilidir; çoğu kez erki ele geçirmeye ilişkindir.”</p>

  <p class="block_11">“Bunun için mi Roma Kilisesi kendisine karşı olanların tümünü sapkınlıkla suçluyor?”</p>

  <p class="block_11">“Bunun için. Kendi denetimi altına alabildiği ya da gereğinden çok güçlendiği, bu nedenle de karşısına almak iyi olmayacağı için, kabul etmek zorunda kaldığı bir sapkınlığı Ortodoksluk sayması da bunun için. Ama bunun kesin bir kuralı yok; insanlara, koşullara bağlı. Bu, laik beyler için de geçerli. Elli yıl önce, Padoya komünü, her kim bir din adamını öldürürse, büyük bir para cezasına çarptırılmasını öngören bir buyruk çıkardı...”</p>

  <p class="block_11">“Olamaz!”</p>

  <p class="block_11">“Gerçekten. Din adamlarına karşı halkın nefretini körüklemenin bir yoluydu bu; kent piskoposla savaş halindeydi. Yıllar önce Cremona’da, İmparator’a bağlı olanların Katarlara niçin yardım ettiklerini şimdi anlıyorsun değil mi, inanç nedeniyle değil, Roma Kilisesi’ni güç durumda bırakmak için. Bazan kent meclisleri, sapkınları, İncil’i halk diline çevirmeye yüreklendirirler; halk dili artık kentlerin dili oldu; Latince ise Roma’nın ve manastırların dili. Bazan da Valdezyenleri desteklerler; çünkü onlar kadın erkek, küçük büyük herkesin, ister aşağı tabakadan, ister yüksek tabakadan olsun, öğretmen ve vaiz olabileceklerini öne sürerler; çırak olan bir işçi on gün sonra ustası olabileceği birini arar...”</p>

  <p class="block_11">“Böylece, din adamlarının yerine başka kimselerin konamamasını sağlayan ayrımı ortadan kaldırıyorlar! Ama öyleyse, aynı kent meclisleri niçin sapkınlara karşı çıkıp onların yakılması için kiliseye yardım ediyorlar?”</p>

  <p class="block_11">“Çünkü sapkınların sayılarının artmasının, halk diliyle konuşan laiklerin ayrıcalıklarını da tehlikeye sokabileceğinin bilincine varıyorlar. 1179’da toplanan Lateran Konseyi’nde (görüyorsun, yüz „ elli yıl öncesine ilişkin olaylar bunlar), Walter Map, o budala, bilgisiz Valdezyenlere güvenilecek olursa neler olabileceği konusunda uyanda bulundu. Eğer doğru anımsıyorsam, Walter Map, onların belli bir oturma yerleri olmadığını, çıplak İsa’nın izinde, çıplak, yalınayak oradan oraya dolaşıp durduklarını, hiçbir şeyleri olmadığını, her şeye ortaklaşa sahip olduklarını söyledi. En alçakgönüllü noktadan başlıyorlar, çünkü toplum dışına itilmişlerdir; ama onlara gereğinden çok yer açarsanız, herkesi iterek dışarıya atarlar. Bu nedenle kentler dilenci tarikatlarını, özellikle de biz Fransiskenleri tutuyorlardı; çünkü biz tövbe gereksinimi ile kentsel yaşam; kilise ile alım satım işlerinden başka bir şey düşünmeyen kentsoylular arasında uyumlu bir denge sağlanmasına izin veriyorduk...”</p>

  <p class="block_11">“Tanrı sevgisiyle alım satım sevgisi arasında uyum sağlanabildi mi, peki?” »</p>

  <p class="block_11">“Hayır, tinsel yenilenme akımları engellendi; Papa’nın tanıdığı bir tarikatın sınırları içinde yönlendirildi. Ama alttan alta sinsi sinsi akan şey yönlendirilemedi. Bir yandan hiç kimseye kötülüğü dokunmayan Flagellante akımlarına, bir yandan da Fra Dolcino’nunki gibi silahlı çetelere, ya da Ubertino’nun sözünü ettiği Montefalco rahiplerinin büyücülük törenlerine doğru aktı...”</p>

  <p class="block_11">“Ama kim haklıydı, kim yanıldı?” diye sordum, şaşkın.</p>

  <p class="block_11">“Kendi açısından herkes hem haklıydı, hem haksız.”</p>

  <p class="block_11">“Ama,” diye bağırdım, başkaldırıya varan bir taşkınlıkla, “niçin bir tavır almıyorsunuz, niçin bana gerçeğin nerede yattığını söylemiyorsunuz?”</p>

  <p class="block_11">William, üstünde çalıştığı camı ışığa tutarak bir süre sustu. Sonra camı masanın üstüne indirip camın altında bir alet gösterdi bana. “Bak,” dedi. “Ne görüyorsun?”</p>

  <p class="block_11">“Aleti; biraz daha büyük olarak.”</p>

  <p class="block_11">“İşte: Yapabileceğimiz şey, olsa olsa daha yakından bakmaktır.”</p>

  <p class="block_11">“Ama alet hep aynı alet!”</p>

  <p class="block_11">Venantius’un elyazması da, bu camlar sayesinde onları okuduğum zaman gene aynı kalacak. Ama belki de onu okuduktan sonra gerçeğin bir bölümünü daha iyi öğreneceğim. Ve belki de manastırın yaşamını iyileştirebileceğiz.”</p>

  <p class="block_11">“Ama bu yetmez ki!”</p>

  <p class="block_11">“Sandığından daha çok şey söylüyorum, Adso, Roger Bacon’dan daha önce de söz etmiştim sana. Belki de gelmiş geçmiş en akıllı adam değildi, ama bilim sevgisini esinleyen umudu beni her zaman büyülemiştir. Bacon, basit insanların gücüne, gereksinimlerine, tinsel buluşlarına inanıyordu.’ Yoksulların, dışlanmışların, budalaların ve okur yazar olmayanların çok kez Tanrı’nın ağzından konuştuklarına inanmasaydı, iyi bir Fransisken olamazdı. Onları yakından tanımış olsaydı, tarikata bağlı taşralılardan çok Fraticello’lara karşı uyanık olurdu. Basit insanlarda, çoğu zaman geniş kapsamlı, genel yasalar ortaya çıkarma çabaları içinde yiten okumuşlarda olmayan bir şey var. Bir bireyin sezgisi var onlarda. Ama bu sezgi tek başına yeterli değildir. Basit insanlar kendi gereceklerini belki de kilise bilginlerinden daha doğru olarak kavrarlar, ama onu düşüncesizce eylemler içinde yok ederler. Ne yapmalı? Basit insanları eğitmeli mi? Çok kolay, ya da çok güç bir şey bu. Hem sonra hangi bilgileri öğretmeli onlara? Abbone’nin kitaplığındakileri mi? Fransisken üstatlar bu sorunu incelediler. Büyük Bonaventura, bilge kişilerin, basit insanların davranışları içinde saklı olan gerçeği kavramsal açıklığa kavuşturmaları gerektiğini söylüyordu...”</p>

  <p class="block_11">“Basit insanların yoksulluğa çağrılarını tanrıbilimsel kararlara dönüştüren Perugia Ruhani Meclisi ya da Ubertino’nun bilgince anıları gibi,” dedim.</p>

  <p class="block_11">“Evet, ama gördüğün gibi bu çok güç oluyor, olduğu zaman da basit insanların gerçeği, güçlülerin gerçeğine dönüşmüş oluyor; yoksul yaşam süren rahipten çok, İmparator Ludwig’in işine yarayan bir gerçeğe. Onların yaşantısına nasıl yakın olunabilir, sözgelimi onların içevuruk erdemi, çalışma yeteneği, onların dünyasını dönüştürmek ve daha iyi kılmak için nasıl korunabilir? Bacon’un sorunu buydu. ‘<i class="calibre2">Quod enim laicali ruditate turgescit non habet effectum nisi fortuito,</i>’<sup class="calibre3"><sup class="noteref" id="back_note_173"><a class="calibre4" href="../Text/index_split_236.html#note_173" title="173">173</a></sup></sup> diyordu. Basit insanların yaşantılarının yabanıl ve denetlenemez sonuçları vardır. ‘<i class="calibre2">Sed opera sapientiae certa lege vallantur et in fine debitum efficaciter diriguntur</i>.’<sup class="calibre3"><sup class="noteref" id="back_note_174"><a class="calibre4" href="../Text/index_split_237.html#note_174" title="174">174</a></sup></sup> Yani, pratik sorunlarla uğraşırken bile, ister mekanik, ister tarım, ister bir kentin yönetimi olsun, bir çeşit tanrıbilime gerek vardır. Ona göre yeni doğa bilimi, bilim adamlarının, doğal süreçlerin değişik bilgileri aracılığıyla, basit insanların düzensiz ama kendi tarzında gerçek ve doğru beklentiler yığınını yansıtan temel gereksinimlerini eşgüdümlü kılmaya yönelik yeni ve büyük girişimi olmalıydı. Yeni bilim, yeni doğal büyü. Ancak, Bacon’a göre, bu girişim kilise tarafından yöneltilmeliydi; ama ben bunu, onun zamanında din adamları topluluğunun bilim adamları topluluğuyla özdeşleştirilmesinden ötürü söylediğine inanıyorum. Bugün durum değişti; manastır ve katedrallerin dışında, hatta üniversitelerin bile dışında bilim adamları yetişiyor. Örneğin bu ülkede, yüzyılımızın en büyük filozofu bir rahip değil, laik biriydi. Şu Floransa’lıdan söz ediyorum; şiirinden söz edildiğini işitmişsindir; hiç okumadım o şiiri, çünkü halk dilini anlamıyorum; bildiğimce pek de hoşuma gitmezdi; çünkü bizim yaşantılarımıza çok uzak olan şeylerden söz ediyor. Ama kanımca, öğeler, tüm kozmos ve devletlerin yönetimi hakkında bugüne değin bize sunulan en akıllıca şeyleri o yazdı. Bugün ben ve arkadaşlarım, insancıl sorunların yönetimi için, yasa yapmanın kiliseye değil, halk meclisine düştüğüne inanıyoruz; aynı şekilde, gelecekte bu yeni ve insancıl tanrıbilimi önermek de bilim adamlarına düşecektir; bu tanrıbilim ise doğal felsefe ve pozitif büyüdür.”</p>

  <p class="block_11">“Çok güzel bir girişim,” dedim, “ama böyle bir şey olabilir mi?”</p>

  <p class="block_11">“Bacon buna inanıyordu.”</p>

  <p class="block_11">“Ya siz?”</p>

  <p class="block_3"> </p>
</body>
</html>
