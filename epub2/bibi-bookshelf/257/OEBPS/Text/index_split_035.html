<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_23">Dördüncü Gün</p>

  <p class="block_25" id="id_Toc405308374"><span class="text_2">ÖĞLE<br class="calibre5" /></span><i class="calibre2">Adso domalan toplamaya gidiyor. Minoritlerin gelmekte olduklarını görüyor; William ve Ubertino ile Minoritler uzun uzun konuşuyorlar; XXII. Ioannes hakkında çok acıklı şeyler öğreniliyor.</i></p>

  <p class="block_26"> </p>

  <p class="block_11">Bu düşüncelerden sonra üstadım artık hiçbir şey yapmamaya karar verdi. Daha önce de söylemiştim, bazan tam bir eylemsizlik içinde olurdu; sanki yıldızların artsız aralıksız döngüleri durmuş, o da onunla, onlarla birlikte durmuş gibi. O sabah da öyle yaptı. Ot şiltenin üstüne uzandı; gözleri açık, boşluğa dikilmiş, elleri göğsünde kavuşmuş, düzensiz ve yürekten olmayan bir dua mırıldanıyormuş gibi dudaklarım belli belirsiz kıpırdatarak.</p>

  <p class="block_11">Düşünmekte olduğunu düşündüm ve düşünmesine saygı gösterip yeniden avluya çıktım; güneşin gücünü yitirmiş olduğunu gördüm. Güzel ve açık başlamış olan sabah (gün ilk yarısını tüketirken) nemli ve puslu olmaya başlamıştı. Geceyarısından beri, kocaman bulutlar kuzeyden gelip dağın doruğuna yayılıyor, onu ince bir sisle örtüyordu. Sise benziyordu; belki topraktan da sis yükseliyordu, ama bu yükseklikte, aşağıdan gelen sisle yukarıdan inen sis birbirinden güçlükle ayırdedilebiliyordu.</p>

  <p class="block_11">Severinus’un domuz çobanlarıyla, bazı domuzları neşe içinde topladığını gördüm. Domalan aramak için dağın yamaçlarından aşağıya, vadiye ineceklerini söyledi bana. Bu yarımadada yetişen ve Roncia’da olsun -kara- bu bölgede olsun -daha beyaz ve kokulu- Benedikten ülkelerinin tipik özelliği olan bu lezzetli yeraltı yemişini henüz görmemiştim. Severinus bana domalanın ne olduğunu ve değişik biçimlerde pişirildiğinde ne denli lezzet olduğunu anlattı. Çok güç bulunduğunu, çünkü toprağın altında, mantardan daha derinlerde gizlendiğini, onları koku alarak bulabilen tek hayvanın domuz olduğunu söyledi. Ancak bulunca onları yemek istedikleri için, domuzların hemen oradan uzaklaştırılıp domalanların topraktan çıkarılmaları gerekiyordu. Daha sonra beylerin, ellerinde çapalarla hizmetçilerin önünde, soylu tazılarmış gibi domuzların ardına takılarak bu ava katılmaya gönül indirdiklerini öğrendim. Gerçekten de, daha sonraki yıllarda ülkemden bir derebeyi, İtalya’da bulunduğumu öğrenince orada gördüğü gibi bazı beylerin domuzlarını niçin kendilerinin otlattıklarını sordu; onların domalan aradıklarını anımsayarak güldüm. Ama bu beylerin yemek için yeraltında domalan aramaya gittiklerini ona söyleyince, onların “<i class="calibre2">Teufel</i>”,<sup class="calibre3"><sup class="noteref" id="back_note_242"><a class="calibre4" href="../Text/index_split_305.html#note_242" title="242">242</a></sup></sup> yani Şeytan’ı aradıklarını söylediğimi sandı; hayretle bana bakarak dindarca haç çıkardı. Sonra yanlışlık anlaşıldı; ikimiz de güldük. İnsan dillerinin büyüsü böyledir; insanlar aralarında anlaşarak bazan aynı seslerle başka başka şeyleri anlatırlar.</p>

  <p class="block_11">Severinus’un hazırlıkları merakımı uyandırınca, ona katılmaya karar verdim; bunun bir nedeni de, onun herkesi üzüntüye boğan olayları unutmak için bu ava yönelmiş olduğunu anlamamdı; Severinus’un düşüncelerini unutmasına yardım ederek, kendimin de kendi düşüncelerimi unutmak değilse bile, en azından dizginleyebileceğimi düşündüm. Her zaman ve yalnızca gerçeği yazmaya karar verdiğimden, vadide adını anmayacağım birini bir an için görebileceğim düşüncesinin için için beni kışkırttığını da gizlemiyorum. Ama kendi kendime ve neredeyse yüksek sesle, iki heyetin o gün gelmeleri beklendiğinden, belki onlardan birini görebileceğimi söyledim.</p>

  <p class="block_11">Dağın dönemeçlerinden yavaş yavaş inerken hava açıyordu; güneş çıkmamıştı, gökyüzünün üst kesimi yoğun bulutlarla kaplıydı, ama nesneler açık seçik ayırdedilebiliyordu; çöken sis hep başımızın üstünde kalıyordu. Gerçekten de, biraz daha aşağıya inince dönüp dağın doruğuna baktığım zaman artık hiçbir şey göremedim. Yamacın yarısından yukarıya dek, dağ doruğu, yüksek düzlük, Aedificium, her şey sisler arasında yitip gidiyordu.</p>

  <p class="block_11">Geldiğimiz, günün sabahı dağlık bölgeye vardığımızda bazı dönemeçlerden on mil ya da daha az uzaklıkta deniz hâlâ seçilebiliyordu. Yolculuğumuz beklenmedik görünümlerle doluydu; çünkü kendimizi ansızın alabildiğine güzel koylara dik olarak inen bir dağ terasında buluyorduk; çok geçmeden, dağların arasından başka dağların yükselerek uzak kıyının görünümünü birbirinden gizledikleri derin boğazlara giriyorduk; güneş vadilerin derinliklerine güçlükle işleyebiliyordu. Daha önce hiçbir yerde, İtalya’nın o bölgesinde gördüğüm gibi denizle dağların, kıyı şeritlerinin ve yüksek kır görünümlerinin böylesine dar ve beklenmedik bir biçimde içiçe girmişliğini görmemiştim; boğazlar arasında ıslık çalan rüzgârda, denizden gelen reçine kokularıyla buz gibi sert dağ esintilerinin dönüşümlü savaşını sezinleyebiliyordu insan.</p>

  <p class="block_11">Ama o sabah her şey gri, hemen hemen süt mavişiydi; boğazların uzak kıyılarına doğru açıldığı yerlerde bile ufuk yoktu. Ama bizi üzen öykümüzü çok az ilgilendiren anımsayışlarla oyalanıyorum, sabırlı okurum. Onun için, “der Teufel”i arayışımızın ayrıntılarına girmeyeceğim. Önce benim gördüğüm Minorit rahipler heyetinden söz edeceğim daha çok. William’a haber vermek için hemen manastıra koştum.</p>

  <p class="block_11">Üstadım konukların manastıra girip töre gereği Başrahip tarafından karşılanmalarını bekledi. Sonra gidip onları karşıladı; rahipler birbirleriyle kucaklaşıp selamlaştılar.</p>

  <p class="block_11">Yemek saati geçmişti, ama konuklar için bir sofra donatıldı; Başrahip onları kendi kendilerine, William’la başbaşa bırakmak inceliğini gösterdi; Kural’ın yükümlülüklerinden kurtulmuş, rahatça yiyip içiyorlar, bir yandan da birbirlerine izlenimlerini anlatıyorlardı; tıpkı, Tanrı bu sevimsiz benzetme için beni bağışlasın, bir savaş konseyi gibi, düşman konuk, yani Avignon heyeti gelmeden bir an önce toplanmaları gerekiyordu.</p>

  <p class="block_11">Yeni gelenlerin hemen Ubertino’yla da buluştuklarını söylemeye gerek yok; tümü de şaşkınlık, sevinç ve yalnızca uzun süre ortadan kayboluşunun ve bu yok oluşu kuşatan korkuların değil, onlarca yıl kendilerinin savaşına katılmış olan bu yürekli savaşçının niteliklerinin esinlediği saygıyla selamladılar onu.</p>

  <p class="block_11">Heyeti oluşturan rahiplerden daha sonra, ertesi günkü toplantıyı anlatırken söz edeceğim. Bunun bir nedeni de, başlangıçta onlarla çok az konuşmuş olmam; çünkü William, Ubertino ve Cesena’lı Michele arasında hemen yapılan üçlü toplantıya katılmıştım.</p>

  <p class="block_11">Michele çok tuhaf bir adam olmalıydı; Fransisken tarikatına ateşli bir tutkuyla bağlıydı (bazan, gizemli coşkuya kapıldığı anlarda. Ubertino’nun el kol devinimleri, vurguları görülüyordu onda); dünya nimetlerine düşkün Romagna’lı bir adam gibi, çok insancıl ve neşeli, ağzının tadını bilen, dostlarına kavuşmaktan mutluluk duyan bir adam; ince ve çekingen olmasına karşın, hükümdarlar arasındaki ilişkilerden doğan sorunlara değinildiği zaman birden bir kurt gibi tetikte ve kurnaz, bir köstebek gibi sinsi, kahkahalarla gülebilen, ateşli gerilimler, anlamlı suskunluklar yaşayabilen, konuşmakta olduğu kimsenin sorusu, yanıtlamayı yadsıyışını bir dalgınlıkla örtmesini gerektirdiği zaman bakışlarını ustaca öteye çevirebilen biri. Yukarıdaki sayfalarda ona ilişkin bazı şeyler söylemiştim; bunlar başkalarından işittiğim, belki onların da başkalarından duydukları şeylerdi. Oysa şimdi, onun çelişik tutumlarını ve son yıllarda siyasal tutumundaki, kendi arkadaşlarını ve onu izleyenleri bile şaşırtan ani değişiklikleri daha iyi anlıyordum, Minorit rahiplerinin başı olduğundan, ilke olarak Ermiş Francesco’nun, gerçekte onun yorumcularının kalıtçısıydı: Bagnoregio’lu Bonaventura gibi bir öncülün ermişliği ve bilgeliyle yarışmak zorundaydı; Kural’ın saygınlığını, aynı zamanda tarikatın öylesine güçlü ve büyük olan mal varlıklarını güvence altına almak zorundaydı; tarikatın kendilerinden, sadaka biçiminde de olsa, gönenç ve mal varlığının kaynağını oluşturan armağanlar ve bağışlar aldığı sarayları ve kent meclislerini gözetmek zorundaydı; aynı zamanda, tövbe gereğinin, en ateşli Tincileri tarikattan uzaklaştırmamasına, başında bulunduğu görkemli topluluğu parçalayarak onu sapkınlar güruhlarından oluşan bir topluluğa dönüştürmelerine yol açmamasına da özen göstermek zorundaydı. Papa’ya, İmparator’a, yoksul bir yaşam süren rahiplere, kuşkusuz kendisini gökyüzünden gözetleyen Ermiş Francesco’ya, yeryüzünden gözetleyen Hıristiyan halka yaranmak zorundaydı. Michele Provence’ın en boyun eğmez rahiplerinin beşini ona teslim etmekte duraksamamış, Papa’nın onları yakmasına izin vermişti. Ama tarikata girmiş olanların çoğunun, İncil’in öngördüğü yalın yaşamı izleyenlerin duygularını bölüştüklerini (bunda Ubertino’nun da payı olabilirdi) görünce Michele öyle davrandı ki, dört yıl sonra Perugia Ruhani Meclisi, yakılan adamların savlarım yasallaştırdı; böylece Michele, doğal olarak, sapkın olabilecek bir gereksinimi, tarikatın töre ve kurumlarını içinde eritmeye, tarikatın istekleriyle Papa’nın isteklerini uzlaştırmaya çalışıyordu. Ama Michele, onayını almadan kendi yolunda yürüyemeyeceği Papa’yı ikna etmeye çalışırken, İmparator’un ve imparatorluk tanrıbilimcilerinin lütuflarım da gönül indirmezlik etmeksizin kabul etmişti. Onu gördüğüm günden daha iki yıl önce, Lyons Genel Kurulu’nda, rahiplerine katılarak, Papa’nın kişiliğinden yalnızca, ılımlılık ve saygıyla söz etmişti (üstelik bu, Papa’nın Minoritlerden söz ederken onların “köpek gibi havlamalarına, yanılgılarına ve çılgınlıklarına” karşı çıkmasından birkaç ay sonra oluyordu). Ama şimdi, sofrada Papa’dan hiç mi hiç saygı duymaksızın söz eden insanlarla alabildiğine dostça oturuyordu.</p>

  <p class="block_11">Öykünün gerisini daha önce anlatmıştım. Ioannes Michele’nin Avignon’a gitmesini istiyordu; o ise hem istiyordu, hem istemiyordu bunu; ertesi günkü toplantıda, bir boyun eğiş, hele bir ihanet davranışı gibi görünmemesi gereken bu yolculuğun nasıl ve ne gibi güvencelerle gerçekleştirileceği kararlaştırılacaktı. Michele’nin Papa Ioannes’i gördüğünü hiç sanmıyorum; en azından Papa olduktan sonra. Her ne olursa olsun, uzun zamandır onu görmüyordu; arkadaşları da, kutsal değerleri alıp satan bu adamı betimlemekte birbirleriyle yarışıyorlardı.</p>

  <p class="block_11">“Öğrenmen gereken bir şey var,” diyordu ona William, “yeminlerine kanmamahsın; hep sözde kalır o yeminler, hiç yerine getirmez onları.”</p>

  <p class="block_11">“Seçildiği sırada neler olduğunu herkes bilir...” diyordu Ubertino.</p>

  <p class="block_11">“Ona seçim denmez, tepeden inme denir,” diye araya girdi, sofradakilerin, sonradan adının, Newcastle’lı Hugh olduğunu öğrendiğim biri, üstadımınkine benzer bir vurguyla. “Zaten Clemens’in ölümü de pek açıklığa kavuşmamıştı ya. Kral, Ioannes’in VIII. Bonifacio’yu ölümünden sonra yargılamaya söz verip sonra da öncülüğünü yadsımaktan kaçınmak için her şeyi yapmasını bağışlamamıştı. Clemens’in Carpentras’da nasıl öldüğünü hiç kimse tam bilmiyordu. Gerçek şu ki, kardinaller Papa’yı seçmek için Carpentras’da toplandıklarında yeni papa seçilemedi; çünkü (haklı olarak) tartışma, Avignon ile Roma arasında bir seçim sorununa kaymıştı. O günlerde ölü Papa’nın yeğeni tarafından tehdit edilen kardinallere ne olduğunu iyi bilmiyorum; bir kıyım olduğu söyleniyor; hizmetçileri öldürülmüş, saray ateşe verilmiş; kardinaller krala başvurmuşlar, o da onlara, Papa’nın Roma’dan ayrılmasını hiçbir zaman istemediğini, sabırlı olmalarını ve iyi bir seçim yapmalarını söylemiş... Sonra Güzel Philip ölüyor, onun nasıl öldüğünü de Tanrı bilir...”</p>

  <p class="block_11">“Ya da Şeytan,” dedi Ubertino.</p>

  <p class="block_11">“Ya da Şeytan,” diye ona katıldı Hugh dudak bükerek. “Her neyse, başka bir kral gelir, on sekiz ay yaşar, sonra ölür; yeni doğmuş olan vârisi de birkaç gün içinde ölür; bunun üzerine naip, kralın kardeşi, tahta geçer...”</p>

  <p class="block_11">“Bu V. Philip’tir. Poitiers Kontu’yken, Carpentras’dan kaçan rahipleri yeniden bir araya toplayan adamın ta kendisi,” dedi Michele.</p>

  <p class="block_11">“Evet,” diye sürdürdü Hugh. “Lyons’da, Dominiken manastırında, kardinalleri, güvenliklerini sağlayacağına ve onları tutuklatmayacağına, ant içerek, Papa seçmek üzere yeniden toplar. Ama bir kez onun yetkesine boyun eğince, onları yalnız kilit altında tutmakla kalmaz (çünkü töre böyledir), bir karara varıncaya dek her gün yiyeceklerini azaltır. Sonunda her biri, onun taht üzerindeki hak iddiasını desteklemeye söz verir. Tahta çıkınca da, iki yıl tutuklu kalmaktan bitkin düşen kardinaller, yaşam boyu hapiste kalarak kötü yiyecekler yemekten korkan bu oburlar her şeye razı olurlar ve Peter’in tahtına yetmişini aşmış olan o cüceyi oturturlar...”</p>

  <p class="block_11">“Cüce olmasına cüce,” dedi Ubertino gülerek. “Üstelik ince hastalığa yakalanmış gibi bir hali var, ama hiç umulmayacak kadar güçlü ve kurnaz!”</p>

  <p class="block_11">“Ayakkabıcının oğlu,” diye homurdandı elçilerden biri.</p>

  <p class="block_11">“İsa da bir marangozun oğluydu!” diye azarladı onu Ubertino. “Önemli olan bu değil. Kültürlü bir adam; Montpellier’de hukuk, Paris’te hekimlik öğrenimi yaptı; piskoposluk koltuklarım ve işine geldiği zaman da kardinallik şapkasını elde etmek için dostluklarını en iyi biçimde geliştirmeyi biliyordu; Napoli’de, Bilge Roberto’nun danışmanlığını yaptığı sırada zekâsının kıvraklığıyla birçok kimseyi şaşırttı. Avignon Piskoposu olduğu sırada, Güzel Philip’e, Templarları yok etmesi için doğru öğütler verdi (yani o pis girişimin sonucu bakımından doğru demek istiyorum). Seçimden sonra da, kendisini öldürmek isteyen kardinallerin düzenledikleri komplodan kurtulmayı başardı... Ama asıl söylemek istediğim bu değil; onun yalan yere yemin etmekle suçlanmaksızın yeminlerini bozma yeteneğinden söz ediyorum. Seçildikten sonra -seçilmek için de- kardinal Orsini’ye, papalık makamını Roma’ya taşıyacağına söz vermiş, yeminini yerine getirmeyecek olursa, hiç ata ya da katıra binmeyeceğine dair kutsal ekmek üzerine ant içmişti. Bu tilki ne yaptı biliyor musunuz? Törenin Avignon’da yapılmasını isteyen kralın isteğine karşı gelerek Lyons’da taç giydikten sonra, Lyons’dan Avignon’a gemiyle gitti!”</p>

  <p class="block_11">Bütün rahipler güldüler. Papa yalan yere yemin eden biriydi; ama belli bir zekâsı olduğunu da kimse yadsıyamazdı.</p>

  <p class="block_11">“Utanmazın biri!” dedi William. “Hugh, onun kötü inancını saklamaya bile kalkışmadığını söylememiş miydi? Avignon’a gittiği gün Orsini’ye söylediklerini bana sen anlatmamış mıydın, Ubertino?”</p>

  <p class="block_11">“Elbette,” dedi Ubertino, “Fransa’nın göğü öyle güzelken, Roma gibi yıkıntılarla dolu bir kente niçin adım atması gerektiğini anlayamadığını söylemiş ona. Papa da, Pietro gibi <i class="calibre2">bağlama ve çözme yetkisine</i><sup class="calibre3"><sup class="noteref" id="back_note_243"><a class="calibre4" href="../Text/index_split_306.html#note_243" title="243">243</a></sup></sup> sahip olduğundan, şimdi bu yetkisini kullanıyor, bulunduğu ve hoşlandığı yerde kalmaya karar veriyormuş. Örsini ona görevinin Vatikan tepesinde yaşamak olduğunu anımsatmaya çalışınca da onu sert bir biçimde boyun, eğmeye çağırmış ve tartışmayı kesip atmış. Ama yemin öyküsünü bitirmedim. Gemiden inince beyaz bir ata binmesi gerekiyormuş; ardından da, geleneğe uygun olarak, kara atlara binmiş kardinaller izleyeceklermiş onu. Piskoposluk sarayına yaya gitmiş. Bir daha ata bindiğini de duymadım. Bu adamın mı sana vereceği güvencelere bağlı kalmasını bekliyorsun, Michele?”</p>

  <p class="block_11">Michele uzun süre sustu. Sonra dedi ki: “Papa’nın Avignon’da kalmak istemesini anlayabiliyorum; bu konuda tartışmak istemiyorum. Ama o ya da bizim yoksulluk isteğimizi ve İsa’nın ortaya koyduğu örneği yorumlayışımızı tartışamaz.”</p>

  <p class="block_11">“Saf olma Michele,” diye söze karıştı William, “sizin, bizim isteğimiz onun isteğini uğursuz gösteriyor; yüzyıllardır papalık tahtına ondan daha açgözlü bir adamın çıkmadığını unutmamalısın; dostumuz Ubertino’nun bir zamanlar şimşekler yağdırdığı Babil orospuları, <i class="calibre2">Alighieri’li ozan</i><sup class="calibre3"><sup class="noteref" id="back_note_244"><a class="calibre4" href="../Text/index_split_307.html#note_244" title="244">244</a></sup></sup> gibi, senin ülkenin ozanlarının da sözünü ettikleri yozlaşmış papalar onun yanında uysal kuzular gibi ve aklı başında kalır. Hırsız saksağanın, tefeci Yahudi’nin biridir o; Avignon’da, Floransa’dakinden daha çok ticaret yapılıyor. Clemens’in yeğeni Goth’lu Bertrand’la yaptığı aşağılık alışverişi duydum; şu Carpentras kıyımını yapan adamla; kıyım sırasında, başka şeylerin yanı sıra kardinaller tüm takılarından arındırılmışlardı; bu adam, amcasının hiç de azımsanmayacak hazinesine el atmıştı; çaldıklarının hiçbiri Ioannes’in gözünden kaçmadı (Cum venerabiles’te, paraları, altın ve gümüş kapları, kitapları, halıları, değerli taşları, bezekleri tek tek sıralıyor). Ama Ioannes, Bertrand’ın Carpentras yağması sırasında bir buçuk milyonu aşkın altın florine el koyduğunu bilmezlikten geldi; Bertrand’ın ‘dinsel bir dava’ yani bir haçlı seferi için amcasından almış olduğunu itiraf ettiği üç yüz bin florinin hesabını sordu. Bertrand’ın bu toplamın yarısını haçlı seferi için alıkoymasına, yarısını da papalık tahtına bağışlamasına karar verildi. Bertrand o haçlı seferine hiç çıkmadı, ya da henüz çıkmadı; papa da tek bir florinin yüzünü bile görmedi...”</p>

  <p class="block_11">“Öyleyse pek de kurnaz sayılmaz,” dedi Michele.</p>

  <p class="block_11">“Para işlerinde ilk kez oyuna gelişi bu onun,” dedi Ubertino, “Ne tür bir tüccarla iş yaptığını iyi bilmelisin. Bütün öteki işlerde, para toplamakta şeytanca bir yetenek göstermiştir. O, bir kral Midas’tır, neye dokunsa altın olup Avignon hazinesine akar. Ne zaman dairesine girdimse, bankacılar, tefeciler, üstü altın dolu masalar, florinleri sayıp düzgünce üstüste dizen papazlar gördüm... Kendine yaptırdığı sarayı göreceksin, bir zamanlar yalnızca Bizans İmparatoru’nuri ya da Büyük Tatar Hanı’nın sahip olduğu söylenen zenginlikte bir saray. Yoksulluk ülküsüne karşı onca bildiriyi niçin çıkardığını şimdi anlıyorsun, değil mi? Tarikatımızdan nefret eden Dominikenleri, başında krallık tacı, sırtında altın yaldızlı mor binişi, ayaklarında görkemli sandaletler olan İsa heykelleri yapmaya zorladığını biliyor musun? Avignon’da, İsa’yı tek elinden çivilenmiş, öteki eliyle kemerinden sarkan para kesesine dokunurken gösteren haçlar sergiliyorlar; İsa’nın dinsel amaçlarla para harcanmasına izin verdiğini göstermek için...”</p>

  <p class="block_11">“Vay utanmaz!” diye bağırdı Michele. “Ama düpedüz küfür bu!”</p>

  <p class="block_11">“Papalık tacına üçüncü bir taç daha ekledi!” diye sürdürdü William. “Değil mi, Ubertino?”</p>

  <p class="block_11">“Doğru. Bininci yılın başında Papa Hildebrand, üstünde <i class="calibre2">Corona regni de manu Dei</i><sup class="text_4"><sup class="noteref" id="back_note_245"><a class="calibre4" href="../Text/index_split_308.html#note_245" title="245">245</a></sup></sup> yazılı bir taç edinmişti. Bonifacio rezili, son zamanlarda, üstünde <i class="calibre2">Diadema imperii de manu Petri</i><sup class="text_4"><sup class="noteref" id="back_note_246"><a class="calibre4" href="../Text/index_split_309.html#note_246" title="246">246</a></sup></sup> yazılı bir taç daha eklemişti ona; Ioannes de simgeyi tamamlamaktan başka bir şey yapmadı: üç taç, tinsel erk, dünyasal erk ve kilise erki. Pers krallarına yaraşır bir simge, bir putatapan simgesi...”</p>

  <p class="block_11">İçlerinde o an’a dek susmuş olan bir rahip vardı; Başrahip’in sofraya gönderdiği güzel yemekleri telâşla ve dindarca bir tutkuyla atıştırıyordu. Arasıra şöyle bir kulak kabartarak konuşmaları izliyor, sık sık Papa’ya karşı alaycı bir gülüş, ya da sofradakilerin küçümseyici ünlemlerini onaylayan bir homurtu çıkıyordu ağzından. Onun dışında, dişsiz ama doymak bilmez ağzından çenesine akan salçalarla düşen et kırıntılarını temizlemekle uğraşıyordu; yanındakilerden birine bir söz söyleyecek olsa, yemeklerden birinin lezzetini övmek için yapıyordu bunu yalnızca. Sonradan öğrendiğime göre, Monsenyör Jerome’du bu, Ubertino’nun birkaç gün önce öldüğünü sandığını söylediği Kaffa Piskoposu. (Onun iki yıl önce ölmüş olduğu haberinin tüm Hıristiyanlık âleminde uzun süre gerçekmiş gibi yayıldığını da söylemeliyim; çünkü bunu daha sonra da işittim. Oysa toplantımızdan birkaç ay sonra öldü; onun ertesi günkü toplantıda kapıldığı büyük öfkeden ötürü öldüğünü düşünürüm hâlâ; neredeyse birden patladığına inanacağım geliyor; bedence öylesine narin, mizacı öylesine hırçındı.)</p>

  <p class="block_11">O noktada, tartışmaya karıştı; ağzı dolu konuşuyordu: “Sonra, biliyorsunuz, bu rezil, dindar insanların günahlarını sömürerek onlardan daha çok para sızdırmak için, <i class="calibre2">taxae sacrae poenitentiariae</i>’ye<sup class="calibre3"><sup class="noteref" id="back_note_247"><a class="calibre4" href="../Text/index_split_310.html#note_247" title="247">247</a></sup></sup> ilişkin bir yasa çıkardı. Bir din adamı, bir rahibeyle, bir yakınıyla ya da hatta sıradan bir kadınla (bu da oluyor çünkü!) tensel bir günah işlerse, ancak altmış yedi altın lira, on iki para ödeyerek günahını bağışlatabilecekti. Hayvanlarla cinsel ilişkide bulunursa ödeyeceği para iki yüz lirayı aşıyordu; ama bu suçu kadınlarla değil, yalnızca oğlan çocuklar ya da hayvanlarla işlemişse para cezasının yüz lirası indirilecekti. Öte yandan, bir rahibe de, ister aynı zamanda, ister başka başka zamanlarda, manastırın dışında ya da içinde kendini birden çok erkeğe vermişse ve suçundan arınmak istiyorsa, yüz otuz bir altın lira, on beş para ödeyecekti...”</p>

  <p class="block_11">“Hadi, hadi, Monsenyör Jerome,” diye karşı çıktı Ubertino, “Papa’yı hiç sevmediğimi bilirsiniz, ama bu konuda onu savunmak zorundayım! Avignon’da dolaşan bir iftira bu; öyle bir yasa görmedim ben!”</p>

  <p class="block_11">“Var,” diye pekiştirdi, güçlü bir sesle Jerome, “ben de görmedim, ama var.”</p>

  <p class="block_11">Ubertino başını salladı, ötekiler sustular. Önceki gün William’ın budalanın biri diye nitelediği Monsenyör Jerome’u ciddiye almamaya alışık olduklarını farkettim. William, ne olursa olsun, söyleşiyi kaldığı yerden sürdürmeye çalıştı: “İster doğru ister yanlış, ne olursa olsun, bu ses bize, Avignon’da havanın nasıl olduğunu gösteriyor; orada herkes, sömürülenler de, sömürenler de, İsa’nın temsilcisinin sarayından çok, bir pazarda yaşadıklarını biliyorlar. Ioannes tahta çıktığı zaman yetmiş bin altın florinlik bir hazineden söz ediliyordu; oysa şimdi on milyondan fazla biriktirdiğini söyleyenler var.”</p>

  <p class="block_11">“Doğru,” dedi Ubertino. “Michele, Michele, Avignon’da ne utanç verici şeyler gördüğümü bilmiyorsun sen!”</p>

  <p class="block_11">. “Dürüst olmaya çalışalım,” dedi Michele. “Bizimkilerin de aşırıklıklara kaçtıklarını biliyoruz. Fransiskenlerin Dominiken manastırlarına silahlı saldırıya giriştiklerine ve yoksulluğa zorlamak için düşman rahipleri soyduklarına ilişkin haberler aldım. Provence olayları sırasında Ioannes’e karşı çıkma yürekliliğini bulamayışımın nedeni bu... Onunla bir uzlaşmaya varmak istiyorum; onurunu kırmayacağım, ondan yalnızca bizim alçakgönüllülüğümüzü aşağılamamasını isteyeceğim. Paradan söz etmeyeceğim, yalnız Kutsal Kitap’ın sağlıklı bir yorumu konusunda anlaşmaya varmamıza isteyeceğim ondan. Yarın elçileriyle yapmamız gereken şey bu. Önünde sonunda bunlar tanrıbilimciler; hepsi de Ioannes gibi açgözlü değil ya bunların. Bilge kişiler Kutsal Kitap’ın yorumu üstünde anlaşmaya varınca, o da...”</p>

  <p class="block_11">“O mu?” diye onun sözünü kesti Ubertino. “Sen onun tanrıbilim konusundaki çılgınlıklarını bilmiyorsun daha. Her şeyi kendisi karara bağlamak istiyor o! İster gökyüzünde, ister yeryüzünde olsun. Yeryüzünde neler yaptığını gördük. Gökyüzüne gelince... Gerçi sana söylediğim düşünceleri henüz dile getirmedi; hiç değilse kamuoyu karşısında; ama bunları güvendiği adamlarının kulağına fısıldadığını biliyorum. Öğretinin özünü ve bizim vaazlarımızın tüm etkisini ortadan kaldıracak bazı, sapkın değilse bile, çılgınca önermeler üstünde çalışıyor şimdi!”</p>

  <p class="block_11">“Ne gibi?” diye sordu birçokları.</p>

  <p class="block_11">“Berengario’ya sorun; o biliyor, bana o söz etmişti bunlardan.” Ubertino, Berengario Talloni’ye döndü; birkaç yıl önce, Papa’nın sarayındaki en kuşku götürmez düşmanlarından biriydi Berengario. İki gün önce Avignon’dan gelip öteki Fransiskenlerin grubuna katılmış, manastıra onlarla birlikte gelmişti.</p>

  <p class="block_11">“Karanlık, neredeyse inanılmaz bir öykü bu,” dedi Berengario. “Öyle görünüyor ki, Ioannes, doğruların, Yargı gününde kutsal görünümü göremeyeceklerini öne sürmeyi tasarlıyor. Uzun süredir İncil’in altıncı bab, dokuzuncu ayeti üstünde düşünüyor; beşinci mührün açılışından söz eden yer: Tanrı sözüne tanıklık ettikleri için öldürülmüş olanların sunağın önünde belirip adalet istedikleri bölüm. Her birine bir ak libas verilir ve biraz daha sabırlı olmaları söylenir onlara... Ioannes buna dayanarak, bunun, bu insanların son yargı gerçekleştirilinceye değin Tanrı’yı göremeyeceklerinin belirtisi olduğu savını öne sürüyor.”</p>

  <p class="block_11">“Peki, bunları kime söylemiş?” diye sordu Michele, yılgınlık içinde.</p>

  <p class="block_11">“Henüz birkaç yakınma, ama söylenti yayılıyor; bir duyuru hazırlıyor diyorlar, hemen değil, belki birkaç yıla kadar; tanrıbilimcilerine danışıyormuş...”</p>

  <p class="block_11">“Hah ha!” diye dudak büktü Jerome, bir yandan lokmasını çiğnerken.</p>

  <p class="block_11">“Yalnız bu değil, daha da ileri gidip cehennemin de o günden önce açılmayacağım öne sürecekmiş... iblisler için bile.”</p>

  <p class="block_11">“İsa yardımcımız olsun!” diye bağırdı Jerome. “Peki ama, günahkârları ölür ölmez hemen hazır olan bir cehennemle korkutamazsak onlara ne diyeceğiz?”</p>

  <p class="block_11">“Bir delinin elinde kaldık,” dedi Ubertino. “Ama bunları öne sürmeyi niçin istediğini anlayamıyorum...”</p>

  <p class="block_11">“Günah bağışlama öğretisi tümüyle havaya uçuyor,” diye hayıflandı Jerome, “bundan sonra o da kimseyi kazıklayamayacak. Öylesine uzak bir ceza için hayvanlarla ilişkide bulunma günahım işleyen bir papaz onca altını ne diye ödesin?”</p>

  <p class="block_11">“O kadar da uzak değil,” dedi Ubertino kesin bir biçimde. “Vakit yakındır!”</p>

  <p class="block_11">“Bunu sen biliyorsun, sevgili kardeşim, ama basit insanlar bilmiyorlar. İşte durum böyle!” diye bağırdı, artık yemek yemekten bile tat almaz görünen Jerome. “Ne kötü bir düşünce; bunu onun aklına o vaiz papazlar sokmuşlardır... ah!” Başını salladı.</p>

  <p class="block_11">“Peki ama niçin?” diye yineledi Cesena’lı Michele.</p>

  <p class="block_11">“Bir nedeni olduğunu sanmıyorum,” dedi William. “Kendi kendine bağışladığı bir sınama, kendini beğenmişlikten ileri gelen bir davranış. Gökyüzü için de yeryüzü için de karar veren kimsenin gerçekten kendisi olmasını istiyor. Bu söylentileri duymuştum; Ockham’lı William yazmıştı bana. Bakalım sonunda kimin dediği olacak, Papa’nın mı, tanrıbilimcilerin mi, tüm kilisenin sesi, Tanrı’nın kullarının istekleri, piskoposlar...”</p>

  <p class="block_11">“Öğretileri ilişkin konularda tanrıbilimcilere bile istemine boyun eğdirebilir o,” dedi Michele üzüntüyle.</p>

  <p class="block_11">“Hiç belli olmaz,” diye yanıtladı William, “öyle günler yaşıyoruz ki, kutsal şeyleri bilenler Papa’nın sapkın olduğunu açıklamaktan korkmuyorlar. Kutsal şeyleri bilenler, bir bakıma Hıristiyan halkın sesidirler. Papa bile onlara karşı çıkamaz artık.”</p>

  <p class="block_11">“Daha kötü, bu daha da kötü,” diye mırıldandı Michele, korkuyla. “Bir yanda çılgın Papa, öte yanda, çok geçmeden O’nun tanrıbilimcilerinin ağzıyla da olsa, Kutsal Kitap’ı serbestçe yorumlamaya kalkışacak olan Tanrı’nın kulları...”</p>

  <p class="block_11">“Niçin, siz Perugia’da daha başka bir şey mi yaptınız?” diye sordu William.</p>

  <p class="block_11">Michele can damarına basılmış gibi irkildi: “Papayla bunun için buluşmak istiyorum. O razı olmazsa hiçbir şey yapamayız.”</p>

  <p class="block_11">“Göreceğiz, göreceğiz,” dedi William, bilmece söyler gibi.</p>

  <p class="block_11">Üstadım gerçekten de çok zekiydi. Michele’nin daha sonra imparatorluk tanrıbilimcilerini ve halkı destekleyerek Papa’yı suçlayacağını nasıl kestirebilmişti? Dört yıl sonra, Ioannes inanılmaz öğretisini ilk kez açıklayınca, tüm Hıristiyanlığın ayağa kalkacağını nasıl kestirebildi? Eğer kutsal görüntü böylesine ertelenmişse, öte dünyaya göçmüşler, yaşayanlar için nasıl aracılık edeceklerdi? Ya ermişlere tapınma ne olacaktı? Papa’yı suçlamak için bayrak açacak olanlar Minoritlerin kendileri olacaklardı; Ockham’lı William da, görüşlerinde ödün vermez, bağışlamaz tutumuyla ön sırada yer alacaktı. Savaş üç yıl sürecekti; sonunda ölümün eşiğine gelmiş olan Ioannes bir ölçüde ödün verecekti. Yıllar sonra onun, 1334 yılının Aralık ayında yapılan kardinaller toplantısında, o güne dek hiç görünmediği ölçüde küçülmüş, doksanlarında yaşlılıktan kurumuş, ölümcül, soluk yüzlü olarak nitelendirildiği ve (yalnızca yeminlerini bozmakta değil, kendi inatçılığını yadsımakta da öylesine usta olan o tilkinin) şöyle dediği kulağıma geldi: “Bedenden ayrılan ruhların tam anlamıyla arındıklarını ve gökyüzüne ağıp cennette melekler ve İsa’yla birlikte olduklarını ve Tanrı’yı kutsal varlığı içinde ayan beyan ve yüz be yüz gördüklerini doğruluyor, buna inanıyoruz...” Sonra biraz duraklayarak -bunun, soluk alma güçlüğünden mi yoksa son sözcüklerin karşıt anlamlı sözcükler olarak altını çizme isteğinden mi ileri geldiğini hiç kimse öğrenemedi- “Bedenden ayrılmış olan ruhun durumunun ve koşullarının izin verdiği ölçüde.”</p>

  <p class="block_11">Ertesi sabah, günlerden pazardı, kendisini arkası kaldırılabilen bir uzun sandalyeye yatırmalarını istedi; kardinallerine elini öptürdü; sonra da öldü.</p>

  <p class="block_11">Ama gene konudan ayrılıp anlatmam gerekenden başka şeyler anlatıyorum. Üstelik, o sofra başı söyleşisinin geri kalanı, anlatmakta olduğum olayların kavranmasına fazla bir şey eklemiyor. Minoritler ertesi gün nasıl bir tavır takınacakları konusunda görüş birliğine vardılar. Karşıtlarını birer birer ele alıp değerlendirdiler, William’ın, Bernardo Gui’nin gelişine ilişkin olarak verdiği haberi ilgiyle yorumladılar. Avignon heyetine kardinal Poggetto’lu Bertrando’nun başkanlık edeceği konusu üstünde daha da çok durdular. İki sorgucu fazlaydı: Bu, Minoritlere karşı sapkınlık savının kullanılmak istendiğini gösteriyordu.</p>

  <p class="block_11">“Daha kötüsü,” dedi William, “biz onlara sapkın gibi davranacağız.”</p>

  <p class="block_11">“Hayır, hayır,” dedi Michele, “sakınımlı davranalım; herhangi bir uzlaşma olasılığını tehlikeye atmamalıyız.”</p>

  <p class="block_11">“Aklımın erdiği kadar,” dedi William, “bu toplantının gerçekleşmesi için çalışmış olmama karşın, bunu sen de biliyorsun Michele, Avignonluların buraya olumlu bir sonuç almak için geldiklerine inanmıyorum ben. Ioannes senin Avignon’a yalnız başına gitmeni istiyor, hem de hiçbir güvencesiz. Ama toplantının hiç olmazsa bir işlevi olacak; senin bu gerçeği anlamanı sağlayacak. Oraya bu deneyden geçmeden gitseydin daha kötü olurdu.”</p>

  <p class="block_11">“Demek yararsız olduğuna inandığın bir şey için aylarca çaba harcadın,” dedi Michele acı acı.</p>

  <p class="block_11">“Bunu hem sen, hem de İmparator istedi benden,” dedi William. “Hem eninde sonunda, insanın düşmanlarını daha iyi tanıması hiç de yararsız değildir.”</p>

  <p class="block_11">Tam o sırada adamlar gelip ikinci heyetin manastır duvarlarından içeri girmekte olduğunu bildirdiler. Minoritler ayağa kalkarak Papa’nın adamlarını karşılamaya gittiler.</p>

  <p class="block_9" id="calibre_pb_35"> </p>
</body>
</html>
