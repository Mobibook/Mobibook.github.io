<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_18"><b class="calibre7">Altıncı Gün</b></p>

  <p class="block_19" id="id_Toc405308392"><span class="text_2">ÖĞLEYE DOĞRU<br class="calibre5" /></span> <i class="calibre2">William Adso’ya gördüğü düşü açıklıyor.</i></p>

  <p class="block_17"> </p>

  <p class="block_11">Afallamış, ana kapıdan çıktım; kendimi küçük bir kalabalığın karşısında buldum. Manastırdan ayrılmakta olan Fransiskenlerdi bunlar; William da onları uğurlamak için aşağı inmişti.</p>

  <p class="block_11">Vedalaşmalara, kardeşçe sarılıp öpüşmelere ben de katıldım. Sonra William’a ötekilerin tutuklularla birlikte ne zaman yola çıkacaklarını sordum. Yarım saat önce, biz hazine dairesindeyken gittiklerini söyledi; belki de ben daha düş görürken, diye düşündüm.</p>

  <p class="block_11">Bir an donakaldım; sonra kendimi toparladım. Böylesi daha iyiydi. Tutukluların (zavallı bahtsız kilercinin, Salvatore’nin... ve kuşkusuz kızm demek istiyorum) hiç dönmemek üzere uzaklara götürülmelerini görmeye dayanamazdım. Hem sonra, gördüğüm düş beni öyle altüst etmişti ki, duygularım uyuşmuş gibiydi.</p>

  <p class="block_11">Minoritlerin kervanı kapıya doğru ilerlerken, William’la kilisenin önünde kaldık; başka başka nedenlerle de olsa, ikimiz de üzgündük. Sonra gördüğüm düşü üstadıma anlatmaya karar verdim. Gördüklerim ne denli çeşitli ve mantığa aykırı olursa olsun, olağanüstü bir açıklıkla imgeleri, devinimleri, sözcükleri tek tek anımsıyordum. Onları olduğu gibi, hiçbir şey atlamadan anlattım; çünkü düşlerin çoğu kez gizemli mesajlar olduğunu, bilgili kimselerin bunlarda açık seçik kehanetler okuyabildiklerini biliyordum.</p>

  <p class="block_11">William suskunluk içinde beni dinledi; sonra sordu: “Ne gördüğünü biliyor musun?”</p>

  <p class="block_11">“Size anlattıklarımı...” diye yanıtladım, tedirgin.</p>

  <p class="block_11">“Elbette, anladım. Ama bana anlattıklarının büyük bir bölümünün daha önce yazılmış olduğunu biliyor musun? Son birkaç günün kişi ve olaylarım daha önce bildiğin bir resmin içine yerleştirdin sen; çünkü gördüğün düşün örgüsünü bir yerde okumuştun; çocukken okulda ya da manastırda anlatmışlardı sana. <i class="calibre2">Coena Cypriani</i>, bu.”</p>

  <p class="block_11">Bir an şaşkın bakakaldım. Sonra anımsadım. Doğruydu! Belki adını unutmuştum; ama hangi yetişkin rahip ya da kıpır kıpır genç çömez, paskalya töreni ya da <i class="calibre2">loca monachorum</i><sup class="calibre3"><sup class="noteref" id="back_note_316"><a class="calibre4" href="../Text/index_split_379.html#note_316" title="316">316</a></sup></sup> geleneğine ilişkin olan bu öyküdeki çeşitli görüntülere gülümsememiş, gülmemiştir? Çömezlerin üstatları arasında daha sert olanlarca yasaklanmış ya da küçümsenmiş olmasına karşın, rahiplerin bu öyküyü düzyazı ya da uyaklı olarak çeşitli biçimlerde kısaltılmış ve uyarlanmış biçimlerini birbirlerine fısıldamadıkları bir manastır yoktur; bazıları eğlence perdesi altında gizli ahlak dersleri sakladığını öne sürerek dindarca öyküyü kopya etmişler, kimileri de öykünün yayılmasını yüreklendirmişlerdir; çünkü Onlara göre gençler bu eğlenceli öykü aracılığıyla kutsal tarihin olaylarını belleklerinde daha iyi saklayabileceklerdi. Papa VIII. Ioannes için, “<i class="calibre2">Ludere me libuit, ludentem, papa Johannes, accipe. Ridere, si placet, ipse potes</i>”<sup class="calibre3"><sup class="noteref" id="back_note_317"><a class="calibre4" href="../Text/index_split_380.html#note_317" title="317">317</a></sup></sup> sunusuyla öykünün uyaklı bir uyarlaması yazılmıştı. Kel Charles’ın, kendisinin, akşam yemeğinde saygıdeğer konuklarını eğlendirmek için öykünün, kutsal güldürü biçiminde uyaklı bir uyarlamasını sahneye koyduğu söyleniyordu:</p>

  <p class="block_11"><i class="calibre2">Ridens cadit Gaudericus Zacharias admiratur, supinus in lectulum docet Anastasius</i><sup class="calibre3"><sup class="noteref" id="back_note_318"><a class="calibre4" href="../Text/index_split_381.html#note_318" title="318">318</a></sup></sup>…</p>

  <p class="block_11">Arkadaşlarımla öyküden parçalar okurken öğretmenlerimden kaç kez azar işitmiştim. Melk’te, bir rahip anımsıyordum; Ciprianus gibi erdemli bir adamın, ermiş bir şehitten çok bir kâfire, bir soytarıya yaraşan böyle utanmasız bir şey, Kutsal Betik’e böylesine saygısız bir parodi yazmış olamayacağını söylerdi... Yıllardır bu çocukluk oyunlarını unutmuştum. Ama nasıl olmuştu da, Coena o gün düşümde böylesine canlı bir biçimde yeniden ortaya çıkmıştı? Düşlerin kutsal mesajlar, ya da olsa olsa uykudaki belleğin gün boyu olup biten şeylere ilişkin saçmasapan sayıklamaları olduğunu düşünmüştüm her zaman. Şimdi kitapların da düşte görülebileceğini anlıyordum; böylece düşlerin de düşte görülebileceğinin ayırdına varıyordum.</p>

  <p class="block_11">“Gördüğün düşü doğru yorumlayabilmek için Artemidorus olmak isterdim,” dedi William. “Ama bana öyle geliyor ki, Artemidorus’un bilgisine sahip olmadan da ne olduğunu anlamak kolay. Son günlerde öyle şeyler yaşadın ki, zavallı çocuğum, tüm doğru kurallar altüst olmuş gibi görünüyor. Bu sabah da, uykulu zihninde, başka nedenlerle de olsa dünyanın tepetaklak olduğu bir tür güldürünün anısı canlandı. Bunların içine de, daha yeni anılarını, kaygılarını, korkularını kattın. Adelmo’nun kenar süslerinden yola çıkarak, her şeyin yanlış yönde gider göründüğü, ama gene de Coena’da olduğu gibi, herkesin gerçek yaşamda ne yapmışsa gene onu yaptığı büyük bir karnavalı yeniden yaşadın. Sonunda, düşte kendi kendine hangi dünyanın yanlış olduğunu ve başaşağı yürümenin ne anlama geldiğini sordun. Gördüğün düş, yukarının neresi, aşağının neresi, yaşamın ve ölümün nerede olduğunu ayırtedemiyordu artık. Gördüğün düş öğrenimine kuşku düşürdü.”</p>

  <p class="block_11">“Ben değil,” dedim, erdemli bir tavırla, “kuşkuya düşen, gördüğüm düş. Ama düşler kutsal mesajlar değil, öyleyse; şeytansı hezeyanlar; içlerinde hiç gerçek yok.”</p>

  <p class="block_11">“Bilmiyorum Adso,” dedi William. “Elimizde öyle çok gerçek var ki, günün birinde biri çıkar da, düşlerimizden bile bir gerçek çıkarmaya kalkarsa, Deccal’ın günü gerçekten yakın demektir. Gene de, gördüğün düşü ne denli düşünürsem o denli açıklayıcı görünüyor bana. Belki senin için değil, ama benim için öyle. Varsayımlarımı geliştirmek için düşlerinden yararlandığım için beni bağışla; bunun aşağılık bir şey olduğunu biliyorum; böyle bir şey yapılmamalı... Ama bana öyle geliyor ki, senin uykudaki ruhun, benim, üstelik ayıkken, altı günde anladığımdan daha çok şey anlamış...”</p>

  <p class="block_11">“Sahi mi?”</p>

  <p class="block_11">“Sahi. Belki de değil. Düşünü açıklayıcı buluyorum; çünkü benim varsayımlarımdan birine denk düşüyor. Ama bana çok yardımın dokundu. Sağol.”</p>

  <p class="block_11">“Ama düşümde sizi böyle ilgilendiren ne vardı? Tüm düşler gibi anlamsızdı!”</p>

  <p class="block_11">“Tüm düşler ve görüntüler gibi başka bir anlamı vardı. Bir istiare ya da benzetim gibi okunması gerekir...”</p>

  <p class="block_11">“Kutsal yazılar gibi mi?”</p>

  <p class="block_11">“Bir düş bir kutsal yazıdır; birçok kutsal yazı da düşlerden başka bir şey değildir.”</p>

  <p class="block_18"><br class="calibre6" id="calibre_pb_51" /></p>
</body>
</html>
