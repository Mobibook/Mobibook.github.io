<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_23">Üçüncü Gün</p>

  <p class="block_25" id="id_Toc405308369"><span class="text_2">GECE<br class="calibre5" /></span><i class="calibre2">Adso allak bullak, William’a günah çıkartıyor ve kadının yaratılıştaki işlevi üstüne düşünüyor; sonra bir adamın ölüsünü buluyor.</i></p>

  <p class="block_17"> </p>

  <p class="block_11">Kendime geldiğim zaman birisi yüzüme su serpiyordu. Elinde bir lamba tutan William Birader’di bu; başımın altına bir şey koymuştu.</p>

  <p class="block_11">“Ne oldu, Adso?” diye sordu. “Mutfaktan yemek artıkları aşırmak için geceleri dolaşıyor musun?”</p>

  <p class="block_11">Kısaca, William uyanmış, bilmem niçin beni aramış, bulamayınca biraz hüner göstermek için kitaplığa gitmiş olabileceğimden kuşkulanmış, Aedificium’a yaklaşınca mutfak tarafından, kapıdan bir gölgenin çıkıp meyve bahçesine doğru yöneldiğini görmüş (uzaklaşmakta olan kızdı bu; belki de birisinin yaklaştığını işitmişti). Kim olduğunu anlamaya, onu izlemeye çalışmış, ama o (daha doğrusu, William için bir gölge olan şey) manastırı kuşatan duvara doğru uzaklaşmış, sonra da gözden silinmiş. O zaman William -çevreyi kolaçan ettikten sonra- mutfağa girmiş ve beni orada baygın bulmuş.</p>

  <p class="block_11">Ona, hâlâ korkuyla, içinde yürek bulunan paketi gösterip, yeni bir cinayete ilişkin bir şeyler gevelediğim zaman gülmeye başladı: “Adso, böyle kocaman insan yüreği olur mu?” dedi. “Bir inek yüreği bu, ya da öküz; gerçekten de, bugün bir hayvan kestiler. Peki ama, senin elinde ne arıyor bu yürek?”</p>

  <p class="block_11">O zaman, büyük bir korkuyla sersemlemenin yanı sıra, duyduğum yürek ezinciyle gözyaşına boğuldum; ondan günahımı çıkarmasını istedim. Dediğimi yaptı; her şeyi olduğu gibi, hiçbir şey saklamadan anlattım.</p>

  <p class="block_11">William Birader beni büyük bir ciddilikle, ama belli belirsiz bir hoşgörüyle dinledi. Bitirince yüzü asıldı ve “Adso,” dedi bana, “günah işlemişsin; bu kesin, hem zina etmeyesin buyruğuna, hem de bir çömez olarak görevlerine karşı. Suçunu hafifletecek şey, çölde bir rahibin bile kendi kendini lanetleyeceği koşullar içinde kendini bulmuş olman. Kadının nasıl bir kışkırtma kaynağı olduğu konusunda, İncil’de yeterince söz söylenmiştir. Eski Ahit, kadınlara ilişkin olarak der ki, kadının konuşması ateş gibidir; atasözleri de kadının, erkeğin değerli ruhuna egemen olduğunu, en güçlüleri bile yıkıma uğratabileceğini söyler. Eski Ahit, bundan başka der ki: Kadının ölümden daha acı olduğunu anladım; avcıların kırbacı gibidir o; yüreği bir ağ gibidir, elleri bağdır. Başkaları da, kadının Şeytan’ın barınağı olduğunu söylemişlerdir. Bunu böylece doğruladıktan sonra, sevgili Adso, Tanrı’nın böyle kötü bir varlığı ona bazı erdemler bağışlamaksızın yaratmış olabileceğine kendimi inandıramıyorum. Tanrı’nın ona birçok ayrıcalık ve ayrıcalık nedeni bağışladığını düşünüyorum elimde olmaksızın; bunların en azından üçü çok iyi ayrıcalıklar. Gerçekten de, Tanrı, erkeği bu aşağılık dünyada çamurdan yarattı; kadınıysa daha sonra, cennette ve daha soylu bir insan maddesinden yarattı. Onu Adem’in ayağından ya da barsağından değil, kaburga kemiğinden yarattı. Sonra, her şeye gücü yeten Tanrı, bir mucizeyle doğrudan doğruya insan biçimine girebilirdi, ama bunu yapmadı; bir kadının rahmine yerleşti; bu da kadının öyle pek de kötü olmadığının bir belirtisidir. Sonra, Diriliş’in ardından göründüğü zaman bir kadına göründü. Son olarak da, göklerin egemenliğinde hiçbir erkek o ülkede kral olmayacak, ama hiç günah işlememiş bir kadın kraliçe olacak. Öyleyse Tanrı Havva’yı ve onun kızlarını böylesine kayırdığına göre, bizim de o cinsin çekiciliğine ve soyluluğuna kapılmamız çok mu anormal? Sana söylemek istediğim, Adso, elbette bir daha bunu yapmamalısın, ama böyle davranmaya kışkırtılmış olman o denli kötü bir şey değil. Hem, bir rahibin yaşamında hiç olmazsa bir kez tensel tutkuyu yaşaması, bir gün öğüt verip avutacağı günahkârlara karşı hoşgörülü ve anlayışlı olması bakımından... yani, sevgili Adso, olmadan önce istenecek bir şey değil bu, ama bir kez olunca da gereğinden çok kınanacak bir şey değil. Şimdi Tanrı’ya dua et ve artık bundan söz etmeyelim. Gerçekten de, unutmanın iyi olacağı bir şeyin üstünde gereğinden çok düşünüp durmaktansa, elinden gelirse unutmak en iyisi” -o anda bana öyle geldi ki, sesi bir iç çatışmadan ötürü güçsüzleşti- “bu gece olan şeyin anlamım kendi kendimize soralım. Bu kız kimdi ve kiminle buluşuyordu?”</p>

  <p class="block_11">“Bunu bilmiyorum, yanındaki adamı da görmedim,” dedim.</p>

  <p class="block_11">“Pekâlâ, ama birçok kesin ipucundan bunu çıkarabiliriz. Her şeyden önce adam çirkin ve yaşlıydı; bir kızın gönül rızasıyla buluşmayacağı birisi; hele söylediğin gibi güzelse; gerçi bana öyle geliyor ki benim sevgili yavru kurdum, sen karşına çıkacak her yemeği lezzetli bulmaya hazırdın.”</p>

  <p class="block_11">“Adam niçin çirkin ve yaşlı olsun?”</p>

  <p class="block_11">“Çünkü kız onu sevdiği için değil, bir avuç yemek artığı için onunla sevişmeye gidiyordu. Hiç kuşkusuz köyden bir kız; belki de aç olduğu için kösnül bir rahibe çekiciliklerini sunması, karşılığında da kendisi ve ailesi için ağza atacak bir şeyler alması ilk kez olmuyor.”</p>

  <p class="block_11">“Bir fahişe!” dedim tiksintiyle.</p>

  <p class="block_11">“Zavallı bir köylü kızı, Adso. Belki de karnı doyurulacak küçük kardeşleri vardır. Elinde olsaydı, kendini para karşılığı değil, sevgi için verirdi. Dün gece yaptığı gibi. Gerçekten de, bana seni genç ve güzel bulduğunu söylüyorsun; başkalarına bir öküz yüreği ve birkaç parça ciğer karşılığında vereceği şeyi sana karşılıksız ve sevgisinden ötürü verdi. Kendisini hiçbir şey beklemeden verdiği için öylesine yücelmiş duydu ki, karşılığında hiçbir şey almaksızın koşa koşa gitti. Seninle karşılaştırdığı öteki adamın ne genç, ne de yakışıklı olduğunu düşünmemin nedeni bu.”</p>

  <p class="block_11">İtiraf ederim, derin bir pişmanlık duymama karşın, bu açıklama içimi tatlı bir gururla doldurdu; ama suskunluğumu sürdürdüm ve üstadımın sözlerini sürdürmesine izin verdim.</p>

  <p class="block_11">“Bu çirkin yaşlı adam, göreviyle ilgili bir nedenle köye inip köylülerle ilişki kurma olanağına sahip birisi olsa gerek. İnsanları manastıra nasıl sokacağım ve manastırdan nasıl çıkaracağını, mutfakta o artıkların olacağını da bilse gerek (belki de yarın, kapının açık bırakıldığı ve bir köpeğin gelip artıkları yediği söylenecek). Son olarak, belli bir ekonomi duygusu olmalı; mutfağın daha değerli yiyeceklerden yoksun kalmamasında çıkarı olmalı; yoksa ona bir parça biftek ya da iyi bir parça et verirdi. Böylece yabancının resmi çok açık olarak çizildi; görüyorsun, bütün bu özellikler ya da rastlantılar, hiç duraksamadan kilercimiz Varagine’li Remigio olarak niteleyeceğim bir varlığa uyuyor. Ya da, eğer yanılmıyorsam, gizemli Salvatore’ye -bu yörelerden geldiği için, yerli insanlarla kolaylıkla konuşabilir ve bir kızı istediği şeyi yapmaya nasıl kandırabileceğini bilirdi; eğer sen gelmeseydin.”</p>

  <p class="block_11">“Tümüyle doğru,” dedim, ikna olmuş, “ama şimdi bunu bilmenin ne yararı var?”</p>

  <p class="block_11">“Hiçbir yararı yok. Ya da çok yararı var,” dedi William. “Bu öykünün bizi ilgilendiren cinayetlerle bir ilgisi olabilir ya da olmayabilir. Öte yandan, eğer kilerci bir zamanlar Dolsiniyen’diyse bu, durumu açıklardı, ya da tersi. Son olarak, bu manastırın geceleri birçok tuhaf şeyin meydana geldiği bir yer olduğunu biliyoruz şimdi. Hem kimbilir, karanlıkta manastırın içinde rahatça dolaşan şu bizim kilerci ya da Salvatore, belki de söylediklerinden daha çok şey biliyorlardır.”</p>

  <p class="block_11">“Ama bilseler de, bize söylerler mi?”</p>

  <p class="block_11">“Hayır, günahlarını görmezlikten gelerek onlara anlayışlı davranırsak söylemezler. Ama eğer gerçekten bir şey öğreneceksek elimizde onları konuşmaya razı edecek bir yol var. Başka bir deyişle, gerekirse kilerci ya da Salvatore elimizde; birçok şeyi bağışlayan Tanrı bu aykırı davranışımızı da bağışlar,” dedi ve sinsi sinsi yüzüme baktı; önerilerinin meşruluğu üstünde fikir yürütme yürekliliğini kendimde bulamadım.</p>

  <p class="block_11">“Hadi şimdi gidip yatalım, bir saate kalmaz geceyarısı duası başlar. Ama seni hâlâ tedirgin görüyorum, benim zavallı Adso’cuğum, hâlâ işlediğin günahtan korkuyorsun... Ruhu yatıştırmak için kilisenin iyi büyüsü gibi yoktur. Ben günahını çıkardım, ama bilinmez. Git, Tanrı’dan seni bağışlamasını dile.” Başıma oldukça hızlı bir şaplak indirdi; belki de babaca ve erkekçe bir sevgi ya da hoşgörülü bir kefaret belirtisi olarak. Ya da belki (o anda bir suçluluk duygusuyla düşündüğüm gibi) yeni ve canlı yaşantılara susamış bir adamın bir tür iyicil imrenişiyle.</p>

  <p class="block_11">Her zamanki yolumuzdan dışarı çıkarak kiliseye doğru yöneldik; ben gözlerimi yummuş çabuk çabuk yürüyordum, çünkü bütün o kemikler, o geceyi, nasıl topraktan yaratıldığımı, tenimin gururunun ne saçma olduğunu açık seçik kanıtlarla anımsatıyordu bana.</p>

  <p class="block_11">Nefe varınca büyük sunağın önünde bir gölge gördük. Gene Ubertino sandım, ama Alinardo’ydu; önce bizi tanımadı. Uyuyamadığım, geceyi yiten o genç rahip için (adını bile anımsamıyordu) dua etmekle geçirmeye karar verdiğini söyledi. Eğer ölmüşse ruhu için, bir köşede hasta ve yalnız yatıyorsa bedeni için dua ediyordu.</p>

  <p class="block_11">“Ne çok ölü var,” dedi, “ne çok ölü var... Ama havarinin kitabında yazdı. İlk borazan sesiyle dolu yağdı, ikinci borazan sesiyle denizin üçte biri kana dönüştü; cesetlerin birini fırtınada buldunuz, ötekini de kanda... Üçüncü borazan sesi, yanan bir yıldızın, ırmakların ve pınarların üçte birine düşeceği yolunda uyarıda bulunuyor. Böylece, size söyleyeyim, üçüncü kardeşimiz de ortadan kayboldu. Dördüncüsünden korkun, çünkü güneşin, ayın ve yıldızların üçte biri tutulacak, böylece ortalık neredeyse tam bir karanlık olacak...”</p>

  <p class="block_11">Kilisenin <i class="calibre2">transeptinden</i><sup class="calibre3"><sup class="noteref" id="back_note_217"><a class="calibre4" href="../Text/index_split_280.html#note_217" title="217">217</a></sup></sup> çıkarken, William yaşlı adamın sözlerinde gerçek payı olup olmadığını sordu kendi kendine.</p>

  <p class="block_11">“Ama,” diye dikkatini çektim, “bu tek bir şeytanca kafanın, İncil’i yok gösterici olarak kullanıp, Berengar’ın öldüğünü varsayarsak, üç rahibin ortadan yok olmasını tasarladığım varsaymak anlamına gelir. Oysa, tam tersine, Adelmo’nun kendi isteğiyle öldüğünü biliyoruz...”</p>

  <p class="block_11">“Doğru,” dedi William, “ama aynı şeytanca ya da hasta kafa Adelmo’nun ölümünden esinlenerek öteki iki bölümü simgesel olarak tasarlamış olabilir. Eğer böyleyse, Berengar’ın bir ırmakta ya da pınarda birinin onu içine atıp boğacağı bir ırmak ya da pınar da; hiç değilse insanın düşüp boğulacağı ya da birinin onu içine atıp boğacağı bir ırmak ya da pınar...”</p>

  <p class="block_11">“Yalnız hamamlar var,” dedim, hemen hemen sözgelişi.</p>

  <p class="block_11">“Adso!” dedi William, “Biliyor musun, bu da bir fikir; hamama!”</p>

  <p class="block_11">“Ama oraya bakmış olmalılar...”</p>

  <p class="block_11">“Bu sabah hizmetçileri araştırma yaparken gördüm; hamamın kapışım açtılar, içeriye şöyle bir göz attılar, hiç aramadan.</p>

  <p class="block_11">Özenle saklanmış bir şey bulacaklarını ummuyorlardı; tıpkı bir tiyatro sahnesinde olduğu gibi yerde yatan bir ceset arıyorlardı; Venantius’un küpün içindeki ölüsü gibi... Gel gidip bakalım. Hava hâlâ karanlık, sanırım lambamız da güzel güzel yanıyor.”</p>

  <p class="block_11">Öyle yaptık; hiç güçlük çekmeden hastanenin bitişiğindeki hamamın kapısını açtık.</p>

  <p class="block_11">Birbirinden kalın perdelerle ayrılmış fıçılar vardı; sayısını anımsamıyorum. Rahipler, Kural’ın saptadığı günlerde onları yıkanmak için kullanıyorlardı; Severinus ise sağaltma nedeniyle kullanıyordu onları; çünkü bedeni ve zihni hiçbir şey yıkanmaktan daha iyi yatıştıramaz. Ocakta taze küller vardı; önünde de tersine ı çevrilmiş kocaman bir kazan duruyordu. Su başka bir köşedeki kurnadan alınabiliyordu.</p>

  <p class="block_11">İlk fıçılara baktık; boştular. Yalnızca çekilmiş “bir perdeyle gizlenmiş olan sonuncu fıçı doluydu; yanında da yığın halinde bir giysi duruyordu. İlk bakışta, lambamızın ışığında sıvının yüzeyi düzgün gibi görünüyordu; ama yukarıdan ışık vurunca, dipte cansız, çıplak bir insan bedeni gördük. Yavaşça çekip dışarı çıkardık: Berengar’dı. İşte bu, dedi William, gerçekten boğulmuş bir adamın yüzü. Yüzün hatları şişmişti. Beyaz ve gevşek, kılsız gövde, pörsük edep yerinin açık saçık görünüşü dışında, bir kadının gövdesini andırıyordu. Kızardım, sonra ürperdim. William cesedi kutsarken ben de haç çıkardım.</p>

  <p class="block_9" id="calibre_pb_31"> </p>
</body>
</html>
