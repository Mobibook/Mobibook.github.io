<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_18"><b class="calibre7">Yedinci Gün</b></p>

  <p class="block_19" id="id_Toc405308399"><span class="text_2">GECE<br class="calibre5" /></span> <i class="calibre2">Yangın çıkıyor ve aşırı erdem yüzünden cehennem güçleri egemen oluyor.</i></p>

  <p class="block_17"> </p>

  <p class="block_11">Yaşlı adam sustu. Sanki daha iyi okuyabilmek için yapraklarını düzeltiyormuş, ya da birisi kapıp götürmesin diye korumak istiyormuş gibi, ellerini sayfalarını okşarcasına kitabın üstünde açık tutuyordu.</p>

  <p class="block_11">“Bütün bunlar hiçbir şeye yaramadı,” dedi William. “Artık bitti; kitabı buldum; ötekiler de boşuna öldüler.”</p>

  <p class="block_11">“Boşuna değil,” dedi Jorge. “Belki gereğinden çok insan öldü. Bu kitabın lanetlenmiş olduğunun bir kanıtına gereksinim duydunsa onu elde ettin şimdi. Ama onların boşuna ölmemiş olmaları gerekir. Boşuna ölmediklerine göre de, bir ölüm daha, çok sayılmaz.” Böyle dedikten sonra, kemikli, saydam elleriyle elyazmasının nemli sayfalarını yol yol yırtıp ağzına atarak, sanki kutsal ekmek yiyormuş da onu kendi etine dönüştürmek istiyormuş gibi ağır ağır çiğnemeye başladı.</p>

  <p class="block_11">William büyülenmiş gibi ona bakıyor, ne olduğunu kavramamış gibi görünüyordu. Sonra toparlandı ve öne doğru uzanarak, “Ne yapıyorsun?” diye bağırdı. Jorge kanı çekilmiş damaklarını göstererek gülümsedi; solgun dudaklarının arasından sarımsı bir salya çenesindeki seyrek ağarmış kılların üstüne sızıyordu.</p>

  <p class="block_11">“Yedinci borazanın çalmasını bekleyen sendin, değil mi? Öyleyse dinle bak, ses ne diyor: Yedi gökgürültüsünün söylediğini mühürle; onu yazma, onu al ve yut; mideni anlaştıracak, ama ağzın bal gibi tatlanacak. Görüyor musun? Söylenmemesi gereken şeyi mühürlüyorum şimdi; dönüşmekte olduğum mezarda.”</p>

  <p class="block_11">Güldü; evet, Jorge güldü. İlk kez güldüğünü gördüm onun... Dudakları neşeyle kıvrılmaksızın, gırtlağıyla gülüyordu; sanki ağlıyormuş gibiydi; “Bunu beklemiyordun, değil mi William? Bu yaşlı adam Tanrı’nın lütfuyla bir kez daha kazandı, değil mi?” William kitabı elinden çekip almaya çalışırken, havanın dalgalanışından bunu anlayan Jorge, sağ eliyle sayfalarını koparıp ağzına atmayı sürdürürken, sol eliyle kitabı karnına bastırarak geri çekildi.</p>

  <p class="block_11">Masanın öteki uçundaydı; William ona erişemediği için birden masanın çevresinden dolaşmaya kalkıştı. Ama binişi taburesine takıldı; tabureyi devirdi. Jorge karışıklığı sezinledi. Yaşlı adam yeniden, bu kez daha yüksek sesle güldü ve beklenmedik bir çabuklukla sağ elini uzatıp el yordamıyla lambayı aradı; ısının yardımıyla aleve ulaştı ve acıya aldırmaksızın elini üstüne bastırdı; ışık söndü. Oda karanlığa gömüldü; son kez Jorge’nin gülüşünü işittik; “Şimdi bulun beni bakalım! İçinizde en iyi gören benim şimdi!” dedi. Sonra sustu; artık hiç ses çıkarmadı; ortaya çıkışlarını her zaman öylesine beklenmedik kılan o sessiz adımlarıyla yürüyordu; yalnızca salonun değişik yerlerinde yırtılan kâğıtların sesini işitiyorduk ara ara.</p>

  <p class="block_11">“Adso,” diye bağırdı William. “Kapıda dur. Dışarı çıkmasın!”</p>

  <p class="block_11">Ama çok geç kalmıştı; çünkü birkaç saniyeden beri yaşlı adamın üstüne atılmak için büyük bir istek duymakta olan ben, ortalık kararır kararmaz öne doğru atılarak, üstadımın bulunduğu tarafın karşısındaki taraftan masanın çevresinde dolaşmaya çalışmıştım; Jorge’nin kapıya ulaşmasına olanak verdiğimi çok geç anladım; çünkü yaşlı adam karanlıkta olağanüstü bir güvenle devinmeyi biliyordu. Gerçekten de, arkamızda yırtılan kâğıtların sesini duyduk; bitişik odadan geldiği için biraz boğuk bir ses. Aynı zamanda başka bir ses işittik; sürekli bir gıcırtı; menteşelerin iniltisi.</p>

  <p class="block_11">“Ayna!” diye bağırdı William. “Bizi içeriye kapatıyor!” Sesi izleyerek ikimiz de kapıya doğru atıldık; bir iskemleye takılıp düştüm; bacağımı incittim, ama aldırmadım; çünkü Jorge bizi kilitlerse artık hiç dışarı çıkamayacağımız şimşek gibi çaktı kafamda; karanlıkta kapının nasıl açılacağını anlayamayacaktık; düzeneğin bu tarafından neyi nasıl hareket ettirmek gerektiğini bilmiyorduk çünkü.</p>

  <p class="block_11">William’ın da benim gibi umutsuzluk içinde dolaştığını sanıyorum; çünkü ikimiz de eşiğe ulaşıp bize doğru kapanmakta olan aynanın arkasına dayanırken onu yanımda hissettim. Tam zamanında vardık oraya; çünkü kapı durdu; sonra direnemeyip açıldı. Jorge’nin oyunun eşit koşullarla oynanmadığını sezerek bırakıp gittiği açıktı. Lanetlenmiş odadan dışarı çıktık; ama yaşlı adamın nereye doğru gittiği konusunda hiçbir fikrimiz yoktu; oda da hâlâ kapkaranlıktı. Birden anımsadım: “Üstadım! Yanımda çakmaktaşı var.”</p>

  <p class="block_11">“Ne bekliyorsun öyleyse!” diye bağırdı William. “Lambayı bulup yaksana!” Finis Africae’nin arkasından karanlığa daldım; el yordamıyla lambayı aradım. Tanrısal bir mucizeyle hemen buldum; sonra elimi tuniğimin içine daldırıp çakmaktaşını çıkardım; ellerim titriyordu; iki üç kez denedikten sonra lambayı yakabildim; o sırada William soluk soluğa kapıda duruyordu: “Çabuk, çabuk!” Sonunda lambayı yakabildim.</p>

  <p class="block_11">“Çabuk!” diye bir kez daha bağırdı William. “Yoksa yaşlı adam Aristo’nun tümünü yiyecek!”</p>

  <p class="block_11">“Ve ölecek!” diye bağırdım üzüntüyle, ona yetişip aramaya koyularak.</p>

  <p class="block_11">“Ölürse ölsün; vızgelir bana; kahrolasıca,” diye bağırıyordu William; çevreye göz gezdirerek odanın içinde rastgele dolaşıyordu. “Yediği kadarıyla yazgısı çoktan belli oldu onun. Benim istediğim kitap!”</p>

  <p class="block_11">Sonra durdu ve daha büyük bir dinginlikle ekledi: “Dur. Böyle yaparsak onu hiç bulamayız. Bir dakika sus ve dur.” Sessizlik içinde kaskatı durduk. Oldukça yakınımızda bir dolaba toslayan bir gövdenin sesini ve yere düşen birkaç kitabın gürültüsünü işittik. “O taraftan!” diye bağırdık ikimiz birden.</p>

  <p class="block_11">Seslerin geldiği yöne doğru koştuk; ama birden adımlarımızı yavaşlatmamız gerektiğinin bilincine vardık. Gerçekten de finis Africae’nin dışında, kitaplık o gece dışarıda esen rüzgârın gücüyle orantılı olarak ıslık çalan ve uğuldayan hava akımlarıyla doluydu. Bizim hızımızla çoğalan bu hava akımları, öylesine çabayla elde ettiğimiz ışığı söndürme tehlikesi yaratıyordu. Kendimiz daha hızlı devinemediğimiz için Jorge’yi yavaşlatmak gerekiyordu. Ama William tam tersi bir sezgiye kapıldı: “Seni yakaladık, ihtiyar, şimdi ışığımız var!” diye bağırdı. Bu akıllıca bir karardı; çünkü bu açıklama belki de Jorge’yi telâşlandırmıştı; hızlanmak zorunda kaldı; o büyülü karanlıkta görme yetisinin dengesini bozdu. Gerçekten de az sonra bir ses işittik ve bu sesi izleyerek YSPANIA’nın Y salonuna girince onu yerde bulduk; kitap hâlâ ellerinin arasındaydı; çarpıp devirdiği masadan düşmüş ciltlerin ortasında yeniden ayağa kalkmaya çalışıyor, bir yandan da sanki avını olabildiğince çabuk yutmak istiyormuş gibi sayfalarını yırtmayı sürdürüyordu.</p>

  <p class="block_11">Yanma vardığımızda ayağa kalkmıştı; varlığımızı hissedince yüzünü bize döndürüp geri geri gitti. Lambanın kırmızı ışığında yüzü şimdi korkunç göründü bize: Çizgileri değişmiş, kaşlarından, yanaklarından yol yol pis bir ter akıyordu; her zaman ölümcül bir aklıkta olan gözleri kan çanağına dönmüştü; ağzından parşömen parçaları sarkıyordu; tıkabasa karnını doyurmuş, artık besinini yutamayacak duruma gelmiş yabanıl bir hayvanı andırıyordu. Kaygıdan, daha şimdiden damarlarında hızla dolaşmaya başlamış olan bol zehirin ağırlığından, umutsuz ve iblisçe kararlılığından biçimi değişmiş olan o saygıdeğer yaşlı adamın gövdesi iğrenç ve kaba bir görünüm almıştı; başka zaman olsa bizi güldürebilirdi; ama biz de hayvanlara dönmüştük; avlarının ardına düşmüş köpekler gibiydik.</p>

  <p class="block_11">Onu usulca yakalayabilirdik; ama hızla üstüne atıldık; debelendi, kitabı korumak için ellerini göğsünde kenetledi; sol elimle onu tutar, sağ elimle de lambayı yüksekte tutmaya çalışırken, alevle yüzünü daladım; ısıyı hissetti; boğuk bir çığlık koyverdi; ağzından kâğıt parçacıkları döküldü; sağ eli kitabı bıraktı; lambaya doğru uzanıp birden onu elimden çekip aldı, ileriye fırlattı...</p>

  <p class="block_11">Lamba masadan yuvarlandı; masadan düşüp birbirinin üstüne yığılmış, sayfaları açık duran kitap yığınının tam üstüne düştü. Yağ döküldü; ateş hemen incecik bir parşömeni sardı; bir deste kuru çalı gibi parladı parşömen. Her şey birkaç saniye içinde olup bitti; o binlerce yıllık sayfalar yüzyıllardır böyle bir kundaklanmayı bekliyormuş, çok eski bir yangının susuzluğunu ansızın gidermekten sevinç duyuyormuş gibi, kitaplardan bir parıltı yükseldi. William ne olduğunu anladı; yaşlı adamı bıraktı -adam kendini özgür hissedince birkaç adım geri gitti- William bir an, gereğinden uzun bir süre duraksadı; Jorge’yi yeniden yakalamakla küçük yığını söndürmek arasında kararsız kalarak duraksadı. Ötekilerden daha eski olan bir kitap yukarı doğru alevden bir dil uzatarak neredeyse birden yandı.</p>

  <p class="block_11">Güçsüz bir alevi söndürebilecek olan ince rüzgâr esintileri, tersine, güçlenen, canlanan alevleri yüreklendiriyor, hatta uçuşan kıvılcımları yayıyordu.</p>

  <p class="block_11">“Söndür şu yangını! Çabuk!” diye bağırdı William. “Her şey yanıyor.”</p>

  <p class="block_11">Yığına doğru atıldım; sonra durdum; çünkü ne yapacağımı bilmiyordum. William bir kez daha bana doğru yönelip yardımıma koştu. Ellerimizi ateşe doğru uzattık; gözlerimizle ateşi boğmak için bir şey aradık. Şimşek gibi bir şey esinledi beni; tuniğimi başımdan sıyırıp çıkardım; ateşin gözüne atmaya çalıştım. Ama alevler artık çok yükselmişti; giysimi yuttular; onunla beslendiler. Alazlanmış ellerimi geri çekerken William’a döndüm; tam arkasında yeniden yanımıza yaklaşmış olan Jorge’yi gördüm. Isı şimdi öyle yüksekti ki, yaşlı adam kolayca hissedebiliyordu onu; böylece ateşin nerede olduğunu kesin olarak anladı ve Aristo’yu içine attı.</p>

  <p class="block_11">William bir öfke atılımıyla yaşlı adamı hızla itti. Jorge bir dolaba çarptı; kafasını dolabın köşesine vurdu ve yere düştü... William ona hiç aldırmadı; ağzından korkunç bir sövgü çıktı gibi geldi bana. Kitaplara doğru koştu. Ama artık çok geçti. Aristo, ya da yaşlı adam yedikten sonra Aristo’dan geriye ne kalmışsa yanmaya başlamıştı bile.</p>

  <p class="block_11">Bu arada bazı kıvılcımlar duvarlara doğru uçuşmuş, başka bir kitap dolabındaki ciltler ateşin şiddetinden kavrulmaya başlamıştı. Şimdi odada bir değil, iki ateş yanıyordu.</p>

  <p class="block_11">William onları ellerimizle söndüremeyeceğimizi anlayınca, kitapları kurtarmak için kitapları kullanmaya karar verdi. Ona ötekilerden daha sağlam görünen bir cildi kaptı; düşmanı boğmak için onu bir silâh gibi kullanmaya çalıştı. Ama kabaralı cildi yanmakta olan kitap yığınının üstüne atmakla daha çok kıvılcım çıkmasına yol açmaktan başka bir şey yapamadı. Kıvılcımları ayaklarıyla söndürmeye çalıştı; ama sonuç tam tersine oldu; neredeyse kül olmuş, uçuşan parşömen parçaları yarasalar gibi havada asılı kaldılar; hava da, kendisi gibi havamsı maddeyle birleşip başka sayfaların topraksı maddesini tutuşturmaya yolluyordu onları.</p>

  <p class="block_11">Şanssızlık sonucu bu oda labirentin en düzensiz odasıydı. Dolap raflarından kıvrılmış elyazmaları sarkıyordu; dağılmış kitapların kapaklarından, açık ağızlardan fırlıyormuş gibi, yılların kuruttuğu tirşe diller dışarı uğruyordu; masanın üstünde, (o sırada birkaç gün yardımcısız kalan) Malachi’nin yerlerine koymayı savsakladığı çok sayıda yazı duruyor olmalıydı. Böylece oda Jorge’nin yol açtığı patırtıdan sonra, bir başka öğeye dönüşmeyi bekleyen parşömenlerin istilâsına uğramıştı.</p>

  <p class="block_11">Kısa zamanda oda bir maltıza, yanan bir çalılığa döndü. Kitap dolapları da bu kurban töresine katılarak çatırdamaya başlıyorlardı. Tüm labirentin ilk kıvılcımı bekleyen kocaman bir kurban yığınından başka bir şey olmadığının farkına vardım.</p>

  <p class="block_11">“Su; su bulmalıyız!” diyordu William; sonra da ekliyordu: “Ama bu cehennemde su nerede bulunur?”</p>

  <p class="block_11">“Mutfakta, aşağıda mutfakta!” diye bağırdım.</p>

  <p class="block_11">William, şaşkın, yüzü o kudurmuş aydınlıktan kızarmış bana baktı. “Evet, ama biz aşağıya gidip de sonra gene yukarıya çıkıncaya kadar... Şeytan götürsün!” diye bağırdı o zaman. “Bu oda nasıl olsa gitti; belki bitişik oda da. Hemen aşağıya inelim. Ben su bulayım; sen de koş haber ver. Çok insana ihtiyacımız var.”</p>

  <p class="block_11">Merdivenlere giden yolu bulduk: çünkü yangın bitişik odaları da aydınlatıyordu; ama giderek azalıyordu aydınlık; öyle ki, son iki odadan neredeyse el yordamıyla geçtik. Aşağıda ay ışığı yazı salonunu belli belirsiz aydınlatıyordu; oradan yemekhaneye indik. William mutfağa koştu: Ben koşup yemekhanenin kapısını içeriden açmaya çalıştım; oldukça çaba harcadıktan sonra bunu başardım; çünkü heyecan beni hantal ve beceriksiz yapmıştı. Düzlüğe çıkıp yatakhaneye doğru koştum; sonra rahipleri teker teker uyandıramayacağımı anladım. Birden esinlendim: Kiliseye gittim; çan kulesinin girişini aradım. Oraya varınca tüm ipleri yakalayarak alarm çanı çaldım. Öyle hızlı çektim ki, büyük çanın ipi yükselirken beni de havaya kaldırdı. Kitaplıkta ellerimin üstü kavrulmuştu; avuçlarıma bir şey olmamıştı; ama şimdi onları da yaktım; ip boyunca kayarken kanadılar; ipleri bırakmak zorunda kaldım.</p>

  <p class="block_11">Ama bu arada yeterince gürültü yapmıştım. Çabucak dışarı çıktım; tam o sırada ilk rahiplerin yatakhaneden çıktıklarını gördüm; uzaktan lojmanların kapılarında beliren hizmetçilerin seslerini işitiyordum. Söylemek istediğimi açık seçik anlatamıyordum; çünkü sözcükleri biçimlendiremiyordum; dilimin ucuna gelen ilk sözcükler ise ana dilimdeydi. Kanayan elimle Aedificium’un güney kanadının, kaymaktaşından pervazlarının arasından olağandışı bir parıltının görüldüğü pencerelerini gösteriyordum. Aydınlığın yoğunluğundan, yangının ben aşağı inip çanları çalıncaya dek öteki odalara da sıçradığını anladım. Afrika’nın bütün pencereleri ve Afrika’yla doğu kulesinin arasındaki yapının tüm önyüzü şimdi düzensiz parıltılarla bir parlayıp bir sönüyordu.</p>

  <p class="block_11">“Su! Su getirin!” diye bağırıyordum.</p>

  <p class="block_11">Önce kimse anlamadı. Rahipler kitaplığı kutsal ve girilmez bir yer olarak düşünmeye öylesine alışmışlardı ki, onun bir köylü kulübesinin başına gelebilecek beylik bir kazanın tehdidi altında bulunduğunu anlayamıyorlardı. Başlarını kaldırıp pencerelere bahan ilk rahipler korku sözcükleri mırıldanarak haç çıkardılar; yeni görüntüler gördüklerini sandıklarını anladım. Giysilerine yapışıp ne olduğunu anlasınlar diye yalvardım; sonunda biri hıçkırıklarımı insanca sözcüklere çevirdi. Morimondolu Nicola’ydı bu. “Kitaplık yanıyor!” dedi.</p>

  <p class="block_11">“Evet, yanıyor,” diye mırıldandım, bitkin yere yığılarak.</p>

  <p class="block_11">Nicola büyük bir çaba gösterdi; hizmetçilere yüksek sesle buyruklar verdi; çevresini saran rahiplere öğütlerde bulundu; birini Aedificium’un öteki kapılarını açmaya, bazılarını kova, kap, ellerine ne geçerse getirmeye gönderdi. Oradakileri manastırın kuyularına ve su depolarına yolladı. Sığır çobanlarına, katır ve eşeklerle su küplerini taşımalarını buyurdu... Bu buyrukları veren yetkili biri olsaydı, onlara hemen boyun eğilirdi. Ama hizmetçiler Remigio’dan, yazmanlar Malachi’den, tümü de Başrahip’ten buyruk almaya alışmışlardı. Ne yazık ki, üçü de yoktu. Rahipler kendilerine buyruk ve avuntu vermesi için gözleriyle Başrahip’i arıyorlar, bulamıyorlardı; onun o anda bir fırına, bir Phalaris boğasına dönüşmekte olan havasız bir geçitte öldüğünü ya da ölmekte olduğunu bir ben biliyordum.</p>

  <p class="block_11">Nicola sığır çobanlarını bir yöne kovalıyor, ama birkaç başka rahip iyi niyetle onları başka bir yöne itiyordu. Bazı rahiplerin akıllarının başlarından gittiği açıkça görülüyordu; kimileri hâlâ uyku sersemiydiler; konuşma yeteneğimi yeniden kazanmış, açıklamaya çalışıyordum; ama tuniğimi alevlerin üstüne attığım için, neredeyse çıplak olduğum unutulmasın; kanayan, yüzü isten kararmış, gövdesi saygın olmayan bir biçimde tüysüz, soğuktan uyuşmuş bir oğlan çocuğunun görünüşü kuşkusuz güven uyandırmıyordu.</p>

  <p class="block_11">Sonunda Nicola, birkaç rahiple bazı adamları, bu arada birisinin açtığı mutfağa göndermeyi başardı. Bir başka rahip birkaç meşale getirmeyi akıl etti. Mutfağı büyük bir karışıklık içinde bulduk. William’ın, su ve su taşıyacak kap bulmak için orayı altüst ettiğini anladım.</p>

  <p class="block_11">Tam o sırada William’ın, yüzü alazlanmış, giysisinden dumanlar tüterek yemekhanenin kapısından çıktığını gördüm. Elinde büyük bir tencere vardı; ona acıdım; içe dokunan bir umarsızlık simgesi gibiydi. İkinci kata bir tencere suyu hiç dökmeden taşımayı basarsa, hatta bunu birkaç kez yapsa bile, çok az şey yapmış olacağını anladım. Ermiş Augustine’in öyküsünü anımsadım, denizin suyunu bir kaşıkla boşaltmaya çalışan bir çocuk görmüş; çocuk bir melekmiş; tanrısal doğanın gizemlerini anlamak isteyen bir ermişi alaya almak için böyle davranıyormuş. William da tıpkı o melek gibi, bitkin, kapının aynasına dayanmış, konuştu benimle: “Olanaksız, manastırın tüm rahipleri bir araya gelse başaramayacağız. Kitaplık yok oldu.” Meleğin tersine, William ağlıyordu.</p>

  <p class="block_11">Bir masanın üstünden bir bez alıp beni örtmeye çalışırken ona sarıldım. Durduk; artık yenik düşmüş, çevremizde olup bitenleri gözlemlemeye koyulduk.</p>

  <p class="block_11">İnsanlar düzensiz bir koşuşturma içindeydiler; kimileri sarmal merdivenden eli boş yukarı çıkıyorlar, üst kata aptalca bir merak dürtüsüyle çıkmış, şimdi su taşımak için kap aramaya inen başka eli boş insanlarla karşılaşıyorlardı. Daha zeki olan başkaları hemen tencere, tava aramaya koyuluyorlar, ama mutfakta yeterince su olmadığını görüyorlardı. Birden büyük oda, küpler taşıyan katırların istilâsına uğradı; hayvanları güden sığır çobanları onların yüklerini indirdiler ve suyu yukarı taşımayı denediler. Ama yazı salonuna nasıl çıkacaklarını bilmiyorlardı; bazı yazmanların onlara bunu anlatmaları zaman alıyordu; yukarı çıkarken de, yılgınlık içinde aşağıya inen ürkmüş insanlarla çarpışıyorlardı. Küplerin bazıları kırıldı, sular yerlere saçıldı; bazıları gönüllülerce elden ele geçirilerek sarmal merdivenden yukarı çıkarıldı. Onların ardına takıldım; kendimi yazı salonunda buldum. Kitaplığın girişinden yoğun bir duman geliyordu; doğu kulesine çıkmayı denemiş olan son insanlar da, gözleri kıpkırmızı, öksürerek aşağı iniyorlar, o cehenneme girmenin artık olanaksız olduğunu açıklıyorlardı.</p>

  <p class="block_11">O zaman Benno’yu gördüm. Yüzü kasılmış, elinde kocaman bir kapla alt kattan yukarı çıkıyordu. Aşağı inenlerin söylediklerini işitti ve onlara saldırdı: “Cehennem hepinizi yutacak, korkaklar!” Yardım ararcasına döndü; beni gördü. “Adso,” diye bağırdı, “kitaplık... kitaplık...” Karşılık vermemi beklemeden merdivenin dibine koştu ve korkusuzca dumanın içine daldı. Bu onu son görüşüm oldu.</p>

  <p class="block_11">Yukarıdan gelen bir gıcırtı duydum. Yazı salonunun tonozlarından, harçla karışık taş parçaları dökülüyordu. Bir tonozun çiçek biçiminde oyulmuş bir kilit taşı koptu; neredeyse başıma düşüyordu. Labirentin tabanı çöküyordu.</p>

  <p class="block_11">Koşarak aşağıya indim; açık havaya çıktım. Bazı gönüllü hizmetçiler merdivenler getirmişler, üst katların pencerelerine ulaşarak suyu yukarıya bu yoldan çıkarmaya çalışıyorlardı. Ama en uzun merdivenler bile ancak yazı salonunun pencerelerine ulaşabiliyordu; oraya çıkanlar da, pencereleri dışarıdan açamıyorlardı. Onları içeriden açtırmak için aşağıya haber saldılar; ama artık hiç kimse yukarı çıkmayı göze alamıyordu.</p>

  <p class="block_11">Bu arada, üçüncü katın pencerelerine bakıyordum. Artık tüm kitaplık dumanı tüten tek bir maltıza dönmüş olmalıydı. Şimdi yangın binlerce kuru sayfaya hızla sıçrayarak odadan odaya yayılıyordu. Tüm pencereler aydınlıktı şimdi; damdan kara bir duman yükseliyordu; yangın saçaklara sıçramıştı bile. Eskiden öylesine sağlam ve güçlü görünen Aedificium, bu zorlu koşullarda dayanıksızlığını, çatlaklarını, içeriden yenmiş duvarlarını, alevlerin nerede olursa olsun ahşap çerçevelere ulaşmasına olanak veren ufalanmış taşlarını açığa vuruyordu.</p>

  <p class="block_11">Birden pencerelerin bazıları bir iç gücün basıncı altındaymış gibi paramparça oldu; kıvılcımlar, gecenin karanlığını uçuşan parıltılarla benekleyerek açık havaya yayıldı. Rüzgâr hafiflemişti; bu bir şanssızlıktı, çünkü güçlü olsaydı kıvılcımları söndürebilirdi; oysa hafif olduğundan onları taşıyor, harekete geçiriyordu; kıvılcımlarla birlikte, bir iç ışığın saydamlaştırdığı parşömen parçalarını havada döndürüyordu. Tam o sırada bir patlama işitildi; labirentin tabam bir yerinden göçmüş, alevli kirişleri alt katta düşmüş olmalıydı; çünkü şimdi kitaplar ve dolaplarla, masanın üstüne yayılmış, her an kıvılcımlar oluşturmaya hazır dağınık kâğıtlarla dolu olan yazı salonundan alevden dillerin yükseldiğini görüyordum. Bir araya toplanmış yazmanların umutsuz çığlıklarını işitiyordum; saçlarını yoluyorlar, sevgili parşömenlerini kurtarmak için hâlâ yiğitçe yukarı tırmanmayı düşünüyorlardı. Boşuna: Mutfak ve hastane, şimdi dört bir yana koşuşan, birbirlerini engelleyen bir yitik ruhlar kavşağına dönüşmüştü. İnsanlar birbirine tosluyor, yere düşüyorlardı; kimin elinde ne varsa, kurtarıcı içeriğini boşaltıyordu; mutfağa sokulan katırlar yangını sezinlemiş, tepinerek çıkış yerlerine doğru koşuyor, insanları, hatta şaşkın seyislerini bile tepiyorlardı. Ne olursa olsun, bu köylüler ve dinibütün, akıllı ama yeteneksiz adamların oluşturdukları kalabalığın bile, birisi onları yönetmediği için, hâlâ ulaşabilecek yardımı bile engellediği görülüyordu.</p>

  <p class="block_11">Tüm manastır karmaşa içindeydi. Ama bu daha trajedinin başlangıcıydı. Çünkü pencerelerden ve çatıdan çıkan yengi kazanmış kıvılcım bulutu, rüzgârın desteğiyle şimdi dört bir yana iniyor, kilisenin çatısına değiyordu. En görkemli katedrallerin, en küçük bir kıvılcımdan bile etkilendiğini bilmeyen yoktur: Çünkü Tanrı’nın evi, göksel Yeruşalem gibi böbürlendiği taşlar sayesinde güzel ve iyi korunmuş görünür; duvarlar ve tavanlar, güzel ama dayanıksız ahşap bir yapı üstünde durur; taştan yapılmış kilise çınarlar gibi korkusuzca tonozların içinde yükselen sütunlarıyla saygıdeğer ormanları anımsatırsa da bu sütunların gövdeleri çoğu kez, tıpkı çınarlarınki gibidir - üstelik süslerinin çoğu da ahşaptır: sunaklar, koro yerleri, boyalı levhalar, sıralar, bölmeler, avizeler. Olağanüstü güzellikteki kapısı ilk gün beni öylesine büyülemiş olan manastır kilisesi de öyleydi. Kilise kısa zamanda ateş aldı. Rahipler ve tüm halk manastırın ayakta kalmasının tehlikeye düştüğünü o zaman anladılar ve bu tehlikeyi göğüslemek için daha büyük bir çabayla düzensiz bir biçimde koşturmaya başladılar.</p>

  <p class="block_11">Kuşkusuz, kiliseye daha kolay girilebiliyor, bu yüzden de kitaplıktan daha kolay savunulabiliyordu. Kitaplık, kendi içine girilmezliğinin, onu koruyan gizemin, yalnızca birkaç girişi olmasının kurbanı olmuştu. Oysa dua saatinde herkese ana gibi kucak açan kilise, yardım saatinde de herkese açıktı. Ama artık su kalmamıştı, ya da en azından depolanmış çok az su bulunabiliyordu; kuyulardan da doğal olarak az ve gereksinimin ivediliğiyle orantılı olmayan bir yavaşlıkla su sağlanabiliyordu. Herkes kilisedeki yangını söndürmek istiyordu, ama artık hiç kimse bunun nasıl yapılacağını bilmiyordu. Üstelik yangın yukarıdan yayılıyordu; bu nedenle de orada, alevleri söndürecek ya da üstlerine toprak ve paçavralar atarak ateşi boğacak adamları toplamak güçtü. Alevler aşağıdan geldiğinde de, artık üstlerine toprak ya da kum atmak boşuna oluyordu; çünkü tavan yangın söndürücülerin üstüne çöküyor, birçoklarını yere yıkıyordu.</p>

  <p class="block_11">Böylece, yanıp kül olan birçok zenginlik için yükselen yerinme çığlıklarına, alazlanmış yüzler, ezilen kol ve bacaklar, ansızın çöken tonozların altında yiten gövdeler karşısında koparılan acı çığlıklar da ekleniyordu şimdi. Kilisenin hemen ardından ağıllar ve ahırlar tutuştu. Ürkmüş hayvanlar iplerini koparıyorlar, kapıları tekmeliyorlar, korkunç bir biçimde kişneyerek, böğürerek, meleyerek, homurdanarak alana yayılıyorlardı. Kıvılcımlar birçok atın yelelerini tutuşturdu; düzlükte delice koşan cehennemi yaratıkların, savaş atlarının, hiçbir amaç gütmeksizin, dur durak bilmeden alevler içinde, önlerine ne çıkarsa çiğneyip geçtikleri görülüyordu. Yaşlı Alinardo’nun olup bitenleri anlamaksızın ortalıkta dolaştığını, o görkemli Brunellus tarafından çiftelenip yere düşürüldüğünü, çevresini ateşten bir aylanın kuşattığını gördüm; yaşlı adam toprakta sürüklendi; sonra zavallı, biçimi belirsiz bir nesne gibi yerde kalakaldı. Ama yardımına koşmaya ya da ölümünün yasını tutmaya ne olanağım, ne de vaktim vardı; çünkü her yerde buna benzer sahneler oluyordu.</p>

  <p class="block_11">Alevler içindeki atlar ateşi, rüzgârın henüz taşımadığı yerlere taşımışlardı; şimdi demir ocakları ve çömezler evi de yanıyordu. Yığın yığın insanlar alanın bir başından bir başına koşuyorlardı. Nicola’yı gördüm: Başından yaralanmış, tuniği paramparça, artık yenilgiyi kabullenmiş, ana kapıdan başlayan yolda diz çökmüş, tanrısal lanetler yağdırıyordu. Tivoli’li Pacifico’yu gördüm: Her türlü yardım kavramını yitirmiş, yanından geçen çıldırmış bir katırı yakalamaya çalışıyordu; bunu başarınca, benim de aynı şeyi yapıp oradan, o uğursuz Armageddon benzeri yerden kaçmam için bağırdı bana.</p>

  <p class="block_11">O zaman William’ın nerede olduğunu sordum kendi kendime; çöken bir duvarın altında kalmasından korkuyordum. Uzun bir arayıştan sonra, dehlize yakın bir yerde buldum onu. Elinde yol torbası vardı: Yangın hacıların konukevine sıçrayınca, hiç olmazsa en değerli eşyalarını kurtarmak için hücresine çıkmıştı. Benim torbamı da almıştı; içinde üstüme giyecek bir şey buldum. Çevremizde olup bitenleri seyretmek için soluğumuz tutulmuş, durduk.</p>

  <p class="block_11">Manastırın artık sonu gelmişti. Yangın hemen hemen tüm yapılara, kimine daha az, kimine daha çok ulaşmıştı. Henüz ateş almamış olanlar da uzun süre böyle kalamayacaktı; çünkü başta yardıma koşanların şaşkın çalışmalarının doğal öğeleri olmak üzere her şey yangını körüklüyordu. Yalnız yapıların bulunmadığı yerler güvenliydi; sebze bahçesi, dehlizin önündeki bahçe... Yapıları kurtarmak için artık hiçbir şey yapılamazdı; ama açık bir alanda durup her şeyi tehlikesizce gözlemleyebilmek için, onları kurtarma düşüncesini bir yana bırakmak yetiyordu.</p>

  <p class="block_11">Kiliseye baktık; şimdi usul usul yanıyordu; çünkü ahşap kısımları çabucak tutuşup yandıktan sonra saatlerce, bazan günlerce acı içinde kıvranmak bu büyük yapıların özelliğidir. Aedificium daha değişik bir biçimde hâlâ yanıyordu. Orada tutuşabilir malzeme çok daha bol olduğundan, yangın yazı salonuna baştan başa yayıldıktan sonra mutfak katını kaplamıştı. Bir zamanlar yüzyıllarca ayakta kalmış bir labirentin bulunduğu üçüncü kata gelince, artık tümüyle yıkılmıştı.</p>

  <p class="block_11">“Hıristiyanlık dünyasının en büyük kitaplığıydı,” dedi William. “Şimdi,” diye ekledi, “Deccal’ın gelmesi gerçekten yakındır; çünkü onu engelleyecek hiçbir bilgi kalmadı. Zaten bu gece onun yüzünü gördük bile.”</p>

  <p class="block_11">“Kimin yüzünü?” diye sordum, şaşkın.</p>

  <p class="block_11">“Jorge’nin demek istiyorum. Felsefeye duyduğu nefretin çarpıttığı o yüzde, ilk kez Deccal’ın portresini gördüm; habercilerinin öne sürdükleri gibi Yahudiyye kabilesinden gelmiyor o; uzak bir ülkeden geliyor. Deccal dindarlığın kendisinden, aşırı Tanrı ya da gerçek sevgisinden doğabilir; tıpkı bir sapkının bir ermişten, bir cinçarpmışın bir yalvaçtan doğması gibi. Peygamberlerden kork Adso; gerçek uğruna ölmeye hazır olanlardan da; çünkü onlar genellikle birçok başka insanı da kendileriyle birlikte ölmeye sürüklerler; bazan kendilerinden önce, bazan da kendilerinin yerine. Jorge iblisçe bir şey yaptı; çünkü gerçeğini öylesine kösnül bir biçimde seviyordu ki, yalanı ortadan kaldırmak için her şeyi göze aldı. Jorge Aristo’nun ikinci kitabından korkuyordu; çünkü o kitap, belki de gerçekten, kölesi olmayalım diye tüm gerçeklerin yüzünü nasıl değiştirebileceğimizi öğretiyordu. Belki de insanları sevenlerin görevi, onları gerçeklere güldürmektir; <i class="calibre2">gerçeği güldürmektir</i>, çünkü biricik gerçek, gerçeğe duyulan çılgınca tutkudan kendimizi kurtarmayı öğrenmektir.</p>

  <p class="block_11">“Ama, üstadım,” demek yürekliliğini gösterdim, üzüntüyle, “şimdi böyle konuşuyorsunuz; çünkü yüreğiniz definden yaralandı. Tek bir gerçek var: Bu gece ortaya çıkardığınız, son birkaç gündür yakaladığınız ipuçlarını yorumlayarak vardığınız gerçek. Jorge kazandı; ama siz onun tasarısını ortaya çıkardığınız için Jorge’yi yenik düşürdünüz...”</p>

  <p class="block_11">“Tasarı diye bir şey yoktu,” dedi William, “hem ben onu yanlışlıkla ortaya çıkardım.”</p>

  <p class="block_11">Kendi kendisiyle çelişen bir savdı bu; böyle olmasını William gerçekten mi istiyordu, karar veremedim. “Ama kardaki izlerin gerçekten Brunellus’a götürdüğü doğruydu,” dedim, “Adelmo’nun kendini öldürdüğü doğruydu; Venantius’un küpe düşüp boğulmadığı doğruydu; labirentin sizin tasarladığınız gibi düzenlendiği doğruydu; finis Africae’ye, quatuor sözcüğüne dokunularak girildiği doğruydu; gizemli kitabın Aristo’nun kitabı olduğu doğruydu... Bilgimizden yararlanarak ortaya çıkardığınız bütün doğruları sıralayabilirim...”</p>

  <p class="block_11">“Belirtilerin doğruluğundan hiçbir zaman kuşku duymadım Adso; dünyada yönünü saptayabilmek için insanın elindeki tek şey onlar. Benim anlamadığım, belirtiler arasındaki ilişkiydi. Jorge’ye tüm cinayetlere uyuyormuş gibi görünen İncil’deki bir örüntü aracılığıyla ulaştım; ama gene de bir rastlantıydı bu. Bütün cinayetleri işleyen bir suçlu ararken Jorge’yi bulduk; ama her cinayetin başka bir kişi tarafından işlendiğini, ya da hiç kimse tarafından işlenmediğini ortaya çıkardık; Jorge’ye sapık ve ussal bir zihnin tasarısını izleyerek vardım; ama ortada tasarı yoktu, ya da daha doğrusu, Jorge’nin kendisi, kendisinin ilk tasarısına yenik düştü; sonra da bir dizi nedenler, neden olmayanlar, birbiriyle çelişen nedenler art arda sıralandı; bunlar kendiliklerinden gelişerek, belli bir tasarıya bağlı olmayan ilişkiler yarattılar. Benim aklım nerede kaldı peki? Bir düzen benzerini izleyerek inatçı davrandım; oysa evrende hiçbir düzen olmadığını iyi bilmem gerekiyordu...”</p>

  <p class="block_11">“Ama yanlış bir düzen tasarlarken gene de bir şey buldunuz...”</p>

  <p class="block_11">“Çok güzel bir şey söyledin Adso, teşekkür ederim. Zihnimizin tasarladığı düzen tıpkı bir ağ ya da bir merdiven gibidir; bir şey elde etmek için yapılır. Ama sonra merdiveni bir yana atmak gerekir; çünkü onun yararlı olsa bile anlamsız olduğunu anlarsın<i class="calibre2">. Er muoz gelîchesame die Leiter abewerfen, sô Er an ir ufgestigen ist</i><sup class="calibre3"><sup class="noteref" id="back_note_334"><a class="calibre4" href="../Text/index_split_397.html#note_334" title="334">334</a></sup></sup>... Böyle mi denir?”</p>

  <p class="block_11">“Benim dilimde böyle denir. Bunu size kim söyledi?”</p>

  <p class="block_11">“Senin ülkenden bir gizemci. Bir yerde yazmış; nerede olduğunu anımsamıyorum. Hem o elyazmasını günün birinde birinin bulması gerekmiyor. Yararlı olan biricik gerçekler, kaldırılıp atılması gereken araçlardır.”</p>

  <p class="block_11">“Kendinizi suçlamanız için neden yok; siz elinizden geleni yaptınız.”</p>

  <p class="block_11">“İnsanların elinden geleni yaptım; bu da çok az. Evrende bir düzen olamayacağı, çünkü bunun, Tanrı’nın istemini ve O’nun ve her şeye yeten gücünü inciteceği düşüncesini kabul etmek güç. Bu nedenle, Tanrı’nın özgürlüğü, bizim hüküm giymemiz, ya da en azından gururumuzun hüküm giymesidir”.”</p>

  <p class="block_11">Ömrümde ilk ve son kez, tanrıbilimsel bir sonuç çıkarma gözüpekliğini gösterdim: “Ama gerekli olan bir varlık, tümüyle olası olana karışmış olarak nasıl var olabilir? Öyleyse, Tanrı’yla evrendeki ilk kargaşa arasında ne fark var? Tanrı’nın kendi seçimlerinde mutlak bir her şeye-gücü-yeterliği ve mutlak bir özgürlüğü olduğunu doğrulamak, Tanrı’nın var olmadığını kanıtlamak anlamına gelmez mi?”</p>

  <p class="block_11">William, yüz çizgileri hiçbir duyguyu açığa vurmaksızın bana baktı; “Bilgili bir adam, sorduğun soruyu evet diye yanıtlamışsa, bilgisini başkalarına iletmeyi nasıl sürdürebilir?” dedi. Sözlerinin anlamını anlamadım. “Gerçeğin ölçütü olmadan, olası ve başkalarına iletilebilir bir bilginin olamayacağını mı söylemek istiyorsunuz, yoksa başkaları buna izin vermeyeceği için artık bildiklerinizi iletemeyeceğinizi mi söylemek istiyorsunuz?” diye sordum.</p>

  <p class="block_11">Tam o sırada yatakhanenin damının bir bölümü gökyüzüne bir kıvılcım bulutu saçarak büyük bir gümbürtüyle çöktü. Avluda dolaşan koyun ve keçilerin bir bölümü korkunç bir biçimde meleşerek bizden uzaklara savruldu. Hizmetçiler bağrışarak yanımızdan geçip gittiler; az kalsın bizi yere deviriyorlardı.</p>

  <p class="block_11">“Burası çok karıştı,” dedi William. “<i class="calibre2">Non in commotione, non in commotione Dominus</i>.”<sup class="calibre3"><sup class="noteref" id="back_note_335"><a class="calibre4" href="../Text/index_split_398.html#note_335" title="335">335</a></sup></sup></p>

  <p class="block_3"> </p>

  <p class="block_9" id="calibre_pb_58"> </p>
</body>
</html>
