<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_18"><b class="calibre7">Altıncı Gün</b></p>

  <p class="block_19" id="id_Toc405308390"><span class="text_2">TANSÖKÜMÜ<br class="calibre5" /></span> <i class="calibre2">Yeraltı hazinesinin ziyaret edilişi sırasında Nicola birçok şey anlatıyor.</i></p>

  <p class="block_17"> </p>

  <p class="block_11">Morimondo’lu Nicola yeni kilerci giysileri içinde aşçılara buyruklar veriyor, onlar da kendisine mutfağın usulleri konusunda bilgi veriyorlardı. William onunla konuşmak istiyordu; birkaç saniye beklememizi rica etti. Biraz sonra mahzene inip hâlâ onun sorumluluğundaki camekânların temizlenmesini denetleyeceğini, konuşmak için orada daha çok vakti olacağını söyledi.</p>

  <p class="block_11">Gerçekten de, az sonra kendisini izlememizi söyledi bize; kiliseye girdi, büyük sunağın arkasına geçti (o sırada rahipler Malachi’nin cesedi başında nöbet tutmak için nefte bir katafalk hazırlıyorlardı) ve küçük bir merdivenden aşağı indirdi bizi. Merdivenin dibinde, kalın, kaba taştan sütunların desteklediği çok alçak tonozlu bir tavanı olan bir odada bulduk kendimizi. Başrahip’in kıskançlıkla koruduğu ve yalnızca olağanüstü durumlarda ve çok önemli ziyaretçiler için açılmasına izin verdiği manastırın zenginliklerinin depolandığı mahzendeydik.</p>

  <p class="block_11">Her yanda çeşitli boyutlarda camekânlar vardı; içlerinde olağanüstü güzellikte eşyalar, (Nicola’nın güvendiği iki yardımcısının yaktıkları) meşalelerin ışığında parlıyordu. Altın cüppeler, mücevher kakma altın taçlar, üstüne bakır ya da gümüşle karışık kükürt alaşımı fildişi heykelcikler yontulmuş çeşitli madenlerden yapılmış kasalar. Nicola coşku içinde bize cildinde, kenarlarına altın ipliklerle birbirinden ayrılmış ve çivi yerine değerli taşlarla tutturulmuş, düzgün bölümlerden oluşan, rengârenk bir birlik oluşturan, akıl almaz güzellikte zümrüt levhalar bulunan bir İncil kabı gösterdi. Yarı kabartmalı ince gümüşten bir İsa’nın Gömülüşü’nü çevreleyen, lapis lazuli ve altından iki sütunlu zarif bir küçük tapınak gösterdi; üstünde, damarlı alaca somaki üstüne, on üç elmas kakmalı bir haç vardı; küçük altlığıysa akik ve yakutlarla tarak kabuğu biçiminde işlenmişti. Sonra İsa’nın yaşamından beş sahneyi gösteren beş bölüme ayrılmış, altın ve fildişinden yapılmış bir açılır kapanır resim gördüm; ortasında elmas taklidi camla yaldızlı gümüş parçacıklarından yapılmış gizemli bir kuzu vardı; mum akı bir zemin üstünde biricik çok renkli imgeydi bu.</p>

  <p class="block_11">Bunları bize gösterirken, Nicola’nın yüzü ve el kol devinimleri gururla ışıl ısıldı. William gördüğü eşyaları övdü; sonra Nicola’ya Malachi’nin nasıl bir insan olduğunu sordu.</p>

  <p class="block_11">“Tuhaf bir soru,” dedi Nicola, “onu sen de tanıyordun.”</p>

  <p class="block_11">“Evet, ama yeterince değil. Düşüncelerinin ne olduğunu hiçbir zaman anlayamadım... hem...” az önce ölen biri hakkında yargılarını açıklamakta duraksadı, “hem... düşünceleri olup olmadığını da.”</p>

  <p class="block_11">Nicola bir parmağını ıslatıp iyi temizlenmemiş bir kristal yüzeyin üstünde gezdirdi; sonra bir yarım gülümseyişle, William’ın yüzüne bakmaksızın yanıtladı: “Görüyorsun, soru sormana gerek yok... Doğru, birçoklarının söylediğine göre, Malachi oldukça düşünceli görünürdü; oysa çok yalın bir insandı. Alinardo’ya göre aptalın biriydi.”</p>

  <p class="block_11">“Alinardo geçmişte, kütüphaneci olma onuru kendisine yadsındığı zaman olmuş bir olay için birine kin besliyor.”</p>

  <p class="block_11">“Bundan söz edildiğini ben de duydum, ama bu eski bir hikâye; en az elli yıl öncesine ait. Buraya geldiğimde kütüphaneci Bobbio’lu Roberto’ydu; yaşlılar arasında Alinardo’nun erdemlerine karşı haksızlık edildiğini fısıldıyorlardı. O zaman fazla kurcalamak istemedim; çünkü bana kendimden yaşlılara karşı saygısızlık olur gibi göründü; hem sonra dedikodulara karışmak istemiyordum. Roberto’nun bir yardımcısı vardı; sonra öldü; onun yerine Malachi atandı; çok gençti o zaman. Birçokları onun hiçbir erdemi olmadığını, Yunanca ve Arapça bilir geçindiğini, ama bunun doğru olmadığını, o dillerde yazılmış elyazmalarını, kopya ettiği şeyin ne olduğunu anlamadan, tıpkı becerikli bir maymun gibi güzel bir el-yazısıyla kopya ettiğini söylediler. Bir kütüphanecinin çok daha bilgili olması gerektiği söyleniyordu. O zamanlar hâlâ güçlü bir adam olan Alinardo bu atamayla ilgili olarak acı şeyler söyledi. Malachi’nin o göreve düşmanının amacına hizmet etmek için getirildiğini ima etti; ama kimden söz ettiğini anlamadım. Hepsi bu.</p>

  <p class="block_11">Malachi’nin kitaplığı bir çoban köpeği gibi koruduğu, ama neyin bekçiliğini yaptığını bilmediği söylenir hep. Öte yandan Berengar hakkında da, Malachi onu kendisine yardımcı seçtiği zaman dedikodular oldu. Onun da amirinden daha yetenekli olmadığı, entrikacının biri olduğu söyleniyordu. Bundan başka... Ama bu dedikoduları sen de duymuşsundur... Malachi’yle Berengar arasında garip bir ilişki olduğunu... Eski dedikodular bunlar; sonra biliyorsun, Berengar’la Adelmo’nun da dedikodusu yapıldı; genç yazmanlar Malachi’nin sessiz sessiz kıskançlıktan kıvrandığını söylüyorlardı... Sonra Malachi ile Jorge arasındaki ilişkiler konusunda da söylentiler vardı; yok, hayır, sandığın anlamda değil. Kimse hiçbir zaman Jorge’nin erdenliği konusunda dedikodu etmemiştir! Ama Malachi’nin, kütüphaneci olarak, geleneğe göre, günah çıkarmak için Başrahip’i seçmesi gerekiyordu; öteki rahiplerse günah çıkarmak için Jorge’ye giderler (ya da Alinardo’ya, ama yaşlı adam artık neredeyse aklını tümden yitirdi)... Buna karşın, kütüphanecinin sık sık Jorge’yle konuştuğu söyleniyordu; sanki Malachi’nin ruhunu Başrahip yönetiyordu; Jorge de bedenini, davranışlarını, işini. Gerçekten de, sen de biliyorsun, belki de görmüşsündür, birisi eski, unutulmuş bir kitabın nerede olduğunu öğrenmek istediği zaman Malachi’ye değil, Jorge’ye soruyordu. Katalogu Malachi saklıyor, kitaplığa o çıkıyordu; ama her başlığın ne anlama geldiğini Jorge biliyordu...”</p>

  <p class="block_11">“Jorge kitaplık hakkında neden bu kadar çok şey biliyordu?”</p>

  <p class="block_11">“En yaşlı olan oydu; Alinardo’dan sonra, gençliğinden beri burada. Jorge seksenini aşkın olmalı; kırk yıldır, belki de daha uzun zamandan beri kör olduğu söyleniyor...”</p>

  <p class="block_11">“Kör olmadan önce nasıl böyle bilgili olabilmiş?”</p>

  <p class="block_11">“Hakkında söylenceler var. Anlaşıldığına göre, daha çocukken Tanrı’nın lütfuna ermiş; orada, Castiglia’da, daha ergenlik çağında, Arapların ve Yunanlı bilginlerin kitaplarını okumuş kör olduktan sonra da, şimdi bile, saatlerce kitaplıkta oturuyor; kendisine katalogu okutuyor, kitaplar getirtiyor; bir çömez onları saatler boyu yüksek sesle okuyor ona. Her şeyi anımsıyor, Alinardo gibi belleğini yitirmemiş. Ama bütün bunları niçin soruyorsun bana?”</p>

  <p class="block_11">“Malachi’yle Berengar öldüklerine göre, kitaplığın gizlerini bilen kim kaldı?”</p>

  <p class="block_11">“Başrahip; şimdi Başrahip’in onları Benno’ya açıklaması gerekiyor... eğer isterse...”</p>

  <p class="block_11">“Niçin isterse?”</p>

  <p class="block_11">“Çünkü Benno genç; Malachi daha sağken yardımcılığa atandı; kütüphaneci yardımcısı olmak başka, kütüphaneci olmak başka. Çünkü geleneğe göre, kütüphaneci sonra Başrahip olur...”</p>

  <p class="block_11">“Ha, demek öyle... Kütüphanecilik mevkii bunun için böyle tutkuyla isteniyor. Öyleyse Abbone de bir zamanlar kütüphaneci miydi?”</p>

  <p class="block_11">“Hayır, değildi. Ben buraya gelmeden önce Başrahip’liğe atanmıştı o; otuz yıl oluyor. Daha önce Başrahip Rimini’li Paolo’ydu. Hakkında garip öyküler anlatılan tuhaf bir adam: Doymak bilmez bir okur olduğu anlaşılıyor; kitaplıktaki bütün kitapları ezbere bilirdi; ama garip bir kusuru vardı: Yazmayı bilmezdi; <i class="calibre2">Abba agraphicus</i><sup class="calibre3"><sup class="noteref" id="back_note_303"><a class="calibre4" href="../Text/index_split_366.html#note_303" title="303">303</a></sup></sup> diye çağırırlardı onu... Çok genç yaşta Başrahip oldu; Clunyli Algirdas’ın, Doktor Quadratus’un ona arka çıktığı söyleniyordu... Ama bunlar eski rahip dedikoduları. Kısaca, Paolo Başrahip oldu; kitaplıktaki yerini Bobbio’lu Roberto aldı; ama onu tüketen bir hastalığın pençesine düşmüştü; manastırın işlerini çekip çeviremeyeceği biliniyordu; Rimini’li Paolo yok olunca...”</p>

  <p class="block_11">“Öldü mü?”</p>

  <p class="block_11">“Hayır, ortadan kayboldu; nasıl olduğunu bilmiyorum, bir gün bir yolculuğa çıktı; bir daha da dönmedi; belki de yolda haydutlar tarafından öldürüldü... Neyse, Paolo kaybolunca Roberto onun yerini alamadı; bazı karanlık dolaplar döndü. Abbone - söylendiğine göre- bu bölgenin beyinin evlilik dışı oğluymuş; Fossanova manastırında büyümüş; Ermiş Tommaso orada öldüğünde onun yanındaymış; kulenin merdiveninden geçmeyen o iri yarı cesedin taşınmasıyla o ilgilenmiş... bu ona ün kazandırmış diye fısıldaşıyorlarmış oradaki kötü niyetli kimseler... Gerçek şu ki, daha öne kütüphaneci olmasa bile, Başrahip seçildi ve biri, sanırım Roberto, ona kitaplığın gizlerini öğretmiş.”</p>

  <p class="block_11">“Peki Roberto niçin seçildi?”</p>

  <p class="block_11">“Bilmiyorum. Bu gibi şeyleri fazla soruşturmamaya çalıştım hep: Manastırlarımız kutsal yerlerdir; ama manastır onurunun çevresinde bazan korkunç ağlar örülür. Ben camlarım ve kutsal emanetlerimle ilgileniyordum; bu öykülere karışmak istemiyordum. Başrahip’in Benno’ya kitaplığın gizlerini öğretmek isteyip istemediğini niçin bilmediğimi şimdi anlıyorsun; bu onu, kendi ardılı olarak ataması demek olurdu; Benno düşüncesiz bir genç adam, Kuzeyin en uç bölgesinden, yarı barbar bir dilbilimci; bu ülke hakkında, manastır ve onun yörenin beyleriyle ilişkileri hakkında ne bilebilir?”</p>

  <p class="block_11">“Ama Malachi de İtalyan değildi, Berengar da; gene de kütüphanede görevlendirildiler.”</p>

  <p class="block_11">“Bu karanlık bir iş. Rahipler, yüzyılın ikinci yarısından bu yana manastırın geleneklerini yitirdiğini fısıldıyorlar aralarında... Bu nedenle, elli yılı aşkın, belki daha da eski bir zamandan beri Alinardo kütüphaneci olma onuruna erme umudunu besliyordu. Kütüphaneciler hep İtalyan olurdu; bu ülkede büyük zekâlar eksik değildir. Hem sonra, biliyor musun...” burada Nicola söylemek istemiyormuş gibi duraksadı, “... biliyor musun, Malachi ve Berengar belki de Başrahip olmasınlar diye öldüler.”</p>

  <p class="block_11">Nicola silkindi; pek de dürüst olmayan düşünceleri uzaklaştırmak istercesine ellerini yüzünün önünde salladı; sonra haç çıkardı. “Neler söylüyorum ben? Bak, bu ülkede yıllardır utanç verici şeyler oluyor; manastırlarda, papalık sarayında, kiliselerde bile... Erki ele geçirmek için girişilen savaşlar, birine katedralden ödenek koparmak için başvurulan sapkınlık suçlamaları... Ne çirkin, insan soyuna güvenimi yitiriyorum; her yerde komplolar, saray entrikaları görüyorum. Bu manastır da sonunda buna indirgenecek; bir zamanlar içinde ermişleri barındıran bu yerde kara büyüyle ortaya çıkan bir yılan yuvası. Manastırımızın geçmişine bak!”</p>

  <p class="block_11">Dört bir yana dağılmış hazineleri gösteriyordu bize; haçlarla öteki kapları bırakarak bizi manastırın ününü simgeleyen kutsal emanetleri göstermeye götürdü.</p>

  <p class="block_11">“Bakın,” dedi, “bu, Kurtarıcı’nın bağrını delen mızrağın ucu.” Billur kapaklı, altın bir kutuydu bu, içinde erguvan renginde bir yastık üzerinde, zamanla aşınmış, ama şimdi yağlar ve mumlarla uzun uzun işlem gördükten sonra eski parlaklığına kavuşturulmuş üçgen biçiminde bir demir parçası duruyordu; ama bu daha bir şey değildi. Çünkü ametist kakmalı gümüşten yapılmış, ön yüzeyi saydam olan başka bir kutuda, kutsal yerlere bir hacı olarak gidip Golgota tepesini ve kutsal mezarı kazdırarak üstünde katedral yaptırmış olan İmparator Konstantin’in annesi Kraliçe Helena’nın bu manastıra bizzat getirdiği kutsal haçın tahtadan bir parçasını gördüm.</p>

  <p class="block_11">Sonra Nicola, tümünün sayısını ve ne denli az bulunur olduklarım nasıl anlatacağımı bilemediğim başka şeyler de gösterdi bize. Camgöbeği bir mahfaza içinde haçın çivilerinden biri vardı. Bir şişede, küçük kurumuş güllerden bir yastık üstünde dikenli tacın bir parçası duruyordu; başka bir kutuda da, gene kuru çiçeklerden bir örtü üstünde, son yemekten kalma masa örtüsünün sararmış bir parçası. Sonra, Ermiş Matta’nın gümüş örme kesesi; bir silindirin içinde, zamanla aşınmış ve âlim damgalı, erguvan renginde bir kurdeleyle bağlanmış, Ermiş Anna’nın kol kemiği. Cam bir çanın altında, incilerle işlenmiş kırmızı bir yastığın üstünde, harikalar harikası bir şey gördüm: Beytlehem ahır yemliğinin bir parçası, İncil yazarı Ermiş Yuhanna’nın erguvan rengi tuniğinin bir karışlık bir parçası, Roma’da havari Petrus’un bileklerine vurulmuş zincirlerin iki halkası, Ermiş Adalbert’in kafatası, Ermiş Stephen’in kılıcı, Ermiş Margherita’nın kaval kemiği, Ermiş Vitalis’in bir parmağı, Ermiş Sofia’nın bir kaburga kemiği, Ermiş Eobanus’un çenesi, Ermiş Chriysostomus’un kürek kemiğinin üst kısmı, Ermiş Joseph’in nişan yüzüğü, Batista’nın bir dişi, Musa’nın asası, Bakire Meryem’in düğün giysisinin çok ince dantelden, yıpranmış bir parçası.</p>

  <p class="block_11">Sonra, kutsal emanet olmayan, ama uzak ülkelerde harikalara ve olağanüstü varlıklara tanıklık etmiş başka şeyler de vardı; bunlar manastıra, dünyanın en uzak köşelerine yolculuk etmiş rahipler tarafından getirilmişti. Doldurulmuş bir şahmaran ve bir dokuz başlı yılan, bir tekboynuzlunun boynuzu, bir münzevinin bir yumurtanın içinde bulduğu bir yumurta, çölde İbranileri besleyen <i class="calibre2">manna</i>’dan<sup class="calibre3"><sup class="noteref" id="back_note_304"><a class="calibre4" href="../Text/index_split_367.html#note_304" title="304">304</a></sup></sup> bir parça, bir balina dişi, bir hindistancevizi, Tufan’dan önce yaşamış bir hayvanın kürek kemiği, bir filin uzun dişi, bir yunusun kaburgası. Sonra tanıyamadığım, anıları belki kendilerinden daha değerli, kimileri (kararmış gümüş mahfazalarının işçiliğine bakılırsa) çok eski başka kalıntılar: sonu gelmez bir kemik, kumaş, tahta, maden, cam parçaları dizisi. Koyu renkli tozlarla dolu küçük şişeler; öğrendiğime göre bunlardan birinin içinde Sidom kentinin kömürleşmiş kalıntıları, bir başkasında Jericho surlarından kalma kireçli harç vardı. İçlerinde en alçakgönüllü olanlar için bile bir imparatorun karşılığında en az bir kaleyi seve seve vereceği, onları saklayan manastır için yalnızca büyük bir saygınlık değil, aynı zamanda gerçek bir zenginlik birikimi oluşturan her şey.</p>

  <p class="block_11">Dilim tutulmuş dolaşıyordum; çünkü Nicola artık nesneleri açıklamıyordu; zaten her birinin üstünde onları betimleyen süslü bir etiket vardı; bu paha biçilmez harikalar sergisinin ortasında, onları ara ara bol ışıkta, ara ara da, Nicola’nın yardımcıları meşaleleriyle hazinenin başka bir bölümüne geçtiklerinde, yarı karanlıkta şöyle bir görerek, rastgele, özgürce dolaşıyordum şimdi. Hem gizemsel, hem de itici olan saydam ve gizemli, sararmış kıkırdak parçalarıyla büyülenmiştim; anımsanamayacak denli eski bir çağdan kalma, soluk, eprimiş, kimi zaman solmuş bir elyazması gibi küçük bir şişenin içinde kıvrılmış kumaş parçaları; onlara yatak ödevi gören kumaşlarla bütünleşmiş o ufalanmış maddeler; bir zamanlar hayvan (ve ussal) olan bir yaşamın, şimdi, küçücük boyutları içinde, kuleleri ve sivri kule uçlarıyla taş katedrallerin korkusuzluğunu simgeleyen kristal ya da maden yapılar içinde tutuklanmış, kendileri de madene dönüşmüş görünen kutsal kalıntıları büyülemişti beni. Demek, ermişlerin gömülmüş bedenleri, bedenin yeniden dirilişini böyle bekliyorlardı? Bu kırık parçalardan, tanrısal görünümün parlak ışığında, tüm doğal duyarlıklarını yeniden kazanarak, Pipernus’un yazdığı gibi, <i class="calibre2">minimas differentias odorum</i>’u<sup class="calibre3"><sup class="noteref" id="back_note_305"><a class="calibre4" href="../Text/index_split_368.html#note_305" title="305">305</a></sup></sup> algılayacak organizmalar yeniden oluşacak mıydı?</p>

  <p class="block_11">Omzuma dokunan William beni düşüncelerimden ayırarak kendime getirdi: “Ben gidiyorum,” dedi. “Yazı salonuna çıkıyorum; bir şeye daha bakmam gerek...”</p>

  <p class="block_11">“Ama kitap verilmiyor,” dedim, “Benno’ya buyruk verildi...”</p>

  <p class="block_11">“Yalnızca önceki gün okumakta olduğum kitapları bir kez daha gözden geçireceğim, tümü de hâlâ yazı salonunda, Venantius’un masasının üstünde duruyor. Sen istersen burada kal. Bu mahzen, bugünlerde tanık olduğun yoksullukla ilgili tartışmalara güzel bir örnek. Şimdi rahip kardeşlerinin Başrahip olmak için birbirlerini niçin boğazladıklarını anlıyorsun, değil mi?”</p>

  <p class="block_11">“Peki, siz Nicola’nın öne sürdüğü şeye inanıyor musunuz? Cinayetler, atama yetkisi konusundaki bir savaşımla mı ilgili?”</p>

  <p class="block_11">“Sana daha önce de söyledim, şimdilik yüksek sesle varsayım yapmayı göze almak istemiyorum. Nicola birçok şey söyledi. Bazıları beni ilgilendirdi. Ama şimdi bir başka izi sürmeye gidiyorum. Ya da belki aynı izi başka bir açıdan izleyeceğim. Bu mahfazalar da çok büyülemesin seni. O haç parçalarından başka kiliselerde de çok gördüm. Eğer tümü de sahici olsaydı, Efendimiz’e, birbirine çivilenmiş iki direk üstünde değil, bir ormanın üstünde işkence etmiş olurlardı.”</p>

  <p class="block_11">“Üstadım!” dedim büyük bir şaşkınlıkla.</p>

  <p class="block_11">“Bu böyle, Adso. Hem bundan daha zengin hazineler de var. Bir süre önce, Köln katedralinde, Giovanni Battista’nın on iki yaşındaki iskeletini gördüm.”</p>

  <p class="block_11">“Sahi mi?” diye bağırdım. Sonra, kuşkuya kapılıp ekledim: “Ama Battista öldürüldüğünde çok daha yaşlıydı!”</p>

  <p class="block_11">“Öteki kafatası başka bir hazinede olmalı,” dedi William ciddi bir yüzle. Onun ne zaman şaka yaptığını hiç anlamıyordum. Benim ülkemde insan şaka yaparken bir şey söyler, sonra da yüksek sesle güler; herkes yaptığı şakaya katılsın diye. Oysa William yalnızca ciddi şeyler söylerken gülerdi; şaka yaptığı sanıldığı zamanlardaysa son derece ciddi olurdu.</p>

  <p class="block_18"><br class="calibre6" id="calibre_pb_49" /></p>
</body>
</html>
