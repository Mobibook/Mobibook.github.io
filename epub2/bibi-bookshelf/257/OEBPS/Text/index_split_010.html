<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_18"><span class="text_3">Birinci Gün</span></p>

  <p class="block_16" id="id_Toc405308349"><span class="text_2">İKİNDİ<br class="calibre5" /></span><i class="calibre2">William şifalı bitkiler uzmanı Severinus’lu bilginle bir konuşma yapıyor.</i></p>

  <p class="block_3"> </p>

  <p class="block_11">Orta şahından geri döndük ve içeri girmiş olduğumuz kapıdan çıktık. Ubertino’nun sözleri hâlâ kafamda uğulduyordu.</p>

  <p class="block_11">“Ubertino... tuhaf bir adam,” demek gözüpekliğini gösterdim William’a.</p>

  <p class="block_11">“Birçok bakımdan büyük bir adamdır ya da büyük bir adamdı. Ama bu yüzden de tuhaftır. Yalnızca küçük adamlar normal görünürler. Ubertino yakılmasına yardımcı olduğu sapkınlardan biri de olabilirdi, kutsal Roma kilisesinin kardinallerinden biri de. İki sapkınlığın da yanıbaşına kadar gitti. Ubertino’yla konuştuğum zaman cehennem, cennetin öteki yüzü gibi gelir bana...”</p>

  <p class="block_11">Ne demek istediğini anlamadım: “Hangi yüzü?” diye sordum.</p>

  <p class="block_11">“Doğru,” diye kabul elti William. “Cennetin başka yüzü var mı, yoksa bir bütün mü, bilmek gerek. Ama sen bana kulak verme. Hem o kapıya da bakma artık,” dedi enseme hafifçe vurarak; o sırada içeri girerken görmüş olduğum yontuların çekiciliğine kapılmış arkama dönüyordum. “Bugün yeterince şaşırttı seni. Her şey.”</p>

  <p class="block_11">Dışarı çıkmak üzereyken, önümde bir başka rahip daha gördüm. William’la aynı yaşta olmalıydı. Bize gülümsedi ve uygarca selam verdi. Adının Sankt Wendelli Severinus olduğunu, bitki uzmanı olup hamamı, hastaneyi ve botanik bahçesini yönettiğini ve manastırda yolumuzu daha kolay bulmak istiyorsak, hizmetimizde olduğunu söyledi.</p>

  <p class="block_11">William ona teşekkür etti; içeri girerken güzel bahçenin farkına vardığını, ona bahçede yalnızca sebze değil, karların arasından görebildiği kadar şifalı bitkiler de varmış gibi geldiğini söyledi.</p>

  <p class="block_11">“Yazın ya da ilkbaharda, her biri kendi çiçekleriyle bezenmiş çeşit çeşit bitkileriyle bu bahçe Yaratıcı’ya daha güzel övgüler söyler,” dedi Severinus, özür dilercesine. “Ama bu mevsimde de bu bitki uzmanının gözleri kuru dallar arasından sürgün verecek bitkileri görür ve bu bahçenin hiçbir botanik bahçesinin olamayacağı kadar zengin, renkli, kitaplardaki minyatürler kadar güzel olduğunu söyleyebilir sana. Hem sonra iyi otlar kışın da büyür; ötekileri de toplayıp kavanozlara koyarak laboratuvarda hazır bulunduruyorum. Böylece, kuzukulağı kökleriyle katarakt iyileştirilir; hatmi köklerinin özüyle deri hastalıkları için bant yapılır, dulavratotuyla egzamaların kabuk bağlaması sağlanır; lohusaotunun kök-gövdeleri dövülüp öğütülerek sürgün ve bazı kadın hastalıklarının iyileştirilmesinde kullanılır; karabiber sindirimi kolaylaştırır; öksürükotu öksürüğe iyi gelir; sonra sindirim için iyi yılanotumuz var; glisiriza ve ardıçtan çok iyi şırınga elde edilir; mürverağacı kabuğundan karaciğere iyi gelen bir öz yapılır; çöven soğuk suda yumuşatılarak kataraktın sağaltımında kullanılır; kediotunun erdemlerini kuşkusuz biliyorsunuz.”</p>

  <p class="block_11">“Çeşitli iklimlerde yetişen değişik bitkileriniz var; hem de iyi cins. Bunu nasıl sağlıyorsunuz?”</p>

  <p class="block_11">“Bir yandan, Tanrı’nın lütfuna borçluyum bunu; yüksek yaylamızın, güneyde denize bakan ve ılık deniz rüzgârlarını alan bir sıradağla, kuzeyde, ormanlarının özsularını aldığı daha yüksek bir dağ arasındaki konumuna. Öte yandan, üstatlarımın isteği üzerine, layık olmaksızın öğrendiğim sanatıma borçluyum. Bazı bitkiler, çevrelerindeki toprak koşullarına, beslenmelerine ve büyümelerine özen gösterirseniz en elverişsiz koşullar altında bile yetişirler.”</p>

  <p class="block_11">“Ama yalnızca yenebilen bitkileriniz de var, değil mi?” diye sordum.</p>

  <p class="block_11">“Seni gidi aç kurt; doğru miktarlarda alınırsa, beslenmeye yarayıp da bedenin sağaltılmasına iyi gelmeyen hiçbir besin yoktur. Ancak aşırılık, onların hastalıklara yol açmasına neden olur. Kabağı düşün. Yapısı bakımından serin ve nemlidir; susuzluğu giderir; ama çürük kabak yersen sürgün olursun; barsaklarını hardal ve tuzlu su yakısıyla sıkıştırmak zorunda kalırsın sonra. Soğanı ele alalım; ılık ve nemlidir; az miktarda yenirse cinsel gücü artırır (bizim gibi yeminli olmayanlar için elbette); ama fazlası başa bir ağırlık verir ki, süt ve sirkeyle iyileştirilmesi gerekir. Genç bir rahibin,” diye ekledi kurnazca, “soğanı az yemesi için iyi bir neden. Soğan yerine sarmısak yemek daha iyi. Sıcak ve kuru olan sarmısak, zehirlere karşı iyidir. Ama çok da yememeli; çünkü beyinden birçok salgıların çıkmasına yol açar. Öte yandan, fasulye idrar üretir ve şişmanlatıcıdır; iki iyi şey. Ama kötü düşlere yol açar. Bununla birlikte, bazı başka bitkilere oranla çok daha az yapar bunu. Öyle bitkiler vardır ki, gerçekten karabasan gördürür insana.”</p>

  <p class="block_11">“Hangileri?” diye sordum.</p>

  <p class="block_11">“Ooo, çömezimiz çok şey bilmek istiyor. Bunlar yalnızca bir bitki uzmanının bilmesi gereken şeyler; yoksa düşüncesizin biri ortalıkta dolaşarak görüntüler dağıtabilir; başka bir deyişle, bitkiler aracılığıyla yalan söyleyebilir.”</p>

  <p class="block_11">“Ama,” dedi William o zaman, “bu tür görüntülerden korunabilmek için biraz ısırgan, roydra ya da olieribus yeter. Umarım bu yararlı otlardan vardır sizde.”</p>

  <p class="block_11">Severinus üstadıma gözucuyla baktı. “Şifalı otlarla ilgileniyor musunuz?”</p>

  <p class="block_11">“Çok az,” dedi William, alçakgönüllülükle, “Balda’lı Ebu Kâzım’ın <i class="calibre2">Theatrum Sanitatis</i>’i<sup class="calibre3"><sup class="noteref" id="back_note_66"><a class="calibre4" href="../Text/index_split_129.html#note_66" title="66">66</a></sup></sup> geçmişti elime...”</p>

  <p class="block_11">“Ebul Hasan el-Muhtar ibn Butlan.”</p>

  <p class="block_11">“Ya da el Kasım el-Mittar, nasıl dilersen. Acaba burada bir kopyası var mıdır?”</p>

  <p class="block_11">“En güzellerinden biri. Birçok değerli resim var içinde.”</p>

  <p class="block_11">“Tanrı’ya şükür. Peki, Platearius’un <i class="calibre2">De virtutibus herbarum</i>’u<sup class="calibre3"><sup class="noteref" id="back_note_67"><a class="calibre4" href="../Text/index_split_130.html#note_67" title="67">67</a></sup></sup>?”</p>

  <p class="block_11">“O da var. Sareshel’li Alfred’in çevirdiği, Aristo’nun <i class="calibre2">De Plantis</i>’i<sup class="calibre3"><sup class="noteref" id="back_note_68"><a class="calibre4" href="../Text/index_split_131.html#note_68" title="68">68</a></sup></sup> de var.”</p>

  <p class="block_11">“İşittiğime göre, bu kitabı aslında Aristo yazmamış,” dedi William. “<i class="calibre2">De Causis</i>’i<sup class="calibre3"><sup class="noteref" id="back_note_69"><a class="calibre4" href="../Text/index_split_132.html#note_69" title="69">69</a></sup></sup> yazanın da o olmadığı anlaşıldı.”</p>

  <p class="block_11">“Ne olursa olsun, büyük bir kitap,” dedi Severinus; üstadım, bitki uzmanının, benim bilmediğim, ama konuşmalarından çok önemli olduklarını çıkardığım iki kitabın hangisinden, <i class="calibre2">De Plantis</i>’ten mi, yoksa <i class="calibre2">De Causis</i>’ten mi söz ettiğini sormaksızın, büyük bir heyecanla onun görüşüne katıldı.</p>

  <p class="block_11">Severinus, “Bitkiler üstüne seninle açıkyürekli bir konuşma yapmaktan sevinç duyarım,” diye sözünü bağladı.</p>

  <p class="block_11">“Ben, senden çok isterim bunu,” dedi William, “ama tarikatımızın kabul ettiği suskunluk ilkesini çiğnemez olmaz mıyız?”</p>

  <p class="block_11">“Bu ilke,” dedi Severinus, “yüzyıllar boyu, çeşitli toplulukların günlük gereksinimlerine uydurulmuştur. Başlangıçta bu ilke, <i class="calibre2">lectio divina’</i>yı<sup class="calibre3"><sup class="noteref" id="back_note_70"><a class="calibre4" href="../Text/index_split_133.html#note_70" title="70">70</a></sup></sup> öngörüyordu, araştırmayı değil; tarikatımızın kutsal ve insancıl şeylerle ilgili araştırmalarını ne denli geliştirdiğini biliyorsun. Kural, ortak bir yatakhaneyi de öngörüyor; ama bizde olduğu gibi rahiplerin gece boyunca düşünme olanağına sahip olabilmeleri için, her birinin ayrı bir hücresi olması yerindedir; Kural susku konusunda çok katıdır; bizde de, yalnız elleriyle çalışan rahiplerin değil, yazıp çizenlerin de öteki rahiplerle konuşmamaları gerekir. Ama manastır her şeye karşın bir araştırmacılar topluluğu olduğundan, rahiplerin çoğu kez topladıkları bilgi hazinelerini aralarında değiştokuş etmeleri yararlıdır. Çalışmalarımızla ilgili her konuşma, yemekhanede ya da ayin saatleri sırasında açılmamak koşuluyla yasal ve yararlı sayılır.”</p>

  <p class="block_11">“Otrantolu Adelmo ile çok konuşma olanağı buldun mu?” diye sordu William birden.</p>

  <p class="block_11">Severinus şaşmış görünmedi: “Görüyorum ki Başrahip seninle konuşmuş bile,” dedi. “Hayır. Ona çok sık rastlamazdım. Zamanını elyazmalarını resimlemekle geçirirdi. İşiyle ilgili olarak, onun bazan başka rahiplerle, örneğin Salvamec’li Venantius ya da Burgos’lu Jorge’yle konuştuğunu işittim. Hem ben günümü yazı salonunda değil, laboratuvarımda geçiririm.” Başıyla hastane binasını gösterdi.</p>

  <p class="block_11">“Anlıyorum,” dedi William. “Öyleyse Adelmo’nun görüntüler görüp görmediğini bilmiyorsun.”</p>

  <p class="block_11">“Görüntüler mi?”</p>

  <p class="block_11">“Senin otlarının yol açtığı görüntüler gibi örneğin.”</p>

  <p class="block_11">Severinus dikleşti: “Tehlikeli otları büyük bir özenle sakladığımı söylemiştim.”</p>

  <p class="block_11">“Demek istediğim bu değil,” diye çabuk çabuk açıkladı William. “Genel olarak görüntülerden söz ediyorum ben.”</p>

  <p class="block_11">“Anlamıyorum,” diye direndi Severinus.</p>

  <p class="block_11">“Düşünüyorum da, geceyarısı bir rahibin, Başrahip’in izniyle... yasak saatte oraya girenlerin başına... korkunç şeyler gelebilirdi - şey, diyordum ki, onu uçuruma iten şeytanca görüntüler görmüş olabilirdi diye düşünüyordum.”</p>

  <p class="block_11">“Bir kitaba gerek duyduğum zamanlar dışında, yazı salonuna hiç gitmediğimi söyledim; ama genellikle hastanede sakladığım ot koleksiyonum vardır. Dediğim gibi, Adelmo, Jorge’yle, Venantius’la ve... doğal olarak Berengar’la çok içli dışlıydı.”</p>

  <p class="block_11">Severinus’un sesindeki belli belirsiz heyecanı ben bile sezdim. Üstadımın gözünden de kaçmadı bu: “Berengar’la mı? Peki niçin doğal olarak?”</p>

  <p class="block_11">“Arundel’li Berengar kütüphane yardımcısıdır. Meslektaştılar, ikisi de aynı zamanda çömez olmuşlardı; konuşacak şeyleri olması doğaldır. Bunu demek istemiştim.”</p>

  <p class="block_11">“Demek bunu demek istemiştin,” dedi William. Bu nokta üstünde durmaması beni şaşırttı. Gerçekten de, hemen konuyu değiştirdi. “Ama belki de Aedificium’a girmenin vakti geldi. Bize yol gösterir misin?”</p>

  <p class="block_11">“Seve seve,” dedi Severinus, rahatladığı apaçıktı. Bizi botanik bahçesinin yanından geçirip Aedificium’un Batı’ya bakan yüzüne götürdü.</p>

  <p class="block_11">“Bahçeye bakan kapı mutfağa açılır,” dedi, “ama mutfak zemin katının yalnızca batı yarısını işgal eder; öteki yarısında hastane vardır. Kilisenin, koronun arkasından dolaşılarak ulaşılan güney girişindeyse, mutfakla hastaneye açılan iki kapı daha vardır. Ama biz buradan girelim; çünkü mutfaktan doğruca hastaneye geçebiliriz.”</p>

  <p class="block_11">Kocaman mutfağa girince, Aedificium’un içinde, yapının yüksekliğinde, sekizgen bir avlu bulunduğunu farkettim. Daha sonra bunun, hiçbir girişi olmayan bir tür kuyu olduğunu anladım; her katta, yapının dış yüzünde olduğu gibi bu avluya bakan geniş pencereler vardı. Mutfak duman içinde, birçok hizmetçinin daha şimdiden akşam yemeğini hazırlamak için koşuşturduğu uçsuz bucaksız bir giriş salonunu andırıyordu. Büyük bir masanın üstünde iki hizmetçi sebze, arpa, yulaf ve çavdardan, içine turp, suteresi, şalgam ve havuç doğrayarak bir hamur karıyorlardı. Az ötede bir aşçı balıkları şarap ve su karışımında pişirmiş, adaçayı, maydanoz, kekik, sarmısak, karabiber ve tuzdan yapılmış bir karışım döküyordu üstlerine.</p>

  <p class="block_11">Batı kulesinin allında, kocaman bir ekmek fırını, ağzı açık, daha şimdiden kıpkırmızı alevlerle parlıyordu. Güney kulesindeyse, üstünde koca koca tencerelerin kaynadığı ve ızgaraların döndüğü kocaman bir ocak vardı. Tam o sırada, kilisenin arkasındaki ambarın yanındaki avluya açılan kapıdan, domuz çobanları, kesilmiş domuzların etleriyle birlikte içeri giriyorlardı. Bu kapıdan çıkınca kendimizi duvarların arkasında, birçok yapının yükseldiği alanın doğu ucundaki bir harman yerinde bulduk.</p>

  <p class="block_11">Severinus bana bu yapıların birincisinin ambar olduğunu söyledi; sonra at ahırları, sonra öküz ahırları, sonra kümesler ve koyun ağılları geliyordu. Domuz ağıllarının dışında, domuz çobanları, kocaman bir küpte yeni kesilmiş domuzların kanını, pıhtılaşmasını önlemek için karıştırıyorlardı. Hemen ve gerektiği gibi karıştırılırsa, soğuk iklim sayesinde birkaç gün dayanıyor, sonra bundan puding yapıyorlardı.’</p>

  <p class="block_11">Yeniden Aedificium’a girdik; içinden geçtiğimiz hastaneye şöyle bir göz atıp doğu kulesine doğru yöneldik. Hastanenin kapladığı iki kuleden kuzeydekinde bir ocak, ötekinde, üst kattaki yazı salonuna çıkan bir döner merdiven vardı. Rahipler her gün bu merdivenden ya da buradaki ocağın ve mutfaktaki fırının arkasındaki çok daha az rahat, ama ısıtılmış iki sarmal merdivenden çıkarak işlerine gidiyorlardı.</p>

  <p class="block_11">William, pazar olmasına karşın, yazı salonunda birini bulabilir miyiz diye sordu. Severinus gülümsedi ve iyi bir Benedikten’in işinin dua etmek olduğunu söyledi. Pazarları ayinler daha uzun sürüyor, ama kendilerini kitaplara adamış rahipler yazı salonunda birkaç saat daha kalıp her zamanki gibi kutsal yazılar üstünde verimli gözlem, öğüt ve görüş alışverişinde bulunuyorlardı.</p>

  <p class="block_18"><br class="calibre6" id="calibre_pb_10" /></p>
</body>
</html>
