<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_18"><span class="text_3">Birinci Gün</span></p>

  <p class="block_19" id="id_Toc405308350"><span class="text_2">İKİNDİDEN SONRA<br class="calibre5" /></span><i class="calibre2">William ve Adso yazı salonunu ziyaret ediyorlar ve birçok araştırmacı, kopyacı ve baslık yazıcısı, bu arada, Deccal’ı bekleyen yaşlı bir körle tanışıyorlar.</i></p>

  <p class="block_17"> </p>

  <p class="block_11">Yukarı çıkarken, üstadımın merdiveni aydınlatan pencereleri incelediğini gördüm. Belki ben de onun gibi yetenekli olmaya başlamıştım; çünkü pencerelerin konumunun, onlara ulaşmaya pek de elverişli olmadığını farkettim. Öte yandan, hastaneye bakan pencereler de (birinci katta, uçuruma bakan tek pencereler), altlarında herhangi bir eşya olmadığına göre, kolayca ulaşılabilir gibi görünmüyordu.</p>

  <p class="block_11">Merdivenin başına vardıktan sonra, doğu kulesinden kitaplığa girdik. Bir hayranlık çığlığını tutamadım. İkinci kat, birinci kat gibi bölünmemişti ve olanca genişliğiyle gözlerimin önünde uzanıyordu. Kıvrık ve çok yüksek olmayan tonozlar, güzel bir ışığın yayıldığı bir boşluğu çevreliyordu; çünkü salonun büyük duvarlarının her birinde üçer tane kocaman pencere vardı; her kulenin beş dış yüzünde de daha küçük birer pencere açılmıştı; son olarak, sekiz yüksek, dar pencere, ışığın ortada, sekizgen biçimindeki kuyudan içeri girmesini sağlıyordu.</p>

  <p class="block_11">Pencerelerin bolluğu, büyük salonun bir kış öğle sonunda bile sürekli ve yaygın bir ışıkla şenlenmesini sağlıyordu. Camlar kiliseninkiler gibi renkli değildi; kurşun çerçeveli, renksiz cam kareleri, ışığın insan sanatınca bir değişime uğramaksızın, olabildiğince arı bir biçimde içeri girmesine ve okuma yazma çalışmalarını aydınlatma amacını gerçekleştirmesine izin veriyordu. Başka zamanlarda, başka yerlerde, birçok yazı salonu gördüm; ama hiçbirinde, çevreyi aydınlatan fiziksel ışığın dökülüşünde, odanın orantısının ayrılmaz bir niteliği olan, ışığın somutlaştırdığı tinsel ilke, tüm güzelliklerin ve bilginin kaynağı olan <i class="calibre2">claritas</i><sup class="calibre3"><sup class="noteref" id="back_note_71"><a class="calibre4" href="../Text/index_split_134.html#note_71" title="71">71</a></sup></sup>, böylesine ışıl ışıl parlamıyordu. Çünkü güzelliği yaratan, üç şeyin uyumudur: her şeyden önce, bütünlük ya da yetkinlik; bu yüzden yetkin olmayan şeylere çirkin deriz: sonra gerekli orantı ya da uyum; son olarak da aydınlık ve ışık; gerçekten de rengi açık seçik olan nesnelere güzel deriz. Ve güzelin görünümü erinç sağladığı ve susuzluğumuzu erinç içinde iyi ya da güzel şeylerle gidermek aynı şey olduğu için de, içimin büyük bir avuntuyla dolduğunu hissettim ve böyle bir yerde çalışmanın ne denli hoş olacağını düşündüm.</p>

  <p class="block_11">O öğle saatinde gözlerimin önünde beliren şey, bana neşeli bir bilim işliği gibi göründü. Daha sonra, San Gallo’da, benzer Oranlarda kitaplıktan ayrılmış (başka manastırlarda rahipler kitapların durduğu yerde çalışıyorlardı) bir yazı salonu gördüm; ama konumu bununki gibi güzel değildi. Her pencerenin altına bir masa konmuştu; antik metinlerle uğraşanlar, başlık yazıcıları ve araştırmacıların her biri kendi masasında oturuyordu. Salonda kırk pencere olduğu için de (gerçekten de kusursuz bir sayı; dörtgenin on katı; sanki On Emir, dört asal erdemle çarpılmış gibi), aynı anda kırk rahip çalışabilirdi orada; ama şu anda ancak otuz rahip vardı. Severinus, rahiplerin, sabah, öğle ve ikindi dualarından bağışık tutulduklarını, böylece günışığında çalışmalarını kesmek zorunda kalmadıklarını ve işlerini ancak güneş batarken, günbatımı duasına katılmak için bıraktıklarını açıkladı bize.</p>

  <p class="block_11">En aydınlık yerler antik metinlerle uğraşanlara, en usta ressamlara, bölüm başlığı yazarlarına ve elyazması kopyacılarına ayrılmıştı. Her masada, resim çizmek ve kopya etmek için gerekli her şey vardı: mürekkep boynuzları, bazı rahiplerin ince bir bıçakla sivriltmekle oldukları ince tüy kalemler, parşömeni düzgünleştirmek için süngertaşı, üstüne yazılacak yazıların izleyeceği çizgileri çizmek için cetveller. Her yazıcının yanında ya da eğimli masanın üst kısmında, sayfanın üstü, o sırada kopya edilmekte olan satırı çevreleyen bir maskeyle örtülü, kopya edilecek elyazmasının durduğu bir kürsü vardı. Kimi rahiplerin altın renkli ya da başka renkte mürekkepleri vardı. Kimileri de yalnızca kitap okuyorlar, özel defterlerine ya da levhalara not alıyorlardı.</p>

  <p class="block_11">Çalışmalarını incelemeye vakit bulamadım; çünkü adının Hildesheim’lı Malachi olduğunu öğrenmiş bulunduğumuz kütüphaneci yanımıza geldi. Yüzü bir hoşgeldiniz anlatımına bürünmeye çalışıyordu, ama böylesine kendine özgü bir yüz karşısında ürpermekten kendimi alamadım. Gövdesi uzun, aşırı derecede sıska olmasına karşın, kol ve bacakları iri ve hantaldı. Tarikatın binişine bürünmüş, uzun adımlarla ilerlerken, görünüşünde insanı tedirgin eden bir şey vardı. Dışarıdan geldiği için hâlâ başında olan kukuletası yüzünün solgunluğuna gölge düşürüyor, iri, hüzünlü gözlerine ne olduğunu bilemediğim bir anlam veriyordu. Yüzünde, iradenin denetim altına aldığı, birçok tutkunun, artık canlandırmaz oldukları izleri kalmış gibiydi. Yüz çizgilerine hüzün ve ciddilik egemendi; gözleri öylesine yoğundu ki, bir bakışla konuştuğu kimsenin yüreğinin derinliklerine inebilir, onun gizli düşüncelerini okuyabilirdi; öyle ki, insan o gözlerin sorgulamasına güçlükle katlanabilir, ikinci bir kez onlarla karşılaşmamak isteği duyardı.</p>

  <p class="block_11">Kütüphaneci bizi o sırada orada çalışmakta olan rahiplerin birçoğuyla tanıştırdı. Malachi bize her birinin o sırada yapmakta olduğu iş hakkında bilgi verdi; ben hepsinin de bilime ve kutsal sözün incelenmesine duydukları derin bağlılığı takdir ettim. Böylece, kuşkusuz gelmiş geçmiş tüm insanların en bilgesi olan Aristo’ya kendini adamış, Yunanca-Arapça çevirmeni, Salvamec’li Venantius’u tanıdım. Retorikle uğraşan genç bir İskandinav rahibi olan Upsala’lı Benno. Kütüphaneci yardımcısı Arundel’li Berengar. Kitaplıkta yalnızca birkaç ay ödünç olarak kalacak yapıtları kopya etmekle olan Allessandria’lı Aymaro, sonra çeşitli ülkelerden bir grup başlık yazarı, Clonmacnois’lı Patrick, Toledo’lu Rabano, lona’lı Magnus, Hereford’lu Waldo.</p>

  <p class="block_11">Liste daha da uzayabilirdi; gerçekten hiçbir şey, şaşılası bir canlı anlatımlar aracı olan bir listeden daha olağanüstü değildir. Ama şimdi, rahipler arasındaki belli belirsiz tedirginliği ve tüm konuşmalarında ağırlığını duyuran ne olduğunu bilmediğim şeyi anlamaya yarayan birçok belirtinin ortaya çıktığı tartışma konumuza dönmeliyim.</p>

  <p class="block_11">Üstadım, Malachi ile konuşmaya başlayarak, kitaplığın güzelliğini ve etkinliğini övdü ve orada yürütülen çalışmaların yöntemine ilişkin bilgi istedi; çünkü her yerde bu kitaplıktan söz edildiğini işittiğini ve kitapların çoğunu incelemek istediğini büyük bir kesinlikle söyledi. Malachi ona, Başrahip’in daha önce söylemiş olduğu şeyi açıkladı; Rahip, danışmak islediği kitabı kütüphaneciden istiyor, o da eğer istek yerinde ve ciddiyse, üst kattaki kitaplıktan alıp getiriyordu. William ona, üst kattaki dolaplarda saklanan kitapların adlarını nasıl bilebildiğini sordu; Malachi, küçük bir altın zincirle masasına tutturulmuş, sık yazılmış listelerden oluşmuş kalın bir kitap gösterdi.</p>

  <p class="block_11">William ellerini binişinin, göğsünün üstünde bir torba oluşturacak biçimde açıldığı yere soktu ve oradan, daha önce, yolculuğumuz boyunca bazan elinde bazan yüzünde görmüş olduğum bir şey çıkardı. Bir çataldı bu; tıpkı bir binicinin at üstünde bacakları ayrık duruşu ya da bir kuşun tüneğine tutunması gibi, insanın burnunun üstünde (onun öylesine çıkık ve gaga burnunun üstünde daha da iyi) durabilecek bir biçimde yapılmıştı. Çatalın iki yanında, gözlerin tam önüne gelen yerde, bir bardağın dibi gibi kalın, badem biçiminde iki camı tutan iki oval halka vardı. William gözünde bununla okumayı yeğliyor, doğanın ona bağışladığından, özellikle günışığı azalmaya başlarken ilerlemiş yaşının elverdiğinden daha iyi okuduğunu söylüyordu. Uzağı görmesine yaramıyordu bu; çünkü gözleri çok keskindi, yakını görmesine yarıyordu. Bu camlarla, benim bile sökmekte zorluk çektiğim çok ince harflerle yazılmış elyazmalarını okuyabiliyordu. Bana, insanın ömrünün yarısını geçince, görüşü kusursuz olsa bile, gözün sertleştiğini, gözbebeğinin uyum sağlayamadığını, birkaç bilginin ellinci baharlarından sonra okuma yazma bakımından ölmüş gibi olduklarını açıklamıştı. Daha uzun yıllar zekâlarının en iyi ürünlerini verebilecek insanlar için ne büyük şanssızlık. Biri bu aracı keşfedip yaptığı için Tanrı’ya şükretmeliydi. Bunu bana, bilimin bir amacının da insan ömrünü uzatmak olduğunu söyleyen o hayran olduğu Roger Bacon’un görüşlerini desteklemek için söylüyordu..</p>

  <p class="block_11">Öteki rahipler William’a büyük bir merakla bakıyorlar, ama soru sorma yürekliliğini gösteremiyorlardı. Böylesine kıskançlık ve gururla okumaya ve yazmaya adanmış bir yere bile bu hayranlık verici aracın daha girmemiş olduğunu anladım. Ve bilgileriyle dünyaya ün salmış insanları şaşkına döndürecek bir şeye sahip olan bir adamın çömezi olduğum için övünç duydum.</p>

  <p class="block_11">William gözlerinde o şeylerle elyazması listelerin üstüne doğru eğildi. Ben de baktım; kitaplıkta bulunan, adı hiç duyulmamış kitaplarla başka ünlü kitapların başlıklarını öğrendik.</p>

  <p class="block_11">“<i class="calibre2">De pentagono Salomonis</i><sup class="text_4"><sup class="noteref" id="back_note_72"><a class="calibre4" href="../Text/index_split_135.html#note_72" title="72">72</a></sup></sup><i class="calibre2">, Ars loquendi et intelligendi in lingua hebraica’sı</i>, <i class="calibre2">De rebus metallicis</i><sup class="text_4"><sup class="noteref" id="back_note_73"><a class="calibre4" href="../Text/index_split_136.html#note_73" title="73">73</a></sup></sup>, El-Harezmi’nin Cebir’i, Robertus Anglicus’un Latince’ye çevirdiği, <i class="calibre2">Silius Italicus’un</i> <i class="calibre2">Puniche’</i>si<sup class="calibre3"><sup class="noteref" id="back_note_74"><a class="calibre4" href="../Text/index_split_137.html#note_74" title="74">74</a></sup></sup>, Rabanus Maurus’un <i class="calibre2">Gesta francorum</i>, <i class="calibre2">De laudibus sanctae crucis</i>’i<sup class="calibre3"><sup class="noteref" id="back_note_75"><a class="calibre4" href="../Text/index_split_138.html#note_75" title="75">75</a></sup></sup> ve <i class="calibre2">Flavii Claudii Giordani de aetate mundi et hominis reservatis singulis litteris per singulos libros ab A usque ad Z</i>,”<sup class="calibre3"><sup class="noteref" id="back_note_76"><a class="calibre4" href="../Text/index_split_139.html#note_76" title="76">76</a></sup></sup> diye okudu üstadım.</p>

  <p class="block_11">“Olağanüstü yapıtlar. Ama nasıl bir sıraya göre kaydedilmiş bu kitaplar?” Benim bilmediğim, ama kuşkusuz Malachi’nin bildiği bir kitaptan okudu: “‘<i class="calibre2">Habeat Librarius et registrum omnium librorum ordinatum secundum facultates et auctores, reponeatque eos separatim et ordinate cum signaturis per scripturam applicatis</i>.’<sup class="calibre3"><sup class="noteref" id="back_note_77"><a class="calibre4" href="../Text/index_split_140.html#note_77" title="77">77</a></sup></sup> Nasıl oluyor da her kitabın yerini biliyorsunuz?”</p>

  <p class="block_11">Malachi ona her başlığın yanında yer alan notları gösterdi. Okudum: <i class="calibre2">iii, IV gradus, V in prima graecorum; ii, V gradus, VII in tertia anglorum</i>, böyle gidiyordu. İlk sayının, her kitabın raftaki ya da gradus’taki yerini; ikinci sayının gradus’u, üçüncü sayının dolabı gösterdiğini anladım; öteki anlatımların, kitaplıktaki bir odayı ya da koridoru belirttiğini de anladım ve bu son işaretler üstüne daha çok bilgi isteme yürekliliğini gösterdim. Malachi ciddi ciddi bana baktı: “Kitaplığa yalnızca kütüphanecinin girmesine izin verildiğini belki de bilmiyorsunuz ya da unuttunuz. Bunları yalnızca onun bilmesi doğru ve yeterlidir.”</p>

  <p class="block_11">“Ama bu listede kitaplar hangi sıraya göre kaydedilmiş?” diye sordu William. “Konulara göre değil gibi geliyor bana.” Alfabe sırasıyla yazar adlarına göre, bir düzenden söz etmedi; çünkü bu ancak son yıllarda uygulandığını gördüğüm bir dizge; o zaman çok seyrek olarak kullanılıyordu.</p>

  <p class="block_11">“Kitaplık çok eski zamanlarda kuruldu,” dedi Malachi. “Kitaplar da alınış, bağış, duvarlarımız arasına giriş sırasına göre kaydedilir.”</p>

  <p class="block_11">“Bulması zor,” dedi William.</p>

  <p class="block_11">“Kütüphanecinin onları ve her kitabın ne zaman geldiğini ezbere bilmesi yeter. Öteki rahiplere gelince, kütüphanecinin belleğine güvenebilirler.” Kendisinden değil de, bir başkasından söz edermiş gibi konuşuyordu; şu sırada kendisinin layık olmayarak üstlendiği, ama daha önce bilgilerini birbirlerine aktaran yüz insanın üstlenmiş oldukları görevden söz etmekte olduğunun farkına vardım.</p>

  <p class="block_11">“Anladım,” dedi William, “Demek ben, Süleyman’ın sarayı konusunda, ne olduğunu bilmeksizin bir şey arıyorsam, az önce başlığını okuduğum kitabın kitaplıkta bulunduğunu bana söyleyebilecek ve onun üst kattaki yerini belirleyebileceksiniz.”</p>

  <p class="block_11">“Eğer Süleyman’ın sarayı konusunda gerçekten bir şey öğrenmek istiyorsanız,” dedi Malachi. “Ama bu, size vermeden önce Başrahip’in görüşünü almayı uygun bulacağım bir kitap.”</p>

  <p class="block_11">“En değerli ressamlarınızdan birinin kısa bir süre önce yok olduğunu öğrendim. Başrahip onun sanalından uzun uzun söz etti bana. Resimlediği elyazmalarını görebilir miyim?”</p>

  <p class="block_11">“Otranto’lu Adelmo,” dedi Malachi, William’a ilgisizce bakarak, “yaşı genç olduğu için yalnızca kenar süsleri yapardı. Çok canlı bir imgelemi vardı; bilinen şeylerden bilinmeyen şaşırtıcı şeyler yapmayı bilirdi; bir insan gövdesini bir al başıyla birleştiren biri gibi. Kitapları işte orada. Masasına henüz kimse dokunmadı.”</p>

  <p class="block_11">Adelmo’nun çalışma masasına yaklaştık; zengin bir biçimde süslenmiş bir mezmurlar kitabının sayfaları hâlâ üstünde duruyordu; parşömenlerin kraliçesi olan vellum yapraklarıydı bunlar; sonuncusu hâlâ masaya tutturulmuş duruyordu. Daha yeni süngertaşıyla kazınıp tebeşirle yumuşatılmış, rendeyle düzeltilmişti; ince bir uçla yanlarında açılmış minicik deliklerden, ressamın eline yol gösterecek tüm çizgiler çizilmişti. Sayfanın yarısı yazıyla doldurulmuş, rahip kenarlardaki desenlerin taslaklarını çizmeye başlamıştı. Öteki sayfalar bitmişti; William’la onlara bakarken bir hayranlık çığlığını tutamadık. Bu, kenarlarında, duyularımızın bizi alıştırdığının tam tersi bir dünyanın betimlendiği bir mezmurdu. Gerçeğin dile getirilmesi diye tanımlanan bir konuşmanın yanıbaşında, olağanüstü bilmecemsi imgeleriyle, ona derinden bağlı, köpeklerin tavşanlardan kaçtığı, geyiklerin aslanları avladığı tepetaklak bir evren üstüne yalanlarla dolu bir konuşma yer alıyordu; küçük kuş ayaklı başlar, sırtlarında insan eli olan hayvanlar, içinden ayakların fışkırdığı kıllı başlar, zebra gibi çizgili canavarlar, binlerce çözülmez düğümle kıvrım kıvrım yılansı boyunları olan dörtayaklılar, geyik boynuzlu maymunlar, kol ve bacakları andıran alıcı kuş biçimde dcnizkızları, başka insan gövdelerinin kamburlar gibi sırtlarından çıktığı kolsuz adamlar, karınlarında diş dolu ağızlar bulunan yaratıklar, at başlı insanlar ve insan bacaklı atlar, kuş kanatlı balıklar ve balık kuyruklu kuşlar, tek gövdeli çift başlı ya da tek başlı çift gövdeli canavarlar, horoz kuyruklu ve kelebek kanatlı inekler, başları balık sırtı gibi pul pul kadınlar, kertenkele burunlu yusufçuklarla, içiçe geçmiş iki başlı ejderhalar, kentorlar, filler, ağaç dallarına uzanmış mantikorlar, kuyrukları savaş düzeninde bir yaya dönüşmüş grifonlar, boyunları sonsuz uzunlukta şeytansı yaratıklar, insan biçimli dizi dizi hayvanlar, ve hayvan biçimli cüceler bazan aynı sayfa üstünde yansılandığını gördüğüm kırsal yaşam görünümlerinde bir araya gelmişlerdi; tüm kırsal yaşam, toprağı belleyenler, meyve toplayanlar, harman kaldıranlar, yün eğiren kadınlar, tilkilerin yanı sıra tohum saçanlar ve maymunların koruduğu kaleli bir kentin duvarlarına tırmanan ok ve yayla donatılmış kurtlar ve sansarlar öylesine etkileyici bir canlılıkla çizilmişti ki, resimleri canlı sanırdınız. Şurada bir baş harfi bir L oluşturacak biçimde kıvrılarak sayfanın alt kısmında bir ejderha oluşturuyor, burada “<i class="calibre2">söz</i>”<sup class="calibre3"><sup class="noteref" id="back_note_78"><a class="calibre4" href="../Text/index_split_141.html#note_78" title="78">78</a></sup></sup> sözcüğünü başlatan bir büyük V, gövdesinden doğal bir sürgün gibi bin kıvrımlı bir yılan çıkarıyordu; o yılandan da, yaprak ve salkım gibi başka yılanlar fışkırıyordu.</p>

  <p class="block_11">Mezmurlar kitabının yanında, kısa bir süre önce bitirildiği açıkça anlaşılan, inanılmaz derecede, avuç içine sığabilecek denli küçük boyutlu olağanüstü bir kitap vardı. Yazı inceydi; kenar süsleri ilk bakışta güçlükle görülebiliyor, tüm güzellikleri içinde görülebilmeleri için gözün onları yakından incelemesi gerekiyordu (insan, minyatürcünün böylesine sıkışık bir yerde böylesine bir canlılık etkisi yaratabilmek için onları hangi insanüstü araçla çizdiğini soruyordu kendi kendine). Kitabın tüm sayfa kenarları, olağanüstü güzellikle çizilmiş harflerin kıvrımlı betimlerinden, sanki onların doğal bir uzantısıymış gibi doğan minicik resimlerle kaplıydı: denizkızları, kaçan geyikler, ağızlarından ateş püsküren canavarlar, dizelerden solucanlar gibi fışkıran kolsuz insan gövdeleri. Bir noktada, üç değişik dizede yinelenen üç “Sanctus, Sanctus, Sanctus”u, sürdürmek istercesine, insan başlı üç güzel yabanıl hayvan resmi görülüyordu; bunların ikisi, bir öpüşle birleşmek için, biri k aşağı, biri yukarı doğru eğilmişti; burada mutlaka resmi açıklayacak, açık seçik olmasa bile derin bir tinsel anlam olduğuna inanmasam, hiç duraksamadan bu öpüşü utanç verici diye nitelerdim.</p>

  <p class="block_11">O sayfaları sessiz bir hayranlık ve gülme arasında izliyordum; çünkü resimler kutsal sayfaları yorumlasalar da kaçınılmaz olarak neşe eğilimi taşıyorlardı. Rahip William da gülümseyerek izliyordu onları. “Benim ülkemde bunlara Babewyn derler,” dedi.</p>

  <p class="block_11">“Galya’da da Babouin denir,” dedi Malachi. “Gerçekten de, Adelmo sanatını sizin ülkenizde öğrendi, ama daha önce Fransa’da öğrenim görmüştü. Habeş maymunları, yani Afrika’dan gelen maymunlar. Evlerin bir yamacın ucunda durduğu, toprağınsa gökyüzünde olduğu, tersine dönmüş bir dünyanın yaratıkları.”</p>

  <p class="block_11">Ülkemin yerli dilinde işitmiş olduğum bazı dizeleri anımsadım; onları yinelemekten kendimi alamadım:</p>

  <p class="block_3"> </p>

  <p class="block_22">Aller Wunder si geswigen, das herde himel hât überstigen, daz sult is vür ein Wunder wigen.</p>

  <p class="block_3"> </p>

  <p class="block_11">Malachi, aynı metinden sürdürdü:</p>

  <p class="block_3"> </p>

  <p class="block_11"><i class="calibre2">Erd ob un himel unter das sult ir hân besunder Vür aller Wunder ein Wunder</i>.<sup class="calibre3"><sup class="noteref" id="back_note_79"><a class="calibre4" href="../Text/index_split_142.html#note_79" title="79">79</a></sup></sup></p>

  <p class="block_3"> </p>

  <p class="block_11">“Aferin Adso,” dedi kütüphaneci. “Gerçekten de bu resimler, mavi bir kazın üstüne binilip gidilen bir derede balık avlayan doğanların, gökyüzündeki atmacaların ardına düşen ayıların, güvercinlerle birlikte uçan istiridyelerin ve üç devin tuzağa düşürülüp bir horoz tarafından yendiği o ülkeden söz ediyor.”</p>

  <p class="block_11">Dudakları solgun bir gülümseyişle aydınlandı. O zaman, konuşmayı belli bir çekingenlikle izlemiş olan öteki rahipler, kütüphanecinin onayını bekliyorlarmış gibi zavallı Adelmo’nun yeteneğini övüp onun gerçek dışı resimlerini birbirlerine göstererek yürekten gülmeye koyuldular. Herkes daha gülerken, omuzbaşımda ciddi ve sert bir ses duyduk.</p>

  <p class="block_11">“<i class="calibre2">Verba vana aut risui apta non loqui</i>.”<sup class="calibre3"><sup class="noteref" id="back_note_80"><a class="calibre4" href="../Text/index_split_143.html#note_80" title="80">80</a></sup></sup></p>

  <p class="block_11">Döndük. Bizimle konuşan, yılların ağırlığı altında ezilmiş, yalnız derisi değil, yüzü ve gözbebekleri de kar gibi beyaz bir rahipti. Kör olduğunu farkettim. Gövdesi yaşlılığın ağırlığıyla küçülmüş, ama sesi hâlâ görkemli, kolları bacakları güçlüydü. Bizi görüyormuş gibi bakıyordu; daha sonraları da onun hep sanki hâlâ görüyormuş gibi davranıp konuştuğunu gördüm. Ama sesinin tınısı, yalnızca, peygamberlik lütfuna ermiş birinin sesi gibiydi.</p>

  <p class="block_11">“Gördüğünüz, bu yaşı ve bilgisiyle saygıdeğer insan,” dedi Malachi William’a, yeni geleni göstererek, “Burgos’lu Jorge’dir. Grottaferrata’lı Alinardo’dan sonra manastırdakilerin tümünden daha yaşlı olduğundan, rahiplerin çoğu günah çıkarma gizliliği içinde günahlarını ona açarlar.” Sonra, yaşlı adama dönerek, “Karşınızdaki, konuğumuz, Baskerville’li William Birader’dir,” dedi.</p>

  <p class="block_11">“Umarım sözlerimden alınmamışsınızdır,” dedi yaşlı adam ters bir tonla. “İnsanların gülünç şeylere güldüklerini işittim ve onlara yasamızın ilkelerinden birini anımsattım. Mezmur yazarının dediği gibi, bir rahip suskunluk andı içtiği için güzel konuşmalardan kaçınıyorsa, bu, onun kötü sözlerden kaçınması gereğinin daha güçlü bir nedenidir. Ve eğer kötü sözler varsa, kötü imgeler de vardır. Bunlar, dünyanın nasıl yaratıldığı konusunda yalan söyleyen ve dünyayı yüzyıllar boyunca olageldiği ve sonsuza dek olacağının tam tersi olarak gösteren imgelerdir. Ama siz başka bir tarikattan geliyorsunuz; bana söylediklerine göre, o tarikatta en yersiz neşe bile hoşgörüyle karşılanıyormuş.” Benediktenler arasında, Assisi’li Ermiş Francesco’nun tarikatının en son ve en şaşırtıcı dölleri olan Fratelli ve Tinciler’e yorulan tuhaflıkları ima ediyordu. Ama William Birader bu imayı anlamazlıktan geldi.</p>

  <p class="block_11">“Kenar resimleri çoğu kez güldürür insanı; ama eğiticidir,” diye yanıtladı. “Nasıl vaazlarda, dindar kalabalıkların düş gücünü etkilemek için çoğu kez eğlenceli örnekler vermek gerekirse, resimlerin dili de bu saçmalıklara dalmalıdır. Her erdem ve her günah için hayvanlardan alınacak bir ders vardır; hayvanlar, insancıl dünyayı örneklerler.”</p>

  <p class="block_11">“A, evet,” dedi yaşlı adam, şakacı ama gülümsemeksizin, “erdemli olma isteği uyandırmak için her resim iyidir; yaradılış başyapıtının başaşağı çevrildiğinde gülme konusu olması koşuluyla. Böylece, Tanrı Sözü, lir çalan, kalkanla toprağı süren baykuş, kendilerini sabana koşan öküzler, yukarı doğru akan ırmak, tutuşan deniz, terk-i dünya eden kurt aracılığıyla kendini gösterir! Öküzlerle tavşan avına çıkılsın, baykuşlardan dilbilgisi öğrenilsin, köpekler pireleri ısırsın, tek gözlüler dilsizleri korusun, dilsizler ekmek istesin, karınca buzağı doğursun, kızarmış piliçler havada uçsun, evlerin damlarında pastalar bitsin, papağanlar güzel konuşma dersi versinler, tavuklar horozları döllesin, araba öküzlerin önüne koşulsun, köpek yatağa yatırılsın ve bunların tümü başlarının üstünde yürüsünler! Bütün bu saçmalıkların amacı nedir? Kutsal ilkeleri öğretmek bahanesiyle, Tanrı’nın yarattığı dünyanın tam tersi olan bir dünya!”</p>

  <p class="block_11">“Ama, <i class="calibre2">Areopagita</i>,”<sup class="calibre3"><sup class="noteref" id="back_note_81"><a class="calibre4" href="../Text/index_split_144.html#note_81" title="81">81</a></sup></sup> dedi William alçakgönüllülükle, “Tanrı’nın ancak en çarpuk çurpuk şeylerle gösterilebileceğini öğretir. San Vittore’li Ugo da, benzetme ne denli az benzerse, gerçek ne denli iğrenç ve çirkin yaratıkların perdesi arkasında açıklanırsa, insanın hayal gücünün, tensel doyumlara kendini o denli az kaptırdığını ve resimlerin çarpıtılmışlığının ardındaki gizemleri kavramaya zorlandığını anımsatıyordu bize...”</p>

  <p class="block_11">“Bu mantık yürütme biçimini bilirim! Cluny rahipleri <i class="calibre2">Citeaux’</i>lularla<sup class="calibre3"><sup class="noteref" id="back_note_82"><a class="calibre4" href="../Text/index_split_145.html#note_82" title="82">82</a></sup></sup> savaşırken, bunun, bizim tarikatımızın başlıca ilkesi olduğunu utanarak itiraf ederim. Ama Ermiş Bernardo haklıydı: Tanrı’nın yarattığı nesneleri <i class="calibre2">per speculum et in aenigmate</i><sup class="calibre3"><sup class="noteref" id="back_note_83"><a class="calibre4" href="../Text/index_split_146.html#note_83" title="83">83</a></sup></sup> açıklamak için, canavarlar ve hilkat garibeleri betimleyen insanoğlu yavaş yavaş kendi yarattığı hilkat garibelerinden hoşlanmaya ve zevk almaya başlar; bu nedenle de, artık yalnız onlar aracılığıyla görür. Siz, gözleri hâlâ görenler, avlunun sütun başlıklarına bir bakmanız yeter.” Eliyle pencereden dışarıyı, kiliseyi gösterdi: “Derin düşünceye dalmış rahiplerin gözleri önündeki o gülünç, o biçimsiz biçimlerin ve biçimli biçimsizliklerin anlamı nedir? O pis maymunların, o aslanların, o kentorların, ağızları karınlarında, tek ayaklı, yelken kulaklı, o yarı insan yaratıkların? O benekli kaplanların, o savaşan savaşçıların, borularını çalan o avcıların ve o tek başlı çok gövdelilerle tek gövdeli çok başlıların? Yılan kuyruklu dörtayaklılar, yüzleri dörtayaklıların yüzleri gibi olan balıklar, şurada, önden bakınca ata, arkadan koça benzeyen bir hayvan, burada boynuzlu bir at, böylece sürer gider; artık bir rahip için elyazmasından çok mermerleri okumak, Tanrı’nın buyruğunu düşünmektense insanoğlunun yapıtlarını değerlendirmek daha zevkli. Gözlerinizdeki istekten ve gülüşlerinizden utanın.”</p>

  <p class="block_11">Yaşlı adam soluk soluğa sustu. Belki de yıllardır kör olmasına karşın, kötülüklerini kınadığı resimleri hâlâ anımsayan belleğinin canlılığına hayranlık duydum. Onları böylesine tutkuyla hâlâ betimleyebildiğine göre, onları gördüğü zaman o resimlerin onu kışkırtmış olmasından kuşkulandım. Ama günahın en baştan çıkarıcı betimlemelerine, onun büyüsünü ve etkilerini kınayan, sarsılmaz erdem sahibi kişilerin sayfalarında rastlamışımdır çoğu kez. Bu da gösteriyor ki, bu insanlar, gerçeğe tanıklık etmek için öylesine bir tutkuyla itilirler ki, Tanrı sevgisi uğruna, Mel’un’un onları büyülemek için başvurduğu yolları insanlara daha iyi öğretebilmek amacıyla büründüğü tüm ayartmaları kötülüğe yormakta duraksamazlar; böylece yazarlar, Mel’un’un onları hangi yollarla büyülediğini insanlara daha iyi anlatırlar. Gerçekten de, Jorge’nin sözleri, dehlizdeki, henüz görmediğim aslanlarla maymunları görmek için büyük bir istekle doldurdu içimi. Ama Jorge düşüncelerimin akışını kesti; çünkü daha az heyecanlı bir sesle yeniden konuşmaya başladı:</p>

  <p class="block_11">“Efendimizin bize doğru yolu göstermek için böyle saçma şeylere başvurmaya ihtiyacı yoktu. Onun mesellerinde gülmeye ya da korkuya yol açan hiçbir şey yoktur. Oysa şimdi ölümünün yasını tuttuğumuz Adelmo, çizdiği canavarlardan öylesine zevk alıyordu ki, onların simgeledikleri asıl şeyleri gözden kaçırdı. Ve tüm ki -tüm diyorum,” sesi ciddileşti ve tehdit edici oldu, “acayiplik yollarını izledi. Bundan ötürü onu nasıl cezalandıracağını Tanrı bilir.”</p>

  <p class="block_11">Ortalığa ağır bir sessizlik çöktü. Salvamec’li Venantius bu sessizliği bozma yürekliliğini gösterdi. “Saygıdeğer Jorge,” dedi, “erdeminiz haksız kılıyor sizi. Adelmo ölmeden iki gün önce burada, yazı salonunda bilimsel bir tartışmada hazır bulundunuz. Adelmo, tuhaf ve fantastik imgelere yer verse de, sanatının, göksel varlıkları bilme aracı olarak Tanrı’nın yüceliğine yönelik olmasına özen gösteriyordu. Az önce William Birader, çarpıtarak öğrenmekten söz eden Areopagita’yı andı. Adelmo da o gün, kutsal nesnelerin, soylu bedenlerden çok aşağılık bedenler aracılığıyla ortaya konması gerektiğini söyleyen bir başka yüce yetkenin, Aquinas’lı bilginin sözlerini aktarmıştı. Çünkü, önce, insan ruhu böylece yanılgıdan daha kolay kurtulur; gerçekten de, bazı özelliklerin kutsal nesnelere yakıştırılamayacağı ve soylu bedensel varlıklarla betimlenecek olurlarsa kuşkuya yol açacakları açıktır. İkincisi, yeryüzünde Tanrı’ya ilişkin bilgimize bu temsili betimleme daha uygun düşer; gerçekten de Tanrı yeryüzünde kendini var olandan çok var olmayanda gösterir; bu nedenle de bu benzetimler Tanrı’dan ne denli uzaklaşırsa, bize onun hakkında o denli kesin bir fikir verirler; çünkü böylece onun söylediğimiz ve düşündüğümüz her şeyin üstünde olduğunu biliriz. Üçüncüsü de, böylece bunlar değersiz kimselerden daha iyi gizlenir. Özetle, o gün biz gerçeğin hem kurnazca, hem de bilmece gibi şaşırtıcı anlatımlarla nasıl açıklanabileceğini anlamaya çalışıyorduk. Adelmo’ya büyük Aristo’nun yapıtlarında bu konuda çok açık seçik sözcükler bulduğumu anımsattım...”</p>

  <p class="block_11">“Anımsamıyorum,” diye onun sözünü kesti Jorge, kuru bir sesle, “çok yaşlıyım. Anımsamıyorum. Belki de ciddiliğin ölçüsünü kaçırdım ben. Artık geç oldu, gitmeliyim.”</p>

  <p class="block_11">“Anımsamayışınız tuhaf,” diye üsteledi Venantius, “çok bilgece ve güzel bir tartışmaydı; Benno’yla Berengar da katılmışlardı. Gerçekte, sorun, ozanların da salt zevk için tasarladıkları görülen, üstü kapalı benzetimlerin, sözcük oyunlarının ve bilmecelerin bizi nesneler üstüne yeni ve şaşırtıcı bir biçimde düşünmeye götürüp götürmeyeceğiydi; ben bunun da akıllı kişilerden beklenen bir erdem olduğunu söylemiştim... Hatta Malachi de oradaydı...”</p>

  <p class="block_11">“Saygıdeğer Jorge anımsamıyorsa, yaşına ve zihninin yorgunluğuna saygı göster... Yoksa her zaman canlıdır belleği,” diye söze karıştı tartışmayı izleyen rahiplerden biri. Tümce tedirgin bir ses tınısıyla söylenmişti - en azından başında; çünkü konuşan, yaşlı adam için saygı isterken, gerçekte bir güçsüzlüğe dikkat çektiğinin bilincine varınca yavaşlamış, cümleyi neredeyse bir özür dileme fısıltısıyla bitirmişti. Kütüphaneci yardımcısı Arundel’li Berengar’dı konuşan. Soluk yüzlü bir genç adamdı; onu incelerken, Ubertino’nun Adelmo’yu nasıl betimlediğini anımsadım: Gözleri kösniil bir kadının gözlerini andırıyordu. Şimdi herkesin kendisine yönelen bakışlarından ürkmüş, ellerini, bir iç gerilimi yatıştırmak isteyen biri gibi kavuşturmuştu.”</p>

  <p class="block_11">Venantius’un tepkisi olağandışıydı. Berengar’a öyle bir bakışla baktı ki, Berengar gözlerini önüne indirdi. “Pekâla, Birader,” dedi, “bellek bir Tanrı vergisiyse, unutma yeteneği de iyi bir şey olabilir ve saygı duyulmalıdır. Kendisiyle konuşmakta olduğum yaşlı rahip kardeşimizin bu özelliğine saygı duyuyorum ben. Ama senden, burada, sevgili arkadaşlarından biriyle birlikte bulunduğumuz sırada olanları daha kesin anımsamanı beklerdim...”</p>

  <p class="block_11">Venantius’un, ses tonuyla “sevgili” sözcüğünü vurgulayıp vurgulamadığını anlayamadım. Gerçek şu ki, hazır bulunanlar arasında bir tedirginlik sezinledim. Her biri ayrı bir yöne bakıyordu ve hiç kimse kıpkırmızı kesilen Berengar’a bakmadı. Malachi hemen yetkili bir sesle araya girdi: “Gelin, William Birader,” dedi, “size başka ilginç kitaplar göstereceğim.”</p>

  <p class="block_11">Grup dağıldı. Berengar’ın Venantius’a kin dolu bir bakışla baktığını, Venantius’un da ona sessiz bir güvensizlik içinde, aynı bakışla karşılık verdiğini farkettim. Yaşlı Jorge’nin uzaklaşmakta olduğunu görünce, bir saygı duygusunun etkisiyle elini öpmek için diz çöktüm. Yaşlı adam elini öptürdü, başıma koydu ve kim olduğumu sordu. Adımı söyleyince yüzü aydınlandı.</p>

  <p class="block_11">“Büyük ve güzel bir ad taşıyorsun,” dedi. “Montieren-Derli Adso’nun kim olduğunu biliyor musun?” diye sordu. İtiraf ederim, bilmiyordum. Bunun üzerine, Jorge ekledi: “<i class="calibre2">Libellus de Antichristo</i><sup class="text_4"><sup class="noteref" id="back_note_84"><a class="calibre4" href="../Text/index_split_147.html#note_84" title="84">84</a></sup></sup> adında büyük ve olağanüstü bir kitabın yazarıydı; olacakları gördü o kitapta; ama yeterince kulak verilmedi ona.”</p>

  <p class="block_11">“Kitap onuncu yüzyıldan önce yazıldı,” dedi William, “ama sözünü ettiği şeyler gerçekleşmedi...”</p>

  <p class="block_11">“Görecek gözü olmayanlar için,” dedi kör adam. “Deccal’ın yolları ağır ve çetindir. Onu beklemediğimiz zaman gelir; havarinin öne sürdüğü hesabın yanlış olduğundan değil, onun ustalığını anlamadığımızdan.” Sonra alabildiğine yüksek bir sesle, yüzü salona dönük, yazı salonunun tonozlarını sarsarak bağırdı: “Geliyor! Son günlerinizi benekli derili, kıvrık kuyruklu küçük canavarlara gülerek boşa harcamayın! Son yedi günü boşa harcamayın!”</p>

  <p class="block_18"><br class="calibre6" id="calibre_pb_11" /></p>
</body>
</html>
