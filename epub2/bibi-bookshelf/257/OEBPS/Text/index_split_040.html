<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_18"><b class="calibre7">Dördüncü Gün</b></p>

  <p class="block_24" id="id_Toc405308379"><span class="text_2">GECE<br class="calibre5" /></span><i class="calibre2">Salvatore acıklı bir biçimde Bernardo Gui tarafından görülüyor, Adso’nun sevdiği kız büyücülük suçuyla yakalanıyor ve herkes eskisinden daha da mutsuz ve kaygılı yatmaya gidiyor.</i></p>

  <p class="block_17"> </p>

  <p class="block_11">Tam yemekhaneye geri dönüyorduk ki, mutfak yönünden gelen bağrışmalar işittik ve belli belirsiz ışık çıkıntıları gördük. William hemen lambayı söndürdü. Duvarlara tutuna tutuna mutfağa açılan kapıya yaklaştık; sesin dışarıdan geldiğini anladık, ama kapı açıktı. Sonra sesler ve ışıklar uzaklaştı, biri hızla kapıyı çarptı. Tatsız bir şeyin ön belirtisi olan büyük bir gümbürtü işitildi. Çabucak kemik mezarlığından geçip boşalmış olan kilisede yeniden ortaya çıktık; güney kapısından dışarı çıktık; avluda meşalelerin parıltısını gördük.</p>

  <p class="block_11">Yaklaştık; o kargaşalıkta yatakhaneden ya da hacılar konukevinden çıkıp olay yerine varmış olan birçokları gibi biz de dışarı fırlamıştık. Okçuların, gözlerinin akı gibi apak olmuş Salvatore’yle ağlamakta olan bir kadını sımsıkı tutmakta olduklarını gördük. Yüreğim sıkıştı: Oydu, düşüncelerimin kızı. Beni görünce tanıdı; yalvaran, umarsız bir bakışla baktı bana. Atılıp onu kurtarmak için bir dürtü duydum, ama William kulağıma hiç de sevecen olmayan azarlar fısıldayarak beni tuttu. Şimdi rahipler ve konuklar her yandan koşuşuyorlardı.</p>

  <p class="block_11">Başrahip geldi, Bernardo Gui geldi, okçuların yüzbaşısı ona kısaca bilgi verdi. Olanlar bunlardı işte.</p>

  <p class="block_11">Sorgucunun buyruğuyla okçular gece tüm yapılar bütününde devriye geziyorlardı; ana kapıdan kiliseye giden yola, bahçelerin bulunduğu bölgeye ve Aedificium’un önyüzüne özel bir dikkat gösteriyorlardı (niçin? diye sordum kendi kendime; sonra anladım: Çünkü açıkça görülüyordu ki Bernardo, hizmetçi ve aşçılardan, geceleri manastırın dış duvarlarıyla mutfak arasında gidip gelmeler olduğunu öğrenmişti; ne yazık ki, belki de tam olarak bunlardan kimin sorumlu olduğunu bilmiyordu; belki budala Salvatore niyetini bana açıkladığı gibi, mutfakta ya da ambarlarda bir zavallıya da bundan söz etmiş, o da bunu, öğleden sonraki soruşturmadan korkuya kapılıp yem olarak Bernardo’ya aktarmıştı). Karanlıkta sis içinde sakınımla dolaşırken, okçular sonunda Salvatore’yi yanındaki kadınla birlikte, mutfak kapısının önünde ipe sapa gelmez şeyler söylerken bulmuşlardı.</p>

  <p class="block_11">“Bu kutsal yerde bir kadın ha! Hem de bir rahiple birlikte!” dedi sert bir sesle Bernardo, Başrahip’e dönerek. “Yüce efendimiz,” diye sürdürdü, “eğer yalnızca erdenlik andının çiğnenmesi söz konusu olsaydı, bu adamı cezalandırmak sizin yetkinize girerdi. Ama bu iki sefil insanın davranışlarının tüm konukların gönenciyle bir ilgisi olup olmadığını henüz bilmediğimiz için, önce bu gizemi aydınlatmalıyız.</p>

  <p class="block_11">Buraya bak, sefil adam.” Salvatore’nin gizlemeye çalıştığı açık seçik görünen çıkını göğsünden kaptı. “Bunun içinde ne var?”</p>

  <p class="block_11">Ben biliyordum: bir bıçak, çıkın açılır açılmaz çılgın gibi miyavlayarak kaçan bir kara kedi ve daha şimdiden kırılmış, yapış yapış, benden başka herkese kan ya da safra, ya da pis bir madde gibi görünen iki yumurta. Salvatore mutfağa girip kediyi öldürerek gözlerini oymak üzereydi; kimbilir ne sözler vererek kızı kendisiyle birlikte gitmeye razı etmişti. Ne söz verdiğini ben hemen anladım. Okçular, pis pis gülmeler, açık saçık sözler arasında kızın üstünü aradılar; ölmüş, ama henüz yolunmamış bir horoz buldular. Kötü bir talih eseri, tüm kedilerin kara göründüğü gecede horoz da tıpkı kedi gibi kara görünüyordu. Bense zavallı aç yaratığı kandırmak için daha fazlasına gerek olmadığını düşünüyordum; zaten dün gece o değerli öküz yüreğini de (üstelik bana olan aşkından!) bırakıp gitmişti...</p>

  <p class="block_11">“Ooo!” diye bağırdı Bernardo, büyük bir ilgiyle. “Kara bir kedi ve kara bir horoz... Bu teçhizatı bilirim ben...” Oradakiler arasında William’ı seçti: “Siz de biliyorsunuz, değil mi, William Birader? Üç yıl önce, Kilkenny’de, şu kız, kendisine bir kara kedi biçiminde görünen bir şeytanla ilişkide bulunduğunu söylediğinde siz orada sorgucu değil miydiniz?”</p>

  <p class="block_11">Üstadım korkaklığından ötürü susuyormuş gibi geldi bana; kolunu yakalayıp onu sarstım, umutsuzca fısıldadım: “Yemek için olduğunu söylesenize ona...”</p>

  <p class="block_11">Kolunu kurtarıp nazik bir biçimde Bernardo’ya döndü: “Sonuçlara varmanız için benim eski deneylerime gereksiniminiz olduğunu sanmıyorum,” dedi.</p>

  <p class="block_11">“Yo, hayır, çok daha yetkili tanıklar var,” diye gülümsedi Bernardo. “Bourbon’lu Stephan, Kutsal Ruh’un yedi erdemi üstüne yazdığı incelemede anlatır: Ermiş Dominique, Fanjeaux’da, sapkınlar aleyhinde vaaz verdikten sonra bazı kadınlara o zamana dek hizmet etmiş oldukları efendilerini göreceklerini açıkladı. Birden kadınların arasına iri bir köpek büyüklüğünde korkunç bir kedi fırladı; alev alev yanan kocaman gözleri, göbeğine dek inen kanlı bir dili, ne yana döndürürse döndürsün, dolaştıkça, Şeytan’a tapanların, bu arada Templar şövalyelerinin toplantıları sırasında, her zaman öpme alışkanlığında oldukları o anüse yaraşır biçimde, tüm anüslerden daha pis kokulu olan arkasının iğrençliğini gösteren yukarı doğru dimdik kısa bir kuyruğu vardı. Kadınların çevresinde bir saat dönendikten sonra kilise çanının ipine sıçradı, ardında pis kokulu dışkısını bırakarak ta tepeye dek tırmandı. Kedi, Insulis’li Alanus’a göre, içinde Lucifer’in vücut bulduğuna inandıkları için gerisini öptükleri bu hayvandan ötürü adlarını <i class="calibre2">catus</i>’tan<sup class="calibre3"><sup class="noteref" id="back_note_279"><a class="calibre4" href="../Text/index_split_342.html#note_279" title="279">279</a></sup></sup> alan Katarlar’ın gözde hayvanı değil midir? Hem, bu iğrenç davranış, De legibus’ta La Verna’lı William tarafından da doğrulanmamış mıdır? Sonra, Albertus Magnus da, kedilerin gizil güçlü şeytanlar olduklarını söylemez mi? Saygıdeğer Jacques Fournier Birader, Carcassone’lu sorgucu Geoffrey’nin, ölüm döşeğinde, ölünün artıklarını alaya almak isteyen şeytanlardan başka bir şey olmayan iki kara kedinin belirdiğini anımsatmaz mı?”</p>

  <p class="block_11">Rahipler arasında bir yılgınlık mırıltısı dolaştı; birçokları haç çıkardılar.</p>

  <p class="block_11">“Başrahip efendimiz, Başrahip efendimiz,” diyordu Bernardo bu arada, erdemli bir tavırla, “belki de saygıdeğer efendimiz, günahkârların bu araçlarla ne yaptıklarını bilmiyorsunuz! Ama ben iyi biliyorum, Tanrı esirgesin! Alabildiğine kötü kadınların kendi cinslerinden kimselerle, gecenin en karanlık saatlerinde kara kedileri, kendilerinin de yadsıyamadıkları mucizeler yaratmak için kullandıklarını gördüm: Bazı hayvanlara binerek geceye sığınıp, kösnül karabasanlara dönüşmüş kölelerini artlarında sürükleyerek çok uzaklara gidiyorlardı... Şeytan, horoz ya da kapkara bir başka hayvan biçiminde onlara görünür, hatta onunla -bana nasıl diye sormayın- yatarlar bile. Daha kısa bir süre önce, efendimiz Papa’nın canına kıymak için, bu tür karabüyüyle tılsımlı içkiler ve merhemler hazırlandı, yemeklerine zehir kondu. Papa ancak olağanüstü takılarla donandığı için kendini koruyabildi ve zehiri tanıyabildi; çünkü yılan dili biçimindeki bu takılardaki görkemli zümrüt ve yakutlar, yiyeceklerin içinde zehir bulunduğunu kutsal güç sayesinde ortaya çıkarmaya yarıyorlardı. Tanrı’ya şükür Fransa Kralı bu çok değerli dillerden tam on bir tane armağan etmişti ona; böylece efendimiz Papa ölümden kurtulabildi! Papa’nın düşmanlarının sayısının daha çok olduğu doğrudur, on yıl önce tutuklanmış olan sapkın Bernard Delicieux hakkında neler öğrenildiğini herkes bilir: Evinde kara büyü kitapları bulunmuştu; en aşağılık sayfalarına, düşmanlara zarar vermek için mumdan heykelciklerin yapılışına ilişkin tarifeleri kapsayan notlar yazılmıştı. İnanır mısınız? Evinde, Papa’nın imgesini yansıtan, gövdesinin can damarları kırmızı halkalarla çevrili, hayran olunacak bir ustalıkla yapılmış heykelcikler bile bulundu; herkes bilir ki bir ipe asılmış böyle bir heykelcik bir aynanın önüne konur, sonra bu can damarları iğnelerle delinir, sonra da... Ah, bu iğrenç işlemler üstünde niçin duruyorum? Papa kendisi, daha geçen yıl, <i class="calibre2">Super illius specula</i> buyruğunda bunlardan söz etmiş, onları betimlemiş ve mahkûm etmişti. Gerektiği gibi inceleyebilmemiz için, umarım bu zengin kitaplığınızda bu buyruğun bir kopyası vardır...”</p>

  <p class="block_11">“Var, var,” diye heyecanla doğruladı Başrahip büyük bir üzüntüyle.</p>

  <p class="block_11">“Güzel,” diye sözünü bağladı Bernardo. “Olay daha şimdiden açık görünüyor bana. Baştan çıkarılmış bir rahip, bir büyücü, çok şükür gerçekleşmemiş bir büyü. Amaç nedir? Öğrenmemiz gereken bu; bunu öğrenmek için de birkaç saatlik uykumu feda etmeye hazırım. Zatıâlileri bana bu adamın kapatılabileceği bir yer vermek lütfunda bulunurlar mı?..”</p>

  <p class="block_11">“Bodrumda demircilerin işliğinde hücrelerimiz var,” dedi Başrahip, “bir şans eseri olarak çok seyrek kullanılıyor; yıllardır boş duruyorlar...”</p>

  <p class="block_11">“Şans ya da şanssızlık,” dedi Bernardo. Sonra okçulara kendilerine yol gösterecek birini bulmalarını ve iki tutukluyu ayrı ayrı hücrelere koymalarını, adamı, Bernardo’nun az sonra aşağıya inip onu sorguya çekerken yüzünü iyi görebileceği bir biçimde, duvara gömülü halkalara iyice bağlamalarım buyurdu. “Kıza gelince,” diye ekledi, “kim olduğu açık; onu bu gece sorguya çekmeye değmez. Büyücü olarak yakılmadan önce onu bekleyen başka duruşmalar var. Eğer büyücüyse kolay konuşmayacaktır. Ama belki rahip” (kendisine son bir şans tanıdığını anlatmak istercesine tir tir titreyen Salvatore’ye gözlerini dikti), “gerçeği anlatarak ve suç ortaklarını ele vererek hâlâ tövbe edebilir,” diye ekledi.</p>

  <p class="block_11">Rahiple kızı sürükleyerek götürdüler; biri suskun, yıkık, neredeyse ateşli; öteki ağlıyor, tekmeler atıyor, mezbahaya götürülen bir hayvan gibi böğürüyordu. Ama ne Bernardo, ne okçular, ne de ben, köylü diliyle ne söylediğini anlamıyorduk. Ne denli bağırıp çağırırsa çağırsın, dilsiz gibiydi. Öyle sözcükler vardır ki bize güç verir; öyleleri de vardır ki bırakılmışlığımızı daha da artırır; Efendimizin, bilginin ve erkin evrensel diliyle kendilerini dile getirme yeteneği bağışlamadığı basit insanların kaba sözcükleri bu türdendir.</p>

  <p class="block_11">Bir kez daha onun ardından gitmeye davrandım; bir kez daha William yüzünün kesin anlatımıyla beni engelledi. “Kımıldama, budala,” dedi, “kızın işi bitik; yanık et o artık.”</p>

  <p class="block_11">Bir çelişik düşünceler karmaşası içinde gözlerimi kıza dikmiş, sahneyi ürküntüyle izlerken, omzuma birinin dokunduğunu duydum. Neden bilmem, daha arkama dönüp bakmadan Ubertino’nun dokunuşunu tanıdım.</p>

  <p class="block_11">“Büyücüye bakıyorsun, değil mi?” diye sordu bana. Yaşantımı bilmesinin olanaksız olduğunu biliyordum; bu nedenle, salt o korkunç insancıl duyguları anlama sezgisiyle bakışımın yoğunluğunu yakaladığı için böyle söylemişti.</p>

  <p class="block_11">“Hayır...” diye savundum kendimi, “ona bakmıyorum... yani belki de bakıyorum, ama o büyücü değil... büyücü olup olmadığını bilmiyoruz, belki de suçsuzdur...”</p>

  <p class="block_11">“Güzel olduğu için bakıyorsun ona. Güzel, değil mi?” diye sordu olağanüstü bir sıcaklıkla, kolumu sıkarak. “Eğer ona güzel olduğu için bakıyorsan ve heyecanlanıyorsan (heyecanlandığını biliyorum, çünkü ona yüklenen suç onu senin için daha da çekici kılıyor); eğer ona bakıyor ve istek duyuyorsan, bu bile yeter onun büyücü olmasına. Uyanık ol, oğlum... Bedenin güzelliği deriyle sınırlıdır. İnsanlar derinin altında ne olduğunu görebilselerdi, Boeotia’lı vaşağın başına geldiği gibi, kadınları görünce tir tir titrerlerdi. Bütün bu güzellik, balgam, kan, sıvı ve safradan oluşur. Burun deliklerinin, boğazın, karnın içinde nelerin saklı olduğunu düşünürsen, pislikten başka bir şey bulamazsın. Balgama ya da gübreye parmak uçlarınla bile dokunmak insanı tiksindirirken, o gübreyle dolu çuvalı kucaklamayı nasıl isteyebiliriz?”</p>

  <p class="block_11">İçimden kusmak geldi. Artık bu sözcükleri dinlemek istemiyordum. Üstadım yardımıma koştu; bu sözleri o da işitmişti. Sertçe Ubertino’ya yaklaştı, kolunu yakalayıp kolumdan çekti.</p>

  <p class="block_11">“Yeter, Ubertino,” dedi. “Az sonra o kızcağıza işkence yakılacak, sonra da yakılacak. Tıpkı senin dediğin gibi, balgama, kana, sıvı ve safraya dönüşecek. Ama, derisinin altındaki, Efendimizin o deriyle korunmasını ve süslenmesini istediği şeyi kazıyıp çıkaracak kimseler, bizim gibi insanlar olacak. Hem, ilk madde bakımından, sen ondan daha iyi değilsin. Bırak çocuğu.”</p>

  <p class="block_11">Ubertino allak bullak oldu. “Belki de günah işledim,” diye mırıldandı. “Kuşkusuz günah işledim. Bir günahkâr başka ne yapabilir?”</p>

  <p class="block_11">Şimdi herkes olay hakkında konuşarak gene içeri giriyordu. William, kısa bir süre, ona ne düşündüğünü soran Michele’nin ve öteki Minoritlerin yanında kaldı.</p>

  <p class="block_11">“Bernardo’nun elinde bir koz var şimdi; iki anlama da gelse. Manastırda, Avignon’da, Papa’ya karşı yapılmış olan şeyleri yapan kara büyücüler dolaşıyor. Kuşkusuz bu bir kanıt değil; her şeyden önce de, yarınki toplantıyı baltalamak için kullanılamaz. Bu gece, o aşağılık adamdan başka ipuçları elde etmeye çalışacak; ama bunlardan hemen yarın sabah yararlanmayacağından eminim. Onları yedekte saklayıp, ileride tartışmaların gidişi hoşuna gitmeyecek bir yön alırsa, bunu engellemek için yararlanacak onlardan.”</p>

  <p class="block_11">“Bize karşı kullanılabilecek bir şey söyletebilir mi ona?” diye sordu Cesena’lı Michele.</p>

  <p class="block_11">William kararsızdı: “Umarım söyletemesin,” dedi. Salvatore, kendisinin ve kilercinin geçmişi hakkında bize anlatmış olduklarını Bernardo’ya da anlatacak, geçici de olsa Ubertino’yla ilişkileri konusunda bir imada bulunacak olursa, oldukça can sıkıcı bir durumun doğabileceğini farkettim.</p>

  <p class="block_11">“Ne olursa olsun, olayların gelişmesini bekleyelim,” dedi William, serinkanlılıkla. “Hem zaten, Michele, her şey önceden kararlaştırıldı. Ama sen denemek istiyorsun.”</p>

  <p class="block_11">“İstiyorum,” dedi Michele, “Tanrı bana yardım edecektir. Ermiş Francesco hepimizin yardımcısı olsun.”</p>

  <p class="block_11">“Amin,” diye karşılık verdiler hepsi de.</p>

  <p class="block_11">“Belli olmaz,” oldu, William’ın saygısızca yorumu. “Ermiş Francesco belki de bir yerde, Efendimizle yüzyüze gelmeksizin onun yargısını bekliyordun”</p>

  <p class="block_11">“Sapkın Ioannes’e lanet olsun!” diye homurdandığını işittim Jerome’un, herkes yatmaya giderken. “Bizi şimdi ermişlerin yardımından da yoksun bırakırsa, sonumuz nice olur, biz zavallı günahkârların?”</p>

  <p class="block_29"><span class="text_3"><br class="calibre6" id="calibre_pb_40" /></span></p>
</body>
</html>
