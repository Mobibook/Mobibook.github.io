<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_20" id="calibre_pb_27">“Ben de inanıyorum. Ama buna inanmak için, basit insanların, biricik iyi sezgi olan birey sezgisine sahip olmakta haklı olduklarından emin olmalıyız. Ama eğer bireyin sezgisi biricik iyi sezgiyse, iyi büyünün, onun aracılığıyla ve onu yorumlayarak işlevsel olacağı, evrensel yasaları yeniden oluşturmayı bilim nasıl başaracaktır?”</p>

  <p class="block_11">“Evet,” dedim, “bunu nasıl yapabilir?”</p>

  <p class="block_11">“Artık ben de bilmiyorum. Oxford’da, şimdi Avignon’da bulunan arkadaşım Ockham’lı William’la birçok tartışmamız oldu. Zihnime kuşku tohumları saçtı. Çünkü eğer yalnızca bireyin sezgisi doğruysa, aynı nedenler aynı sonuçları doğurur önermesini kanıtlamak güç olur. Tek bir beden, bir yerde soğuk ya da sıcak, tatlı ya da acı, ıslak ya da kuru olabilir; bir başka yerdeyse olmayabilir. Sonsuz yeni varlıklar yaratmaksızın tek parmağımı bile kıpırdatamazsam, tüm nesneleri düzenleyen evrensel bağı nasıl ortaya çıkarabilirim? Çünkü böyle bir edimle, parmağımla tüm öteki nesnelerin konumu arasındaki ilişkiler değişir. Zihnim tek tek varlıklar arasındaki bağıntıları ilişkiler aracılığıyla algılar; ama bunun evrensel ve değişmez olduğunun güvencesi nedir?”</p>

  <p class="block_11">“Ama belli bir cam kalınlığının belli bir görme gücüne denk düştüğünü biliyorsunuz; bunu bildiğiniz için de, şimdi kendinize yitirdiğiniz camlar gibi camlar yapabiliyorsunuz; yoksa nasıl yapabilirdiniz?”</p>

  <p class="block_11">“Zekice bir yanıt, Adso. Gerçekten de benim geliştirdiğim önerme şu: Eşit kalınlık, kaçınılmaz olarak eşit görme gücüne denk düşer. Bu önermeyi ortaya attım; çünkü başka vesilelerle, aynı tip bireysel sezgilerim oldu. Kuşkusuz, bitkilerin sağaltma gücünü sınayan herkes, aynı türden tek tek bitkilerin hasta üzerinde aynı nitelikte eşit etkileri olduğunu bilir; bu nedenle de araştırmacı, belli tipten her bitkinin ateşli hastalara iyi geldiği ya da belli tipten her camın gözün görme yetisini eşit ölçüde artırdığı önermesini biçimlendirir. Bacon’un sözünü ettiği bilim kuşkusuz bu önermelere dayanıyor. Dikkat et, nesnelere ilişkin önermelerden söz ediyorum, nesnelerden değil. Bilim önermeler ve onların terimleriyle uğraşır; terimler de tekil nesneleri belirtirler. Anlıyorsun, değil mi, Adso, önermemin doğruluğuna inanmalıyım; çünkü onu deneyle öğrendim; ama ona inanmak için evrensel yasalar olduğunu varsaymalıyım. Ama onlardan söz edemiyorum; çünkü evrensel yasaların ve kurulu bir düzenin var olduğu kavramının kendisi, Tanrı’nın bunların tutsağı olduğunu sezdirir; oysa Tanrı öylesine saltık bir biçimde özgür bir şeydir ki, eğer isterse isteminin tek bir edimiyle dünyayı değiştirebilir.”</p>

  <p class="block_11">“Eğer doğru anlıyorsam, bir şey yapıyorsunuz ve niçin yaptığınızı biliyorsunuz, ama ne yaptığınızı, niçin bildiğinizi bilmiyorsunuz.”</p>

  <p class="block_11">William’ın bana beğenerek baktığını övünçle söylemeliyim. “Belki de öyledir. Ne olursa olsun, bu sana, inandığım halde, inandığım gerçek konusunda niçin böyle kararsız kaldığımı anlatır.”</p>

  <p class="block_11">“Siz Ubertino’dan daha gizemcisiniz!” dedim, kötücüllükle.</p>

  <p class="block_11">“Belki de. Ama gördüğün gibi, doğanın nesneleri üstünde çalışıyorum. Yürütmekte olduğum soruşturmada da kimin iyi, kimin kötü olduğunu değil, dün gece yazı salonunda kimin bulunduğunu, gözlük camlarını kimin aldığını, karda bir başka gövdeyi sürükleyen bir gövdenin izlerini kimin bıraktığını ve Berengar’ın nerede olduğunu öğrenmek istiyorum. Bunlar olgulardır. Daha sonra onları birbirine bağlamaya çalışacağım - eğer yapabilirsem, çünkü hangi sonucun hangi nedenden doğduğunu söylemek güç. Bir meleğin araya girmiş olması her şeyi değiştirmeye yeterdi; böylece bir şeyin, başka bir şeyin nedeni olduğunun kanıtlanamamasında şaşılacak bir şey yok. Gene de insan her zaman denemeli bunu; şimdi benim yaptığım gibi.”</p>

  <p class="block_11">“Sizin yaşamınız çetin,” dedim.</p>

  <p class="block_11">“Ama Brunellus’u buldum,” diye bağırdı William, iki gün önceki at olayını anımsayarak. “Öyleyse dünyanın bir düzeni var!” diye bağırdım ben de, zafer kazanmışçasına. “Öyleyse, benim şu zavallı kafamda birazcık düzen var,” diye yanıtladı William.</p>

  <p class="block_11">Tam o sırada Nicola, zafer kazanmışçasına, elindeki hemen hemen bitmiş bir çatalı göstererek yeniden içeri girdi.</p>

  <p class="block_11">“Bu çatal zavallı burnumun üstüne konunca,” dedi William, “belki zavallı kafam daha da düzenli olur.”</p>

  <p class="block_11">Bir çömez gelip Başrahip’in William’ı görmek istediğini ve onu bahçede beklediğini bildirdi. Üstadım deneylerini ertelemek zorunda kaldı ve hızlı hızlı buluşma yerine doğru yürüdük. Oraya yaklaşırken William sanki unuttuğu bir şeyi ancak o anda anımsamış gibi elini alnına vurdu. “Bu arada,” dedi, “Venantius’un kabala işaretlerini çözdüm.”</p>

  <p class="block_11">“Tümünü mü? Ne zaman?”</p>

  <p class="block_11">“Sen uyurken. Hem tümüyle ne kastettiğine bağlı. Mum ışığında beliren işaretleri çözdüm; senin kopya ettiklerini. Yunanca notlarınsa yeni camlarıma kavuşuncaya dek beklemeleri gerekecek.”</p>

  <p class="block_11">“Peki? Finis Africae’nin giziyle mi ilgiliydi?”</p>

  <p class="block_11">“Evet, anahtar da oldukça kolaydı. Venantius, beş gezegen, on iki burç, iki ışık veren gök cismi ve dünya için de sekiz işaret kollanmış. Toplam yirmi işaret. Latin alfabesinin harfleriyle bağlantı kurmaya yeterli - ‘unum’ ve ‘velut’ sözcüklerinin baş harflerinin sesini belirtmek için aynı harfi kullanabileceğini düşünürsen<sup class="calibre3"><sup class="noteref" id="back_note_175"><a class="calibre4" href="../Text/index_split_238.html#note_175" title="175">175</a></sup></sup>. Harflerin sırasına gelince, bunu biliyoruz. İşaretlerin sırası ne olabilir? Gökyüzünün düzenini düşündüm; burç kadranını en dış çembere koyarak. Böylece, Dünya, Ay, Merkür, Venüs, Güneş vb., sonra bunun ardından burç işaretlerini geleneksel sıralarına göre yerleştirdim, Sevil’li İzidor’un onları sınıflandırdığı gibi, Koç burcu ve ilkbahar noktasıyla başlayıp Balık burcuyla bitirerek. Şimdi, bu anahtarı uygulamayı denersen, Venantius’un mesajı anlam kazanır.”</p>

  <p class="block_11">Bana, büyük Latin harfleriyle, üstüne çevriyazıyla; <i class="calibre2">Secretum finis Africae manus supra idolum age primum et septimum de quatuor</i><sup class="text_4"><sup class="noteref" id="back_note_176"><a class="calibre4" href="../Text/index_split_239.html#note_176" title="176">176</a></sup></sup> yazdığı parşömeni gösterdi.</p>

  <p class="block_11">“Açık değil mi?” diye sordu.</p>

  <p class="block_11">“Putun üstündeki el dördün birincisi ve yedincisi üstünde işler...” diye yineledim başımı sallayarak. “Hiç de açık değil!”</p>

  <p class="block_11">“Biliyorum, Venantius’un, <i class="calibre2">idolum</i><sup class="text_4"><sup class="noteref" id="back_note_177"><a class="calibre4" href="../Text/index_split_240.html#note_177" title="177">177</a></sup></sup> sözcüğüyle ne demek istediğini bilmemiz gerek. Bir imge mi, bir hayalet mi, bir resim mi? Sonra, birincisi ve yedincisi olan dört nedir? Bunlar ne yapılacak? Yerinden mi oynatılacak, basılacak mı, çekilecek mi?”</p>

  <p class="block_11">“Öyleyse hiçbir şey bilmiyoruz ve başlangıç noktamızdayız,” dedim büyük bir düşkırıklığıyla. William durdu, pek de iyicil olmayan bir havayla bana baktı. “Oğlum,” dedi, “Karşında, alçakgönüllü bilgisi ve Tanrı’nın sonsuz gücüne borçlu olduğu azıcık yeteneğiyle, birkaç saatte yazanın kendinden başka herkese mühürlü olduğuna inandığı gizli bir şifreyi çözmeyi başarmış değersiz bir Fransisken var... Sense, zavallı cahil yumurcak, tutmuş hâlâ başlangıç noktasında olduğumuzu söylemeye kalkışıyorsun.”</p>

  <p class="block_11">Beceriksizce özür diledim. Üstadımın onurunu incitmiştim; oysa yaptığı çıkarsamaların hızından ve doğruluğundan ötürü ne denli böbürlendiğini biliyordum. William gerçekten de beğeniye değer bir iş başarmıştı; kurnaz Venantius, buluşunu karanlık bir ‘ burç alfabesinin ardına gizlemekle kalmayıp çözülmesi olanaksız bir bilmece de tasarlamışsa, bu onun suçu değildi.</p>

  <p class="block_11">“Zarar yok, zarar yok, özür dileme,” diye düşüncelerimin arasına girdi. “Ne de olsa haklısın. Henüz çok az şey biliyoruz. Hadi gidelim.”</p>

  <p class="block_18"><br class="calibre6" id="calibre_pb_28" /></p>
</body>
</html>
