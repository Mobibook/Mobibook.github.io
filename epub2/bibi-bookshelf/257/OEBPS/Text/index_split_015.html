<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_15" id="id_Toc405308353">İKİNCİ GÜN</p>

  <p class="block_19" id="id_Toc405308354"><span class="text_2">GECEYARISI<br class="calibre5" /></span><i class="calibre2">Birkaç saatlik gizemsel bir mutluluk, alabildiğine kanlı bir olayla kesiliyor.</i></p>

  <p class="block_17"> </p>

  <p class="block_11">Kimi zaman Şeytan’ın, kimi zaman Dirilen İsa’nın simgesi olan horozdan daha güvenilmez değildir hiçbir hayvan. Tarikatımız, günışığında ötmeyen bazı tembel horozlar görmüştür. Öte yandan özellikle kış günleri geceyarısı duası, gecenin koyu karanlığında, tüm doğa uykudayken yapılır; çünkü rahip karanlıkta kalkıp gece boyunca gündoğuşunu bekleyerek ve alacakaranlığı dindarlıkla ısıtarak yakarmak zorundadır. Bu nedenle töre, yerinde olarak, uyandırıcıların geceyi, kardeşleri gibi döşeklerine yatmayıp geçen zamanı ölçmelerine izin verecek sayıda mezmurları uyumlu bir biçimde söyleyerek geçirmelerini öngörür. Böylece ötekilerin uyumalarına ayrılan saatler dolunca, onlara uyanmaları için işaret verirler.</p>

  <p class="block_11">O gece biz de yatakhanede ve hacılar konukevinde çan çalarak dolaşanlarca uyandırıldık; içlerinden biri hücre hücre dolaşıp Benedicamus Domino<sup class="calibre3"><sup class="noteref" id="back_note_96"><a class="calibre4" href="../Text/index_split_159.html#note_96" title="96">96</a></sup></sup>, diye bağırıyor, içerdekilerin her biri <i class="calibre2">Deo gratias</i><sup class="calibre3"><sup class="noteref" id="back_note_97"><a class="calibre4" href="../Text/index_split_160.html#note_97" title="97">97</a></sup></sup> diye yanıtlıyordu onu.</p>

  <p class="block_11">William’la ben Benedikten usulüne uyduk: Yarım saatten az bir süre içinde yeni günü karşılamaya hazırlandık; sonra rahiplerin yere uzanmış, ilk on beş ilahiyi söyleyerek çömezlerin üstatlarının arkasından içeri girmelerini bekledikleri koro yerine indik. Sonra herkes kendi yerine olurdu ve koro <i class="calibre2">Domine labia mea aperies et os meum annuntiabit laudem tuam</i>’ı<sup class="calibre3"><sup class="noteref" id="back_note_98"><a class="calibre4" href="../Text/index_split_161.html#note_98" title="98">98</a></sup></sup> söyledi. Sesleri bir çocuğun yakarışı gibi kilisenin tonozlarına doğru yükseldi. İki rahip kürsüye çıkıp doksan dördüncü ilahi, <i class="calibre2">Venite exultemus</i><sup class="text_4"><sup class="noteref" id="back_note_99"><a class="calibre4" href="../Text/index_split_162.html#note_99" title="99">99</a></sup></sup> için ses verdi; bunu öteki ilahiler izledi. Tazelenmiş bir inanç duydum içimde.</p>

  <p class="block_11">Rahipler koro yerinin sıralarında oturuyorlardı: binişleri ve kukuletalarıyla bir örnekleşmiş altmış kişi, büyük üçayaktan yayılan ışıkla belli belirsiz aydınlatılmış altmış gölge, En Yüce’nin övgüsünde işitilen altmış ses. Bu dokunaklı uyumu, cennetin nazlarına geçişi dinlerken, bu manastır gerçekten saklanan gizler, bunları ortaya çıkarmak için yasak girişimler, karanlık tehditlerle dolu bir yer olabilir mi diye sordum kendi kendime. Çünkü tam tersine şimdi manastır bana ermişlerin barınağı, erdem ortamı, öğrenme aracı, bilgelik takı, us kulesi, alçakgönüllülük beldesi, güç kalesi, kutsallık buhurdanı gibi görünüyordu.</p>

  <p class="block_11">Altı mezmurun ardından Kutsal Betik’in okunması başladı. Birkaç rahip uykudan sallanıyordu; gece nöbetçilerinden biri uyuyakalanları uyandırmak için küçük bir lambayla bölmeler arasında dolaşıyordu. Biri uykuya yenik düşecek olsa, ceza olarak lambayı alıp denetim dolaşmasını o sürdürüyordu. Sonra altı ilahi daha söylendi. Sonra da Başrahip herkesi kutsadı; o hafta ayini yöneten rahip duayı okudu; herkes o gizemli tutku ve alabildiğine yoğun iç erinci saatlerini yaşamamış olan hiç kimsenin tadını anlayamayacağı, bir derin düşünce anı içinde sunağa doğru eğildi. Sonunda, kukuletalar gene yüze inik, herkes oturdu ve ağırbaşlılıkla <i class="calibre2">Te Deum</i>’u<sup class="calibre3"><sup class="noteref" id="back_note_100"><a class="calibre4" href="../Text/index_split_163.html#note_100" title="100">100</a></sup></sup> söyledi. Beni kuşkularımdan kurtardığı, manastırdaki ilk günün içime doldurduğu tedirginlik duygusundan arındırdığı için ben de Tanrı’ya şükrettim. Bizler çabuk incinebilen varlıklarız, dedim kendi kendime; bu bilgili ve kendilerini Tanrı’ya adamış rahipler arasında bile; Mel’un, küçük kıskançlıklar, ince düşmanlık tohumları saçabiliyor, ama herkes Tanrı Baba’nın adında birleşip İsa gökten inerek yeniden aralarına karışır karışmaz, bunların tümü de güçlü inanç rüzgârının dağıttığı dumanlar gibi yok olur gider.</p>

  <p class="block_11">Geceyarısı ayiniyle alacakaranlık arasında, daha gün ağarmamış bile olsa, Başrahip hücresine dönmez. Çömezler mezmurları incelemek üzere üstatlarının ardından toplantı salonuna girdiler; rahiplerin birkaçı kutsal giysilerle ilgilenmek için kilisede kaldı; ama çoğunluk, sessizlik içinde derin düşünceye dalmış, avluda dolaştı; William’la ben de öyle yaptık. Gökyüzü daha ışımamışken, alacakaranlık ayini için koro yerine döndüğümüzde hizmetçiler uyanıyorlardı daha.</p>

  <p class="block_11">Mezmurların söylenmesine başlandı; özellikle pazartesi için öngörülmüş olanların biri yeniden ilkel korkulara saldı beni: “Kötüye günah egemendir, yüreğinin derinlerine işlemiş - gözlerinde Tanrı korkusu yok - hileyle davranır yanında - öyle ki iğrenç olur dili.” Kural’ın, o gün için böylesine korkunç bir öğüt öngörmesi kötü bir önbelirti gibi göründü bana. Övgü mezmurlarının ardından Yeni Ahit’in son bölümünün alışıldık okunuşu da tedirginlikle çarpan yüreğimi yatıştırmadı; bir gün önce yüreğimi ve gözlerimi öylesine büyüleyen kapının üstündeki figürler aklıma geldi. Ama koronun yanıtı, ilahi ve ayetin ardından, İncil-i Şerifin okunmasına başlanırken, koro yerinin pencereleri ardında, sunağın tam üstünde, camları o zamana değin alacakaranlığın yuttuğu çeşitli renkleriyle ısıtmaya başlayan soluk bir aydınlığın ayrımına vardım. Tansökümü duası sırasında, tam <i class="calibre2">Deus qui est sanctorum splendor mirabilis</i><sup class="text_4"><sup class="noteref" id="back_note_101"><a class="calibre4" href="../Text/index_split_164.html#note_101" title="101">101</a></sup></sup> ve <i class="calibre2">Iam lucis orto sidere</i>’yi<sup class="calibre3"><sup class="noteref" id="back_note_102"><a class="calibre4" href="../Text/index_split_165.html#note_102" title="102">102</a></sup></sup> söyleyeceğimiz sırada karanlığı bastıracak olan tan daha sökmemişti. Kış şafağının ilk soluk muştusuydu bu; ama şimdi nefin içinde gece karanlığının yerini almakta olan belli belirsiz alaca ışık yüreğimi yatıştırmaya yetiyordu.</p>

  <p class="block_11">Kutsal Betik’in sözlerini söylüyorduk ve tüm insanları aydınlatmak için gönderilmiş Söz’e tanıklık ederken sabah yıldızı tüm görkemiyle tapınağa yayılıyormuş gibi geldi bana. Hâlâ görünmeyen ışık, ilahinin sözcükleri arasında parıldıyormuş gibiydi; tonozların kemerleri arasında açan mis kokulu, gizemli bir leylak gibi. “Bu anlatılmaz sevinç anı için şükür sana Tanrım,” diye yakardım sessizce; sonra, yüreğime, “Korkacak ne var, aptal?” dedim.</p>

  <p class="block_11">Birden kuzey kapısı yönünden çığlıklar yükseldi. İşe başlamaya hazırlanmakta olan hizmetçilerin, kutsal törenin düzenini nasıl böyle bozabildiklerini sordum kendi kendime. Tam o sırada, üç domuz çobanı içeri girip korkulu yüzlerle Başrahip’e yaklaştılar, bir şey fısıldadılar. Başrahip önce töreni aksatmak istemiyormuş gibi elinin bir devinimiyle yatıştırdı onları; ama başka hizmetçiler de geldiler, çığlıklar daha güçlü yükseldi: “Bir adam, ölmüş bir adam!” diyordu biri; ötekiler, “Bir rahip o, sandaletlerini görmedin mi?” diye yanıtlıyordu.</p>

  <p class="block_11">Yakaranlar sustular; Başrahip kilerciye kendisini izlemesini işaret ederek çabuk çabuk dışarı çıktı; William da arkalarından gitti; daha şimdiden öteki rahipler de yerlerinden kalkarak çabuk çabuk dışarı çıkıyorlardı.</p>

  <p class="block_11">Gökyüzü aydınlıktı şimdi; yerdeki kar ovayı daha da aydınlık kılıyordu. Koro yerinin ardında, kümeslerin önünde, bir gün önce gördüğümüz domuz kanıyla dolu büyük küpte, kabın kenarından hemen hemen haç biçiminde garip bir cisim sarkıyordu: yere iki direk çakılmış da kuşları korkutmak için üstlerine paçavralar örtülecekmiş gibi.</p>

  <p class="block_11">Bunlar insan bacaklarıydı; kanla dolu küpün içine başaşağı batırılmış bir adamın bacakları.</p>

  <p class="block_11">Başrahip cesedin (çünkü hiçbir canlı insan bu iğrenç konumda kalamazdı) tiksindirici sıvının içinden çıkarılmasını buyurdu. Domuz çobanları çekine çekine kabın «kıyısına yaklaştılar; üstlerine başlarına kan sıçratarak zavallı kanlı şeyi dışarı çıkardılar. Bana söylediklerine göre, kaba boşaltıldıktan sonra gereğince karıştırılıp sonra da soğukta bırakıldığından kan pıhtılaşmamıştı; ama cesedi kaplayan tabaka şimdi katılaşmaya başlıyordu; giysilere bulaşıyor, yüzü tanınmaz hale getiriyordu. Bir hizmetçi bir kova su getirip zavallı cesedin yüzüne döktü. Bir başkası elinde bir bezle diz çöküp yüzü temizledi. Gözlerimizin önünde, öğleden sonra Adelmo’nun elyazmalarının yanında kendisiyle konuştuğumuz Yunanca bilgini Salvamec’li Venantius’un beyaz yüzü belirdi.</p>

  <p class="block_11">“Belki de Adelmo kendini öldürmüştür,” dedi William, gözlerini o yüze dikerek, “ama kuşkusuz bu öyle değil; kazayla kabın kenarından sarkıp yanlışlıkla içine düşmüş olabileceği de düşünülemez.”</p>

  <p class="block_11">Başrahip onun yanına yaklaştı. “William Birader, gördüğünüz gibi manastırda bir şeyler oluyor; tüm bilginizi gerektiren bir şey. Size yalvarırım, hemen harekete geçin.”</p>

  <p class="block_11">“Ayin sırasında koroda mıydı?” diye sordu William, parmağıyla cesedi göstererek.</p>

  <p class="block_11">“Hayır,” dedi Başrahip. “Yerinin boş olduğunu farketmiştim.”</p>

  <p class="block_11">“Başka olmayan var mıydı?”</p>

  <p class="block_11">“Sanmam. Hiçbir şey farketmedim.”</p>

  <p class="block_11">William bundan sonra soruyu biçimlendirmeden önce duraksadı; sonra başkalarının işitmemesine özen göstererek fısıltıyla sordu: “Berengar yerinde miydi?”</p>

  <p class="block_11">Başrahip, üstadımın da, kendisinin daha anlaşılabilir nedenlerle duymuş olduğu kuşkuyu duyduğunu görmekle şaşkınlığa düştüğünü belirtircesine, tedirgin bir hayranlıkla ona baktı. Sonra çabuk çabuk, “Yerindeydi; birinci sırada durur, benim hemen sağımda,” dedi.</p>

  <p class="block_11">“Doğal olarak,” dedi William, “bütün bunlar hiçbir anlam taşımaz. Hiç kimsenin koro yerine gitmek için apsisin arkasından geçmiş olabileceğini sanmıyorum; oysa ceset birkaç saatten beri burada; kalmış olabilir; en azından herkesin yatmasından bu yana.”</p>

  <p class="block_11">“Elbette, ilk hizmetçiler şafakla kalkarlar, bu nedenle de onu ancak şimdi buldular.”</p>

  <p class="block_11">William, cesetlerle uğraşmaya alışıkmış gibi cesedin üstüne eğildi. Yanda duran bezi kovadaki suya batırıp Venantius’un yüzünü iyice temizledi. Bu arada öteki rahipler korku içinde çevrede toplaşıyor, yaygaracı bir kuyruk oluşturuyorlardı; Başrahip, onları susturmaya çalışıyordu. İçlerinden biri, manastırdakilerin sağlık sorunlarıyla görevli Severinus yaklaştı; üstadıma doğru eğildi. Ben ne konuştuklarını işitmek ve suya batırılmış yeni bir beze gereksinim duyan üstadıma yardım etmek için, korkumu ve tiksintimi yenerek yanlarına gittim.</p>

  <p class="block_11">“Hiç boğulmuş bir adam gördün mü?” diye sordu William.</p>

  <p class="block_11">“Birçok kez,” dedi Severinus. “Ne demek istediğini anlıyorsam, yüzleri böyle olmaz onların, şişer.”</p>

  <p class="block_11">“Öyleyse, biri onu küpün içine attığı zaman adam zaten ölmüştü.”</p>

  <p class="block_11">“Bunu niçin yapmış olabilir?”</p>

  <p class="block_11">“Onu niçin mi öldürmüş olabilir? Çarpık bir zihnin ürünü olan bir işle karşı karşıyayız. Ama şimdi, cesette yara bere olup olmadığına bakmak gerek. Bence onu hamama taşısınlar, soyup yıkadıktan sonra incelesinler. Ben hemen geliyorum oraya.”</p>

  <p class="block_11">Severinus Başrahip’ten izin aldıktan sonra cesedi domuz çobanlarına taşıtırken, üstadım rahiplere geldikleri yoldan koro yerine dönmelerinin söylenmesini, hizmetçilerin de aynı şekilde çekilmelerini, alanın boş bırakılmasını istedi. Başrahip nedenini sormaksızın isteğini yerine getirdi. Böylece, cesedin çıkarılması için girişilen kanlı işlem sırasında çevresine kan sıçramış olan kabın yanında yalnız kaldık. Çevredeki kıpkırmızı karlar, su sıçramış yerlerde eriyerek gölcükler oluşturmuştu; cesedin uzatılmış olduğu yerdeyse kocaman kara bir leke vardı.</p>

  <p class="block_11">“Amma karışık,” dedi William, rahiplerle hizmetçilerin çevrede bıraktıkları içiçe geçmiş ayak izlerine bakarak. “Kar öyle olağanüstü bir parşömendir ki sevgili Adso, insanların bedenleri onun üstünde çok açık seçik okunabilen yazılar bırakırlar. Ama bu, üstünde silinti olan, çok kötü kazınmış bir parşömen; belki de üstünde hiç ilginç bir şey okuyamayacağız. Burasıyla kilise arasında rahipler koşuşturmuşlar; burasıyla ambar ve ahırlar arasındaysa hizmetçiler topluca gidip gelmişler. Ayak değmemiş tek alan, ahırlardan Aedificium’a giden yol. Bakalım’ ilginç bir şey bulabilir miyiz?”</p>

  <p class="block_11">“Peki ama, ne bulmak istiyorsunuz?” diye sordum.</p>

  <p class="block_11">“Eğer kendini küpün içine atmamışsa, biri onu oraya taşımış olmalı; ölü olarak sanırım. Birinin cesedini taşıyan bir kimse de karda derin izler bırakır. Sen şimdi bak bakalım, çevrede parşömenimizi berbat eden şu yaygaracı rahiplerin bıraktıklarından değişik görünen izler var mı?”</p>

  <p class="block_11">Öyle yaptık. Hemen söyleyeyim ki, Tanrı beni boş gururdan korusun, küple-Aedificium arasında bir şey keşfeden ben oldum. Henüz hiç kimsenin geçmediği bir bölgede, bir insanın ayak izleriydi bunlar; oldukça derin ve üstadımın hemen ayrımına vardığı gibi de, rahiplerle hizmetçilerin ayak izlerinden daha hafifti; üstlerine sonra kar yağdığının, bu nedenle de bu izlerin daha önce bırakılmış olduğunun belirtisi. Ama bize daha da ilginç görünen, bu ayak izlerinin arasına daha sürekli başka bir izin karışmasıydı -ayak izlerini bırakan kimsenin sürüklediği bir şeyin izi gibi. Kısaca, küpten, Aedificium’un kuzey kulesiyle doğu kulesi arasındaki yüzünde yer alan yemekhanenin kapısına dek uzanan bir iz.</p>

  <p class="block_11">“Yemekhane, yazı salonu, kitaplık,” dedi William. “Bir kez daha kitaplık çıkıyor karşımıza. Venanlius Aedificium’da öldü, büyük bir olasılıkla da kitaplıkta.”</p>

  <p class="block_11">“Peki ama niçin bir başka yerde değil de kitaplıkta?”</p>

  <p class="block_11">“Kendimi katilin yerine koymaya çalışıyorum. Venantius yemekhanede, mutfakta ya da yazı salonunda ölmüşse, öldürülmüşse, niçin orada bırakılmadı? Ama eğer kitaplıkta ölmüşse, ister orada hiçbir zaman ortaya çıkarılamayacağı için (belki de katil özellikle onun ortaya çıkarılmasını istiyordu), ister katil belki de dikkatlerin kitaplık üstünde toplanmasını istemediği için, onu başka bir yere taşıması gerekiyordu.”</p>

  <p class="block_11">“Peki, katil cesedin bulunmasını niçin istemiş olabilir?”</p>

  <p class="block_11">“Bilmiyorum, varsayım yapıyorum. Katilin Venantius’u ondan nefret ettiği için öldürdüğünü kim söylüyor? Belki de bir başkasının yerine onu, bir işaret bırakmak, bir başka şey anlatmak için öldürmüştür.”</p>

  <p class="block_11">“<i class="calibre2">Omnis mundi creatura, quasi liber et scriptura</i><sup class="calibre3"><sup class="noteref" id="back_note_103"><a class="calibre4" href="../Text/index_split_166.html#note_103" title="103">103</a></sup></sup>...” diye mırıldandım. “Peki, bu işaret ne olabilir?”</p>

  <p class="block_11">“Benim bilmediğim de bu. Ama unutmayalım, bazı işaretler vardır ki, görünüşte işarete benzeseler de hiç anlamları yoktur; blitiri ya da bu-ba-baf gibi...”</p>

  <p class="block_11">“Bir insanı sırf bu-ba-baf demek için öldürmek korkunç bir şey olurdu!”</p>

  <p class="block_11">“Bir insanı, <i class="calibre2">Credo in unum Deum</i><sup class="calibre3"><sup class="noteref" id="back_note_104"><a class="calibre4" href="../Text/index_split_167.html#note_104" title="104">104</a></sup></sup> demek için öldürmek de korkunç bir şey olurdu...” dedi William.</p>

  <p class="block_11">Tam o anda Severinus yanımıza geldi. Ceset yıkanmış ve özenle incelenmişti. Başta hiçbir yara bere yoktu, sanki büyüyle öldürülmüş gibi.</p>

  <p class="block_11">“Tanrısal bir ceza gibi mi?”</p>

  <p class="block_11">“Belki,” dedi Severinus.</p>

  <p class="block_11">“Ya da zehir?”</p>

  <p class="block_11">Severinus duraksadı. “Belki de.”</p>

  <p class="block_11">Hastaneye yaklaşırken, “Laboratuvarda hiç zehir var mı?” diye sordu William.</p>

  <p class="block_11">“Zehir de var. Ama, zehirden ne kastettiğine bağlı. Öyle maddeler vardır ki, az miktarda alınırsa hastayı iyileştirir, aşırı miktarıysa ölüme yol açar. Her iyi bitki uzmanı gibi onları saklarım ve sakınımlı kullanırım. Örneğin bahçemde kediotu yetiştiriyorum. Başka otlara karıştırılacak birkaç damla kediotu düzensiz atan kalbi yatıştırır. Aşırı miktarda kullanılırsa uyuşukluk ve ölüme yol açar.”</p>

  <p class="block_11">“Peki, cesedin üstünde özel bir zehirin izlerine rastlamadın mı?”</p>

  <p class="block_11">“Hayır, hiç. Ama birçok zehir iz bırakmaz.”</p>

  <p class="block_11">Hastaneye varmıştık. Venantius’un cesedi hamamda yıkanmış, buraya taşınmış, Severinus’un laboratuvarındaki büyük masanın üstüne uzatılmıştı; imbikler, camdan ve topraktan yapılmış araçlar (ama bunları yalnızca adlarından biliyordum), bir simyacı dükkânını düşündürdü bana. Kapının yanında, duvara dayalı uzun rafların üstüne değişik renkte maddelerle dolu kocaman bir dizi şişe, testi, kavanoz sıralanmıştı.</p>

  <p class="block_11">“Güzel bir ot koleksiyonu,” dedi William. “Hepsi de bahçenin ürünü mü?”</p>

  <p class="block_11">“Hayır,” dedi Severinus, “az bulunur ve bu bölgede yetişmeyen birçok bitki, yıllar boyunca dünyanın dört bir yanından gelen rahiplerce getirildi bana. Bu bölgede yetişen bitkilerden kolayca elde edilen maddelerden başka, değerli ve bulunmaz şeylerim de var. Bak... agalingo pesto, Çin’den geldi; onu bir Arap bilginden aldım. Ödağacı Hindistan’dan geliyor; yaraların kabuk bağlamasında birebirdir. Canlı ariento ölüleri diriltir, daha doğrusu bayılanları uyandırır. Sıçanotu çok tehlikelidir, yutanı öldürür. Hodan ciğerleri iyileştirmeye yarar. Bettonica kafa çatlaklarına iyidir. Sakızağacı akciğer akıntılarını ve nezleyi dindirir. Mürrüsafi...”</p>

  <p class="block_11">“Büyücülerin kullandıkları mı?”</p>

  <p class="block_11">“Büyücülerin kullandıkları, ama burada düşükleri önlemekte kullanılıyor. Balsamodendron mirra denilen bir ağaçtan elde edilir, mucize gibi birçok ilacın hazırlanmasında kullanılır. Mandragola officialis uykusuzluğa iyi gelir...”</p>

  <p class="block_11">“Tensel isteği dindirmeye de,” dedi üstadım.</p>

  <p class="block_11">“Öyle söylüyorlar, ama tahmin edebileceğiniz gibi burada bu anlamda kullanılmıyor,” diye gülümsedi Severinus. “Şuna bakın,” dedi bir şişe alarak, “çinko oksit, gözlere son derece iyi gelir.”</p>

  <p class="block_11">“Ya bu nedir?” diye sordu William keyifle, bir rafın üstünde duran bir taşa dokunarak.</p>

  <p class="block_11">“O mu? Çok eskiden armağan etmişlerdi bana. Lopris amatiti sanıyorum, ya da lapis ematitis. Çeşitli iyileştirici özellikleri olsa gerek, ama henüz bilmiyorum. Sen biliyor musun?”</p>

  <p class="block_11">“Evet,” dedi William, “ama ilaç olarak değil.” Tuniğinden küçük bir bıçak çıkarıp yavaş yavaş taşa yaklaştırdı. Elinin olağanüstü incelikle hareket ettirdiği bıçak taşa yaklaşınca, ağzı, sanki William bileğini kaldırmış gibi ani bir devinim yaptı; oysa hiç kımıldatmıyordu bileğini. Sonra bıçağın ağzı belli belirsiz metalik bir ses çıkararak taşa yapıştı.</p>

  <p class="block_11">“Görüyorsun, değil mi?” dedi William bana. “Bir mıknatıs bu.”</p>

  <p class="block_11">“Neye yarar peki?” diye sordum.</p>

  <p class="block_11">“Çeşitli şeylere. Sonra anlatırım sana. Şimdilik bilmek istediğim Severinus, burada insan öldürmeye yarayacak bir şey olup olmadığı.”</p>

  <p class="block_11">Severinus bir an düşündü, hatta verdiği yanıtın açık seçikliğine bakılırsa, gereğinden çok düşündü:</p>

  <p class="block_11">“Birçok şey. Söylemiştim, zehirle ilaç arasındaki sınır oldukça incedir; Yunanlılar ikisine de <i class="calibre2">pharmacon</i> derlerdi.”</p>

  <p class="block_11">“Peki, son zamanlarda gizlice alınan hiçbir şey olmadı mı?”</p>

  <p class="block_11">Severinus gene düşündü, sonra neredeyse sözcükleri tartar gibi konuştu: “Son zamanlarda gizlice alınan hiçbir şey olmadı.”</p>

  <p class="block_11">“Peki, daha önce?”</p>

  <p class="block_11">“Kimbilir. Anımsamıyorum. Otuz yıldır bu manastırdayım, yirmi beş yıldır da hastanede.”</p>

  <p class="block_11">“İnsan belleği için çok uzun bir süre,” diye kabul etti William. Sonra birden, “Dün insana görüntüler gördürebilen bitkilerden söz ediyorduk. Hangileri bunlar?” diye sordu.</p>

  <p class="block_11">Severinus hem davranışlarıyla, hem de yüz anlatımıyla, bu konudan kaçınmak için güçlü bir istek duyduğunu belirtti: “Düşünmem gerek; biliyor musun, burada öyle çok mucize madde var ki. Ama biz Venantius’tan söz edelim. Sen ne diyorsun buna?”</p>

  <p class="block_11">“Düşünmem gerek,” diye yanıtladı William.</p>

  <p class="block_18"><br class="calibre6" id="calibre_pb_15" /></p>
</body>
</html>
