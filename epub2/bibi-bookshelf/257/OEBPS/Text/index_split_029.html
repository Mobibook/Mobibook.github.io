<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_18"><b class="calibre7">Üçüncü Gün</b></p>

  <p class="block_25" id="id_Toc405308367"><span class="text_2">GÜNBATIMI<br class="calibre5" /></span> <i class="calibre2">Başrahip yeniden ziyaretçilerle konuşuyor; William’ın labirentin bilmecesini çözmek için bazı şaşırtıcı fikirleri vardır; sonunda bunu çok mantıklı bir biçimde basanı: Sonra William’la Adso eritme peynir yerler.</i></p>

  <p class="block_3"> </p>

  <p class="block_3"> </p>

  <p class="block_11">Başrahip karanlık, kaygılı bir görünüşle bizi bekliyordu. Elinde bir kâğıt vardı.</p>

  <p class="block_11">“Conques Başrahip’inden şimdi bir mektup aldım,” dedi, “Ioannes’in Fransız askerlerinin komutanlığına getirdiği ve elçilerin güvenliğinin sorumluluğunu verdiği adamın adını açıklıyor. Asker değil, saray mensubu da değil; aynı zamanda heyetin bir üyesi.”</p>

  <p class="block_11">“Çeşitli niteliklerin az rastlanır bir biçimde bir araya gelmesi,” dedi William, tedirgin. “Kim bu adam?”</p>

  <p class="block_11">“Bernard Gui; Bernardo Gui de diyebilirsiniz.”</p>

  <p class="block_11">William, ne benim, ne de Başrahip’in anlamadığı, kendi dilinde bir ünlem koyverdi. Belki de anlamadığımız hepimiz için iyi oldu; çünkü William’ın ağzından çıkan sözcük açık saçık bir sözcükmüş gibi çınladı.</p>

  <p class="block_11">“Bu iş hoşuma gitmedi,” diye ekledi hemen. “Bernardo yıllarca Toulouse bölgesinde sapkınların baş belası kesildi; Valdezyenleri, Beghard’ları, Fraticelli ve Dominikenleri kovuşturmak ve yok etmekle görevli olanların yararlanması için, <i class="calibre2">Practica officii inquisitionis heretice pravitatis</i><sup class="text_4"><sup class="noteref" id="back_note_178"><a class="calibre4" href="../Text/index_split_241.html#note_178" title="178">178</a></sup></sup> adında bir de kitap yazdı.”</p>

  <p class="block_11">“Biliyorum. Kitabı biliyorum; bir öğretim harikası.”</p>

  <p class="block_11">“Bir öğretim harikası,” diye kabul etti William. “Kitap geçmiş yıllarda Flandr’da ve burada, yukarı İtalya’da, ona birçok görev vermiş olan Papa Ioannes’e sunulmuş. Bernardo Galiçya’da piskoposluğa atandığı zaman bile piskoposluk bölgesinde hiç görünmedi; sorguculuk etkinliğini sürdürdü. Şimdi Lodeve piskoposluğuna çekildiğim sanıyordum, ama görülüyor ki Ioannes onu yeniden göreve çağırmış; hem de burada, Kuzey İtalya’da. Niçin başkası değil de Bernardo ve niçin silahlı kuvvetlerin sorumluluğunu almış olarak?”</p>

  <p class="block_11">“Bunun yanıtı şu,” dedi Başrahip, “dün size açıkladığım tüm korkuları da doğruluyor. İyi biliyorsunuz ki -bunu bana itiraf etmek istemeseniz de- İsa’nın ve kilisenin yoksulluğuna ilişkin, Perugia Ruhani Meclisince öne sürülen görüşler, birçok tanrıbilimsel kanıtla desteklense de birçok sapkın akımca çok daha az sakınımlı ve çok daha az ortodoks bir biçimde öne sürülen görüşlerin aynı. Cesena’lı Michele’nin -İmparator tarafından oluşturulan-görüşlerinin, Ubertino’nun ve Angelus Clarenus’un görüşleriyle aynı olduğunu göstermek hiç de zor değil. Bu noktaya kadar iki heyet görüş birliği içinde olacaklardır. Ama Gui daha fazlasını yapabilir, buna da yeteneği var: Perugia’nın öne sürdüğü savların, Fraticelli ya da Sözde Havariler’inkilerle aynı olduğunu öne sürmeye çalışacaktır. Buna katılıyor musunuz?”</p>

  <p class="block_11">“Gerçekten böyle midir, yoksa Bernardo Gui mi böyle olduğunu söyleyecek diyorsunuz?”</p>

  <p class="block_11">“Diyelim ki, böyle diyeceğini söylüyorum,” diye onayladı Başrahip sakınımla.</p>

  <p class="block_11">“Ben de katılıyorum, ama bu önceden belliydi. Demek istiyorum ki, Bernardo olmasa bile bu noktaya gelineceği biliniyordu. Bernardo, olsa olsa, Ruhani Meclis’in yeteneksiz adamlarından daha etkin bir biçimde davranacak; onunla girişilecek tartışma da kaçınılmaz olarak daha incelikli olacaktır.”</p>

  <p class="block_11">“Evet,” dedi Başrahip, “Ama bu noktada dün ortaya attığımız sorunla yüzyüze geliyoruz. Eğer yarına dek iki, belki de üç cinayeti işleyen kişiyi ortaya çıkaramazsak, Bernardo’nun manastırın işlerini denetlemesine izin vermek zorunda kalacağım. Burada, açıklanmayan olayların geçmiş ve hâlâ da geçmekte olduğunu, Bernardo gibi bir adamdan (hem unutmayalım, karşılıklı anlaşmamız gereğince) gizleyemem. Yoksa (Tanrı esirgesin) bunu anladığı anda, yeni bir gizemli olay daha olacak olursa, bağıra bağıra ihanetten söz etmekte yerden göğe kadar haklı olacaktır...”</p>

  <p class="block_11">“Doğru,” diye mırıldandı William, kaygılı. “Yapılacak hiçbir şey yok. Dikkatli olmalıyız; gizemli katile karşı uyanık davranacak olan Bernardo’ya karşı biz de uyanık olmalıyız. Belki de iyi olur: Katille uğraşan bir Bernardo tartışmalara katılmak için daha az vakit bulur.”</p>

  <p class="block_11">“Katili ortaya çıkarmakla uğraşan bir Bernardo, benim yetkim için bir çıbanbaşı olacaktır; bunu unutmayın. Bu uğursuz olay, ilk kez bu duvarlar arasındaki otoritemin bir bölümünden vazgeçmeye zorluyor beni; yalnız bu manastırın tarihinde değil, Cluny tarikatının tarihinde de yeni bir şey bu. Buna engel olmak için elimden gelen her şeyi yaparım. Yapılacak ilk iş de heyetleri kabul etmemek.”</p>

  <p class="block_11">“Bu önemli karar üstünde düşüncelerini yüce efendimizden özellikle rica ederim,” dedi William. “Elinizde İmparator’un bir çağrı mektubu var; büyük bir heyecanla bizim...”</p>

  <p class="block_11">“Beni İmparator’a bağlayan şeyin ne olduğunu biliyorum,” dedi Başrahip terslikle, “bunu siz de biliyorsunuz. Öyleyse, yazık ki geri çekilemeyeceğimi de biliyorsunuz. Ama bütün bunlar çok çirkin. Berengar nerede, başına ne geldi? Ne yapıyorsunuz?”</p>

  <p class="block_11">“Ben uzun zaman önce bazı etkin soruşturmalar yürütmüş olan bir rahibim yalnızca. Gerçeğin iki günde ortaya çıkarılamayacağını biliyorsunuz. Hem bana nasıl bir yetki verdiniz? Kitaplığa girebiliyor muyum? Sizin otoritenizle desteklenmiş olarak, istediğim bütün soruları sorabilir miyim?”</p>

  <p class="block_11">“Cinayetlerle kitaplık arasında hiçbir ilişki göremiyorum,” dedi Başrahip, öfkeli.</p>

  <p class="block_11">“Adelmo minyatürcüydü. Venantius çevirmen; Berengar ise kütüphaneci yardımcısı...” diye açıkladı William sabırla.</p>

  <p class="block_11">“Bu anlamda altmış rahibin tümünün de kitaplıkla ilişiği var, tıpkı kiliseyle olduğu gibi. Niçin kiliseyi araştırmıyorsunuz öyleyse? William Birader, siz burada, benim tarafımdan görevlendirilmiş olarak ve sizden bu soruşturmayı yürütmenizi rica ettiğim sınırlar içinde, bir soruşturma yapıyorsunuz. Bunun dışında, bu duvarlar arasında, Tanrı’dan sonra ve onun lütfuyla burada tek yetkili benim. Bu Bernardo için de geçerli olacak.” “Hem,” diye ekledi, daha yumuşak bir sesle, “Bernardo buraya özellikle toplantıya katılmak için gelmiyor da olabilir. Conques Başrahibi, bana onun İtalya’nın güneyine ineceğini yazıyor. Papa’nın, Poggetto Kardinali Bertrando’dan, Bologna’dan gelip papalık heyetinin başkanlığını üstlenmesini istediğini de yazıyor. Belki de Bernardo buraya kardinalle buluşmak için geliyor.”</p>

  <p class="block_11">“Bu, daha geniş bir açıdan bakıldığında, daha da kötü olur. Bertrando orta İtalya sapkınlarının baş belasıdır. Sapkınlara karşı girişilen savaşın bu iki şampiyonunun karşılaşması, bu ülkede, sonunda bütün Fransisken hareketini içine alacak daha geniş bir saldırının habercisi olabilir...”</p>

  <p class="block_11">“Bundan İmparator’u derhal haberdar edeceğiz,” dedi Başrahip, “ancak o zaman tehlike yakın olmaz. Tetikte olalım. Hoşçakalın.”</p>

  <p class="block_11">Başrahip uzaklaşırken William bir süre sustu. Sonra bana, “Her şeyden önce, telâşa kapılmamaya çalışalım, Adso,” dedi. Birçok ayrıntılı bireysel deneyim birikimini gerektiren durumlarda olaylar çabuk çözülmez. Ben laboratuvara dönüyorum; çünkü mercekler olmaksızın yalnızca elyazmasını okuyamamakla kalmam; bu gece kitaplığa gitmenin de bir anlamı olmaz. Git bak bakalım, Berengar’dan bir haber var mı?”</p>

  <p class="block_11">Tam o sırada Morimondo’lu Nicola çok kötü haberlerle koşa koşa yanımıza geldi. William’ın onca umut bağladığı en iyi camı daha da inceltmeye çalışırken kırılmıştı. Onun yerine koyabileceği bir başka cam da, çatala yerleştirirken çatlamıştı. Nicola avutulmaz bir biçimde bize gökyüzünü gösterdi. Günbatımı vakti gelmiş, karanlık çöküyordu. O gün artık çalışılamazdı. Bir gün daha yitirildi, dedi William acı acı (bana sonradan itiraf ettiğine göre), camcı ustasının gırtlağına sarılma isteğini bastırarak; oysa Nicola yeterince küçük düşmüştü.</p>

  <p class="block_11">Onu küçük düşmüşlüğüyle başbaşa bırakarak Berengar hakkında bilgi edinmeye gittik. Doğal olarak hiç kimse bulamamıştı onu.</p>

  <p class="block_11">Kendimizi bir çıkmazda hissediyorduk. Ne yapacağımızı bilmeden dehlizde biraz dolaştık. Ama az sonra William’ın hiçbir şey görmüyormuş gibi gözlerini boşluğa dikerek dalıp gittiğini gördüm. Az önce binişinden haftalarca önce topladığını gördüğüm otlardan bir kökçük çıkarmış, sanki dingin bir uyarılma sağlıyormuş gibi çiğniyordu. Gerçekten de dalgın görünüyordu, ama zihninin boşluğunda yeni bir düşünce kıvılcımlanmışçasına sık sık gözleri parlıyordu; sonra bir kez daha o kendine özgü ve etkin zihin körlüklerinden birine dalıyordu. Ansızın, “Kuşkusuz, insan...” dedi.</p>

  <p class="block_11">“Ne yapabilir?” diye sordum.</p>

  <p class="block_11">“Labirentte yolumuzu nasıl bulabileceğimizi düşünüyordum. Gerçekleştirmesi kolay değil, ama etkili olabilir... Önünde sonunda, doğu kulesinin içinden çıkılıyor; bunu biliyoruz. Şimdi tut ki bize kuzeyin nerede olduğunu bildiren bir makinemiz var. Ne olurdu?”</p>

  <p class="block_11">“Doğal olarak sağımıza doğru yürümek yeterdi; doğuya doğru gitmiş olurduk. Ya da ters yönde gitmek yeterdi; o zaman da güney kulesine doğru gittiğimizi bilirdik. Ama böyle bir mucizenin olduğunu varsaysak bile, labirent labirenttir; doğuya yönelir yönelmez doğru gitmemizi önleyen bir duvar çıkardı karşımıza; böylece gene yolumuzu yitirirdik...” dedim.</p>

  <p class="block_11">“Doğru, ama sözünü ettiğim makine olsaydı, hep kuzeyi gösterirdi; yönümüzü değiştirsek bile; üstelik hangi noktada olursak olalım, ne yöne döneceğimizi gösterirdi bize.”</p>

  <p class="block_11">“Harika bir şey olurdu bu. Ama bunun için bu makineye sahip olmamız, onun da bize, güneşi ve yıldızları görmeden de, gece vakti ve kapalı yerde kuzeyi gösterebilmesi gerekirdi... Sizin Bacon’unuzun bile böyle bir makinesi yoktu sanırım!” Güldüm.</p>

  <p class="block_11">“Yanılıyorsun,” dedi William, “çünkü böyle bir makine yapıldı; bazı denizciler kullandılar bile. Onun yıldızlara ya da güneşe ihtiyacı yok; çünkü Severinus’un hastanesinde gördüğümüze benzer, demiri çeken olağanüstü bir taşın gücünden yararlanıyor bu makine. Bacon incelemiş onu; Maricourt Pierre adında bir Picard büyücüsü de birçok yararını anlatmış.”</p>

  <p class="block_11">“Peki, siz yapmasını biliyor musunuz?”</p>

  <p class="block_11">“Yapmasına yapılır. Taş sayısız harikalar yaratmakta kullanılabilir; bu arada hiçbir dış güç olmaksınız sürekli olarak hareket eden bir makine de yapılabilir; ama en basit buluş Baylek el-Kabayaki adında bir Arap tarafından betimlenmiş. Su dolu bir kap alıp içinde demirden bir iğne saplanmış bir mantarı yüzdürürsün. Sonra iğne taşın özelliklerini kazanıncaya değin manyetik taşı daireler çizerek suyun yüzeyinde gezdirirsin. O zaman iğne -bir eksenin çevresinde dönebilseydi, taş da aynı şeyi yapardı -ucu kuzeyi gösterecek biçimde kalır; elinde su dolu bir kapla dolaşırsan, iğne hep kutup yıldızına doğru döner. Kabın kıyısına, kutup yıldızına göre, doğu, güney, batı vb. işaretlersen, doğu kulesine varmak için kitaplıkta hangi yöne döneceğini hep bileceğini söylememe gerek yok...”</p>

  <p class="block_11">“Ne olağanüstü bir şey!” diye bağırdım. “Peki ama iğne niçin hep kuzeyi gösteriyor? Taş demiri çekiyor; bunu anladım; çok miktarda demirin taşı çekebileceğini de tasarlayabiliyorum. Demek ki... demek ki kutup yıldızı yönünde dünyanın en uç sınırında büyük demir madenleri var!”</p>

  <p class="block_11">“Gerçekten de birisi böyle olduğunu öne sürdü. Ancak iğne tam çobanyıldızının yönünü göstermiyor; gökyüzü meridyenlerinin kesişme noktasını gösteriyor. Bu da, söylendiği gibi şunu gösterir: ‘<i class="calibre2">hic lapis gerit in se similitudinem coeli</i>’<sup class="calibre3"><sup class="noteref" id="back_note_179"><a class="calibre4" href="../Text/index_split_242.html#note_179" title="179">179</a></sup></sup> ve mıknatısın kutupları, eğimlerini yeryüzünün kutuplarından değil, gökyüzünün kutuplarından alır. Bu da, doğrudan doğruya özdeksel nedensellik söz konusu olmaksızın, uzaktan yönetilen bir edime güzel bir örnek oluşturur: Dostum Jandun’lu John’un, İmparator kendisinden Avignon’u yerin dibine batırmasını istemediği zamanlar uğraştığı bir sorun...”</p>

  <p class="block_11">“Öyleyse gidip Severinus’un taşıyla bir kap, biraz su, bir de mantar alalım...” dedim, heyecanla.</p>

  <p class="block_11">“Dur bir dakika,” dedi William. “Bilmem neden, filozofların tanımına göre ne denli kusursuz olursa olsun, mekanik işlerliği bakımından kusursuz olan hiçbir makine görmedim ben. Oysa bir köylünün bugüne değin hiçbir filozofun betimlemediği orağı hep gerektiği gibi çalışır... Korkarım labirentte bir elde lamba, ötekinde su dolu bir kapla dolaşmak... Ama, dur! Aklıma başka bir şey geliyor. Labirentin dışında da olsak, makine kuzeyi gösterecekti, değil mi?”</p>

  <p class="block_11">“Evet, ama o zaman bize hiçbir yaran olmaz; çünkü güneş ve yıldızlar var...” dedim.</p>

  <p class="block_11">“Biliyorum, biliyorum. Ama eğer makine içeride de, dışarıda da işliyorsa, kafamız niçin öyle olmasın?”</p>

  <p class="block_11">“Kafamız mı? Elbette dışarıda işliyor; gerçekten de dışarıdayken Aedificium’un konumunu çok iyi biliyoruz! Ama içeri girince hiçbir şey anlamaz oluyoruz!”</p>

  <p class="block_11">“Doğru. Ama şimdi makineyi unut. Makineyi düşünmek, doğal yasalar ve düşünme yasalarımız üstüne düşünmeye itti beni. Sorun şu: Aedifieium’u dışarıdan, içerideki gibi betimlemenin yolunu bulmalıyız...”</p>

  <p class="block_11">“Ama nasıl?”</p>

  <p class="block_11">“Dur bir düşüneyim, çok güç olmasa gerek...”</p>

  <p class="block_11">“Peki, dün sözünü ettiğiniz yöntem? Kömürle işaretler koyarak labirenti boydan boya geçmek istemiyor muydunuz?”</p>

  <p class="block_11">“Hayır,” dedi, “düşündükçe daha az inandırıcı geliyor bana. Belki de kuralı iyi hatırlayamıyorum, ya da bir labirentte dolaşmak için, kapıda bir ipin ucunu tutarak bizi bekleyen iyi yürekli bir Arian gerekli. Ama böylesine uzun ip yok ki. Olsa bile (masallar çoğu kez gerçeği söyler), bir labirentten ancak bir dış yardımla çıkabileceği anlamına gelirdi bu. Öyle bir yol bulmalı ki, dışsal yasalar içsel yasalarla aynı olsun. Tamam Adso, matematik biliminden yararlanacağız. İbni Rüşt’ün dediği gibi, yalnız matematik bilimlerde, bizce bilinen nesneler mutlak olarak bilinen nesnelerle özdeşleştirilebilirler.”</p>

  <p class="block_11">“Görüyorsunuz ya, evrensel kavramların varlığını kabul ediyorsunuz.”</p>

  <p class="block_11">“Matematik kavramlar zihnimizin öyle bir biçimde kurduğu önermelerdir ki, ister bu kavramlar doğuştan var olsun, ister matematik bilimi öteki bilimlerden daha önce bulunmuş olsun, her zaman gerçekmiş gibi işlerler. Kitaplık da matematik biçimde düşünen bir insan zihni tarafından yapılmıştır; çünkü matematik olmadan labirent yapamazsın. Bu nedenle biz de matematik önermelerimizi, kitaplığı yapanın önermeleriyle karşılaştırmalıyız; bu karşılaştırmadan bilim üretilebilir; çünkü matematik, terimler üstüne terimler kurma bilimidir. Neyse beni fızikötesi tartışmalara sürüklemeyi bırak. Hangi şeytan girdi içine bugün? Sen bunları bırak da, gözlerin iyi görüyor madem, bir kâğıt, bir levha, üstüne işaretler konabilecek bir şey al, bir de... uç... iyi, almışsın. Aferin, Adso. Şimdi hazır daha karanlık bastırmamışken gidip Aedificium’un çevresinde bir dolanalım.”</p>

  <p class="block_11">Bunun üzerine Aedificium’un çevresinde uzun uzun dolaştık.</p>

  <p class="block_11">Yani doğu, güney ve batı kulelerini ve onları birleştiren duvarları uzaktan inceledik. Çünkü yapının geri kalanı uçuruma bakıyordu, ama simetri nedeniyle, gördüğümüz kısımdan daha değişik olmaması gerekiyordu.</p>

  <p class="block_11">William elimdeki levhaya kesin notlar aldırırken, her duvarda iki, her kuledeyse beş pencere olduğunu gördüğümüzü söyledi.</p>

  <p class="block_11">“Şimdi düşün,” dedi üstadım. “Gördüğümüz her odanın bir penceresi vardı...”</p>

  <p class="block_11">“Yedi duvarlı olan odanın dışında,” dedim.</p>

  <p class="block_11">“Bu da doğal, her kulenin ortasındaki odalar bunlar.”</p>

  <p class="block_11">“Yedigen biçiminde olmayan penceresiz odalar da gördük.”</p>

  <p class="block_11">“Onları unut şimdi. Önce kuralı bulalım, sonra kural dışı durumları açıklamaya çalışırız. Şimdi: Dışarıdan bakıldığında, her kulede beş oda, her duvarda, her biri tek pencereli iki oda var. Ama pencereli bir odadan Aedificium’un merkezine doğru ilerlenecek olursa, pencereli bir başka salona daha rastlanıyor. Bu da, içeride de pencereler olduğunu gösteriyor. Şimdi, ortadaki açıklığın, mutfaktan ve yazı salonundan görünen açıklığın biçimi nedir?”</p>

  <p class="block_11">“Sekizgen,” dedim.</p>

  <p class="block_11">“Çok güzel. Bu sekizgenin her duvarında pekâlâ iki pencere olabilir. Bu demektir ki, sekizgenin her duvarında iki iç oda var. Doğru mu?”</p>

  <p class="block_11">“Peki, ya penceresiz odalar?”</p>

  <p class="block_11">“Hepsi sekiz tane. Gerçekten de, her kuledeki yedi duvarlı iç salonun beş duvarı, kuledeki beş odaya açılıyor. Geri kalan iki duvar nereye bitişik? Dış duvarlar boyunca sıralanan odalara bitişik olamaz; yoksa o odalarda pencere olurdu; aynı nedenle, sekizgen, boyunca sıralanmış odalara da bitişik olamaz; hem çünkü, o zaman gereğinden çok uzun olurdu bu odalar. Kitaplığın yukarıdan bakıldığında nasıl görüneceğini gösteren bir taslak çizmeye çalış. Her kulede; yedigen biçimindeki odaya bitişik iki oda olması gerektiğini görürsün; bu iki oda, ortadaki sekizgen biçimindeki açıklığa bitişik iki odaya açılıyor.”</p>

  <p class="block_11">Üstadımın önerdiği taslağı çizmeye çalıştım ve bir zafer çığlığı koyverdim. “Her şeyi biliyoruz artık! İzin verin sayayım... Kitaplıkta elli altı oda var; bunların dördü yedigen, elli ikisi az çok kare biçiminde; bunların da sekizinin penceresi yok; yirmi sekizi dışarıya, on altısı ise içeriye bakıyor!”</p>

  <p class="block_11">“Dört kulenin her birinin ise dört duvarlı beşer odası var; birer de yedi duvarlı odası... Kitaplık, çeşitli ve olağanüstü anlamlar yüklenebilecek bir göksel uyuma göre yapılmış...”</p>

  <p class="block_11">“Olağanüstü bir buluş,” dedim, “ama yönümüzü bulmak niçin böylesine güç?”</p>

  <p class="block_11">“Çünkü geçitlerin konumu hiçbir matematik yasaya uymuyor. Bazı odalardan birkaç başka odaya geçilebiliyor; bazılarındansa yalnızca bir odaya; bu durumda başka hiçbir yere açılmayan odalar yok mu diye sormalıyız kendi kendimize. Bunu, bir de güneşin durumuna bakarak bir ipucu çıkarılamayacağını düşünürsen (görüntülerle aynaları da buna eklersen) labirentin, içine giren birini nasıl şaşırtabileceğini anlarsın; hele bu kişi bir suçluluk duygusuyla zaten tedirginse. Dün gece yolumuzu bulamayınca nasıl bir umutsuzluğa kapıldığımızı düşün. Aşırı düzenle sağlanan aşırı karışıklık: Çok ince bir hesap olduğu görülüyor. Kitaplığı yapanlar büyük ustalarmış.”</p>

  <p class="block_11">“Peki yönümüzü nasıl bulacağız?”</p>

  <p class="block_11">“Artık zor değil. Kitaplığın planına az çok uyması gereken çizdiğin haritayla, birinci yedigen odaya girer girmez, iki kör odadan birine doğru yürüyeceğiz. Sonra, hep sağa dönerek, üç ya da dört oda sonra gene bir kuleye gireceğiz; bu ancak kuzey kulesi olabilir; sonra solda, yedigen biçimindeki salona bitişik başka bir kör odaya gireceğiz; bu oda, sağda, şimdi anlattığıma benzer bir yol bulmamızı sağlayacak. Sonunda batı kulesine varacağız.”</p>

  <p class="block_11">“Evet, eğer bütün bu odalar bütün öteki odalara açılsaydı...”</p>

  <p class="block_11">“Doğru. Bunun için senin haritana gerek duyacağız; kör duvarları harita üstünde işaretleyeceğiz; nerelere saptığımızı bileceğiz. Bu güç olmayacak.”</p>

  <p class="block_11">“Ama bunun başarılı olacağına emin miyiz?” diye sordum, şaşmış; çünkü her şey gereğinden çok kolay görünüyordu bana.</p>

  <p class="block_11">“Olacak,” diye yanıtladı William. “<i class="calibre2">Omnes enim causae effectuum naturalium dantur per lineas, angulos et figuras. Aliter enim impossibile est scire propter quid in illis,</i><sup class="calibre3"><sup class="noteref" id="back_note_180"><a class="calibre4" href="../Text/index_split_243.html#note_180" title="180">180</a></sup></sup>” diye alıntıladı.</p>

  <p class="block_11">“Bunlar, Oxford’daki büyük üstatlardan birinin sözleri. Ama ne yazık ki henüz her şeyi bilmiyoruz. Labirentin içinde nasıl kaybolmayacağımızı öğrendik. Şimdi kitapların odalara belli bir kurala göre mi dağıldıklarını öğrenmemiz gerekiyor. İncil’den alınmış ayetler de bize çok az şey söylüyor; birçoğu başka başka odalarda yinelense bile...”</p>

  <p class="block_11">“Üstelik havarinin kitabında elli altıdan çok daha fazla ayet bulabilirlerdi!”</p>

  <p class="block_11">“Hiç kuşku yok. Demek ancak bazı ayetler iyi. Tuhaf şey. Sanki elliden azmış, otuz ya da yirmiymiş gibi... Hay Allah, Merlin’in sakalı!”</p>

  <p class="block_11">“Kimin sakalı?”</p>

  <p class="block_11">“Boşver, ülkemdeki büyücülerden biri... Alfabede kaç harf varsa o kadar ayet kullanmışlar! Kesinlikle böyle! Ayetlerin sözlerinin önemi yok. Önemli olan yalnızca baş harfleri. Her oda alfabenin bir harfiyle işaretlenmiş, hepsi bir arada, keşfetmemiz gereken bir metin oluşturuyorlar!”</p>

  <p class="block_11">“Resimli bir şiir gibi; haç ya da balık biçiminde!”</p>

  <p class="block_11">“Az çok; belki de kitaplığın yapıldığı sıralarda bu tür şiirler çok tutuluyordu.”</p>

  <p class="block_11">“Peki ama, metin nereden başlıyor?”</p>

  <p class="block_11">“Şeritlerin en büyüğünden, giriş kulesindeki yedigen biçimindeki salondan... ya da... A, elbette kırmızıyla yazılmış cümlelerden!”</p>

  <p class="block_11">“Ama onlardan o kadar çok var ki!”</p>

  <p class="block_11">“Demek ki birçok metin var, ya da birçok sözcük. Şimdi haritanı daha güzel ve daha büyük olarak yeniden çiz; kitaplıkta dolaşırken yalnızca içinden geçtiğimiz odaları, kapıların ve duvarların (pencerelerin de) konumunu değil, bu odalardaki ayetlerin ilk harflerini de, elindeki uçla hafifçe işaretleyeceksin. İyi bir başlık yazarı gibi, kırmızı harfleri daha büyük yapacaksın.”</p>

  <p class="block_11">“Peki ama nasıl oluyor da,” dedim hayranlıkla, “kitaplığın gizemini içindeyken çözememiştiniz de, dışarıdan bakarak çözebildiniz?”</p>

  <p class="block_11">“Tanrı da dünyayı böyle bilir; çünkü onu yaratmadan önce dışarıdan bakıyormuşçasına zihninde tasarladı; dünyanın kuralını bilmiyoruz, çünkü onun içinde yaşıyoruz; onu yaratılmış olarak bulduk.”</p>

  <p class="block_11">“Demek insan dışarıdan bakarak nesneleri tanıyabilir!”</p>

  <p class="block_11">“Sanat yaratılarını tanıyabilir; çünkü sanatçının işlemlerini aklımızdan geçirebiliriz; doğanın yaratılarını tanıyamayız ama; çünkü onlar bizim zihnimizin ürünü değildir.”</p>

  <p class="block_11">“Ama kitaplık için bu yeterli, değil mi?”</p>

  <p class="block_11">“Evet,” dedi William. “Ama yalnızca kitaplık için. Şimdi gidip dinlenelim. Yarın sabaha değin hiçbir şey yapamam; merceklerime umarım ancak o zaman sahip olacağım. Şimdi gidip yatsak iyi olur. Yarın erken kalkarız. Düşünmeye çalışacağım.”</p>

  <p class="block_11">“Peki ya yemek?”</p>

  <p class="block_11">“Ha, elbette yemek. Yemek saati geçti. Rahipler akşam duasına başladılar bile. Ama belki mutfak hâlâ açıktır. Git bir şeyler bul.”</p>

  <p class="block_11">“Çalayım mı?”</p>

  <p class="block_11">“İste, Salvatore’den iste; senin arkadaşın o artık.”</p>

  <p class="block_11">“Ama o çalacak!”</p>

  <p class="block_11">“Sen kardeşinin bekçisi misin?” diye sordu William, Kabil’in sözcükleriyle. Ama şaka yaptığını anladım; Tanrı büyük ve merhametlidir demek istiyordu. Bunun üzerine Salvatore’yi aramaya gittim; onu at ahırlarının yanında buldum.</p>

  <p class="block_11">“Güzel bir hayvan,” dedim, Brunellus’u başımla işaret ederek, konuşmayı başlatmak için. “Binmek isterdim.”</p>

  <p class="block_11">“<i class="calibre2">No se puede. Abbonis est</i>.<sup class="calibre3"><sup class="noteref" id="back_note_181"><a class="calibre4" href="../Text/index_split_244.html#note_181" title="181">181</a></sup></sup> Ama dörtnal gitmek için <i class="calibre2">pulcher</i><sup class="calibre3"><sup class="noteref" id="back_note_182"><a class="calibre4" href="../Text/index_split_245.html#note_182" title="182">182</a></sup></sup> bir at gerekmez...” İriyarı ama huysuz bir atı gösterdi. “Bu da <i class="calibre2">sufficit</i><sup class="calibre3"><sup class="noteref" id="back_note_183"><a class="calibre4" href="../Text/index_split_246.html#note_183" title="183">183</a></sup></sup>... <i class="calibre2">Vide illuc, tertius equi</i><sup class="calibre3"><sup class="noteref" id="back_note_184"><a class="calibre4" href="../Text/index_split_247.html#note_184" title="184">184</a></sup></sup>...”</p>

  <p class="block_11">Bana üçüncü atı göstermek istiyordu. Gülünç Latince’sine güldüm. “Peki, onu ne yapacaksın?” diye sordum.</p>

  <p class="block_11">Tuhaf bir öykü anlattı bana. Her atın, en yaşlı ve güçsüz hayvanın bile Brunellus kadar hızlı bir duruma getirilebileceğini söyledi. Yulafına ince ince doğranmış salep denen bir ot karıştırmalıymış; sonra da sağrılarını erkek geyik yağıyla yağlamalıymış. Sonra ata biniyormuşsun, mahmuzlamadan önce atın suratını doğuya çevirip kulağına üç kez, “Gaspar, Melkior, Merkizar” diye fısıldıyormuşsun. Bunun üzerine at fırlıyor, Brunellus’un sekiz saatte gidebileceği yolu bir saatte alıyormuş. Hele atın koşarken çiğneyip öldürdüğü bir kurdun dişlerini de boynuna asarsan, hayvan yorulmak nedir bilmezmiş.</p>

  <p class="block_11">Bunu hiç deneyip denemediğini sordum ona. Çevremden dolaşıp yanıma geldi, pis kokulu soluğuyla kulağıma bunun çok güç olduğunu, çünkü salebin artık yalnız piskoposlar ve onların şövalye arkadaşlarınca yetiştirildiğini fısıldadı; bunu güçlerini artırmak için kullanıyorlarmış. Konuşmasını kesip, bu akşam üstadımın hücresinde bazı kitaplar okumak istediğini ve yemeğini orada yemeyi dilediğini söyledim.</p>

  <p class="block_11">“Olur,” dedi. “Eritme peynir yaparım.”</p>

  <p class="block_11">“Nasıl yapılır?”</p>

  <p class="block_11">“<i class="calibre2">Facilis</i>.<sup class="calibre3"><sup class="noteref" id="back_note_185"><a class="calibre4" href="../Text/index_split_248.html#note_185" title="185">185</a></sup></sup> Taze peyniri alırsın, çok da salça koymazsın; dört köşe lokma lokma ya da istediğin gibi kesersin. <i class="calibre2">Postea</i>,<sup class="calibre3"><sup class="noteref" id="back_note_186"><a class="calibre4" href="../Text/index_split_249.html#note_186" title="186">186</a></sup></sup> biraz <i class="calibre2">buttiro</i><sup class="calibre3"><sup class="noteref" id="back_note_187"><a class="calibre4" href="../Text/index_split_250.html#note_187" title="187">187</a></sup></sup> ya da domuz yağını mangalda eritirsin. İçine attığın peynir yumuşayınca, üstüne şeker ve tarçın ekersin. Sonra hemen sofraya götürürsün; çünkü sıcak sıcak yenmesi gerekir.”</p>

  <p class="block_11">“Peki, git eritme peynir yap,” dedim ona. Kendisini beklememi söyleyerek mutfağa doğru yürüyüp gözden kayboldu. Yarım saat sonra, üstü bir örtüyle örtülü bir tabakla geldi. Kokusu güzeldi.</p>

  <p class="block_11">“Al,” dedi; bir de büyük ve yağ dolu bir kandil uzattı bana.</p>

  <p class="block_11">“Bu ne olacak?” diye sordum.</p>

  <p class="block_11">“<i class="calibre2">Sais pas, moi</i>,<sup class="calibre3"><sup class="noteref" id="back_note_188"><a class="calibre4" href="../Text/index_split_251.html#note_188" title="188">188</a></sup></sup>” dedi, sinsi sinsi. “<i class="calibre2">Fileisch tuo magister</i><sup class="calibre3"><sup class="noteref" id="back_note_189"><a class="calibre4" href="../Text/index_split_252.html#note_189" title="189">189</a></sup></sup> bu gece karanlık bir yere gitmek ister.”</p>

  <p class="block_11">Salvatore’nin sandığımdan daha çok şey bildiği açıktı. Başka bir şey sormadım; yemeği William’a götürdüm. Yedik, sonra ben hücreme çekildim. En azından öyle göründüm. Gene Ubertino’yu bulmak istiyordum; gizlice kiliseye girdim.</p>

  <p class="block_9" id="calibre_pb_29"> </p>
</body>
</html>
