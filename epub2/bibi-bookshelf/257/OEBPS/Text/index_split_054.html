<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_18"><b class="calibre7">Altıncı Gün</b></p>

  <p class="block_19" id="id_Toc405308395"><span class="text_2">GÜNBATIMIYLA AKŞAM ARASI<br class="calibre5" /></span> <i class="calibre2">Saatlerce süren şaşkınlık kısaca anlatılıyor.</i></p>

  <p class="block_17"> </p>

  <p class="block_11">Günbatımıyla akşam arasındaki saatlerde olup bitenleri anlatmak çok güç geliyor bana.</p>

  <p class="block_11">William yoktu. Olağandışı hiçbir şey farketmeksizin ahırların çevresinde dolaşıyordum. Seyisler rüzgârdan huysuzlaşmış atları içeri sokmaya çalışıyorlardı; bunun dışında her şey dingindi.</p>

  <p class="block_11">Kiliseye girdim. Herkes korodaki yerini almıştı; ama Başrahip Jorge’nin yokluğunu farketti. Elinin bir devinimiyle başlamak üzere olan ayini durdurdu; Benno’yu çağırarak gidip onu aramasını istedi. Benno yoktu. Biri, yazı salonunu kilitlemekle uğraşmakta olabileceğini öne sürdü. Başrahip kuru bir sesle, Benno’nun hiçbir yeri kilitlememesine karar verilmiş olduğunu, çünkü kuralları bilmediğini söyledi. Alessandria’lı Aymaro yerinden kalktı: “Yüce efendimiz izin verirlerse, ben gidip çağırayım...”</p>

  <p class="block_11">“Senden bir şey isteyen olmadı,” dedi Başrahip terslikle; Aymaro yerine döndü; Tivoli’li Pacifico’ya anlatılmaz bir bakışla bakmayı da eksik etmedi. Başrahip Nicola’yı çağırdı, o da yoktu. Akşam yemeğini hazırlamakta olduğu anımsatıldı kendisine; heyecanlı olduğunu herkese göstermekten hoşlanıyormuşçasına, canının sıkıldığını belirten bir el hareketi yaptı.</p>

  <p class="block_11">“Jorge’nin hemen buraya gelmesini istiyorum,” diye bağırdı, “arayın onu! Sen git,” diye buyurdu çömezlerin öğretmenine.</p>

  <p class="block_11">Biri, Alinardo’nun da bulunmadığına dikkatini çekti. “Biliyorum,” dedi Başrahip, “o hasta.” Ben Sant’Albano’lu Pietro’nun yanındaydım; onun, yanındaki Nola’lı Gunzo’ya, biraz anladığım orta İtalya ağzıyla, “İnanırım, bugün toplantıdan sonra zavallı ihtiyar allak bullaktı. Abbone tıpkı Avignon orospusu gibi davranıyor!” dediğini işittim.</p>

  <p class="block_11">Çömezler şaşkındılar; toy oğlanların duyarlığıyla koro yerine egemen olan gerilimi gene de sezinliyorlardı; tıpkı benim sezinlediğim gibi. Sessizlik ve tedirginlik içinde birkaç uzun dakika geçti. Başrahip birkaç ilahi söylenmesini buyurdu ve günbatımı için Kural’ın öngörmediği rastgele üç ilahiyi işaret etti. Herkes birbirine baktı; sonra alçak sesle dua etmeye koyuldu. Çömezlerin öğretmeni, ardında başı öne eğik Benno, yerine gitti. Jorge yazı salonunda yoktu; hücresinde de yoktu. Başrahip ayinin başlamasını buyurdu.</p>

  <p class="block_11">Sonunda herkes yemeğe inmeden önce, William’ı çağırmaya gittim. Ot yatağının üstünde giyimli, hiç kımıldamadan uzanmıştı. Bu kadar geç olduğunu sanmadığını söyledi. Olanları kısaca anlattım. Başını salladı.</p>

  <p class="block_11">Yemekhanenin kapısında, birkaç saat önce Jorge’ye eşlik etmiş olan Nicola’yı gördük. William ona yaşlı adamın hemen Başrahip’in yanına girip girmediğini sordu. Nicola, salonda Alinardo ve Alessandria’lı Aymaro olduğundan onu uzun süre dışarıda beklemek zorunda kaldığını söyledi. Jorge içeri girdikten sonra, biri süre içeride kalmış, kendisi de onu beklemişti. Sonra dışarı çıkmış, kendisini günbatımından bir saat önce henüz boş olan kiliseye götürmesini istemişti ondan.</p>

  <p class="block_11">Başrahip kilerciyle konuşmakta olduğumuzun farkına vardı. “William Birader,” diye uyardı onu, “hâlâ soruşturma mı yapıyorsunuz?” Her zamanki gibi onu masasına buyur etti. Benedikten konukseverliği kutsaldır.</p>

  <p class="block_11">Akşam yemeği her zamankinden daha sessiz ve hüzünlüydü, Başrahip, derin düşüncelerin ağırlığı altında ezilmiş, isteksizce yiyordu. Sonunda, rahiplere akşam duası için acele etmelerini söyledi.</p>

  <p class="block_11">Alinardo ve Jorge hâlâ yoktular. Rahipler, körün boş yerini birbirlerine göstererek fısıldaşıyorlardı. Törenin sonunda, Başrahip herkesi Burgos’lu Jorge’nin sağlığı için özel bir duaya çağırdı. Beden sağlığından mı, yoksa sonsuz sağlıktan mı sözettiği açık değildi. Herkes yeni bir felâketin topluluğu altüst etmek üzere olduğunu anladı. Sonra Başrahip herkese her zamankinden daha büyük bir çeviklikle çabucak yataklarına yatmasını buyurdu. Hiç kimsenin -hiç kimse sözcüğünün üstüne bastı- yatakhanenin dışında dolaşmaması için buyruk verdi. Korkuya kapılmış çömezler önce çıktılar; kukuletaları yüzlerine çekilmiş, başları öne eğik, her zamanki gibi şakalar yaparak, birbirlerini dirsekleyerek, muzip muzip gülerek, kurnazca ve çaktırmadan çelmeler takarak birbirlerine takılmaksızın (çünkü bir çömez genç bir rahip de olsa her zaman bir çocuktur; öğretmenin azarlarının pek değeri yoktur; onun sık sık genç yaşının gerektirdiği gibi çocukça davranmasını önleyemez).</p>

  <p class="block_11">Büyükler sıraya girip dışarı çıkarken, ben gözümde artık “İtalyanlar” diye tanımlanan grubun ardına düştüm. Pacifico, Aymaro’ya, “Abbone’nin, gerçekten Jorge’nin nerede olduğunu bilmediğine inanıyor musun?” diye fısıldıyordu. Aymaro karşılık verdi: “Bilebilir; bulunduğu yerden hiç dönmeyeceğini de bilebilir. Belki yaşlı adam çok şey biliyordu; Abbone de onu artık istemiyordu...”</p>

  <p class="block_11">William’la ben konukevine çekiliyormuş gibi yaptık; Başrahip’in yemekhanenin hâlâ açık duran kapısından girdiğini gördük. William biraz daha beklememizi öğütledi; alan bomboş kalınca kendisini izlememi istedi. Boş alanlardan hızlı hızlı geçip kiliseye girdik.</p>

  <p class="block_18"><br class="calibre6" id="calibre_pb_54" /></p>
</body>
</html>
