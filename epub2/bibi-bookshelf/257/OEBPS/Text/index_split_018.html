<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_18"><span class="text_3">İkinci Gün</span></p>

  <p class="block_19" id="id_Toc405308356"><span class="text_2">SABAH<br class="calibre5" /></span><i class="calibre2">Konuklar halktan kişiler arasında bir kavgaya tanık oluyorlar. Alessandria’lı Aymaro bazı şeyler ima ediyor; Adso ermişlik ve Şeytan’ın tersi üstüne düşünüyor. Sonra William’la Adso yazı salonuna dönüyorlar; William, orada ilginç bir şey görüyor; gülmenin mübahlığı üstüne üçüncü bir konuşma yapıyor, ama sonunda istediği yere bakamıyor.</i></p>

  <p class="block_17"> </p>

  <p class="block_11">Yazı salonuna çıkmadan önce bir şeyler atıştırmak için mutfağa uğradık; çünkü kalktığımızdan beri ağzımıza hiçbir şey koymamıştık. Bir çanak sıcak süt içer içmez dirildim. Güney yönündeki büyük ocak tıpkı bir demirci ocağı gibi gürül gürül yanıyor, fırında günün ekmeği pişiyordu. İki çoban, yeni kesilmiş bir koyunu yere bırakıyorlardı. Aşçılar arasında Salvatore’yi gördüm; kurdu andıran ağzıyla bana gülümsedi. Bir önceki geceden kalma bir tavuk artığını bir masadan alıp gizlice çobanlara verdiğini, onların da hoşnut hoşnut sırıtarak yiyecekleri, koyun derisinden abalarının altına sakladıklarını gördüm. Ama aşçı bunu gördü, Salvatore’yi azarladı: “Kilerci, kilerci,” dedi, “senin işin manastırın mallarını yönetmek, onları sağa sola dağıtmak değil!”</p>

  <p class="block_11">“<i class="calibre2">Filii dei</i><sup class="calibre3"><sup class="noteref" id="back_note_112"><a class="calibre4" href="../Text/index_split_175.html#note_112" title="112">112</a></sup></sup>, onlar,” dedi Salvatore, “İsa, bu çocuklardan birine ne yaparsan, benim için yapmış olursun!” dedi.</p>

  <p class="block_11">“Pis fraticello, osurukçu Minorit!” diye bağırdı aşçı ona. “O dilenci rahip kardeşlerinin arasında değilsin artık! Tanrı’nın çocuklarına yiyecek vermek Başrahip’in merhametine kalmış bir şey!”</p>

  <p class="block_11">Salvatore’nin yüzü karardı, öfkeyle döndü: “Minorit fraticello’su değilim ben! Kutsal Benedikten rahibiyim! <i class="calibre2">Merdre à toy, bogomilo di merda</i>!<sup class="calibre3"><sup class="noteref" id="back_note_113"><a class="calibre4" href="../Text/index_split_176.html#note_113" title="113">113</a></sup></sup>“</p>

  <p class="block_11">“Bogomil, senin geceleri sapkın kamışınla düzdüğün orospudur!” diye bağırdı aşçı.</p>

  <p class="block_11">Salvatore çobanları ite kaka dışarı çıkardı; sonra yanımızdan geçerken kaygıyla bize baktı: “Birader,” dedi William’a, “benim değil, senin tarikatın o; onu sen kendin koru; Francesco’nun oğullarının sapkın olmadıklarını söyle ona!” Sonra, kulağına, “<i class="calibre2">ille menteur</i><sup class="calibre3"><sup class="noteref" id="back_note_114"><a class="calibre4" href="../Text/index_split_177.html#note_114" title="114">114</a></sup></sup>, tuh,” diye fısıldadı ve yere tükürdü.</p>

  <p class="block_11">Aşçı onu tartaklayarak dışarı itti, kapıyı arkasından kapattı. “Birader,” dedi William’a, saygıyla, “sizin tarikatınızın ve onun ermiş insanlarının aleyhinde konuşmuyordum ben. Şu yalancı Minorit’le konuşuyordum; ne deve ne kuş olan.”</p>

  <p class="block_11">“Onun nereden geldiğini biliyorum,” dedi William, uzlaştırıcı. “Ama şimdi senin gibi bir rahip o da; kardeş saygısı borçlusun ona.”</p>

  <p class="block_11">“Ama burnunu olur olmaz her şeye sokuyor; çünkü kilerci koruyor onu; o da kendini kilerci sanıyor. Manastırı sanki kendi malıymış gibi kullanıyor; gece gündüz hep böyle bu!”</p>

  <p class="block_11">“Gece mi?” diye sordu William. Aşçı, erdemli olmayan şeylerden söz etmek istemiyormuş gibi bir el devinimi yaptı. William ona başka soru sormaksızın sütünü içip bilirdi. Merakım gittikçe artıyordu. Ubertino’yla karşılaşma, kilercinin geçmişine ilişkin fısıldaşmalar, Fraticelli’ye ve Minorit sapkınlara o günlerde gittikçe daha sık imada bulunulduğunu işitmem, üstadımın bana fra Dolcino’dan söz etme konusundaki isteksizliği... Kafamda bir dizi imge yeniden biçimlenmeye başladı. Örneğin, yolculuğumuz sırasında en az iki kez, kendi kendini kırbaçlayan bir dizi insana rastlamıştık. Bir kezinde yerli halk onlara birer ermiş gibi bakıyor, bir kezinde de, onların sapkın olduklarına ilişkin fısıltılar dolaşmaya başlıyordu kentin sokaklarında; ikişer sıra olmuş, yalnızca edep yerleri örtük, her türlü utanç duygusunu bir yana bırakmış, kentin sokaklarından geçiyorlardı. Her birinin elinde bir deri kırbaç, kanatıncaya dek omuzlarını kırbaçlıyor, Kurtarıcı’nın acısını gözleriyle görmüş gibi bol bol gözyaşı döküp ağıtlar söyleyerek Efendimiz’in merhametini ve Meryem Ana’nın yardımını diliyorlardı. Yalnız gündüzleri değil, geceleri de kış ayazında, mumlar ve bayraklar taşıyan rahiplerin ardında, yığınlar halinde kilise kilise dolaşıyorlar, sunakların önünde alçakgönüllülükle yere kapanıyorlardı; hem yalnız halktan erkeklerle kadınlar değil, soylu bayanlarla tüccarlar da... Sonra büyük tövbe davranışları görülüyordu; hırsızlık yapmış olanlar çaldıklarını geri veriyorlar, suç işlemiş olanlar suçlarını iti1 raf ediyorlardı...</p>

  <p class="block_11">Ama William onları ilgisizce seyrediyordu; bana bunun gerçek tövbe olmadığını söylemişti. Az önce, daha bu sabah söylediği $ gibi, büyük tövbe dönemi sona ermişti; bunlar doğrudan doğruya vaizlerin kendilerinin, yığınların dine bağlılığını örgütleme biçimleriydi; gerçekten sapkın olan ve herkesi korkutan bir başka tövbe isteğine kapılmasınlar diye. Ama ben aradaki farkı göremiyordum; eğer gerçekten böyle bir fark varsa. Bana öyle geliyordu ki, fark birinin ya da ötekinin davranışlarından değil, kilesinin şu ya da bu davranışı yargılarken takındığı tavırdan kaynaklanıyordu.</p>

  <p class="block_11">Ubertino’yla tartışmamızı anımsıyordum. Hiç kuşkusuz William üstü kapalı bir biçimde ona kendi gizemli (ve ortodoks) inancıyla sapkınların çarpıtılmış inançları arasında çok az bir fark olduğunu anlatmaya çalışıyordu. Ubertino farkı çok iyi gören biri gibi alınmıştı. Edindiğim izlenim, onun farklı olduğuydu; çünkü farkı görebilen oydu. William bu ayrımı artık göremez olduğu için sorguculuk görevinden ayrılmıştı. Bu nedenle de, o gizemli fra Dolcino’dan bana söz edemiyordu. Ama öyleyse (diyordum kendi kendime), William’ın, yalnızca bu farkı görme yetisi bağışlayan Efendimiz’in yardımından yoksun kaldığı açıktı. Ubertino ve Montefalco’lu Chiara (çevrelerini günahkârlar sarsa da), ayırdetmeyi bildikleri için ermiş olarak kalmışlardı. Ermişlik budur, başka bir şey değil.</p>

  <p class="block_11">Peki ama, William niçin ayırdetmeyi bilmiyordu? Üstelik öylesine zeki bir adamdı; doğa olayları bakımından, nesneler arasındaki en küçük bir ayrımı, en küçük bir benzerliği ayırdetmeyi biliyordu.</p>

  <p class="block_11">Ben bu düşüncelere dalmış, William da sütünü içip bitirirken, birinin bizi selamladığını işittik. Az önce yazı salonunda tanıdığımız Alessandria’lı Aymaro’ydu bu; tüm insanların budalalığıyla uzlaşmayı hiçbir zaman başaramıyormuş, bu kozmik trajediye büyük bir önem de vermiyormuş gibi sürekli bir küçümseyişi yansıtan yüz anlatımı dikkatimi çekmişti. “Söyleyin bakalım, William Birader, bu deliler evine alışabildiniz mi bari?”</p>

  <p class="block_11">“Burası bana ermişlik ve bilgi bakımından değerli insanların bulundukları bir yer gibi görünüyor,” dedi William, sakınımlı.</p>

  <p class="block_11">“Bir zamanlar öyleydi. Rahipler rahipliklerini, kütüphaneciler kütüphaneciliklerini bildikleri sürece. Şimdiyse, yukarıda gördünüz,” başıyla üst katı işaret ediyordu, “şu gözleri bir körün gözlerini andıran yarı ölü Alman, gözleri ölü gözünü andıran o kör İspanyol’un saçmalarını sofuca dinliyor; sanki Deccal her sabah çıkagelecekmiş gibi. Parşömenleri kazıyorlar; ama çok az yeni kitap giriyor içeri... Biz burada, yukarıdayız, oysa aşağıda, kentte insanlar eylemdeler.. Bir zamanlar dünya manastırlarımızdan yönetilirdi. Bugün görüyorsunuz, imparator, düşmanlarıyla karşılaşsınlar diye postlarını buraya göndermek için bizi kullanıyor (görevinize ilişkin bazı şeyler biliyorum; rahipler konuşup duruyorlar, başka yapacak işleri yok), ama imparator bu ülkede olup bitenleri denetlemek isteyince kentte kalıyor: Biz ekinleri kaldırmak ve kümes hayvanları yetiştirmekle uğraşırken, onlar ipekli kumaşları pamuklularla, pamukluları baharat çuvallarıyla değiştokuş ediyorlar, sonra da bunların tümünü iyi parayla değiştiriyorlar. Biz servetimizi koruyoruz, onlarsa servet üstüne servet yığıyorlar. Sonra kitapları. Onlar da bizimkilerden daha güzel.”</p>

  <p class="block_11">“Dünyada kuşkusuz yeni yeni birçok şey oluyor. Ama niçin bunun Başrahip’in suçu olduğunu düşünüyorsunuz?”</p>

  <p class="block_11">“Çünkü kitaplığı yabancıların eline bıraktı; manastırı da kitaplığı korumak için dikilmiş bir kale gibi yönetiyor. İtalya’nın bu kıyısında, bir Benedikten manastırı, İtalyanların kendi sorunlarını kendilerinin çözdükleri bir yer olmalıdır. Bugün artık bir papaları bile olmayan İtalyanlar ne yapıyorlar? Alım satımla uğraşıyorlar, üretiyorlar. İtalya kralından bile daha varlıklılar. Öyleyse, biz de öyle yapalım; madem güzel kitaplar yapmayı biliyoruz, üniversiteler için kitap yapmalıyız ve vadide olup bitenlerle ilgilenmeliyiz. İmparator’la ilgilenelim demiyorum, görevinize duyduğum tüm saygıya karşı, William Birader; ama Bologna’lıların ve Floransa’lıların yaptıklarıyla ilgilenmeliyiz. Buradan, İtalya’dan, Provence’a gidip gelen hacılarla tüccarların yolunu denetimimiz altında tutabiliriz. Kitaplığı günlük dilde yazılan metinlere de açalım. O zaman artık Latince yazmayanlar da buraya geleceklerdir. Oysa kitaplığı, Cluny’de hâlâ iyi Odillone Başrahip’miş gibi yöneten bir avuç yabancının denetimindeyiz...”</p>

  <p class="block_11">“Ama Başrahip İtalyan,” dedi William.</p>

  <p class="block_11">“Başrahip’in hiçbir önemi yoktur,” dedi Aymaro, bıyık altından gülmeyi sürdürerek, “kafa yerine bir kitap dolabı taşıyor başında. Kurtların kemirdiği bir kitap dolabı. Papa’ya nispet olsun diye, manastırın Fraticello’larla dolmasına izin veriyor... sapkın olanları kastediyorum, kutsal tarikatınızdan ayrılanları... İmparator’a yaranmak için de, kuzey ülkelerindeki tüm manastırlardan rahipler çağırıyor buraya; sanki bizim iyi kopyacılarımız, Yunanca ve Latince bilen adamlarımız, Floransa’da ya da Pisa’da varlıklı ve gönlü bol tüccar çocukları yokmuş gibi; kendilerine babalarının saygınlığını ve gücünü artırma olanağı verilse seve seve tarikata girecek olan. Burada, yüzyılın olaylarına hoşgörü gösterilmesi, yalnızca Almanlara izin vermek söz konusu olunca... hey Tanrım, dilim kopsun, hiç de uygun olmayan şeyler söyleyeceğim şimdi!”</p>

  <p class="block_11">“Manastırda pek de hoş olmayan şeyler mi oluyor?” diye sordu William, dalgın, kendine biraz daha süt koyarak.</p>

  <p class="block_11">“Ne de olsa rahip de insandır,” dedi Aymaro, üstüne basa basa. Sonra ekledi: “Ama buradakiler başka yerlerdekilerden daha az insandır. Ama unutmayın, bunu söylememiş olayını.”</p>

  <p class="block_11">“Çok ilginç,” dedi William. “Bu söyledikleriniz sizin görüşleriniz mi, yoksa sizin gibi düşünen birçok kimsenin görüşleri mi?”</p>

  <p class="block_11">“Birçoklarının, birçoklarının. Zavallı Adelmo’nun göçmesine acınan birçoklarının görüşü; ama uçuruma kitaplıkta gereğinden çok dolaşan başka biri düşseydi, üzülmezlerdi.”</p>

  <p class="block_11">“Ne demek istiyorsunuz?”</p>

  <p class="block_11">“Çok konuştum ben. Burada hepimiz çok konuşuyoruz, siz de farkına varmışsınızdır. Bir bakıma, burada hiç kimse suskunluğa saygı duymuyor artık. Bir bakıma da gereğinden çok saygı duyuluyor. Konuşmak ya da susmak yerine eyleme geçmek gerek burada. Tarikatımızın altın çağında, bir rahip Başrahiplik niteliğine sahip değilse, bir kupa dolusu zehirli şarap ardılına yer açardı. Bilin ki, bunları size, kuşkusuz Başrahip’in ya da öteki rahiplerin dedikodusunu yapmak için anlatmadım, William Birader. Tanrı korusun, dedikodu yapmak gibi kötü bir huyum yoktur. Ama Başrahip benimle ya da Tivoli’li Pacifico ya da Sant’Albano’lu Pietro gibi başkaları hakkında soruşturma yapmanızı istemiş olsaydı hiç hoşuma gitmezdi. Kitaplık işlerinde hiç söz hakkımız yok bizim. Ama birazcık daha söz hakkımız olsun isterdik. Bu yılan yuvasını ortaya çıkarın; siz ki bunca sapkını yakmış birisiniz.”</p>

  <p class="block_11">“Ben hiç kimseyi yakmadım,” diye yanıtladı William, kuru bir sesle.</p>

  <p class="block_11">“Sözgelimi söylüyordum,” diye kabul etti Aymaro geniş bir gülümsemeyle. “İyi bir av bu, William Birader; ama geceleri dikkatli olun.”</p>

  <p class="block_11">“Niçin gündüzleri değil?”</p>

  <p class="block_11">“Çünkü burada gündüzleri bedenler yararlı otlarla iyileştirilir; geceleriyse kafalar zehirli otlarla hasta edilir. Adelmo’nun uçuruma bir başkasının elleriyle itildiğine ya da Venantius’u kanla dolu küpe bir başkasının ellerinin attığına inanmayınız. Burada rahiplerin nereye gideceklerine, ne yapacaklarına ve ne okuyacaklarına kendi başlarına karar vermelerini islemeyen biri var. Meraklıların zihinlerini allak bullak etmek için cehennemin güçleri ya da cehennemin dostları olan büyücülerin güçleri kullanılıyor...”</p>

  <p class="block_11">“Bitki uzmanı olan pederden mi söz ediyorsunuz?”</p>

  <p class="block_11">“Sankt Wendel’li Severinus iyi bir insandır. Doğal olarak, o da Almandır, Malachi de...” Ve dedikodudan hoşlanmadığını bir kez daha gösterdikten sonra, Aymaro bizi selamlayıp çalışmak için yukarı çıktı.</p>

  <p class="block_11">“Bize ne demek istemiş olabilir?” diye sordum.</p>

  <p class="block_11">“Birçok şey ya da hiçbir şey. Bir manastırda rahipler, topluluklarının yönetimini ele geçirmek için her zaman birbirleriyle savaşım içindedirler. Melk’te de böyledir; belki sen daha çömez olduğun için farkına varmamışsındır. Ama senin ülkende, bir manastırın yönetimini ele geçirmek, İmparator’la doğrudan doğruya ilişki kurabilecek bir makamı ele geçirmek demektir. Oysa bu ülkede durum değişiktir; İmparator, Roma’ya dek indiği zaman bile uzaktadır. Saray yoktur burada; şimdi artık papalık sarayı da yok.</p>

  <p class="block_11">Burada kentler vardır, sen de göreceksin.”</p>

  <p class="block_11">“Elbette, buradaki kentler beni şaşırttı. İtalya’daki kentler bizim oradaki kentlere benzemiyor... Kent yalnızca yaşanılan yer değil; bir karar yeri aynı zamanda; herkes her an alanlarda; belediye başkanlarının İmparator’dan ya da Papa’dan daha çok sözü geçiyor. Burada kentlerin her biri bir krallık gibi...”</p>

  <p class="block_11">“Tüccarlar da krallar. Silahlarıysa para. İtalya’da paranın, senin ya da benim ülkemdekinden değişik bir işlevi vardır. Her yerde para dolaşıyor, ama başka yerlerde yaşamın büyük bir bölümüne hâlâ mal değişimi egemen; tavuk, buğday demetleri, bir orak ya da araba; para yalnızca bu malları sağlamaya yarar. Oysa İtalyan kentlerinde, sen de farkına varmışsındır, mallar para sağlamaya yarar. Papazlar, piskoposlar, hatta tarikatlar bile parayı hesaba katmak zorundadırlar. Bu nedenle, doğal olarak, erke karşı başkaldırı, yoksulluğa çağrı biçimine bürünür. Erke karşı başkaldıranlar, parayla ilişki kurmanın kendilerine yadsındığı kimselerdir; yoksulluğa her çağrı, büyük bir gerilim ve tartışma yaratır; tüm kent, piskopostan belediye başkanına dek, yoksulluğu gereğinden çok öğütleyen kimseleri kişisel düşmanları sayar. Nerede birisi Şeytan’ın dışkısının kokusuna tepki gösterse, orada sorgucular Şeytan’ın kokusunu alırlar. Aymaro’nun ne düşündüğünü de anlayabilirsin şimdi. Tarikatın altın çağında bir Benedikten manastırı, çobanların imanlılar sürüsünü yönettikleri bir yerdi. Aymaro geleneğe dönülmesini istiyor. Değişen yalnızca sürünün yaşamı; manastır sürünün yeni kılığını benimser, kendisi de değişirse geleneğe (eski ününe ve gücüne) yeniden kavuşabilir. Bugün sürü silahla ya da ayinlerin görkemiyle değil, paraya egemen olmakla yönetildiği için de, Aymaro tüm manastırın yapısının, hatta kitaplığın bile bir işliğe, bir para fabrikasına dönüştürülmesini istiyor.”</p>

  <p class="block_11">“Peki, bunun cinayetlerle ya da cinayetle ne ilgisi var?”</p>

  <p class="block_11">“Henüz bilmiyorum. Şimdi yukarı çıkmak istiyorum. Gel benimle.”</p>

  <p class="block_11">Rahipler çalışmaya başlamışlardı bile. Yazı salonuna sessizlik egemendi; ama tüm gönüllerin çalışma erincinden doğan bir sessizlik değildi bu. Bizden az önce gelmiş olan Berengar şaşkınlıkla karşıladı bizi. Öteki rahipler başlarını kaldırıp baktılar. Bizim Venantius’la ilgili bir şey keşfetmek için orada bulunduğumuzu biliyorlardı; bakışların yönü, manastırın ortasındaki sekizgene açılan bir pencerenin altındaki boş bir yere çekti dikkatimizi.</p>

  <p class="block_11">Havanın çok soğuk olmasına karşın yazı salonu oldukça ılıktı. Yazı salonunun, yeterli ısının geldiği mutfağın üstünde bulunması bir rastlantı değildi; özellikle de aşağıdaki iki fırının bacaları, batı ve güney kulelerinin içindeki iki sarmal merdiveni destekleyen sütunun içinden geçtiği için. Büyük salonun karşı yanındaki kuzey kulesine gelince; onun içinde merdiven değil, yanmakta olan ve ortalığa mutlu bir sıcaklık yayan büyük bir ocak vardı. Bundan başka, yer ayak seslerimizi boğan samanlarla kaplanmıştı. Özetle, en az ısınan köşe, doğu kulesinin bulunduğu yerdi; gerçekten de, yer sayısı, yazı salonunda çalışan rahiplerin sayısından çok olduğu için, rahiplerin tümünün de, o yöne konmuş masalarda oturmaktan kaçındıklarının farkına vardım. Daha sonra, doğu kulesinin sarmal merdiveninin aşağıda, mutfağa inmenin yanı sıra yukarıdaki kitaplığa açılan tek merdiven olduğunun farkına varınca, salonun ısıtılmasının, rahipleri o bölümü merak etmekten caydırmak ve kütüphanecinin kitaplığın girişini daha kolay gözetlemesini sağlayacak biçimde akıllıca bir hesapla düzenlenip düzenlenmediğini sordum kendi kendime. Ama belki de tıpkı bir maymun gibi üstadıma öykünüp kuşkularımı biraz abartıyordum; çünkü hemen ardından, bu hesabın yazın pek de işe yaramayacağını düşündüm; en azından (dedim kendi kendime) yazın burası en güneşli, bu yüzden de gene en kaçınılacak yer olmayacak mıydı?</p>

  <p class="block_11">Zavallı Venantius’un masasının sırtı büyük bacaya dayalıydı ve belki de masaların en çok göz konanlarından biriydi. Ben o zaman daha yaşamımın ancak küçük bir bölümünü bir yazı salonunda geçirmiştim, ama sonra ömrümün büyük bir bölümü orada geçti; bu yüzden uzun kış saatlerini, parmaklar kalem ucunu tutmaktan uyuşmuş, masa başında geçirmenin (normal bir ısıda bile, altı saat yazı yazdıktan sonra, rahibin parmaklarına korkunç bir rahip krampının girdiği, başparmağı ezilmiş gibi sızladığı zaman) yazmanlara, bölüm başlığı yazıcılarına ve araştırmacılara ne denli acı verdiğini bilirim. Bu, elyazmalarının kenarlarında niçin sık sık, kopyacı tarafından, acının (ve sabırsızlığın) kanıtı gibi yazılmış yazılara rastlandığım açıklar: “Tanrı’ya şükür, az sonra hava kararacak,” ya da, “Ah, bir bardak şarap olsa!”, ya da, “Bugün hava soğuk, ışık az, bu deri pütürlü; yolunda gitmeyen bir şey var.” Eski bir atasözünün dediği gibi, tüy kalemi üç parmak tutar, ama tüm beden çalışır. Ve ağrır.</p>

  <p class="block_11">Ama ben Venantius’un masasından söz ediyordum. Sekizgen biçimindeki avlunun çevresine sıralanmış, araştırmacılara ayrılan öteki masalar gibi oldukça küçüktü bu masa da; minyatürcülere ve kopyacılara ayrılmış olan, dışarıya bakan duvarlardaki pencereler altındaki masalar ise daha küçüktü. Venantius çalışırken bir kitap rahlesi kullanıyordu; çünkü ödünç verilmiş olan, kopyasını çıkardığı elyazmalarına başvuruyor olmalıydı. Masanın altına konmuş bir dizi alçak rafın üstüne çözük yapraklar yığılmıştı; hepsi de Latince olduğundan, bunların onun en son çevirileri olduğu sonucunu çıkardım. Alelacele yazılmışlardı ve bir kitabın sayfalarını oluşturmuyorlardı; tümü de sonra bir kopyacıya ve bir minyatürcüye verilecekti. Bu nedenle zar zor okunabiliyorlardı. Sayfalar arasında birkaç Yunanca kitap da vardı. Kitap rahlesinin üstünde bir başka Yunanca kitap açık duruyordu; son günlerde Venantius’un çevirisini bitirmekte olduğu bir yapıt. O zamanlar ben daha Yunanca bilmiyordum, ama üstadım onun Lucianus adında birinin kitabı olduğunu ve eşeğe dönüştürülen bir adamın öyküsünü anlattığını söyledi. Apuleius’un genellikle çömezlerin okumaları öğütlenen buna benzer bir masalını anımsadım o zaman.</p>

  <p class="block_11">“Nasıl oluyor da bu kitabı çeviriyordu?” diye sordu William, yanımızda duran Berengar’a.</p>

  <p class="block_11">“Çeviriyi manastırdan Milano Beyi istedi; buna karşılık manastır doğudaki bazı bağların şarap üretiminde öncelik hakkı elde edecek.” Berengar eliyle uzakları gösterdi. Ama hemen ekledi: “Manastır laikler için alışveriş işleri yaptığından değil. Ama bize bunu ısmarlayan, bu değerli elyazmasının Venedik Dukası tarafından bize ödünç verilmesi için çok uğraştı; o da yazmayı Bizans İmparatoru’ndan almış; Venantius çeviriyi bitirince iki kopyasını çıkaracaktı; biri Milano Beyi, öteki de kitaplığımız için.”</p>

  <p class="block_11">“Kitaplığınız koleksiyonuna putatapan masalları da almaya gönül indiriyor demek,” dedi William.</p>

  <p class="block_11">“Kitaplık hem gerçeğin, hem de yanılgının kanıtıdır,” dedi o zaman omuz başımda bir ses. Jorge’ydi bu. Yaşlı adamın ansızın, sanki biz onu görmüyormuşuz da o bizi görüyormuş gibi belirivermesine bir kez daha şaştım; daha sonraki günlerde buna sık sık şaşacaktım. Kör bir adamın yazı salonunda ne aradığına da şaştım, ama sonra, Jorge’nin manastırın her yerinde hazır ve nazır olduğunu anladım. Sık sık yazı salonunda, ocağın yanında bir iskemleye oturmuş, salonda olup biten her şeyi izliyormuş gibi görünüyordu. Bir kez, bulunduğu yerden yüksek sesle, “Yukarı çıkan kim?” diye sorduğunu işittim; sonra ayak sesleri samanın içinde boğulmuş kitaplığa doğru giden Malachi’ye döndü. Bütün rahipler ona büyük saygı duyuyorlar, sık sık ona başvurarak anlaşılması güç parçalar okuyorlar, bir açımlamayı danışıyorlar ya da bir hayvan ya da ermişin nasıl betimlenmesi gerektiğini aydınlatmasını isliyorlardı. O, ışığı sönmüş gözleriyle boşluğa bakıyor, belleğinde canlı kalan sayfalara bakıyormuş gibi, uydurma yalvaçların piskoposlar gibi giyindikleri, ağızlarından kurbağaların fışkırdığı yanıtını veriyor ya da göksel Yeruşalem’in duvarlarını süslemesi gereken taşların hangileri olduğunu, ya da Arimaspi’nin haritada Papaz Gianni’nin ülkesinin yakınlarında gösterilmesi gerektiği yanıtını veriyordu -ucubeliklerin aşırı derecede ayartıcı bir biçimde gösterilmemesi gerektiğini, onların bilmeceler gibi tanınabilir, ama istek uyandırmayan ya da insanı güldürecek denli itici bir biçimde betimlenmesinin yeterli olduğunu öğütlüyordu. Bir kez, bir şerh yazıcısına, <i class="calibre2">Donatist</i><sup class="calibre3"><sup class="noteref" id="back_note_115"><a class="calibre4" href="../Text/index_split_178.html#note_115" title="115">115</a></sup></sup> sapkınlıktan kaçınmak için, Ermiş Augustus’un düşüncesine göre Tyconius’un metinlerinin özetlerinin nasıl yorumlanması gerektiği üstüne öğüt verdiğini işittim. Bir başka kez, onun yorum yaparken, sapkınların ayrılıkçılardan nasıl ayırdedileceği konusunda öğüt verdiğini duydum. Başka bir kez de, kararsız bir araştırmacıya kitaplık katalogunda hangi kitabı araması gerektiğini, aşağı yukarı hangi sayfada yer aldığını söyleyerek, kütüphanecinin kitabı ona kesinlikle vereceği, çünkü o kitabın Tanrı tarafından esinlenmiş bir yapıt olduğu konusunda güvence verdiğini işittim. Son olarak, bir başka kez de, filan kitabın aranmaması gerektiğini, çünkü katalogda bulunmakla birlikte, elli yıl önce fareler tarafından kemirildiğini ve şimdi dokunanın parmakları arasında unufak dağıldığını söylediğini işittim. Kısaca, kitaplığın belleği, yazı, salonunun ruhuydu o. Kimi zaman aralarında gevezelik ettiklerini işittiği rahipleri uyarırdı: “Çabuk olun, kanıtlamayı zamana bırakın, çünkü az kaldı!” Deccal’ın gelişine imada bulunuyordu.</p>

  <p class="block_11">“Kitaplık, gerçeğe ve yanılgıya tanıklık eder,” dedi Jorge o zaman.</p>

  <p class="block_11">“Kuşkusuz, Apuleius ve Lucianus birçok yanılgıya düşmekten suçluydular,” dedi William. “Ama bu masal kurguların örtüsü altında iyi bir ders de içeriyor; çünkü yanılgılarımızı nasıl ödediğimizi öğretiyor bize; bundan başka, eşeğe dönüşen insanın öyküsü günah işleyen ruhun beden değiştirmesini anıştırıyor bence.”</p>

  <p class="block_11">“Olabilir,” dedi Jorge.</p>

  <p class="block_11">“Ama dün bana da anlatılan o konuşma sırasında, Venantius’un güldürü sorunlarıyla da ilgilendiğini şimdi anlıyorum; gerçekten, bu tür masallar eskilerin güldürülerine benzetilebilir. İkisi de, tragedyalar gibi, gerçekten yaşamış insanlardan söz etmezler; tersine, Isidorus’un dediği gibi, bunlar kurgudur, ‘<i class="calibre2">fabulae poetae a fando nominaverunt quia non sunt res factae sed tantum loquendo fictae</i><sup class="calibre3"><sup class="noteref" id="back_note_116"><a class="calibre4" href="../Text/index_split_179.html#note_116" title="116">116</a></sup></sup>’...”</p>

  <p class="block_11">William’ın, üstelik böyle konuları sevmez görünen bir adamla, bu bilgince tartışmaya niçin girdiğini önce anlayamadım; ama Jorge’nin yanıtı, üstadımın ne denli ince olduğunu gösterdi bana.</p>

  <p class="block_11">“O gün güldürüler değil, gülmenin caiz olup olmadığı tartışılıyordu,” dedi Jorge, alnını kırıştırarak. Daha bir gün önce, Venantius bu tartışmaya değindiğinde, Jorge’nin böyle bir tartışmayı anımsamamakta direndiğini çok iyi anımsadım.</p>

  <p class="block_11">“Ha,” dedi William, pek aldırmadan, “ozanların yalanlarından ve esprili bilmecelerinden söz ettiğinizi sanıyordum ben...”</p>

  <p class="block_11">“Gülme üstüne konuşuluyordu,” dedi Jorge, tersçe. “Güldürüler, kâfirler tarafından seyircileri güldürmek için yazıldı; iyi de olmadı. Efendimiz İsa, hiç güldürü ya da masal anlatmadı; yalnızca cenneti nasıl elde edeceğimizi bize öğreten açık seçik meseller anlattı o.”</p>

  <p class="block_11">“Sorabilir miyim,” dedi William, “İsa’nın gülmüş olabileceği düşüncesine niçin bu kadar karşısınız? Gülmenin tıpkı banyo gibi bedendeki sıvıları ya da bedenin öteki sayrılıklarını, özellikle nedensiz can sıkıntısını sağaltmaya yarayan iyi bir ilaç olduğuna inanıyorum ben.”</p>

  <p class="block_11">“Banyolar iyidir,” dedi Jorge, “Aquinas’lı da üzüncü dağıtmak için banyoları salık verir; gözüpeklikle ortadan kaldırılabilecek bir sayrılığa dönüştürülemediği zaman kötü bir duygu olabilir üzünç. Banyolar bedendeki sıvıların dengesini yeniden kurar. Oysa gülme bedeni sarsar, yüz çizgilerini bozar, insanı maymuna benzetir.”</p>

  <p class="block_11">“Maymunlar gülmezler; gülmek insana özgüdür; insan ussallığının belirtisidir.”</p>

  <p class="block_11">“Söz de insan usunun belirtisidir, ama sözle Tanrı’ya küfredilebilir. İnsana özgü olan her şey ille de iyi değildir. Gülmek delilik belirtisidir. İnsan güldüğü şeye inanmaz, ama ondan nefret de etmez. Bu yüzden kötü bir şeye gülmek, onunla savaşma isteği duymamak anlamına gelir; iyi bir şeye gülmekse, iyiliğin kendiliğinden yayılmasını sağlayan gücü yadsımak demektir. Bunun için, Kural der ki: ‘<i class="calibre2">Decimus humilitatis gradus est si non sit facilis ac promptus in risu, quia scriptum est: stultus in risu exaltat vocem suam.</i>’<sup class="calibre3"><sup class="noteref" id="back_note_117"><a class="calibre4" href="../Text/index_split_180.html#note_117" title="117">117</a></sup></sup>”</p>

  <p class="block_11">“Quintilianus da der ki,” diye onun sözünü kesti üstadım, “gülmek, ağırbaşlı olmak için, övgü söz konusu olduğunda bastırılmalı, ama birçok durumda da yüreklendirilmeli. Tacitus, Calpurnius Pisonus’un alaycılığını över; Genç Plinius da şöyle yazmıştır, ‘<i class="calibre2">Aliquando praeterea rideo, jocor, ludo, homo sum</i>.’<sup class="calibre3"><sup class="noteref" id="back_note_118"><a class="calibre4" href="../Text/index_split_181.html#note_118" title="118">118</a></sup></sup>”</p>

  <p class="block_11">“Onlar kâfirdiler,” diye yanıtladı Jorge. “Kural der ki: ‘<i class="calibre2">Scurrilitates vero vel verba otiosa et risum moventia aeterna clausura in omnibus locis damnamus, et ad talia eloquia discipulum aperire os non permittitur</i>.’<sup class="calibre3"><sup class="noteref" id="back_note_119"><a class="calibre4" href="../Text/index_split_182.html#note_119" title="119">119</a></sup></sup>”</p>

  <p class="block_11">“Ama İsa’nın sözü yeryüzünde egemen olunca, Cirenehe’li Sinesius, Tanrı’nın gülünç olanla trajik olanı uyumlu bir biçimde birleştirmeyi bildiğini söylüyor.”</p>

  <p class="block_11">“Aelius Spartianus da, davranışları ince, doğuştan Hıristiyan ruhlu bir insan olan Hadrianus’tan, ciddi anlarla neşeli anları birleştirmeyi bilen bir insan olarak söz eder. Son olarak, Ausonius da, ciddilikte ve neşede ılımlı olmayı salık verir.”</p>

  <p class="block_11">“Ama Nola’lı Paulinus ve Alessandria’lı Clemens bize çılgınlıklara karşı uyanık olmamızı söylüyorlar; Sulpicius Severus ise, Ermiş Martin’in, öfkenin ya da neşenin tuzağına düştüğünün hiç görülmediğini söylüyor.”</p>

  <p class="block_11">“Ama Ermiş’in bazı <i class="calibre2">spiritualiter salsa</i><sup class="calibre3"><sup class="noteref" id="back_note_120"><a class="calibre4" href="../Text/index_split_183.html#note_120" title="120">120</a></sup></sup> yanıtlarını da anımsatıyor,” dedi William.</p>

  <p class="block_11">“Yerinde ve bilgece yanıtlardı onlar, gülünç değil. Ermiş Efraim rahiplerin gülmesine karşı bir tez yazdı; <i class="calibre2">De habitu et conversatione monachorum</i>’da<sup class="calibre3"><sup class="noteref" id="back_note_121"><a class="calibre4" href="../Text/index_split_184.html#note_121" title="121">121</a></sup></sup>, açık saçıklıktan ve esprilerden, zehirli yılanlardan kaçar gibi kaçınmayı öğütlüyor.”</p>

  <p class="block_11">“Ama Hildebertus demiş ki: ‘<i class="calibre2">Admittendo tibi joca sunt post seria quaedam, sed tamen et dignis et ipsa gerenda modis</i>.’<sup class="calibre3"><sup class="noteref" id="back_note_122"><a class="calibre4" href="../Text/index_split_185.html#note_122" title="122">122</a></sup></sup> Salisbury’li John ise, alçakgönüllü bir neşeye izin vermişti. Son olarak, Kural’ımızın atıfta bulunduğu, İncil’in sözünü ettiğiniz bölümü, en azından dingin bir ruhun sessiz gülüşüne izin verir.”</p>

  <p class="block_11">“Ruh yalnız gerçeği düşünürken dingindir; iyi işlerden sevinç duyar; gerçeğe ve iyi şeylereyse gülünmez. İsa’nın gülmeyişinin nedeni buydu işte. Gülme kuşkunun kışkırtıcısıdır.”</p>

  <p class="block_11">“Ama kimi zaman kuşkulanmak doğrudur.”</p>

  <p class="block_11">“Bunun nedenini anlamıyorum. Kuşku duyunca bir yetkeye başvurmak gerekir, bir pedere ya da bilgine. O zaman tüm kuşku nedenleri sona erer. Görüyorum ki Paris’li mantıkçılarınki gibi tartışma götürür kuramlar içinize işlemiş sizin. Ama Ermiş Bernardo, tüm sorunları, bu böyledir, ya da bu böyle değildir’ini öne sürerek, usu, İncil’in aydınlatmadığı soğuk, yaşamdan yoksun bir mantığın buyruğuna vermek isteyen İğdiş Edilmiş <i class="calibre2">Abelard’a</i><sup class="calibre3"><sup class="noteref" id="back_note_123"><a class="calibre4" href="../Text/index_split_186.html#note_123" title="123">123</a></sup></sup> karşı çıkmayı çok iyi bildi. Kuşkusuz, bu çok tehlikeli düşünceleri kabul eden, bir kez ve sonsuza dek söylenmiş olan biricik gerçeğe gülen cahil adamın alayını da değerlendirebilir. Böylece, aptal gülerken, içinden ‘<i class="calibre2">Deus non est’</i><sup class="calibre3"><sup class="noteref" id="back_note_124"><a class="calibre4" href="../Text/index_split_187.html#note_124" title="124">124</a></sup></sup> demektedir.”</p>

  <p class="block_11">“Saygıdeğer Jorge, Abelard’a iğdiş edilmiş demekle haksızlık ediyorsunuz gibi geliyor bana; çünkü o üzücü duruma başkalarının kötülüğü yüzünden uğradığını biliyorsunuz...”</p>

  <p class="block_11">“Günahları yüzünden. İnsan aklına bunca güvendiğinden. Böylece basit insanların inancıyla alay edildi. Tanrı’nın gizemleri deşildi (ya da en azından buna kalkışıldı; buna kalkışanlar deliydiler); en yüce şeylere ilişkin sorunlar pervasızca ele alındı; bu gibi sorunların örtbas edilmesi gerektiği görüşünde oldukları için saygıdeğer pederler de alaya alındılar.”</p>

  <p class="block_11">“Size katılmıyorum, saygıdeğer Jorge. Tanrı bizden, Kutsal Kitabın bizi karar vermekte özgür bıraktığı birçok karanlık şeye aklımızı uygulamamızı istiyor. Birisi sizden bir görüşe inanmanızı isterse, önce bunun kabul edilebilir olup olmadığını incelemelisiniz, çünkü aklımızı Tanrı yaratmıştır; bu nedenle de, bizim aklımıza hoş gelen, tanrısal akla da hoş gelir; öte yandan, tanrısal aklı ancak benzetim yoluyla, çoğu kez de yadsıma yoluyla, aklımızın süreçlerinden çıkamadıklarımızla bilebiliriz. Böylece, görüyorsunuz ki, bazan gülme, akla aykırı saçma bir görüşün yapay yetkesini ortadan kaldırmak için uygun bir araç olabiliyor. Gülme, kötüleri şaşırtmaya, onların aptallıklarını açığa çıkarmaya da yarar. Ermiş Maurus’un, kâfirler kendisini kaynar suya attıkları zaman, suyun çok soğuk olduğundan yakındığı söylenir; kâfir vali de suyun ısısına bakmak için aptal aptal elini suya batırıp yakmış. Ermiş şehidin iman düşmanlarını gülünç duruma düşüren güzel bir davranışı.”</p>

  <p class="block_11">Jorge dudak büktü. “Vaizlerin anlattıkları olaylarda da birçok kocakarı masalı vardır. Kaynar suya atılan bir ermiş İsa için acı çeker,’ çığlıklarını bastırır; kâfirlere çocukça oyunlar oynamaz!</p>

  <p class="block_11">“Görüyorsunuz ya?” dedi William. “Bu öykü size akla aykırı görünüyor; bu yüzden de onu gülünç olmakla suçluyorsunuz! Susarak, dudaklarınıza egemen olsanız da, bir şeye sessizce gülüyorsunuz; benim onu ciddiye almamı istemiyorsunuz. Siz gülmeye gülüyorsunuz, ama gene de gülüyorsunuz.”</p>

  <p class="block_11">Jorge sıkıldığını gösteren bir el devinimi yaptı. “Gülme konusunda şaka yaparken beni boş tartışmalara sürüklüyorsunuz. Ama İsa’nın gülmediğini siz de biliyorsunuz.”</p>

  <p class="block_11">“Emin değilim. İlk taşı atmak için Ferisileri çağırıp, haraç olarak ödenecek sikkenin üstünde kimin resmi olduğunu sorarken, sözcükler üstünde oynayarak, ‘<i class="calibre2">Tu es petrus</i><sup class="calibre3"><sup class="noteref" id="back_note_125"><a class="calibre4" href="../Text/index_split_188.html#note_125" title="125">125</a></sup></sup>’ derken, günahkârları şaşırtmak, havarilerinin gönülgücünü yükseltmek amacıyla esprili sözler söylediğine inanıyorum. Caiaphas’a, ‘Sen de söyledin,’ derken de esprili konuşuyordu. Tanrı’nın, ‘<i class="calibre2">nudavi femora contra faciem tuam’</i><sup class="calibre3"><sup class="noteref" id="back_note_126"><a class="calibre4" href="../Text/index_split_189.html#note_126" title="126">126</a></sup></sup> dediği Yeremya’yı yorumlarken Gerolamo, şöyle açıklıyor: ‘<i class="calibre2">sive nudabo et relevabo femora et posteriora tua’</i><sup class="calibre3"><sup class="noteref" id="back_note_127"><a class="calibre4" href="../Text/index_split_190.html#note_127" title="127">127</a></sup></sup>. Tanrı bile cezalandırmak istediklerini şaşırtmak için nüktelerle dile getiriyor söyleyeceklerini. Cluny ve Cistercian’lar arasındaki çatışmanın en ateşli anında Cluny yanlıları, Cistercianlar’ı gülünç duruma düşürmek için pantolon giymemekle suçlamışlardı. <i class="calibre2">Speculum stultorum’</i>da,<sup class="calibre3"><sup class="noteref" id="back_note_128"><a class="calibre4" href="../Text/index_split_191.html#note_128" title="128">128</a></sup></sup> eşek Brunellus’un, geceleyin rüzgâr battaniyelerini uçurup da rahipler kendi edep yerlerini görürlerse ne olur diye merak ettiği anlatılır...”</p>

  <p class="block_11">Çevrede toplanmış olan rahipler güldüler; Jorge öfkeden kudurdu: “Kardeşlerimi bir çılgınlar cümbüşüne sürüklüyorsunuz. Fransiskenler arasında kalabalığın ilgisini çekmek için bu tür saçmalıklara başvurmanın alışkanlık olduğunu biliyorum; ama bu tür şakalar hakkında size, vaizlerinizden birinden işittiğim bir manzumenin sözlerini söyleyeceğim: <i class="calibre2">tum podex carmen extulit horridulum</i>.”<sup class="calibre3"><sup class="noteref" id="back_note_129"><a class="calibre4" href="../Text/index_split_192.html#note_129" title="129">129</a></sup></sup></p>

  <p class="block_11">Kınama biraz fazla ağırdı; William küstahlık etmişti, ama şimdi de Jorge ağzıyla yellenmekle suçluyordu onu. Bu ağır yanıtın, yaşlı rahibin yazı salonundan çıkma çağrısı anlamına gelip gelmediğini sordum kendi kendime. Ama az önce öylesine kavgacı olan William’ın alabildiğine uysallaştığını gördüm.</p>

  <p class="block_11">“Sizden özür dilerim, saygıdeğer Jorge,” dedi. “Ağzım düşüncelerime ihanet etti; size saygısızlık etmek istemiyordum. Belki de söylediğiniz doğrudur; ben yanılıyordum.”</p>

  <p class="block_11">Jorge, bu incelikli alçakgönüllülük karşısında, bağışlama anlamına da gelebilen bir hoşnutluk homurtusu koyverdi ve yerine dönmekten başka bir şey yapamadı; tartışma sırasında yavaş yavaş çevremizde toplanmış olan rahipler masalarının başına dönüyorlardı. William, Venantius’un masasının önünde diz çöktü, yeniden kâğıtları karıştırmaya koyuldu. Alçakgönüllü yanıtıyla, William birkaç dinginlik an’ı kazanmıştı. O birkaç anda gördükleri, o gece yürüteceği araştırmalara yön verdi.</p>

  <p class="block_11">Ama gerçekten de birkaç an sürdü bu dinginlik. Benno, William’ın Jorge ile yaptığı konuşmayı dinlemek için yanımıza yaklaştığı zaman, kalemini masanın üstünde unutmuş gibi yaparak hemen William’ın yanına yaklaştı ve kulağına onunla acele görüşmesi gerektiğini fısıldayarak hamamın arkasında buluşmalarını söyledi. William önce onun gitmesini, kendisinin az sonra ona katılacağını</p>

  <p class="block_11">William bir an duraksadı; sonra katalogun yanındaki masasından bütün olup bilenleri izlemiş olan Malachi’yi çağırdı ve Başrahip’ten aldığı yetkiye dayanarak (bu yetkinin üstüne basa basa), ondan, Venantius’un masasına birisini gözcü koymasını rica etti; çünkü bütün gün, kendisi dönünceye dek o masaya hiç kimsenin yaklaşmamasını araştırması bakımından önemli sayıyordu. Bunu yüksek sesle söyledi; böylece yalnızca Malachi’yi rahipleri gözlemekle yükümlü kılmakla kalmayıp, rahipleri de Malachi’yi gözlemekle yükümlü kılıyordu. Kütüphanecinin elinden boyun eğmekten başka bir şey gelmedi. William’la oradan uzaklaştık.</p>

  <p class="block_11">Hastane binasının bitişiğindeki bahçeden geçip hamama yaklaşırken, William, “Çoğu, Venantius’un masasının üstünde ya da altında bir şey bulmamdan korkuyor gibi,” dedi.</p>

  <p class="block_11">“Ne olabilir?”</p>

  <p class="block_11">“Bana öyle geliyor ki, bundan korkanlar bile bilmiyorlar ne olduğunu.”</p>

  <p class="block_11">“Yani Benno’nun bize söyleyeceği hiçbir şey yok da, yalnızca bizi yazı salonundan uzaklaştırmak mı istiyor?”</p>

  <p class="block_11">“Bunu şimdi anlayacağız,” dedi William. Gerçekten de az sonra Benno yanımıza geldi.</p>

  <p class="block_18"><br class="calibre6" id="calibre_pb_18" /></p>
</body>
</html>
