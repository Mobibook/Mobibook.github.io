<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_10" id="id_Toc405308362">ÜÇÜNCÜ GÜN</p>

  <p class="block_19" id="id_Toc405308363"><span class="text_2">ALACAKARANLIKTAN TANSÖKÜMÜNE DEĞİN<br class="calibre5" /></span><i class="calibre2">Ortadan kaybolan Berengar’ın hücresinde kan lekeli bir bez bulunuyor; hepsi bu.</i></p>

  <p class="block_17"> </p>

  <p class="block_11">Bunları yazarken, kendimi o geceki, daha doğrusu o sabahki gibi yorgun hissediyorum. Ne diyeyim?</p>

  <p class="block_11">Ayinden sonra Başrahip yılgınlık içindeki rahiplerin büyük bir bölümünü her yanı aramaya koşturdu; hiçbir sonuç alınmadı. Alacakaranlığa doğru Berengar’ın hücresini ararken, bir rahip ot şiltenin altında kan lekeli beyaz bir bez buldu. Başrahip’e götürdü.</p>

  <p class="block_11">Başrahip bundan uğursuz belirtiler çıkardı. Jorge de oradaydı; durum kendisine anlatılınca, “Kan mı?” dedi, böyle bir şey ona olanaksız görünüyormuş gibi.</p>

  <p class="block_11">Durumu Alinardo’ya anlattılar; başını salladı, “Hayır, hayır!” dedi, “üçüncü borazan sesiyle ölüm sudan gelecek...”</p>

  <p class="block_11">William kanlı bezi inceledi, sonra, “Şimdi her şey açıkça anlaşılıyor,” dedi.</p>

  <p class="block_11">“Berengar nerede?” diye sordular ona.</p>

  <p class="block_11">“Bilmiyorum,” diye yanıtladı. Aymaro onun söylediklerini işitti; gözlerini gökyüzüne kaldırdı; Sant’Albano’lu Pietro’ya, “İngilizler böyledir,” diye fısıldadı.</p>

  <p class="block_11">Tansökümüne doğru, hizmetçiler yamacın eteklerini, duvarların çevresini araştırmaya gönderildiler.</p>

  <p class="block_11">Sabah hiçbir şey bulamamış olarak döndüler.</p>

  <p class="block_11">William bana elimizden geleni yaptığımızı söyledi. Olayların gelişimini beklemekten başka çare yoktu. Sonra cam işliğine gitti; camcı ustası Nicola’yla derin bir konuşmaya daldı.</p>

  <p class="block_11">Ben, dualar okunurken kilisenin orta kapısına yakın bir yerde oturdum. Böylece kendimden geçip uykuya daldım ve uzun uzun uyudum; çünkü gençlerin uykuya yaşlılardan daha çok gereksinimi vardır; onlar bol bol uyudular; sonsuz uykularına hazırlanıyorlar şimdi.</p>

  <p class="block_9" id="calibre_pb_24"> </p>
</body>
</html>
