<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_18"><b class="calibre7">Dördüncü Gün</b></p>

  <p class="block_19" id="id_Toc405308377"><span class="text_2">AKŞAM<br class="calibre5" /></span> <i class="calibre2">Salvatore çok güçlü bir büyüden söz ediyor.</i></p>

  <p class="block_17"> </p>

  <p class="block_11">Heyet için hazırlanan akşam yemeği olağanüstüydü. Başrahip hem insanların güçsüz yanlarını, hem de papalık sarayındaki alışkanlıkları çok iyi biliyor olsa gerekti (Michele’nin Minoritler’inin bile hoşlanmazlık etmediklerini söylemeliyim). Yeni kesilmiş domuzların kanından, Montecassino usulü kan pudingi yapılacaktı, aşçının bize söylediğine göre. Ama Venantius’un acıklı sonu bütün domuz kanlarının dökülmesini gerektirmişti; ola ki başka domuzlar kesilecekti. Öte yandan, o günlerde Rabbin yaratıklarını öldürmekten herkesin nefret ettiğini sanıyorum. Yemekte o yörenin şarabıyla pişirilmiş sebzeli güvercin, tavşanlı domuz yavrusu, - Ermiş Chiara poğaçası, o yörenin tepelerinde yetişen bademlerle yapılmış bademli pilav -yani oruç tutulan günlerde yenen sütlü pelte - hodanlı turta, dolgu zeytin, kızarmış peynir, taze biber salçalı koyun eti, beyaz fasulye ye nefis tatlılar, Ermiş Bernardo tatlısı, Ermiş Nicola pastası, Ermiş Lucia gözlemeleri vardı; sonra şaraplar ve her zaman öylesine asık suratlı olan Bernardo Gui’yi bile neşelendiren, bitkilerden yapılma likörler: limon çiçeği likörü, ceviz likörü, damla hastalığına iyi gelen şarap ve yılanotu şarabı. Her yuduma ve her lokmaya dindarca dualar eşlik etmese, tıpkı bir oburlar toplantısına benziyordu.</p>

  <p class="block_11">Sonunda herkes büyük bir neşeyle ayağa kalktı, kimileri akşam duasına inmemek için, bahane olarak ne olduğu belirsiz rahatsızlıklar öne sürdüler. Ama Başrahip alınmadı. Tarikatımıza bağlı olanların üstlendikleri ayrıcalıklar ve yükümlülükler herkes için söz konusu değildir.</p>

  <p class="block_11">Rahipler uzaklaşırken, merakımdan, gece için kapıları kilitlemeye hazırlanılan mutfakta oyalandım. Salvatore’nin, koltuğunun altında bir çıkın, bahçeye doğru süzüldüğünü gördüm. Merakla arkasından gidip seslendim. Duymazlıktan gelmek istedi; sonra sorularımı (içinde canlı bir şey varmış gibi kıpırdanan) çıkında bir şahmaran olduğunu söyleyerek yanıtladı.</p>

  <p class="block_11">“<i class="calibre2">Cave basilischium</i>!<sup class="calibre3"><sup class="noteref" id="back_note_248"><a class="calibre4" href="../Text/index_split_311.html#note_248" title="248">248</a></sup></sup> Yılanların kralıdır bu; içi öylesine zehirle doludur ki, dışı pırıl pırıldır. <i class="calibre2">Che dicam</i><sup class="calibre3"><sup class="noteref" id="back_note_249"><a class="calibre4" href="../Text/index_split_312.html#note_249" title="249">249</a></sup></sup>, zehir, kokusu bile adamı öldürür. Zehirler... sırtında kara lekeler vardır<i class="calibre2">, et caput</i><sup class="calibre3"><sup class="noteref" id="back_note_250"><a class="calibre4" href="../Text/index_split_313.html#note_250" title="250">250</a></sup></sup> tıpkı horoz başına benzer, yarısı havada, yarısı da öteki yılanlar gibi yerde sürünür. Bellula’ları öldürür...”</p>

  <p class="block_11">“Bellula mı?”</p>

  <p class="block_11">“Hmm! Çok küçük bir hayvandır, fareden birazcık daha uzun; misk sıçanı da denir. Yılan ve kara kurbağaları da onu yerler. Bunlar onu ısırınca, o da koşup eşekmarulu ya da fenicula çiğner <i class="calibre2">et redet ad bellum.</i> <i class="calibre2">Et dicunt che ingenera per li oculi</i><sup class="calibre3"><sup class="noteref" id="back_note_251"><a class="calibre4" href="../Text/index_split_314.html#note_251" title="251">251</a></sup></sup>; ama birçokları da bunun doğru olmadığını söylüyorlar.”</p>

  <p class="block_11">Şahmaranı ne yapacağını sordum; bunun kendisini ilgilendirdiğini söyledi. Meraktan ölüyordum; ortada bunca ölü varken hiçbir şeyin gizli kalmayacağını, bunu William’a anlatacağımı söyledim ona. O zaman Salvatore susmam için yalvarıp yakardı; çıkını açıp bana siyah tüylü bir kedi gösterdi. Beni yanına çekip açık saçıklık çağrıştıran bir gülümseyişle, bundan böyle kilercinin ya da benim, birimiz güçlü, ötekimiz genç ve güzel olduğu için, köylü kızla sevişmemizi istemediğini söyledi; oysa kendisi çirkin ve zavallı olduğu için yapamıyordu bunu. Tüm kadınları sevdaya düşüren çok güçlü bir büyü biliyordu. Bir kara kediyi öldürüp gözlerini oyacaktın, sonra onları bir karatavuğun iki yumurtasının içine koyacaktın; birini bir yumurtaya, ötekini öteki yumurtaya (bana iki yumurta göstererek bunları karatavuklardan aldığına yemin etti). Sonra da yumurtalar fışkı yığınının içinde çürümeye bırakılacaktı (meyve bahçesinin kimsenin geçmediği bir köşesinde bir fışkı yığını hazırlamıştı); yumurtaların her birinden bir küçük şeytan çıkacak, bu dünyanın bütün nimetlerim ayağına getirmek için onun buyruğuna gireceklerdi. “Ama ne yazık ki,” dedi bana, “büyünün etkili olması için” kendisini sevmesini istediği kadının, gübrenin içine gömülmeden önce yumurtalara tükürmesi gerekiyordu; bu sorun onu tasalandırıyordu; çünkü söz konusu kadının o gece yanında olması, neye yaradığını bilmeden ona bu işi yaptırması gerekiyordu.</p>

  <p class="block_11">Yüzüme, karnıma, bütün bedenime bir ateş bastı ansızın; güçsüz bir sesle ona kızı o gece manastıra getirip getirmeyeceğini sordum. Alaycı alaycı güldü, benliğimi kösnülüğün sardığını söyledi (hayır, dedim, sırf meraktan sorduğumu söyledim); köyde çok kadın olduğunu, bir başkasını getireceğini söyledi; benim beğendiğimden çok daha güzelini. Beni oradan uzaklaştırmak için yalan söylüyordu sanırım. Hem zaten ne yapabilirdim ki? William başka işler için beni beklerken peşine takılıp bütün gece onu izlemek mi? İsteğimin beni ona doğru ittiği, ama usumun beni ondan uzaklaştırdığı -görmeyi çok istememe karşın bir daha hiç görmemem gereken- kızı (eğer oysa) bir kez daha görmek mi? Kuşkusuz hayır. Bunun için Salvatore’nin kadın konusunda doğru söylediğine inandırdım kendimi. Ama belki de söylediklerinin hepsi yalandı; sözünü ettiği büyü bön, boş inançlarla dolu kafasının bir kuruntusuydu; gerçekte hiçbir şey yapmayacaktı.</p>

  <p class="block_11">Sinirime dokundu; kaba davrandım ona; o gece gidip yatsa daha iyi olacağını, çünkü okçuların çevrede dolaştıklarını söyledim. Manastırı okçulardan daha iyi bildiğini, o siste kimsenin kimseyi göremeyeceği yanıtını verdi. “Şimdi ben gidiyorum,” dedi, “sen bile beni görmeyeceksin artık; iki adım ötede arzuladığım kızla keyfime baksam bile.” Bunu başka, oldukça bayağı sözcüklerle söyledi; ama söylediklerinin anlamı buydu. Öfke içinde oradan uzaklaştım; çünkü ayaktakımından biriyle tartışmaya girmek benim gibi soylu bir çömeze yakışmazdı.</p>

  <p class="block_11">William’ın yanına gittim; gerekenleri yaptık. Yani akşam duasını nefin arka kısmından izledik; öyle ki, dua biter bitmez labirentin dolaşık yollarında ikinci (benim için üçüncü) yolculuğumuza çıkmaya hazırdık.</p>

  <p class="block_18"><br class="calibre6" id="calibre_pb_38" /></p>
</body>
</html>
