<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_20" id="calibre_pb_7">“Ama işittiğime göre, üç yıl önce Kilkenny’de, sanıkların iğrenç cinayetler işlemekle suçlandıkları bir duruşmada, suçluların kimlikleri saptandıktan sonra işin içinde şeytanın parmağı olduğunu yadsımamışsınız.”</p>

  <p class="block_11">“Ama açık seçik sözcüklerle de doğrulamadım. Yadsımadığım doğru. Mel’un’un düzenleri üstüne yargı vermek için ben kim oluyorum, özellikle,” diye ekledi, bu nedeni vurgulamak istiyormuş gibi görünüyordu, “engizisyonu başlatmış olanların, piskoposun, belediye meclisi üyelerinin, tüm halkın, belki sanıkların kendilerinin bile. Şeytan’ın varlığına gerçekten dikkat çekmek istedikleri davalarda. Bu durumda, Şeytan’ın varlığının tek gerçek kanıtı, belki o anda herkesin onun işbaşında olduğunu bilmek için duyduğu tutkunun yoğunluğudur...”</p>

  <p class="block_11">“Yani, siz,” dedi Başrahip kaygılı bir sesle, “birçok duruşmada, Şeytan’ın yalnızca sanığın değil, belki de ve en çok yargıçların içlerinde etkin olduğunu mu söylüyorsunuz?”</p>

  <p class="block_11">“Hiç böyle bir şey öne sürebilir miyim?” diye sordu William; sorunun, Bşarahip’in doğrulayamayacağı bir biçimde sorulduğunun ayrımına vardım; böylece William onun suskunluğundan yararlanarak konuşmanın yönünü değiştirdi. “Ama bunlar geçmişte kalan şeyler. Bu soylu görevi bıraktım; eğer bu işi yaptımsa, Tanrı istediği için yaptım...”</p>

  <p class="block_11">“Kuşkusuz,” diye kabul etti Başrahip.</p>

  <p class="block_11">“... şimdi,” diye sürdürdü William, “başka nazik sorunlarla uğraşıyorum. Bana anlatırsanız, sizi üzen sorunla da uğraşmak isterim.”</p>

  <p class="block_11">Başrahip’in o tartışmaya son verip kendi sorununa dönebilmekten hoşnut olduğunu sezdim. Sonra, çok büyük bir özenle seçilmiş sözcükler ve uzun tümcelerle, birkaç gün önce meydana gelen ve rahipler arasında büyük bir üzüntü yaratan tuhaf bir olay anlatmaya başladı. Konuyu William’a açtığını, çünkü William’ın gerek insan ruhu, gerekse Mel’un’un düzenleri hakkında çok geniş bilgisi olduğunu bildiğini, konuğunun değerli vaktinin bir bölümünü üzücü bir bilmeceye ışık tutmaya ayırabileceğini umduğunu söyledi. Olay şuydu: Büyük bir minyatür ustası olarak daha o zaman ün kazanmış olmasına karşın hâlâ genç bir rahip olan ve kitaplığın elyazmalarını çok güzel resimlerle süsleyen Otranto’lu Adelmo, bir sabah Aedificium’un doğu kulesinin altında, uçurumun dibinde bir keçi çobanı tarafından ölü bulunmuştu. Öteki rahipler tarafından akşam duası sırasında koroda görüldüğü, ancak geceyarısı duasında görünmediği için, belki de gecenin en karanlık saatlerinde düşmüştü oraya. O gece büyük bir kar fırtınası vardı; jilet gibi keskin, neredeyse doluyu andıran, kudurmuşçasına esen güney rüzgârının sürüklediği kar taneleri düşüyordu yere. Ceset uçurumun tam dibinde bulundu; önce erimiş, sonra kat kat donmuş kardan ıslanmış, düşerken kayalara çarparak parçalanmıştı, Zavallı, dayanaksız, ölümlü yaratık; Tanrı merhamet etsin ona.</p>

  <p class="block_11">Seke seke düştüğü için tam olarak hangi noktadan düştüğünü saptamak kolay değildi; kulenin uçuruma bakan üç yanındaki üç kata sıralanmış pencerelerden birinden düştüğü kuşku götürmezdi. “Zavallı cesedi nereye gömdünüz?” diye sordu William.</p>

  <p class="block_11">“Doğal olarak, mezarlığa,” diye yanıtladı Başrahip. “Belki de ayırdına varmışsınızdır; mezarlık, kilisenin kuzey yanıyla Aedificium ve sebze bahçesi arasında.”</p>

  <p class="block_11">“Anlıyorum,” dedi William, “Sorununuzun ne olduğunu da anlıyorum. O talihsiz genç, Tanrı korusun, eğer canına kıymış olsaydı, (kazayla düştüğü düşünülemeyeceğine göre), ertesi gün o pencerelerden birini açık bulurdunuz; oysa hepsini kapalı buldunuz; üstelik hiçbirinin dibinde herhangi bir ıslaklık yoktu.”</p>

  <p class="block_11">Başrahip, daha önce de söylediğim gibi, büyük ve diplomatça dinginliği olan bir adamdı; ama bu kez, kendisini Aristo’nun istediği gibi ağır ve yüce gönüllü bir kimseye yaraşır ölçülükten yoksun bırakan, şaşkın bir davranışta bulundu: “Bunu size kim söyledi?”</p>

  <p class="block_11">“Siz söylediniz,” dedi William. “Eğer pencere açık olsaydı, onun kendisini pencereden attığını düşünürdünüz hemen. Dışarıdan anlayabildiğim kadarıyla, bunlar donuk camdan büyük pencereler; bu tür pencereler genellikle bu büyüklükte binalara adam boyunda konmaz. Bu nedenle, pencerelerden biri açık kalmış olsaydı bile, adamcağızın dışarıya sarkıp dengesini yitirmesi olanaksız olduğuna göre, intihardan başka bir olasılık düşünülemezdi. Bu durumda, onun kutsal toprağa gömülmesine izin vermezdiniz. Ama onu Hıristiyan usulünce gömdüğünüze göre, pencerelerin kapalı olmaları gerekir. Çünkü eğer pencereler kapalıysa -ben hiç, büyücülük duruşmalarında bile, Tanrı’nın ya da Seytan’ın, bir ölünün yanlış davranışının kanıtlarını ortadan kaldırmak için uçurumun dibinden yukarıya tırmanmasına izin verdiğine rastlamadığıma göre- intihar olasılığının, ister bir insan eli, ister Şeytan’ın gücü tarafından ortadan kaldırıldığı açık. Şimdi siz kendi kendinize, onu uçuruma iten demeyeyim, istemeyerek pencere pervazına kimin çıkarabileceğini soruyorsunuz; kaygılısınız; çünkü manastırda doğal ya da doğaüstü bir kötü güç dolaşıyor.”</p>

  <p class="block_11">“Evet, doğru...” dedi Başrahip; William’ın sözlerini mi doğruladığı, yoksa kendi kendine, William’ın öylesine beğenilmeye değer ve mantıklı bir biçimde ortaya koyduğu nedenleri mi haklı bulduğu açık değildi. “Ama camların hiçbirinin ıslak olmadığını nasıl bilebilirsiniz?”</p>

  <p class="block_11">“Çünkü bana rüzgârın güneyden estiğini söylediniz; bu durumda yağmurun doğuya bakan pencerelere doğru sürüklenmesi olanaksızdı.”</p>

  <p class="block_11">“Bana sizin yeteneklerinizi yeterince anlatmamışlar,” dedi Başrahip. “Haklısınız, pencereler ıslak değildi. Nedenini şimdi biliyorum. Söylediğiniz gibi oldu. Niçin kaygılandığımı şimdi anlıyorsunuz. Rahiplerimden birinin, ruhunu iğrenç intihar günahıyla lekelemiş olması benim için yeterince ciddi bir sorun olurdu. Ama onlardan birinin, aynı ölçüde korkunç bir günahla kendini lekelediğini düşünmem için nedenler var. Keşke bu kadarla kalsaydı...”</p>

  <p class="block_11">“Her şeyden önce, niçin rahiplerden biri? Manastırda birçok insan var; seyisler, keçi çobanları, hizmetçiler...”</p>

  <p class="block_11">“Doğrusu, küçük, ama zengin bir manastır,” diye kabul etti Başrahip ağırbaşlılıkla. “Altmış rahibe yüz elli hizmetçi. Ama her şey Aedificium’da oldu. Orada, belki şimdiden biliyorsunuz, birinci katta mutfak ve yemekhane var; onun üstündeki iki katta da, yazı salonuyla kitaplık. Akşam yemeğinden sonra Aedificium kilitlenir ve çok katı bir kural, hiç kimsenin içeri girmesine izin vermez,” William’ın bundan sonraki sorusunu kestirdi ve hemen, ama açık bir isteksizlikle ekledi; “Doğal olarak, rahiplerin de, ama...”</p>

  <p class="block_11">“Ama?”</p>

  <p class="block_11">“Ama bir hizmetçinin geceleyin oraya girme yürekliliğini göstermiş olabileceğini kesinlikle - anlıyor musunuz, kesinlikle - yadsıyorum.” Gözlerinden bir güvensizlik gülümseyişi gibi bir şey geçti; bir şimşek ya da kayan bir yıldız gibi, çabucak. “Diyelim korkarlardı, biliyor musunuz... basit insanlara verilen buyruklar bazan bir tehditle, buyruğa boyun eğmeyenlerin başına korkunç bir şeyin, hatta doğaüstü bir şeyin gelebileceğine ilişkin bir uyarıyla pekiştirilmelidir. Oysa bir rahip...”</p>

  <p class="block_11">“Anlıyorum.”</p>

  <p class="block_11">“Üstelik bir rahibin yasaklanan bir yere girmeye kalkışması için başka nedenler de olabilirdi. Demek istiyorum ki... kurallara aykırı olsa bile, akla uygun nedenler...”</p>

  <p class="block_11">William, Başrahip’in tedirginliğinin ayırdına vardı, belki de konuyu değiştirme amacına yönelik bir soru sordu; ama bu soru onda daha da büyük bir tedirginlik yarattı.</p>

  <p class="block_11">“Bir cinayet olasılığından söz ederken, ‘Keşke bu kadarla kalsaydı’ dediniz. Ne demek istiyorsunuz?”</p>

  <p class="block_11">“Öyle mi dedim? Şey, kimse nedensiz cinayet işleyemez; nedeni ne denli aykırı olursa olsun. Bir rahibi, bir rahip kardeşini öldürmeye sürükleyebilecek nedenlerin aykırılığını düşününce titriyorum. İşte. Hepsi bu.”</p>

  <p class="block_11">“Başka bir şey yok mu?”</p>

  <p class="block_11">“Size söyleyebileceğim başka bir şey yok.”</p>

  <p class="block_11">“Söyleme yetkisine sahip olduğunuz başka bir şey yok mu demek istiyorsunuz?”</p>

  <p class="block_11">“Lütfen, Frate William, Fratello William,” dedi Başrahip, <i class="calibre2">Frate</i>’yi de, <i class="calibre2">Fratello</i>’yu da vurgulayarak.<sup class="calibre3"><sup class="noteref" id="back_note_24"><a class="calibre4" href="../Text/index_split_087.html#note_24" title="24">24</a></sup></sup></p>

  <p class="block_11">William kıpkırmızı kesildi ve “<i class="calibre2">Eris sacerdos in aeternum</i><sup class="calibre3"><sup class="noteref" id="back_note_25"><a class="calibre4" href="../Text/index_split_088.html#note_25" title="25">25</a></sup></sup>,” dedi.</p>

  <p class="block_11">“Teşekkür ederim,” dedi Başrahip.</p>

  <p class="block_11">Ey Tanrım, o anda ne korkunç bir gizeme dokunuyorlardı benim sakınmışız üstlerim, biri kaygı, öteki merak dürtüsüyle. Çünkü Tanrı’nın kutsal papazlığının gizemlerine yönelmiş bir çömez olan ben bile, alçakgönüllü bir delikanlı olmama karşın, Başrahip’in bir şey bildiğini, ama onu günah çıkarma yeminiyle öğrendiğini anlamıştım. Birinin ağzından, Adelmo’nun acıklı sonuyla ilgili olabilecek günahkâr bir ayrıntı işitmiş olmalıydı. Belki de bunun için, kendisinin kuşkulandığı, ama hiç kimseye açıklayamadığı bir gizi ortaya çıkarması için William Birader’e yalvarıyor, iyicillik yasasından ötürü gölgede bırakmak zorunda kaldığı bir gize, zekâsının gücüyle üstadımın ışık tutacağını umuyordu.</p>

  <p class="block_11">“Pekâlâ,” dedi William o zaman, “rahipleri sorguya çekebilir miyim?”</p>

  <p class="block_11">“Çekebilirsiniz.”</p>

  <p class="block_11">“Manastırın çevresinde serbestçe dolaşabilir miyim?”</p>

  <p class="block_11">“Size bu yetkiyi veriyorum.”</p>

  <p class="block_11">“Bana bu yetkiyi <i class="calibre2">coram monachos</i><sup class="calibre3"><sup class="noteref" id="back_note_26"><a class="calibre4" href="../Text/index_split_089.html#note_26" title="26">26</a></sup></sup> veriyor musunuz?”</p>

  <p class="block_11">“Hemen, bu akşam.”</p>

  <p class="block_11">“Ama ben bugün başlayacağım işe; rahipler beni neyle görevlendirdiğini öğrenmeden. Hem Hıristiyanlık dünyasının tüm manastırlarında öylesine hayranlıkla sözü edilen kitaplığınızı ziyaret etmeyi de çok istiyordum; buraya gelişimin nedenlerinden biri de bu.”</p>

  <p class="block_11">Başrahip, alabildiğine gergin bir yüzle, neredeyse sıçrarcasına ayağa kalktı.</p>

  <p class="block_11">“Söylediğim gibi, tüm manastırın içinde serbestçe dolaşabilirsiniz. Ama kesinlikle Aedificium’un en üst katında, kitaplıkta dolaşamazsınız.”</p>

  <p class="block_11">“Niçin?”</p>

  <p class="block_11">“Size daha önce açıklamalıydım, ama biliyorsunuz sandım, ama, bizim kitaplığımız başkalarına benzemez...”</p>

  <p class="block_11">“Burada, tüm öteki Hıristiyan kitaplıklarındakinden daha çok kitap olduğunu biliyorum. Sizin kitap dolaplarınızın yanında Bobbio’nun ya da Pomposa’nınkiler, Cluny ya da Fleury’ninkiler, çarpım tablosuna daha yeni başlayan bir çocuğun odası gibi kalır. Yüz yıl, belki de yüz yılı aşkın bir süre önce Novalesa’nın övüncü olan altı bin elyazması, sizinkilerin yanında solda sıfır kalır; hem belki bunların çoğu da şimdi buradadır. Manastırınızın, Hıristiyanlığın, Bağdad’ın otuz altı kitaplığı ve vezir İbn el-Alkami’nin on bin cildiyle yarışabilecek tek ışık olduğunu, İncil’lerinizin sayısının, Kahire’nin övüncü olan iki bin dört yüz Kur’an’a eşit olduğunu ve kitap dolaplarınızın gerçek varlığının, yıllar önce (Yalan Prensi’yle içli dışlı olduklarından), içinde altı milyon cilt ve sekiz bin yorumcuyla iki yüz yazıcıyı barındırdığını öne sürerek Trablus kitaplığını isteyen kâfirlerin kendini beğenmiş söylencesine karşı apaçık bir kanıt olduğunu biliyorum.”</p>

  <p class="block_11">“Doğru, Tanrı’ya övgüler olsun.”</p>

  <p class="block_11">“Aranızda yaşayan rahiplerin çoğunun, dünyanın dört bir yanına dağılmış olan öteki manastırlardan geldiklerini biliyorum; kimileri, başka hiçbir yerde bulunmayan elyazmalarını kopya edip onları kendi manastırlarına götürmek için burada kısa bir süre kalıyorlar; buna karşılık, onlar da, kopya ederek dağarınıza katmanız için, başka bulunmaz elyazmaları getirmekten geri kalmıyorlar; kimileri burada çok uzun, hatta bazan ölünceye dek kalıyorlar; çünkü araştırmalarına ışık tutacak yapıtları yalnız burada bulabilirler. Böylece aranızda Almanlar, Daçyalılar, İspanyollar, Fransızlar, Yunanlılar var. İmparator Frederick’in yıllar önce, sizden Merlin’in öngörülerini bir kitapta derlemenizi, sonra da bunu Mısır Sultanı’na bir armağan olarak gönderilmek üzere Arapça’ya çevirmenizi istediğini biliyorum. Son olarak, Murbach gibi görkemli bir manastırın bu çok üzüntülü günlerde artık tek bir yazıcısı bile olmadığını, St. Gall’de, yazmayı bilen yalnızca birkaç rahibin kaldığını, şimdi kentlerde üniversiteler için çalışan laik kimselerden oluşmuş birlik ve loncaların bulunduğunu biliyorum; yalnızca sizin manastırınızın, tarikatınızın şanını günden güne yenilediğini ya da -ne söylüyorum?- giderek artan yüceliklere ulaştırdığını biliyorum...”</p>

  <p class="block_11">“Monasterium sine libris,” diye alıntıladı Başrahip, dalgın dalgın, “<i class="calibre2">est sicut civitas sine opibus, castrum sine numeris, coquina sine suppellectili, mensa sine cibis, hortus sine herbis, pratum sine floribus, arbor sine foliis</i>...<sup class="calibre3"><sup class="noteref" id="back_note_27"><a class="calibre4" href="../Text/index_split_090.html#note_27" title="27">27</a></sup></sup> Bizim, çalışma ve duanın çifte buyruğunda gelişen tarikatımız, bilinen dünyanın ışığı; bilgi hazinesi, yangınlar, yağmalar, depremler içinde yok olma tehlikesiyle karşı karşıya bulunan eski öğretinin kurtuluşu; yeni yazının ocağı ve eskisinin artışı oldu... Ah, biliyorsunuz, çok karanlık zamanlarda yaşıyoruz şimdi; yüzüm kızararak söylüyorum, daha birkaç yıl önce, Viyana Genel Danışma Kurulu, <i class="calibre2">papaz</i><sup class="calibre3"><sup class="noteref" id="back_note_28"><a class="calibre4" href="../Text/index_split_091.html#note_28" title="28">28</a></sup></sup> olmanın, her rahibin görevi olduğunu açıklamak zorunda kaldı.</p>

  <p class="block_11">İki yüzyıl önce, görkem ve kutsallıkla pırıl pırıl parlayan kaç manastırımız şimdi miskinlerin sığınağı oldu. Tarikat hâlâ güçlü, ama kentlerin pis kokusu kutsal yerlerimize sokuluyor. Tanrı’nın kulları şimdi ticarete ve hizip savaşlarına eğilim gösteriyorlar; aşağıda, ermişlik ruhunun barınamayacağı büyük yerleşmelerde, yalnızca kaba dilde konuşmakla kalmıyorlar (laik insanlardan başka ne beklenebilirdi), bu dilde yazıyorlar bile; ama bu ciltlerin hiçbiri duvarlarımızdan içeri giremez; önünde sonunda sapkınlıkları kışkırtır onlar. İnsanlığın günahları yüzünden, dünya, içine işleyip onu aşağı çeken uçurumun kıyısında asılı kalmış. Ve yarın, Honorius’un dediği gibi, insanların gövdeleri bizimkinden daha küçük olacak; tıpkı bizimkilerin, eskilerin gövdelerinden daha küçük olması gibi. <i class="calibre2">Mundus senescit</i><sup class="calibre3"><sup class="noteref" id="back_note_29"><a class="calibre4" href="../Text/index_split_092.html#note_29" title="29">29</a></sup></sup>.</p>

  <p class="block_11">Tanrı’nın şimdi bizim tarikatımıza verdiği görev, atalarımızın bize emanet ettikleri bilgi hazinesini koruyarak, yineleyerek, savunarak, bu uçuruma doğru gidişe karşı çıkmaktır. Yüce Tanrı, dünya kurulduğunda doğuda bulunan evrenin merkezinin, yavaş yavaş batıya doğru kaymasını buyurdu; dünyanın sonunun yaklaştığı konusunda bizi uyarmak için! Çünkü olayların gidişi daha şimdiden evrenin sınırına ulaştı bile. Bininci yıl tam anlamıyla sona erinceye, Deccal denen o iğrenç hayvan, kısa da olsa, yengi kazanıncaya değin, Hıristiyan dünyasının hazinesini, Tanrı’nın peygamberlere ve (havarilere söylediği, Ebi Mukaddes’in tek sözcüğünü bile değiştirmeksizin yineledikleri, okulların -bugün her ne kadar o okullarda kendini beğenmişlik, kıskançlık, çılgınlık yılanı yuvalanmaktaysa da- yorumlamaya çalıştıkları Tanrı sözünü savunmak bize düşüyor. Bu günbatımında, biz hâlâ ufukta yükselen meşale ve ışığız. Bu duvarlar ayakta kaldıkça da, Kutsal Söz’ün bekçileri olacağız.”</p>

  <p class="block_11">“Amin,” dedi William, yürekten. “Ama bunun, kitaplığın ziyaret edilmesine izin verilmemesiyle ne ilgisi var?”</p>

  <p class="block_11">“Bakın William Birader,” dedi Başrahip, “bu duvarları zenginleştiren büyük ve kutsal eserleri gerçekleştirebilmek için,” böyle diyerek, hücrenin pencerelerinden seçilebilen, manastır kilisesinin üstünde bir taç gibi yükselen Aedificium yığınını gösterdi, “kendilerini adamış insanlar yüzyıllar boyu demir gibi katı kurallara uyarak çalıştılar. Kitaplık, yüzyıllar boyu herkes için gizli kalan ve hiçbir rahibin öğrenmesi nasip olmayan bir tasarıma göre kuruldu. Yalnızca kütüphaneci, kitaplığın gizini kendinden önce gelen kütüphaneciden öğrendi ve ölüm ansızın gelip de bu bilginin iletilmesini engellemesin diye daha hayattayken onu kütüphaneci yardımcısına öğretiyor. Her ikisinin dudakları da bu gizle mühürlenmiş. Yalnızca kütüphanecinin, bilmenin dışında, kitapların labirentinde dolaşmaya hakkı var; yalnızca o, kitapları nerede bulacağını ve onları nereye koyacağını bilir; onların korunmasından yalnız o sorumludur. Öteki rahipler yazı salonunda çalışırlar ve kitaplıktaki kitapların rehberini bilebilirler. Ama bir başlıklar listesi çoğu kez oldukça az şey söyler; yalnızca kütüphaneci, ciltlerin bir araya getirilişinden, gizlilik derecesinden, bir kitabın ne tür gizler, gerçekler ya da yalanlar sakladığını anlar. Bir rahip bir kitabı almak isterse, onu nasıl, ne zaman vereceğine ya da verip vermeyeceğine, bazan bana danıştıktan sonra, yalnız o karar verir. Çünkü her gerçek her kulağa göre değildir; tüm yalanlar dindar bir ruh tarafından yalan olarak bilinemezler; son olarak, rahipler yazı salonunda, yalnızca belli ciltleri okumalarını gerektiren belirli bir görevi yerine getirmek için bulunurlar; ister zihnin güçsüzlüğünden, ister kendini beğenmişlikten, ister Şeytan’ın kışkırtmasıyla, kapıldıkları her saçma merakın ardına düşmek için değil.”</p>

  <p class="block_11">“Demek kitaplıkta, içinde yalanlar olan kitaplar da var...”</p>

  <p class="block_11">“Canavarlar, kutsal tasarımın bir parçasını oluşturdukları için vardır; onların görünümünde, Yaratıcı’nın gücü kendini ortaya koyar. Büyü kitapları, Yahudiler’in kabalası, putatapan ozanların masalları, imansızların yalanları da bunun için vardır. Bilge okur için, yalanlara yer veren kitaplarda da, kutsal bilinin soluk bir ışığının parlayabileceği, yüzyıllar boyu bu manastırı kurup ayakta tutanların sarsılmaz ve kutsal inancı olmuştur. Bu nedenle, kitaplık bu kitapların da kasasıdır. Ama anlıyorsunuz değil mi, işte bu yüzden de, her önüne gelen oraya giremez. Hem sonra,” diye ekledi Başrahip, bu son savın yetersizliğinden ötürü özür dilemek istercesine, “kitap kolayca incinebilen bir yaratıktır; zamanın geçişi acı verir ona; kemirgenlerden, kötü havalardan, beceriksiz ellerden korkar. Yüzyıllar boyunca, her önüne gelen elyazmalarımıza canı istediği gibi dokunabilseydi, bugün onların büyük bir çoğunluğu var olmazdı. Böylece kütüphaneci onları yalnız insanlardan değil, doğadan da korur ve yaşamını, gerçeğin düşmanı olan unutuşun güçlerine karşı yürüttüğü bu savaşa adar.”</p>

  <p class="block_11">“Demek iki kişiden başka hiç kimse, Aedificium’un en üst katına giremiyor...”</p>

  <p class="block_11">Başrahip gülümsedi: “Hiç kimse girmemelidir. Hiç kimse giremez. Hiç kimse istese bile başaramaz bunu. İçinde barındırdığı gerçek gibi ölçülmez derinlikte, sakladığı yalanlar gibi yanıltıcı olan kitaplık kendi kendini korur. Tinsel bir labirent olduğu kadar, dünyasal bir labirenttir o. İçeri girebilirsiniz, ama dışarı çıkamazsınız. Bunu söyledikten sonra, sizden manastırın kurallarına uymanızı diliyorum.”</p>

  <p class="block_11">“Ama siz, Adelmo’nun kitaplığın pencerelerinden birinden düşmüş olabileceği olasılığını yadsımadınız. Ölümünün öyküsünün başlamış olabileceği yeri görmeden, onun ölümü üstüne nasıl yargı yürütebilirim peki?”</p>

  <p class="block_11">“William Birader,” dedi Başrahip uzlaşıcı bir tonla, “hiç görmeden atım Brunellus’u ve hakkında hemen hemen hiçbir şey bilmeden Adelmo’nun ölümünü betimleyen bir adam, içine girmediği yerler hakkında yargı vermekte güçlük çekmeyecektir.”</p>

  <p class="block_11">William eğildi: “Ciddi olduğunuz zaman bile akıllısınız. Nasıl isterseniz.”</p>

  <p class="block_11">“Eğer akıllıysam, ciddi olmayı bildiğimdendir,” diye yanıtladı Başrahip.</p>

  <p class="block_11">“Son bir şey daha,” dedi William. “Ubertino nerede?”</p>

  <p class="block_11">“Burada. Sizi bekliyor. Onu kilisede bulacaksınız.”</p>

  <p class="block_11">“Ne zaman?”</p>

  <p class="block_11">“Hep oradadır,” diye gülümsedi Başrahip. “Biliyorsunuz, çok bilgili olmasına karşın, kitaplığı değerlendirecek bir adam değildir o. Yüzyılın bir çekiciliği olarak görür kitaplığı. Vaktinin çoğunu kilisede, düşünerek, dua ederek geçirir...”</p>

  <p class="block_11">“Yaşlandı mı?” diye sordu William, duraksayarak.</p>

  <p class="block_11">“Onu ne zamandan beri görmüyorsunuz?”</p>

  <p class="block_11">“Yıllardır.”</p>

  <p class="block_11">“Yorgun. Bu dünyanın işlerinden çok uzak. Altmış sekiz yaşında. Ama inanıyorum ki, ruhu hâlâ gençliğindeki gibi.”</p>

  <p class="block_11">“Onu hemen bulayım. Teşekkür ederim.”</p>

  <p class="block_11">Başrahip öğle yemeği için topluluğa katılmak isteyip istemediğini sordu ona. William daha yeni, üstelik fazlasıyla yemek yediğini, hemen Ubertino’yu görmeyi yeğ tuttuğunu söyledi. Başrahip izin isteyip gitti.</p>

  <p class="block_11">Tam hücreden çıkarken, avludan yürek paralayan bir çığlık yükseldi; onu aynı ölçüde keskin çığlıklar izledi. “Ne oldu?” diye sordu William, şaşkın. “Hiçbir şey,” diye yanıtladı Başrahip gülümseyerek. “Bu mevsimde domuzları öldürürler. Domuz çobanlarının işidir bu. Sizin uğraşmanız gereken kan bu kan değil.”</p>

  <p class="block_11">Dışarı çıktı ve zeki bir adam olarak kazandığı üne yaraşmayan bir davranışta bulundu. Çünkü ertesi sabah... Ama, tut kendini, geveze dilim. Çünkü sözünü ettiğim gün, gece olmadan öyle çok şey oldu ki, bunlardan söz etmek iyi olacak.</p>

  <p class="block_9" id="calibre_pb_8"> </p>
</body>
</html>
