<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_18"><span class="text_3">Birinci Gün</span></p>

  <p class="block_19" id="id_Toc405308352"><span class="text_2">AKŞAM<br class="calibre5" /></span><i class="calibre2">William ile Adso Başrahibin içtenlikti konukseverliğinin ve Jorge’nin öfkeli konuşmasının tadını çıkarıyorlar.</i></p>

  <p class="block_17"> </p>

  <p class="block_11">Yemekhane büyük meşalelerle aydınlatılmıştı. Rahipler, Başrahip’in büyük bir yükselti üstüne, onlarınkine dikey olarak konmuş masasının başta yer aldığı bir dizi masada oturuyorlardı. Karşıda, yemek boyunca vaaz verecek olan rahibin şimdiden yerini aldığı bir kürsü. Başrahip Ermiş Pacomius’un çok eski öğütlerine uyarak, ellerimizi yıkadıktan sonra kurulamamız için elinde bir havluyla bir musluğun başında bizi bekliyordu.</p>

  <p class="block_11">Başrahip William’ı masasına buyur etti ve bir Benedikten çömezi olmama karşın, konuk olduğum için benim de o gecelik bu ayrıcalıktan yararlanabileceğimi söyledi. Daha sonraki günlerde, rahiplerle birlikte masaya oturabileceğimi, ya da üstadım bana bir görev vermişse yemekten önce ya da sonra mutfağa uğrayabileceğimi, aşçıların benimle ilgileneceklerini söyledi babacan bir tonla.</p>

  <p class="block_11">Rahipler, şimdi kukuletaları yüzlerine inik, elleri tuniklerinin altında, hiç kımıldamadan masanın başında ayakta duruyorlardı. Başrahip masasına yaklaştı ve <i class="calibre2">Benedicite</i>’nin<sup class="calibre3"><sup class="noteref" id="back_note_89"><a class="calibre4" href="../Text/index_split_152.html#note_89" title="89">89</a></sup></sup> söyleneceğini bildirdi. Kürsüdeki rahip <i class="calibre2">Edent pauperes</i><sup class="text_4"><sup class="noteref" id="back_note_90"><a class="calibre4" href="../Text/index_split_153.html#note_90" title="90">90</a></sup></sup> için ses verdi. Başrahip onları kutsadı ve herkes yerine oturdu.</p>

  <p class="block_11">Kurucumuzun koyduğu Kural oldukça az yemeyi öngörür, ama rahiplerin ne kadar besine gerek duyduklarını saptamayı başrahibe bırakır. Öte yandan, artık manastırlarımızda yemek zevkine daha çok önem veriliyor. Ne yazık ki oburlar evine dönüşmüş manastırlarımızdan söz etmiyorum. Tövbe ve erdem ölçütlerine uyanlar da, hemen hemen her zaman, ciddi düşünsel işlerle uğraşan rahiplere ılımlı değil, alabildiğine bol besin sağlıyorlar. Öte yandan, Başrahip’in sofrasına her zaman ayrıcalık tanınır; çünkü sık sık saygın konuklar oturur orada; manastırlar, topraklarının ürünleri, ambarlarının zenginliği ve aşçılarının ustalığıyla gurur duyarlar.</p>

  <p class="block_11">Rahiplerin yemeği her zamanki gibi sessizlik içinde geçiyordu; birbirleriyle alışılmış parmak alfabesiyle anlaşıyorlardı. Önce Başrahip’in masasına, onun hemen ardından çömezlere ve en genç rahiplere servis yapılıyordu.</p>

  <p class="block_11">Başrahip’in masasında bizimle birlikte Malachi, kilerci ve en yaşlı iki rahip, daha önce yazı salonunda tanıdığım kör ihtiyar, Burgos’lu Jorge ile Grottaferrata’lı Alinardo oturuyorlardı: yaşlı mı yaşlı, neredeyse yüz başında, topal, kırılıverecekmiş -bana cansızmış- gibi görünen bir rahip. Başrahip, bize, onun çömezliğini bu manastırda geçirdiğini, hep burada yaşadığını ve manastırda en az seksen yıl boyunca olup bitenleri anımsadığını söyledi. Başrahip bunları bize en başında fısıltıyla söyledi; çünkü daha sonra, tarikatımızın töresine uyarak, okumayı sessizlik içinde izledi. Ama söylediğim gibi, Başrahip’in sofrasına bazı ayrıcalıklar tanınıyordu; biz sunulan yemekleri överken, Başrahip de zeytinyağıyla şarabının kalitesini övüyordu. Gerçekten, bir kez bize şarap koyarken, Kural’ın bir yerinde, kutsal Kurucu’nun, kuşkusuz rahiplerin şarap içmelerinin doğru olmadığını, ancak günümüzde rahiplerin, şarap içmemeye ikna edilemeyeceklerine göre, hiç olmazsa doyasıya içmemeleri gerektiğini, çünkü şarabın Eski Ahit’in belirttiği gibi, en akıllıları bile inançlarından caymaya itebileceğini anımsattı. Ermiş Benedict, “bizim zamanımızda” derken, daha şimdiden çok uzaklarda kalan kendi zamanından söz ediyordu, törelerin böylesine yozlaşmasından sonra, manastırda akşam yemeği yediğimiz zaman düşünün bir de; (ben, şimdi içinde yazmakta olduğum kendi zamanımdan söz etmiyorum; yalnızca, burada, Melk’te, rahiplerin biraya daha düşkün olduklarını söylemekle yetineceğim) kısaca, aşırılığa kaçmaksızın, ama tadına vararak içtik.</p>

  <p class="block_11">Şişte pişirilmiş, yeni kesilmiş domuz eti yedik; öteki yemeklerde hayvansal yağlar ya da kolza yağı değil, dağın denize bakan eteğinde manastırın sahip olduğu topraklardan elde edilen saf zeytinyağı kullandıklarının ayrımına vardım. Başrahip, mutfakta hazırlanırken görmüş olduğum (onun sofrasına özgü) tavuktan da tattırdı bize. Biçimi bana üstadımın göz camlarının çatalını anımsatan, az rastlanır, madenden bir çatal kullandığını farkettim. Soylu bir aileden gelen Başrahip ellerini yiyeceklerle kirletmek istemiyordu; hiç olmazsa büyük tabaktan çanaklarımıza et almak için gerecini bize de sundu. Ben reddettim, ama William’ın, belki de Başrahip’e bütün Fransiskenler’in az eğitilmiş ve alçakgönüllü ailelerden gelmediklerini kanıtlamak için, aracı sevinerek kabul ettiğini ve soylulara özgü gereci büyük bir rahatlıkla kullandığını gördüm.</p>

  <p class="block_11">Bütün bu güzel yiyeceklere (ne bulabildiysek onu yediğimiz birkaç günlük geziden sonra) duyduğum istekten ötürü, sürmekte olan okumaya dikkatimi veremedim; Jorge’nin onaylama homurtusuyla toparlandım; Kural’ın her zaman okunan bölümüne gelindiğinin ayırdına vardım. Öğleden sonra söylediklerini dinleyince Jorge’nin böylesine hoşnut olmasının nedenini anladım. Okuyucu, gerçekten de şöyle diyordu: “Peygamberimizden ö<span id="id_GoBack">rnek alalım; o diyor ki, karar verdim dilimle günah işlememek için yolumdan ayrılmayacağım, ağzıma gem vurdum, dilsiz oldum, kendimi alçaktım, dürüst şeylerden söz etmekten bile kaçındım. Eğer peygamberimiz bu bölümde bize, suskunluk sevgisiyle bazan caiz olan şeylerden söz etmekten bile kaçınmamız gerektiğini öğretiyorsa, bu günahın cezasından kaçınmak için caiz olmayan şeylerden konuşmaktan çok daha fazla sakınmalıyız!” Sonra sürdürdü: “Ama biz, bayağılıkları, saçmalıkları ve şakaları, nerede olursa olsun, sonsuza dek mahkûm ederiz ve çömezimizin bu tür konuşmalar için ağzını açmasına izin vermeyiz.”</span></p>

  <p class="block_11">“Bu, bugün sözü edilen kenar süsleri için de geçerlidir,” demekten kendini alamadı Jorge, alçak sesle. “Giovanni Boccadero, İsa’nın hiç gülmediğini söyler.”</p>

  <p class="block_11">“İnsanın doğasında olan hiçbir şeyi yasaklamıyordu o,” dedi William, “çünkü gülmek, tanrıbilimcilerin öğrettikleri gibi, insana özgüdür.”</p>

  <p class="block_11">“<i class="calibre2">Forte potuit sed non legitur eo usus fuisse</i><sup class="calibre3"><sup class="noteref" id="back_note_91"><a class="calibre4" href="../Text/index_split_154.html#note_91" title="91">91</a></sup></sup>,” dedi sertçe Jorge, Petrus Cantor’un sözlerini aktararak. “<i class="calibre2">Manduca, jam coctum est</i><sup class="calibre3"><sup class="noteref" id="back_note_92"><a class="calibre4" href="../Text/index_split_155.html#note_92" title="92">92</a></sup></sup>,” diye fısıldadı William.</p>

  <p class="block_3"> </p>
</body>
</html>
