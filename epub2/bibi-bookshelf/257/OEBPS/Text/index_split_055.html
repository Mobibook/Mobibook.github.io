<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_18"><b class="calibre7">Altıncı Gün</b></p>

  <p class="block_19" id="id_Toc405308396"><span class="text_2">AKŞAM DUASINDAN SONRA<br class="calibre5" /></span><i class="calibre2">William neredeyse rastlantı sonucu, finis Africae’ye girmenin gizini keşfediyor.</i></p>

  <p class="block_11">İki katil gibi, kilisenin kapısının yakınındaki bir sütunun arkasında pusu kurduk; oradan kafataslarının bulunduğu şapeli gözetleyebiliyorduk.</p>

  <p class="block_11">“Abbone Aedificium’u kilitlemeye gitti,” dedi William. “Kapıyı içeriden sürgüledikten sonra, ancak kemik mezarlığından dışarı çıkabilir.”</p>

  <p class="block_11">“Sonra?”</p>

  <p class="block_11">“Sonra ne yapacağını göreceğiz.”</p>

  <p class="block_11">Ne yaptığım öğrenemedik. Aradan bir saat geçtiği halde hâlâ dışarı çıkmamıştı. “Finis Africae’ye gitti,” dedim. “Olabilir,” diye yanıtladı William. Birçok varsayım kurmaya hazır, ekledim: “Belki de gene yemekhaneden çıkıp Jorge’yi aramaya gitmiştir.” William, “O da olabilir,” dedi. Belki Jorge çoktan ölmüştür, diye düşündüm yeniden. Belki Aedificium’dadır; şu anda da Başrahip’i öldürüyordur. Belki ikisi de başka bir yerdedir; üçüncü bir kişi de bir köşede pusuya yatmış onları bekliyordur. “İtalyanlar” ne istiyorlardı? Benno niçin öyle şaşkındı? Yoksa bizi kandırmak için yüzüne maske mi takmıştı? Mademki ne kapıyı kilitlemeyi, ne de oradan nasıl çıkacağını bilmiyordu, günbatımı duası sırasında yazı salonunda niçin oyalanmıştı? Labirentten çıkmayı mı denemek istiyordu?</p>

  <p class="block_11">“Hepsi de olabilir,” dedi William. “Ama bunlardan yalnız birisi olacak, ya da oldu, ya da şu anda olmakta. Sonunda kutsal Yazgı, apaçık bir kesinlik bağışlıyor bize.”</p>

  <p class="block_11">“Nedir o?” diye sordum umut dolu.</p>

  <p class="block_11">“Artık neredeyse her şeyi anladığım sanan Baskerville’li rahip William finis Africae’ye nasıl girileceğini bilmiyor. Ahıra, Adso, ahıra.”</p>

  <p class="block_11">“Ya Başrahip bizi bulursa?”</p>

  <p class="block_11">“İki hortlakmış gibi davranırız.”</p>

  <p class="block_11">Bu bana pek pratik bir çözüm gibi görünmedi, ama sustum. William sinirleniyordu. Kuzey kapısından çıktık; mezarlıktan geçtik; rüzgâr uğulduyordu; karşımıza iki hortlak çıkmaması için Tanrı’ya yalvardım; çünkü o gece manastırda azap içinde kıvranan ruhların sayısı hiç de az değildi. Ahırlara vardık, atların fırtınadan ötürü gittikçe huysuzlandıklarını işittik. Yapının ana kapısında, arasından içerisinin görülebileceği büyük bir madeni parmaklık vardı. Karanlıkta atların karaltılarını seçtik; Brunellus’u tanıdım; çünkü soldan birinciydi. Sağında, sıradaki üçüncü hayvan bizim varlığımızı sezdi; başını kaldırıp kişnedi. Gülümsedi. “<i class="calibre2">Tertius equi</i>,”<sup class="calibre3"><sup class="noteref" id="back_note_322"><a class="calibre4" href="../Text/index_split_385.html#note_322" title="322">322</a></sup></sup> dedim.</p>

  <p class="block_11">“Efendim?” diye sordu William.</p>

  <p class="block_11">“Bir şey yok, zavallı Salvatore’yi anımsadım. Bu atla kimbilir nasıl bir büyü yapmak istiyordu, pek iyi olmayan Latince’siyle de tertius equi diye tanımlıyordu onu. Oysa <i class="calibre2">u</i> olması gerekiyordu.”</p>

  <p class="block_11">“<i class="calibre2">U</i> mu?” diye sordu, çok önemsemeden, saçmalarımı işitmiş olan William.</p>

  <p class="block_11">“Evet, çünkü tertius equi üçüncü at anlamına gelmez, atın üçüncüsü anlamına gelir; <i class="calibre2">at</i><sup class="calibre3"><sup class="noteref" id="back_note_323"><a class="calibre4" href="../Text/index_split_386.html#note_323" title="323">323</a></sup></sup> sözcüğünün üçüncü harfiyse u’dur. Neyse saçmalık bu...”</p>

  <p class="block_11">William bana baktı; karanlıkta yüzünün değiştiğini gördüm gibi geldi bana: “Tanrı seni kutsasın, Adso,” dedi. “Elbette, suppositio materialis, konuşmayı, <i class="calibre2">de re</i> değil, <i class="calibre2">de dicto</i><sup class="calibre3"><sup class="noteref" id="back_note_324"><a class="calibre4" href="../Text/index_split_387.html#note_324" title="324">324</a></sup></sup> anlamak gerekiyor... Ne aptalım!” Elinin ayasıyla alnına kocaman bir şaplak indirdi; öyle hızlı vurdu ki, bir şaklama işitildi, canı yandı diye düşündüm. “Oğlum, bugün ikinci kez ağzından akıl dökülüyor; birincisi düşte, ikincisi de şimdi, ayıkken! Koş, hücrene git, lambayı al; sakladığımız lambaların ikisini de. Kimseye görünme; sonra hemen kilisede beni bul! Soru sorma, git!”</p>

  <p class="block_11">Soru sormadan gittim. Lambalar ot yatağımın altında, ağzına kadar yağ dolu duruyorlardı; daha yeni doldurmuştum. Çakmaktaşı binişimin içindeydi. İki değerli aracı göğsüme bastırmış, kiliseye koştum.</p>

  <p class="block_11">William üçayaklının altında durmuş, parşömeni ve Venantius’un notlarını okuyordu.</p>

  <p class="block_11">“Adso,” dedi bana, “primum et septimum de quatuor, dördün birincisi ve yedincisi değil, dördün, dört sözcüğünün birincisi ve yedincisi anlamına geliyor!” Hâlâ anlamıyordum; sonra birden bir şimşek çaktı: “Super thronos viginti quatuor; Kutsal Betik! Ayet! Aynanın üstündeki sözcükler!”</p>

  <p class="block_11">“Gidelim!” dedi William, “belki hâlâ bir yaşam kurtarabiliriz!”</p>

  <p class="block_11">“Kimin yaşamını?” diye sordum; o sırada William kafataslarını etrafa savurarak kemik mezarlığının geçidini açmaya başlamıştı bile.</p>

  <p class="block_11">“Kurtarılmaya değmeyen birinin yaşamını!” dedi. Yeraltı geçidine girmiştik; lambalar yanık, mutfağa açılan kapıya doğru yürüyorduk.</p>

  <p class="block_11">Daha önce söylediğim gibi, o noktada tahta bir kapıyı itince insan kendini mutfakta, ocağın arkasında, yazı salonuna çıkan sarmal bir merdivenin dibinde buluyordu. Tam kapıyı iterken, solumuzda duvarın içinden gelen boğuk sesler işittik. Kapının yanındaki duvardan, içlerinde kafataslarıyla kemiklerin durduğu bir dizi nişin bittiği yerden geliyordu bu sesler. Son nişin yerinde, büyük dörtgen taş bloklardan oluşmuş kör bir duvar vardı; duvarın ortasında üstüne bazı aşınmış monogramlar oyulmuş eski bir levha. Vuruşlar, levhanın arkasından ya da üstünden geliyormuş gibiydi; kısmen duvarın ötesinden kısmen de neredeyse başımızın hemen üstünden.</p>

  <p class="block_11">Böyle bir şey ilk gece olsaydı, hemen ölü rahipleri düşünürdüm. Ama artık yaşayan rahiplerden daha kötü şeyler bekleme eğilimindeydim. “Kim olabilir?” diye sordum.</p>

  <p class="block_11">William kapıyı açtı ve ocağın arkasından çıktı. Vuruşlar sarmal merdivenin yanındaki duvar boyunca da işitiliyordu; sanki duvarın içine ya da mutfağın iç duvarlarıyla güney kulesinin dış duvarı arasında var olduğu anlaşılan (gerçekten de çok fazla olan) duvar kalınlığının içine biri kapatılmış gibi.</p>

  <p class="block_11">“Oraya birisi kapatılmış,” dedi William. “Geçitlerle dolu olan bu Aedificium’da fınis Africae’ye açılan başka bir giriş yok mudur diye hep soruyordum kendi kendime. Kuşkusuz var; kemik mezarlığından mutfağa çıkmadan bir duvar var; duvarın içine gizlenmiş, bu merdivene paralel bir merdivenden doğruca kör odaya çıkılıyor.”</p>

  <p class="block_3"> </p>
</body>
</html>
