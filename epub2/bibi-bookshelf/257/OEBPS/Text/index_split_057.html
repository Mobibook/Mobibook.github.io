<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_32"><span class="text_3" id="id_Toc405308397">YEDİNCİ GÜN</span></p>

  <p class="block_16" id="id_Toc405308398"><span class="text_2">GECE<br class="calibre5" /></span><i class="calibre2">Burada anlatılan olağanüstü açıklamaları özetlemek, bölüme eşit uzunlukta bir başlık olurdu; bu da alışılagelene ters düşer.</i></p>

  <p class="block_17"> </p>

  <p class="block_11">Kendimizi yedigen biçimde, öteki üç kör odaya benzeyen bir odanın eşiğinde bulduk; havasızlıktan ve nemden yumuşamış kitapların ağır kokusu egemendi odaya. Yüksekte tuttuğum lamba önce tonozu aydınlattı; sonra kolumu aşağıya, sağa sola oynattım; alev duvar boyunca sıralanmış uzaktaki rafların üstüne belli belirsiz ışıklar düşürdü. Sonunda, odanın ortasında üstü kâğıtlarla tepeleme dolu bir masa gördük; masanın arkasında, biri oturmuş, sanki karanlıkta hiç kıpırdamadan bizi bekliyordu; eğer hâlâ sağsa elbette. Daha ışık yüzünü aydınlatmadan William seslendi. “Mutlu geceler Jorge,” dedi. “Bizi mi bekliyordun?”</p>

  <p class="block_11">Lamba şimdi, bizim birkaç adım ötemizde, sanki görüyormuş gibi bize bakmakta olan yaşlı adamın yüzünü aydınlatıyordu.</p>

  <p class="block_11">“Sen, Baskerville’li William mısın?” diye sordu. “Bugün öğleden sonra, günbatımından önce buraya kapandığımdan beri seni bekliyordum. Geleceğini biliyordum.”</p>

  <p class="block_11">“Peki Başrahip?” diye sordu William. “Gizli merdivende kıpırdayan o mu?”</p>

  <p class="block_11">Jorge bir an duraksadı: “Daha sağ mı?” diye sordu. “Havasızlıktan çoktan boğulduğunu sanıyordum.”</p>

  <p class="block_11">“Konuşmaya başlamadan önce onu kurtarmak istiyorum,” dedi William. “Buradan açabilirsin.”</p>

  <p class="block_11">“Hayır,” dedi Jorge, yorgun, “artık yapamam. Düzenek aşağıdan çalıştırılıyor, levhaya basınca burada bir manivelayı harekete geçiriyor, o da orada dipte, şu dolabın arkasındaki bir kapıyı açıyor.” Başıyla omzunun arkasını işaret etti. “Dolabın yanında üstüne bazı ağırlıklar asılı bir tekerlek göreceksin; düzeneği yukarıdan çalıştırır o. Tekerleğin dönmeye başladığını işitince, Abbone’nin aşağıda olduğunu anladım; ağırlıkların asılı olduğu ipi hızla çektim; koptu. Şimdi geçidin iki tarafı da kapalı; düzeneği onarmak olanaksız. Başrahip öldü.”</p>

  <p class="block_11">“Onu niçin öldürdün?”</p>

  <p class="block_11">“Bugün beni çağırttığında, senin sayende her şeyi keşfettiğini söyledi. Saklamaya çalıştığım şeyin ne olduğunu hâlâ bilmiyordu; kitaplığın hazinelerinin ve sınırlarının ne olduğunu hiçbir zaman kesin olarak anlamadı. Benden bilmediği şeyi açıklamamı istedi. Finis Africae’nin herkese açılmasını istedi. İtalyanlar ondan, benim ve benden önce gelenler tarafından sürdürüldüğünü söyledikleri gizeme bir son vermesini istemişlerdi. Yeni şeyler öğrenme tutkusu dürtüyordu onları...”</p>

  <p class="block_11">“Sen de ona buraya gelip ötekilerin yaşamına son verdiğin gibi, kendi yaşamına son vereceğine söz verdin; böylece manastırın onuru kurtulacak, hiç kimse bir şey bilmeyecekti. Sonra buraya nasıl gireceğini gösterdin ona; daha sonra gelip kontrol etmesi için. Oysa onu öldürmek için burada bekliyordun. Aynadan girebileceğini düşünmedin mi?”</p>

  <p class="block_11">“Hayır, Abbone ufak tefektir; kendi kendine ayete ulaşması olanaksızdı. Ona yalnız benim bildiğim öteki geçidi gösterdim. Yıllardır o geçidi kullanıyorum, çünkü karanlıkta daha kolay oluyor. Şapele gidip geçidin sonuna dek ölü kemiklerini izlemem yetiyordu.”</p>

  <p class="block_11">“Böylece onu buraya getirttin; öldürmek için...”</p>

  <p class="block_11">“Artık ona güvenemezdim. Korkuyordu. Fossanova’da bir cesedi bir sarmal merdivenden indirmeyi başardığı için ün kazanmıştı. Haketmediği bir ün. Şimdi kendi merdiveninden çıkmayı beceremediği için de öldü.”</p>

  <p class="block_11">“Demek kırk yıl bu merdiveni kullandın. Yavaş yavaş kör olduğunu ve artık kitaplığı denetleyemeyeceğini anlayınca kurnaz davrandın. Güvenebileceğin bir adamı Başrahip seçtirdin; kütüphaneci olarak önce Bobbio’lu Roberto’yu atamasını sağladın; dilediğin gibi yönetebileceğin bir adamdı bu; sonra da Malachi’yi: Yardımına ihtiyacı vardı, sana danışmadan adım atamıyordu. Kırk yıl bu manastırı yönettin. İtalyan’ların bilincine vardığı şey buydu; Alinardo’nun durmadan yinelediği şey buydu; ama hiç kimse onu dinlemiyordu, çünkü onu deli sayıyorlardı, doğru söylüyor muyum? Ama şimdi de beni bekliyordun; aynanın arkasındaki geçidi de kapatamazdın; çünkü düzenek duvara gömülüydü. Beni niçin bekliyordun? Geleceğime nasıl bu denli güveniyordun?” diye sordu William; ama sesinin tınısından, yanıtı çoktan kestirdiği ve yeteneğinin ödülü olarak bu yanıtı beklediği açıkça anlaşılıyordu.</p>

  <p class="block_11">“Daha ilk günden senin anlayacağını anlamıştım. Sesinden, beni konuşulmasını istemediğim bir konuda tartışmaya sürüklemenden. Ötekilerden daha iyiydin sen; ne olursa olsun çözüme varacaktın. Biliyorsun, düşünmek ve karşısındakinin düşüncelerini kendi kafanda yeniden oluşturmak yeter. Sonra, öteki rahiplere sorular sorduğunu işittim; tümü de yerinde olan sorular. Ama kitaplığa ilişkin hiç soru sormadın; her gizini biliyormuşsun gibi. Bir gece gelip hücrenin kapısını tıklattım; içeride yoktun. Burada olduğun kuşkusuzdu. Mutfaktan iki lamba eksilmişti; bir hizmetçi söylerken işittim. Son olarak, önceki gün dış dehlizde, Severinus bir kitap hakkında seninle konuşmaya geldiği zaman, izimde olduğunu kesinlikle anladım.”</p>

  <p class="block_11">“Ama kitabı benden çalmayı basardın. O zamana değin hiçbir şey anlamamış olan Malachi’ye gittin. Kıskançlığının dürtüsüyle, Adelmo’nun, artık kendisininkinden daha genç bir etin özlemini duyan, taptığı Berengar’ını elinden aldığı düşüncesine saplanıp kalmıştı, budala. Venantius’un bu işle ne ilgisi olduğunu anlamıyordu; sen de kafasını daha çok karıştırdın. Belki de ona, Berengar’ın Severinus’la ilişkisi olduğunu, Severinus’a ödül olarak finis Africae’den bir kitap verdiğini söyledin. Ona ne söylediğini kesin olarak bilmiyorum. Kıskançlıktan çılgına dönen Malachi gidip Severinus’u öldürdü. Ama kendisine tanımladığın kitabı arayacak vakit bulamadı; çünkü tam o sırada kilerci içeri girdi. Böyle mi oldu?”</p>

  <p class="block_11">“Aşağı yukarı?”</p>

  <p class="block_11">“Ama Malachi’nin ölmesini istemiyordun. Belki de finis Africae’deki kitaplara hiç bakmamıştı; çünkü sana güveniyordu; yasaklarına boyun eğiyordu. Akşamları gizlice içeri girmeye kalkışacak meraklıları korkutmak için otlar hazırlamakla yetiniyordu. Severinus veriyordu otları ona. Severinus’un önceki gün Malachi’nin hastaneye girmesine izin vermesinin nedeni buydu: Başrahip’in buyruğuyla her gün hazırladığı taze otları almak için Malachi’nin oraya yaptığı günlük ziyaretti bu. Doğru tahmin etmiş miyim?”</p>

  <p class="block_11">“Evet. Doğru tahmin ettin. Malachi’nin ölmesini istemiyordum. Ne pahasına olursa olsun kitabı bulup, açmadan buraya geri getirmesini istedim ondan. Kitabın bin akrebin gücüne sahip olduğunu söyledim. Ama deli ilk kez kendi istemiyle davrandı. Ölmesini istemiyordum: Güvenilir bir ajandı. Ama bildiklerini yineleyip durma bana: Bildiğini biliyorum. Kendini beğenmişliğini pohpohlamak istemiyorum; sen kendin yapıyorsun bunu zaten. Bu sabah, yazı salonunda Benno’yu <i class="calibre2">Coena</i> <i class="calibre2">Cypriani</i> hakkında sorguya çektiğini işittim. Gerçeğe çok yaklaşmıştın. Aynanın gizini nasıl keşfettiğini bilmiyorum; ama Başrahip’ten, ona finis Africae’den söz ettiğini öğrenince çok geçmeden buraya geleceğini anladım. Bunun için bekliyordum seni. Şimdi ne istiyorsun?”</p>

  <p class="block_11">“İçinde bir Arapça, bir Süryanice metin ve <i class="calibre2">Coena Cypriani’</i>nin bir yorumunun ya da çeviriyazısının bulunduğu cildin son nüshasını görmek istiyorum. Belki de bir Arap ya da bir İspanyol tarafından çevrilmiş Yunanca nüshasını görmek istiyorum; Rimini’li Paolo’nun yardımıyla, İncil’in Leon ve Castiglia tarafından kopya edilmiş en güzel nüshalarını elde etmek için seni ülkene göndermelerini sağladın; bu yağma, sana manastırda ün ve saygınlık kazandırdı; oysa senden on yaş daha büyük olan Alinardo’ya düşüyordu bu görev. O zaman çok az bulunan, senin ülkende Burgos yakınlarında Silos’ta yapılmakta olan keten kâğıdına yazılmış o Yunanca nüshayı görmek istiyorum. Obadan aşırdığın kitabı görmek istiyorum; okuduktan sonra başkalarının okumalarını istemediğin için onu burada sakladın, kurnazca korudun, ama yok etmedin; çünkü senin gibi bir adam bir kitabı yok etmez; onu yalnızca korur ve hiç kimsenin ona dokunmaması için önlem alır. Aristo’nun Poetica’sının ikinci kitabını da görmek istiyorum; herkesin yittiğini ya da hiçbir zaman yazılmamış olduğunu söylediği, belki de biricik nüshasını senin sakladığın kitabı.”</p>

  <p class="block_11">“Sen ne olağanüstü bir kütüphaneci olurdun, William,” dedi Jorge, hayranlık ve acılık karışımı bir sesle.</p>

  <p class="block_11">“Demek her şeyi biliyorsun. Gel, masanın yanında, senin durduğun tarafta bir tabure olacak. Otur, işte ödülün.”</p>

  <p class="block_11">William oturdu; ona uzattığım lambayı, Jorge’nin yüzünü alttan aydınlatacak biçimde koydu. Yaşlı adam önünde duran kitabı alıp ona uzattı. Cildini tanıdım; hastanede açtığım, Arapça bir elyazması sandığım kitaptı bu. “Oku öyleyse; çevir sayfaları, William,” dedi Jorge. “Sen kazandın.”</p>

  <p class="block_11">William kitaba baktı, ama dokunmadı. Binişinden bir çift eldiven çıkardı; parmak uçları açık olan kendi eldivenlerini değil, ölü bulduğumuz zaman Severinus’un ellerinde olan eldivenleri. Aşınmış, kolayca yırtılabilecek denli örselenmiş cildi yavaş yavaş açtı. Yaklaştım; omzunun üstünden eğildim. Jorge, o çok keskin işitme duyarlığıyla, yaptığım gürültüyü işitti. “Sen de burada mısın, evlât? Sana da göstereceğim... sonra.”</p>

  <p class="block_11">William ilk sayfalara çabucak bir gözattı. “Kataloga göre, budalanın birinin özdeyişleriyle ilgili Arapça bir elyazması bu,” dedi. “Konusu ne?”</p>

  <p class="block_11">“Kâfirlerin budalaca söylenceleri; budalaların din adamlarını bile şaşırtan, halifelerinin hoşuna giden zekice sözleri olduğunu öne sürüyor...”</p>

  <p class="block_11">“İkincisi Süryanice bir elyazması, ama kataloga göre, simyayla ilgili bir Mısır kitapçığının çevirisi. Burada ne işi var?”</p>

  <p class="block_11">“Çağımızın üçüncü yüzyılından kalma bir Mısır yapıtıdır o. Ondan sonraki yapıtla uyum içinde, ama daha az tehlikeli: Afrikalı bir simyacının suçlamalarına kimse kulak vermez... Dünyanın yaratılışını tanrısal gülüşe bağlıyor...” Yüzünü kaldırıp gözlerinin henüz iyi gördüğü zaman okumuş olduğu şeyleri hemen hemen kırk yıldır yineleyen bir okuyucunun olağanüstü belleğiyle okumaya başladı: “Tanrı güler gülmez yedi ilah doğdu ve dünyayı yönetti; kahkahalarla gülünce ışık belirdi; ikinci gülüşünde su oldu; gülüşünün yedinci gününde ruh oldu... Çılgınlık. Bundan sonra gelen de, tıpkı onun gibi, <i class="calibre2">Coena</i>’yı açımlamaya koyulan binlerce deliden birinin yapıtı... Ama seni ilgilendiren bunlar değil.”</p>

  <p class="block_11">William gerçekten de sayfaları çabuk çabuk çevirerek Yunanca metne gelmişti. Yaprakların değişik ve daha yumuşak bir başka maddeden yapıldığını hemen gördüm; birincisi neredeyse yırtılmış, kenarlarının bir kısmı yenmiş, genellikle zamanın ve nemin başka kitaplarda oluşturduğu türden soluk lekelerle beneklenmişti. William ilk dizeleri okudu; önce Yunanca okuyor, sonra Latince’ye çeviriyordu; sonra Latince okumayı sürdürdü; öyle ki ben bile o uğursuz kitabın nasıl başladığını anlayabildim.</p>

  <p class="block_11">Birinci kitapta tragedyayı ele almış, acıma ve korku esinleyerek, nasıl bu duygulardan arınma sağladığını görmüştük. Söz verdiğimiz gibi, şimdi de güldürüyü (aynı zamanda hiciv ve mimi) ele alacak ve gülünç olandan zevk almayı esinleyerek, bu duyguyu sonunda nasıl arıttığını göreceğiz. Bu tutkunun -hayvanlar arasında yalnızca - insanoğlunun gülme yeteneğine sahip olması açısından incelenmeye değdiğini, daha önce ruhla ilgili kitapta söylemiştik. Şimdi de, hangi davranış tipinin güldürünün mimesis’ini oluşturduğunu betimleyeceğiz; sonra güldürünün hangi araçlarla gülmeye yol açtığım inceleyeceğiz; bu araçlar davranış ve konuşmadır. Davranışların gülünçlüğün nasıl, en iyinin en kötüyle ve tam tersine en kötünün en iyiyle benzeşleştirilmesinden, yanıltarak şaşırtmadan, olanaksızdan, doğa yasalarının çiğnenmesinden, ilişkisiz ve neden-sonuç bağıntısı olmayan şeylerden, kişiliklerin aşağılanmasından, gülünç ve kaba pantomimden, uyumsuzluktan ve en az değerli şeylerin seçilmesinden doğduğunu göstereceğiz. Daha sonra, sözel gülünçlüğün nasıl değişik anlamlara gelen benzer sözcüklerle, benzer anlamlara gelen değişik sözcüklerin iki türlü anlaşılmasından, gevezelikten ve yinelemeden, söz oyunlarından, küçültmelerden, telaffuz yanlışlıklarından ve kabalıklardan doğduğunu göstereceğiz...</p>

  <p class="block_11">William çevirmekte güçlük çekiyordu; doğru sözcükleri arıyor, ara ara duraklıyordu. Çevirdikçe, bulmayı beklediği şeyleri tanımış gibi gülümsüyordu. İlk sayfayı yüksek sesle okudu; sonra daha çoğunu öğrenmek onu ilgilendiriyormuş gibi durdu ve bundan sonraki sayfaları çabuk çabuk çevirdi. Ama birkaç sayfa sonra kâğıtların direnciyle karşılaştı; çünkü sağ üst köşede ve üst kenarda, kâğıdımsı madde -nemden ve çürümekten- yapışkan bir madde oluşturduğunda olduğu gibi, bazı sayfalar birbirine yapışmıştı; Jorge çevrilen sayfaların hışırtısının durduğunu anladı; devam etmesi için William’ı isteklendirdi. “Devam et, oku, çevir sayfaları. Kitap senin, onu kazandın.”</p>

  <p class="block_11">William güldü; oldukça eğlenmiş görünüyordu: “Öyleyse beni o denli zeki bulduğun doğru değil, Jorge! Sen görmüyorsun, ama elimde eldiven var. Böylesine hantallaşmış parmaklarla sayfaları birbirinden ayıramıyorum. Çıplak elle parmaklarımı dilimle ıslatarak sürdürmem gerekiyor; bu sabah yazı salonunda okurken yaptığım gibi; o zaman birden o gizem de açıklığa kavuştu benim için. Sayfaları çevirmeyi böyle sürdürmeliyim; ağzıma yeterince zehir bulaşıncaya değin. Uzun zaman önce, bir gün Severinus’un laboratuvarından aldığın zehirden söz ediyorum. Belki daha o zaman kaygılıydın; çünkü birisinin yazı salonunda, finis Africae’yle ya da Aristo’nun yitik kitabıyla ya da her ikisiyle de ilgilendiğini işitmiştin. Kanımca, tehlikeyi sezer sezmez kullanmak için şişeyi uzun zaman sakladın. Bunu günlerce önce sezinledin; Venantius kitabın konusuna çok fazla yaklaştığı zaman; bir de, Berengar hafifliğinden, boş gururundan Adelmo’yu etkilemek için umduğundan daha az giz tutan biri olduğunu gösterdiğinde. Bunun üzerine buraya gelip tuzağını kurdun. Tam zamanında; çünkü birkaç gece sonra Venantius buraya girdi; kitabı çaldı; neredeyse fiziksel bir açgözlülükle sayfalarını çevirdi. Çok geçmeden kendini kötü hissetti; yardım istemek için mutfağa koştu. Orada da öldü. Yanılıyor muyum?”</p>

  <p class="block_11">“Hayır. Devam et.”</p>

  <p class="block_11">“Gerisi basit. Berengar Venantius’un ölüsünü mutfakta buluyor, soruşturma yapılmasından korkuyor; çünkü ne de olsa Venantius gece Aedificium’a, Berengar’ın daha önce Adelmo’ya yaptığı açıklamalar sayesinde girmişti. Ne yapacağını bilmiyor; cesedi sırtına yüklüyor ve onu içi kan dolu küpe atıyor; herkesin Venantius’un boğulduğuna inanacağını düşünerek.”</p>

  <p class="block_11">“Peki böyle olduğunu sen ne biliyorsun?”</p>

  <p class="block_11">“Sen de biliyorsun. Berengar’ın hücresinde kana bulanmış bir bez parçası bulduklarında nasıl tepki gösterdiğini gördüm. Düşüncesiz adam, Venantius’u fıçıya attıktan sonra bu kumaşa ellerini silmişti. Ama Berengar ortadan kaybolduğuna göre, olsa olsa kitapla birlikte kaybolmuş olabilirdi; çünkü artık kitap onun da ilgisini çekmeye başlamıştı. Sense onu bir yerde bulmalarım bekliyordun; kana bulanmış olarak değil, zehirlenmiş olarak. Bundan sonrası açık. Severinus kitabı buluyor; çünkü Berengar onu saygısız gözlerden ırak, güvenlik içinde okuyabilmek için hastaneye gitmişti. Malachi senin kışkırtmanla Severinus’u öldürüyor, sonra kendisi de ölüyor; katil olmasına yol açan o nesnede böylesine yasak olan şeyin ne olduğunu anlamak için dönüp buraya geldiği zaman kendisi de ölüyor. Böylece, bütün cesetler için bir açıklama var elimizde... Amma aptallık...”</p>

  <p class="block_11">“Aptal olan kim?”</p>

  <p class="block_11">“Ben. Alinardo’nun bir sözü yüzünden, cinayetler dizisinin İncil’deki yedi borazanın ritmine uygun olduğuna inanmıştım. Adelmo için fırtına; oysa onun ölümü bir intihardı. Venantius için kan; oysa Berengar’ın tuhaf bir düşüncesinden ötürü ölmüştü. Berengar için su; oysa onunki bir rastlantı sonucusuydu. Severinus için gökkubbenin üçte biri; oysa Malachi kafasına yerküreyle vurmuştu; çünkü elinin altında bulduğu tek uygun şey oydu. Son olarak, Malachi için akrepler... Kitabın bin akrep gücünde olduğunu niçin söyledin ona?”</p>

  <p class="block_11">“Senin yüzünden. Alinardo bana düşüncesini açıklamıştı; sonra birinden senin de bu düşünceyi inandırıcı bulduğunu işittim... O zaman bu yok oluşları tanrısal bir taslağın yönettiğine, benim hiçbir sorumluluğum olmadığına inandım. Malachi’ye, meraka kapılacak olursa, onun da aynı tanrısal taslağa göre yok olacağını söyledim; gerçekten de öyle oldu.”</p>

  <p class="block_11">“Demek böyle... suçlunun davranışlarını açıklamak için yapmacık bir plan kurdun; suçlu da buna uydu. Beni senin izine götüren de bu yapmacık plan. Bugünlerde herkes Yuhanna’nın İncil’ini bir saplantı haline getiriyor; ama onu en çok düşünen senmişsin gibi geliyordu bana; Deccal’a ilişkin düşüncelerinden çok, en güzel İncil’leri üretmiş olan ülkeden geldiğin için. Bir gün birisi bana, İncil’in en güzel kopyalarını kitaplığa senin getirmiş olduğunu söyledi. Sonra, bir başka gün, Alinardo Silos’a kitap aramaya gönderilmiş gizemli bir düşman hakkında saçmasapan şeyler söyledi (bu düşmanın vaktinden önce karanlıklar ülkesine döndüğünü söylediğinde merakım uyandı) o anda, sözünü ettiği adamın genç yaşta öldüğünü anlatmak istediği sanılabilirdi; oysa senin körlüğünü anlatmak istiyordu. Silos, Burgos’a yakın; bu sabah katalogda, senin Rimini’li Paolo’nun yerine geçtiğin ya da geçmek üzere olduğun dönemde alınmış, hepsi de İspanyolca İncil’lere ilişkin bir dizi kitap gördüm. Aralarında bu kitap da vardı. Çalman kitabın keten kâğıdından yapıldığını öğreninceye dek tahminimin doğruluğundan emin olamadım. O zaman Silos’u anımsadım ve emin oldum. Doğal olarak, bu kitap ve onun zehirleyici gücü düşüncesi biçimlenmeye başladıkça, yavaş yavaş cinayetlerin İncil’e ilişkin bir görüntüye göre işlendiği düşüncesi siliniyordu; ama hem kitabın, hem de borazanların nasıl olup da seni gösterdiklerini anlayamıyordum; İncil’deki olaylar dizisinin ışığında ve senin gülme konusundaki görüşlerini gittikçe daha çok düşünmek zorunda kalınca kitap öyküsünü daha iyi anladım. Böylece, bu akşam İncil’deki plana artık inanmaz olunca, ahırları gözetlemekte direndim; orada, salt bir rastlantı sonucu, Adso bana finis Africae’ye girmenin ipucunu verdi.”</p>

  <p class="block_11">“Seni anlayamıyorum,” dedi Jorge. “Mantığına uyarak beni nasıl bulduğunu anlatmaktan gurur duyuyorsun; ama bir yandan da, buraya yanlış bir mantık sonucu ulaştığını gösteriyorsun. Bana ne söylemek istiyorsun?”</p>

  <p class="block_11">“Şana hiçbir söylemek istemiyorum. Canım sıkkın, o kadar. Ama önemi yok. Buradayım ya.”</p>

  <p class="block_11">“Efendimiz yedi borazanı çalıyordu. Sen yanlışlıkla da olsa, o sesin karışık bir yankısını işittin.”</p>

  <p class="block_11">“Bunu dün akşamki vaazında da söyledin. Bir katil olduğunu kendi kendinden gizleyebilmek için, bütün bunların tanrısal bir tasarıya göre olup bittiğine kendini inandırmaya çalışıyorsun.</p>

  <p class="block_11">“Ben hiç kimseyi öldürmedim. Hepsi de, işledikleri günahlardan ötürü, kendi yazgısına uygun olarak öldü. Ben yalnızca bir araçtım.”</p>

  <p class="block_11">“Dün Yahuda’nın da bir araç olduğunu söyledin. Ama bu onun lanetlenmiş olmasını ortadan kaldırmaz.”</p>

  <p class="block_11">“Lanetlenme tehlikesini göze alıyorum. Tanrı beni bağışlayacaktır; çünkü O’nu yüceltmek için böyle davrandığımı biliyor. Görevim kitaplığı korumaktı.”</p>

  <p class="block_11">“Birkaç dakika önce beni de öldürmeye hazırdın, bu çocuğu da...”</p>

  <p class="block_11">“Sen daha incesin; ama ötekilerden daha iyi değilsin.”</p>

  <p class="block_11">“Şimdi tuzağa düşmediğime göre ne olacak?”</p>

  <p class="block_11">“Göreceğiz,” diye yanıtladı Jorge. “İlle de ölmeni istemiyorum senin: Belki seni ikna etmeyi başarırım. Ama önce söyle bana. Kitabın, Aristo’nun ikinci kitabı olduğunu nasıl anladın?”</p>

  <p class="block_11">“Gülmeye karşı yağdırdığın lanetler ya da başkalarıyla yaptığın tartışmalara ilişkin olarak öğrenebildiklerim benim için yeterli değildi, kuşkusuz. Venantius’un bıraktığı bazı notlar yardımcı oldu bana. Önce bunların anlamını anlamadım. Ama yerde yuvarlanan utanmaz bir taşa, yerin altından şarkı söyleyecek olan ağustos-böceklerine, saygın incir ağaçlarına değiniliyordu. Buna benzer bir şey okumuştum daha önce: Son birkaç gün içinde bunu doğruladım. Bunlar, Aristo’nun Poetica’sını birinci kitabıyla, Rhetorica’da verdiği örnekler. Sonra, Sevilla’lı Isidor’un, gülmeyi, <i class="calibre2">stupra virginum et amores meretricum</i><sup class="calibre3"><sup class="noteref" id="back_note_325"><a class="calibre4" href="../Text/index_split_388.html#note_325" title="325">325</a></sup></sup> diye nitelendirdiğini anımsadım... Yavaş yavaş bu ikinci kitap zihnimde olması gerektiği gibi biçimlendi. Beni zehirlemesi gereken sayfaları okumadan da, hemen hemen tümünü anlatabilirim sana. Güldürü, bir yemeğin ya da bir şölenin ardından yapılan neşeli kutlama törenleri olarak komai’de ya da köylerde doğar. Ünlü ve güçlü kişilerin değil, aşağılık ve gülünç, ama kötü olmayan insanların başlarından geçenleri anlatır; başkişilerin ölümüyle sonuçlanmaz. Sıradan insanların eksiklik ve kusurlarını göstererek gülünç etkisi yaratır. Burada, Aristo gülme eğilimini iyi bir güç olarak görüyor; zekice bilmeceler ve beklenmedik kapalı benzetimler aracılığıyla eğitici bir değer de taşıyabilir güldürü; sanki yalan söylüyormuş gibi, nesneleri olduklarından daha başka göstererek, gerçekte bizi onlara daha iyi bakmaya ve nesneler aslında böyle işte, ben bilmiyordum, demeye zorlar. İnsanların ve dünyanın olduklarından ya da olduklarını sandığımızdan daha kötü, ne olursa olsun, destanların, tragedyaların, ermişlerin yaşamlarının bize göstermiş olduğundan daha kötü yansıtılması aracılığıyla varılan gerçek. Böyle değil mi?”</p>

  <p class="block_11">“Hemen hemen. Başka kitaplar okuyarak mı oluşturdun bunu?”</p>

  <p class="block_11">“Venantius’un üstünde çalışmakta olduğu kitapların çoğuna dayanarak. Sanırım Venantius uzun süredir bu kitabı arıyordu. Katalogda benim de okuduğum bilgileri okumuş ve aradığı kitabın bu olduğuna inanmış olmalı. Ama finis Africae’ye nasıl girileceğini bilmiyordu. Berengar’ın Adelmo’ya bundan sözettiğini işitince, bir tavşanın izi üstündeki bir köpek gibi ileri atıldı.”</p>

  <p class="block_11">“Böyle oldu; hemen anladım. Kitaplığı dişimle tırnağımla korumam gereken an’ın geldiğini anladım...”</p>

  <p class="block_11">“Ve merhemi sürdün. Güçlük çekmiş olmalısın... karanlıkta.”</p>

  <p class="block_11">“Benim ellerim senin gözlerinden daha iyi görür. Severinus’tan bir fırça almıştım. Eldiven de giydim. İyi fikirdi, değil mi? Anlaman uzun sürdü...”</p>

  <p class="block_11">“Evet. Ben daha karışık bir düzen düşünüyordum; zehirli bir diş, ya da buna benzer bir şey. Bulduğun çözümün örnek bir çözüm olduğunu söylemeliyim; kurban kendi kendine zehirleniyordu; hem de tam okumak istediği ölçüde...”</p>

  <p class="block_11">O anda ölümcül bir savaşım için donanmış olan bu iki adamın, sanki salt birbirlerinin beğenisini kazanmak için davranmışlar gibi birbirlerine hayranlık duyduklarının ürpererek bilincine vardım. Berengar’ın Adelmo’yu baştan çıkarmak için sergilediği oyunların ve kızın bende istek ve tutku uyandırmak için giriştiği basit ve doğal davranışların, zekâ ve karşısındakini altetme yeteneği bakımından, o anda gözlerimin önünde geçmekte olan, birbirleriyle konuşan bu iki adamın -deyim yerindeyse, birbirleriyle buluşmalar ayarlayarak, her biri nefret ettiği ve korktuğu öteki kişinin onayını gizlice umarak- yedi günde çözülmüş olan kışkırtma eyleminin yanında, hiç kaldığı düşüncesi geçti aklımdan.</p>

  <p class="block_11">“Şimdi söyle bana,” diyordu William, “niçin? Bu kitabı niçin ötekilerden daha çok korumak istedin? Kara büyüye ilişkin kitapları, içinde belki de Tanrı’nın adına sövülen sayfaları neden uğrunda cinayeti göze almaksızın sakladın da, bu sayfalar için hem kardeşlerini, hem de kendini lanetledin? Güldürüden sözeden birçok başka kitap var; gülmeyi öven birçok kitap da. Niçin bu kitap içini öylesine korkuyla dolduruyordu?”</p>

  <p class="block_11">“Çünkü onu Filozof yazmıştı. O adamın yazdığı her kitap Hıristiyanlığın yüzlerce yıllık bilgi birikiminin bir bölümünü yok etti. Saygıdeğer pederler, Tanrı Sözü’nün gücüne ilişkin olarak bilinmesi gereken her şeyi söylediler; ama sonra Boethius’un Filozofu yorumlaması, Söz’ün tanrısal gizinin kategorilerden ve tasımdan oluşan bir insan parodisine dönüşmesine yetti. Yaratılış kitabı, evrenin oluşumu konusunda bilinmesi gereken her şeyi söylüyor; ama Filozofun fizik kitaplarının yeniden keşfedilmesi, evrenin donuk ve yapışkan bir maddeden yapıldığının tasarlanmasına, Arap İbni Rüşt’ün, dünyanın sonsuzluğuna neredeyse herkesi inandırmasına yetti. Kutsal adlara ilişkin her şeyi biliyorduk; ama Abbone’nin gömdüğü -Filozofun baştan çıkardığı- <i class="calibre2">Dominiken</i>,<sup class="calibre3"><sup class="noteref" id="back_note_326"><a class="calibre4" href="../Text/index_split_389.html#note_326" title="326">326</a></sup></sup> doğal usun kendini beğenmiş yollarını izleyerek onları yeniden adlandırdı. Böylece, <i class="calibre2">Areopagus</i><sup class="calibre3"><sup class="noteref" id="back_note_327"><a class="calibre4" href="../Text/index_split_390.html#note_327" title="327">327</a></sup></sup> üyesi için, örnek oluşturan ilk nedenin aydınlık çağlayanına nasıl bakılacağını bilenlere, kendini açıklayan evren, dünyasal kanıtların barınağı oldu; bu kanıtlardan yola çıkılarak soyut bir etkenliğe ulaşılıyor. Eskiden, maddenin çamuruna çatık kaşlı bir bakış atmaya gönül indirerek, gökyüzüne bakardık; şimdi yeryüzüne bakıyoruz; gökyüzüneyse dünyasal kanıttan ötürü inanıyoruz. Filozofun, artık ermişlerle peygamberlerin bile ant içerken kullandıkları her sözü, dünyanın imgesini altüst etti. Ama Tanrı’nın imgesini altüst etmeyi başaramadı. Eğer bu kitap yoruma açık bir duruma gelecek olursa... gelmiş olsaydı, son sınıfı da aşmış olurduk.”</p>

  <p class="block_11">“Ama gülmekle ilgili bu incelemede seni korkutan neydi? Bu kitabı ortadan kaldırarak» gülmeyi ortadan kaldıramazsın.”</p>

  <p class="block_11">“Kuşkusuz, hayır. Gülme bedenimizin güçsüzlüğüdür; yozlaşması, yavanlığıdır. Köylünün eğlencesi, sarhoşun özgürlüğüdür; kilise bile akıllıca davranarak, şölenlere, şenliklere, panayırlara, insanı neşelendirerek öteki isteklerden ve tutkulardan uzak tutan bu günlük yozlaşmaya izin vermiştir”... Ama gene de gülme, basit insanların savunması, halk için kutsal olmayan bir gizem olarak kalır. Bunu Peygamber de söylüyordu; yakmaktansa evlenmek daha iyidir. Tanrı’nın kurulu düzenine başkaldırmaktansa, yemeğinizi yiyip sürahilerle şişeleri devirdikten sonra, düzeni alaya alan pis güldürülerinizin tadını çıkarın; aptallar kralını seçin; eşekler ve domuzlara yaraşır cümbüşlerde kendinizi yitirin; tepetaklak Satürn şenlikleri yapın... Ama burada, burada...” Şimdi Jorge parmağıyla masanın üstüne, William’ın açık tuttuğu kitabın yanına vuruyordu, “burada gülmenin işlevi tersine dönüyor, sanat düzeyine yükseltiliyor; bilginler dünyasının kapıları gülmeye açılıyor; böylece gülme, felsefenin ve hain tanrıbilimin konusu oluyor... Basit insanların hem Tanrı’nın yasalarını, hem de doğa yasalarını yadsıyarak nasıl en korkunç sapkınlıkları tasarlayıp uygulayabildiklerini dün gördün. Ama kilise, kendi kendilerini mahkûm eden, kendi bilgisizlikleri sonucu kendi yıkımlarına yol açan basit insanların sapkınlığını hoşgörebilir. Dolcino ve onun gibilerin bilgisizce delilikleri tanrısal düzende hiçbir zaman bunalıma yol açmaz. O şiddeti savunur ve kendisi de şiddet yoluyla ölür; ardında hiçbir iz bırakmaz; tıpkı bir şenliğin tükenmesi gibi tükenir gider; şenlik sırasında yeryüzünde kısa bir süre için dünyanın tepetaklak bir görünümünün belirmesi de önemli değildir. Bu davranış bir taslağa dönüştürülmedikçe, bu kaba dil onu çevirecek bir Latin bulmadıkça. Gülmek, köylüleri Şeytan korkusundan kurtarır; çünkü aptallar şenliğinde, Şeytan da zavallı bir aptal olarak belirir; bu yüzden de denetim altına alınabilir. Ama bu kitap insanın kendisini Şeytan korkusundan kurtarmasının bilgelik olduğunu öğretebilir. Köylü, şarap boğazından lıkır lıkır geçerken güldüğü zaman kendini bey sanır; çünkü derebeylik ilişkilerini tepetaklak etmiştir; ama bu kitap okumuşlara, bu tepetaklaklığı yasallaştıracak zekice ve o andan başlayarak aydınlatıcı hünerler öğretebilir. O zaman köylünün düşüncesizce davranışında, neyse ki henüz midesel bir işlem olan şey, bir zekâ işlemine dönüşür. Gülmenin insana özgü olduğu, biz günahkârların sınırının bir belirtisidir. Ama bu kitaptan, seninki gibi ne çok yozlaşmış kafa gülmenin insanın amacı olduğunu öngören bir tasım çıkaracaktır! Gülmek, bir köylüyü bir an için korkudan kurtarır. Ama yasa korku aracılığıyla kendini kabul ettirir; yasanın gerçek adı Tanrı korkusudur. Oysa bu kitaptan, tüm dünyayı yeni bir ateşle tutuşturacak iblisçe bir kıvılcım çıkabilir: Ve gülme, Prometeus’un bile bilmediği yeni bir korkuyu yok etme sanatı gibi tanımlanacaktır. Gülen bir köylü için o anda ölmek önemli değildir; ama sonra, gülme özgürlüğü sona erince, dinsel tören yeniden tanrısal tasarıma göre içine ölüm korkusu salacaktır. Oysa bu kitaptan, korkudan kurtularak ölümü yok etmek için yeni ve yıkıcı bir umut doğabilir. O zaman biz günahkâr yaratıklar, tanrısal bağışların belki de en sağgörülüsü ve en seveceni olan bu duygudan yoksun kalınca ne oluruz? Yüzyıllar boyu bilginler ve kilise babaları, yüce olanı düşünerek, aşağı olanın sefilliğinden ve kışkırtıcılığından kurtulmak için kutsal bilgiden hoş kokulu özler damıttılar. Oysa bu kitap güldürüyü, taşlama ve mim’i, eksikliklerin, kötülüklerin, güçsüzlüklerin yansılanmasıyla tutkuların arıtılmasını sağlayacak olağanüstü bir ilaç sayarak yapmacık bilginleri (iblisçe bir tersine çevirmeyle) aşağılık olanı kabul ederek, yüce olanı kurtarmaya çalışmaya itecektir. Bu kitap insanın, (sizin Bacon’ınızın doğal büyüye ilişkin olarak önerdiği gibi) yeryüzünde Cockaigne ülkesinin bolluğunu isteyebileceği düşüncesini doğurabilir. Ama böyle bir şeye sahip olamayız; olmamalıyız. <i class="calibre2">Coena Cypriani</i>’nin maskaralıklarına hiç utanç duymadan gülen genç rahiplere bak. Kutsal yazıların iblisçe anlam değiştirmesine! Üstelik, kötü olduğunu bile bile yapıyorlar bunu. Ama Filozofun sözü, hiçbir kurala bağlı olmayan, imgelemin bu önemsiz kıyıda kalmış şakalarını doğruladığı gün, kıyıda kalan merkeze sıçrayacak; böylece merkezin tüm izleri silinecek. Tanrı’nın kulları, <i class="calibre2">terra incognita</i>’nın<sup class="calibre3"><sup class="noteref" id="back_note_328"><a class="calibre4" href="../Text/index_split_391.html#note_328" title="328">328</a></sup></sup> uçurumlarından dışarı uğramış canavarlar topluluğuna dönüşecek ve o anda bilinen dünyanın kıyısı, Hıristiyan imparatorluğunun yüreği olacak; Petrus’un tahtında <i class="calibre2">Arimaspi</i><sup class="calibre3"><sup class="noteref" id="back_note_329"><a class="calibre4" href="../Text/index_split_392.html#note_329" title="329">329</a></sup></sup>, manastırda <i class="calibre2">Blemmiler</i><sup class="calibre3"><sup class="noteref" id="back_note_330"><a class="calibre4" href="../Text/index_split_393.html#note_330" title="330">330</a></sup></sup> olacak; şiş göbekli, koca kafalı cüceler kitaplığı yönetecek! Uşaklar yasa koyacak, biz de (o zaman sen de) hiçbir yasanın olmadığı yerde o yasaya boyun eğeceğiz. Bir Yunan filozofu (senin Aristo’nun burada sözlerini aktardığı, suç ortağı ve kötü <i class="calibre2">auctoritas</i><sup class="calibre3"><sup class="noteref" id="back_note_331"><a class="calibre4" href="../Text/index_split_394.html#note_331" title="331">331</a></sup></sup>), bize karşı çıkanların ciddiliğini gülerek dağıtmalıyız; gülmeye de ciddilikle karşı çıkmalıyız diyor. Babalarımızın sağgörüsü seçimini yapmıştı: Eğer gülmek halktan insanların eğlencesiyse, halktan kimselerin özgürlüğü dizginlenip aşağılanmalı, sertlikle yıldırılmalıdır. Halkın, gülüşünü incelterek, kendisini sonsuz yaşama götürmesi ve onu etin, cinselliğin, yiyip içmenin ve çirkin isteklerinin kışkırtıcılığından kurtarması gereken çobanların ciddiliğine karşı bir araca dönüştürecek silâhları yoktur. Ama günün birinde biri çıkıp da Filozofun hizmetlerini savurarak, böylece kendisi de filozofluk taslayarak gülme sanatını ince bir silâh durumuna getirecek, ikna sanatının yerine alay sanatını, kefaretin sabırlı ve kurtarıcı imgelerinin yapısı yerine, tüm kutsal ve saygın imgelerin sabırsızca yıkılmasını koyacak olursa - ah, o gün sen ve senin tüm bilgilerin de altüst olacak, William!”</p>

  <p class="block_11">“Niçin? Kendi zekâmı başkalarının zekâsıyla çarpıştırırdım. Bernardo Gui’nin ateşinin ve akkor halindeki demirinin, Dolcino’nun ateşinin ve akkor halindeki demirini aşağıladığı şu dünyadan daha iyi bir dünya olurdu.”</p>

  <p class="block_11">“O zamana kadar sen kendin de Şeytan’ın tuzağına düşmüş olurdun. Armageddon alanındaki ölüm kalım savaşında karşı yanla da savaşırdın. Ama o güne değin kilise çatışmaya kendi kuralını bir kez daha koyabilmelidir. Sövgü bizi korkutmaz, çünkü Tanrı’nın lânetlenişinde bile, başkaldıran melekleri lanetleyen Yehova’nın öfkesinin çarpıtılmış bir imgesini görürüz. Bir yenilik düşü adına çobanları öldüren birinin şiddeti korkutmaz bizi; çünkü İsrail halkını yok etmeye çalışan prenslerin şiddetidir bu. Donatistlerin sertliği, Circoncellionelerin canlarına kıymaları, Bogomillerin kösnüsü, Albigenslerin kendini beğenmiş anlığı, Flagellantların kana susamışlığı, Özgür Ruh rahiplerinin başdöndürücü kötülüğü korkutmaz bizi: Onların hepsini tanıyoruz; günahlarının kökünü biliriz; bizim kutsallığımızla aynı kökten kaynaklanır. Bunlar bizi korkutmaz; her şeyden önce onları nasıl yok edeceğimizi, daha doğrusu, onların kendi aşağılıklarının çukurlarından doğan ölme isteğini pervasızca doruk noktasına yükselterek kendi kendilerini yıkmalarına nasıl izin vereceğimizi biliyoruz. Gerçekten de, onların varlığının bizim için değerli olduğunu söylemek istiyorum; Tanrı’nın taslağında yazılıdır bu; çünkü onların günahı bizim erdemimizi kışkırtır; onların laneti bizim övgü ilâhimizi yüreklendirir; onların sıkı-düzenden yoksun tövbesi, bizim özveriden duyduğumuz tadı düzenler; onların dinsizliği bizim dindarlığımızın parlamasına yol açar; tıpkı tüm umutların başlangıç ve bitimi olan Tanrı’nın yüceliğinin daha iyi parlamasını sağlamak için. Karanlıklar Prensi’nin başkaldırısı ve umutsuzluğuyla gerekli olması gibi. Ama eğer bir gün, alay sanatı -artık kural dışı bir halk eğlencesi olarak değil, Kutsal Yazılar’ın yok edilmez tanıklığına bağlı okumuşların gizemsel kendinden geçişi olarak- kabul edilebilir kılınacak olursa; bir soylu, özgür ve artık mekanik olmayan bir şey gibi görünecek olursa; bir gün biri ‘Tanrı’nın insan olarak ortaya çıkmasına gülerim’ diyebilirse (ve böyle dediği işitilirse); o zaman bu küfürü durdurmak için hiç silahımız olmayacak; çünkü küfür, bedensel maddenin kendilerini yellenmede ve geğirmede ortaya koyan karanlık güçlerini çevresine toplar; böylece yellenme ve geğirme, yalnız ruhun hakkı olan şeyi, diledikleri yerde esme hakkını iddia ederler!”</p>

  <p class="block_11">“Licurgus gülme için bir heykel diktirmişti.”</p>

  <p class="block_11">“Bunu Cloritianus’un, dinsizlikle suçlananların mimiklerini çözümlemeye çalışan kitabında okumuş olmalısın. Kitap bir hastanın, onun gülmesine yardımcı olan bir hekim tarafından iyileştirildiğini söyler. Eğer Tanrı onun yeryüzündeki günlerinin sona ermesini istemişse, onu iyileştirmeye ne gerek vardı?”</p>

  <p class="block_11">“Hastalığını iyileştirdiğini sanmıyorum. Hastalığa gülmeyi öğretmiştir ona.”</p>

  <p class="block_11">“Hastalık kovulmaz. Yok edilir.”</p>

  <p class="block_11">“Hastanın bedeniyle birlikte mi?”</p>

  <p class="block_11">“Gerekirse.”</p>

  <p class="block_11">“Sen Seytan’sın,” dedi o zaman William. Jorge anlamazlıktan geldi. Gözleri görseydi, kendisiyle konuşan adama gözlerini dikip şaşkın şaşkın baktığını söylerdim. “Ben mi?” dedi.</p>

  <p class="block_11">“Evet; sana yalan söylemişler. Şeytan maddenin prensi değildir; Şeytan ruhun küstahlığıdır; gülümseyişten yoksun inanç, hiçbir zaman kuşkuya kapılmayan gerçektir o. Şeytan karanlıktır; çünkü nereye gittiğini bilir ve gide gide hep geldiği yere döner. Sen Şeytan’sın; tıpkı Şeytan gibi karanlıkta yaşıyorsun. Beni ikna etmek istiyorsan, bunu başaramadın. Senden tiksiniyorum, Jorge; elimden gelseydi seni çırılçıplak, kıçının deliğine kuş tüyleri sokulmuş, yüzün tıpkı bir oyuncunun ve bir soytarının yüzü gibi boyanmış aşağıya, vadiye götürürdüm; tüm manastır bakıp gülsün ve artık korkmasın diye. Seni bala bulayıp tüylerin içinde yuvarlamak, boynuna yular takıp panayıra götürmek isterdim; sonra da herkese derdim ki: Bu adam size gerçeği açıklıyordu ve size gerçeğin ölüm tadında olduğunu söylüyordu; onun sözlerine değil, acımasızlığına inanıyordunuz. Şimdi size diyorum ki, olanakların sonsuz döngüsünde, Tanrı gerçeğin yorumcusu olduğuna inanılan kişinin, yıllar önce öğrendiği sözcükleri yineleyen sarsak bir karatavuktan başka bir şey olmadığı bir dünya tasarlamanıza da izin verir.”</p>

  <p class="block_11">“Sen Şeytan’dan da kötüsün, Minorit,” dedi o zaman Jorge. “Sen bir soytarısın; tıpkı hepinize can veren ermiş gibi. Sen tıpkı Francesco gibisin: o Francesco ki, <i class="calibre2">de toto corpore fecerat linguam</i><sup class="calibre3"><sup class="noteref" id="back_note_332"><a class="calibre4" href="../Text/index_split_395.html#note_332" title="332">332</a></sup></sup>; tıpkı hokkabazlar gibi gösteriler yaparak vaazlar veriyor, cimrileri, avuçlarına altın paralar koyarak şaşırtıyor, rahibelerin dine bağlılıklarını, vaaz yerine <i class="calibre2">Miserere</i>’yi söyleyerek aşağılıyor, Fransızca dileniyor, açgözlü rahipleri şaşırtmak için serseri kılığına giriyor, kendini çırılçıplak karlara atıyor, hayvanlar ve bitkilerle konuşuyor, İsa’nın Doğuşu’nun gizemini bir köy gösterisine dönüştürüyor, Beytlehem kuzusunu, koyunların melemesini yansılayarak çağırıyordu... iyi bir okuldu... şu Floransa’lı rahip Diotisalvi Minorit değil miydi?”</p>

  <p class="block_11">“Evet,” diye gülümsedi William. “Şu vaizler manastırına gidip kendisine önce kutsal bir andaç olarak saklamak için Giovanni Birader’in cüppesinden bir parça vermezlerse yiyecek kabul etmeyeceğini söyleyen, sonra kumaş parçasını alınca onunla arkasını silip bir gübreliğe atan, bir sopanın ucuyla gübrenin içinde döndüren, bir yandan da, ‘Ah, ne yazık, yardım edin kardeşler, çünkü Ermiş’in andacını ayakyolunda kaybettim!’ diye bağıran.”</p>

  <p class="block_11">“Bu öykü seni eğlendirmişe benziyor.”</p>

  <p class="block_11">“Belki öteki Minoritin, rahip Paolo Millemosche’nin öyküsünü de anlatmak istersin bana; hani şu bir gün boylu boyunca buzun üstüne uzanmış da, yurttaşları takılmışlar ona; içlerinden biri üstüne uzanmak için daha iyi bir şey ister misin diye sormuş; o da adama, evet, demiş, karını... İşte siz gerçeği böyle arıyordunuz...”</p>

  <p class="block_11">“Böylece Francesco nesnelere başka bir açıdan bakmayı öğretiyordu insanlara.”</p>

  <p class="block_11">“Ama biz onları sıkıdüzene soktuk. Dün rahip kardeşlerini gördün. Onlar da yeniden bizim sıramıza girdiler; artık basit insanlar gibi konuşmuyorlar. Basit insanlar konuşmamalıdırlar. Bu kitap basit insanların dilinin bir bilgelik taşıyıcısı olduğu düşüncesini haklı çıkarabilir. Bu önlenmelidir; bunu ben yaptım. Benim Şeytan olduğumu söylüyorsun; doğru değil. Ben Tanrı’nın eli oldum.”</p>

  <p class="block_11">“Tanrı’nın eli yaratır, gizlemez.”</p>

  <p class="block_11">“Ötesine geçilmesine izin verilmeyen sınırlar vardır. Tanrı bazı kâğıtların üstüne <i class="calibre2">hic sunt leones</i><sup class="calibre3"><sup class="noteref" id="back_note_333"><a class="calibre4" href="../Text/index_split_396.html#note_333" title="333">333</a></sup></sup> diye yazılmasını istemiştir.”</p>

  <p class="block_11">“Tanrı canavarları da yarattı. Seni de o yarattı. Her şeyden sözedilmesini ister o.”</p>

  <p class="block_11">Jorge titreyen ellerini uzattı; kitabı kendine çekti. Onu açık, ama başaşağı tutuyordu; öyle ki William onu hâlâ doğru yönde görüyordu. “Öyleyse Tanrı niçin bu kitabın yüzyıllar boyu yitip gitmesine, yalnızca bir nüshasının kalmasına, Tanrı bilir nerede yitip gitmiş olan o nüshanın o kopyasının yıllarca Yunanca bilmeyen bir imansızın ellerinde gömülü kalmasına, sonra eski bir kitaplığın gizliliği içinde bırakılmasına izin verdi ve onu orada bulmak, alıp götürmek ve daha uzun yıllar saklamak için Yazgı tarafından neden sen değil, ben çağrıldım? Onun elmas gibi pırıl pırıl harflerle yazıldığını, senin görmediklerini gören gözlerimle görmüş gibi biliyorum; bunun Tanrı’nın isteği olduğunu biliyorum; onun isteğini yorumlayarak davrandım ben. Baba, Oğul ve Kutsal Ruh adına.”</p>

  <p class="block_18"><br class="calibre6" id="calibre_pb_57" /></p>
</body>
</html>
