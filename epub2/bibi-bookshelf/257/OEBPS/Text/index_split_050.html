<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_18"><b class="calibre7">Altıncı Gün</b></p>

  <p class="block_16" id="id_Toc405308391"><span class="text_2">SABAH<br class="calibre5" /></span> <i class="calibre2">Adso, “Dies irae’yi</i><sup class="text_4"><sup class="noteref" id="back_note_306"><a class="calibre4" href="../Text/index_split_369.html#note_306" title="306">306</a></sup></sup><i class="calibre2">“ dinlerken bir düş görüyor, ya da dilerseniz, bir görüntü diyelim.</i></p>

  <p class="block_17"> </p>

  <p class="block_11">William Nicola’yı selâmlayıp yazı salonuna çıktı. Bense hazineyi yeterince görmüştüm; bu nedenle kiliseye gidip Malachi’nin ruhu için dua etmeye karar verdim. Beni korkutan o adamı hiç sevmemiştim; uzun zamandır bütün cinayetleri onun işlediğine inandığımı da saklamıyorum. Şimdi, onun belki de zavallının biri olduğunu anlamıştım: doyurulmamış tutkular altında ezilen, demir vazolar arasında bir toprak vazo; şaşkın olduğu için ters; söyleyecek bir şeyi olmadığının bilincine vardığı için suskun ve çekimser. Ona karşı bir acıma duydum; onun doğaüstü yazgısı için dua etmenin suçluluk duygularımı yatıştırabileceğini düşündüm.</p>

  <p class="block_11">Kilise şimdi ölgün ve kurşun rengi bir ışıkla aydınlatılmış; zavallı adamın ölüsünün ağırlığı altında, ölü duasını okuyan rahiplerin tekdüze mırıltısıyla doluydu.</p>

  <p class="block_11">Melk manastırında, birkaç kez bir rahip kardeşin öte dünyaya göçüşüne tanık olmuştum. Mutlu diyebileceğim bir olay değildi; ama bana gene de yatıştırıcı, dinginliğin ve büyük bir haklılık duygusunun yönettiği bir durum gibi görünmüştü. Rahipler sırayla ölmekte olan adamın hücresine girip güzel sözlerle onu avutuyorlar, her biri yüreğinin derinliklerinde, ölmekte olan adamın şanslı olduğunu, çok geçmeden bitimsiz bir mutluluk içinde melekler korosuna katılacağım düşünüyordu. Bu dinginliğin birazı, o dindarca öykünmenin kokusu ölmekte olan adama iletildi; sonunda dinginlik içinde öldü. Son birkaç gün içinde meydana gelen ölümler ne kadar farklıydı! Sonunda, finis Africae’nin şeytansı akreplerinin kurbanlarından birinin nasıl öldüğünü yakından görmüştüm; kuşkusuz Venantius ve Berengar da böyle ölmüşlerdi; yüzleri Malachi’nin yüzü gibi çoktan küçülmüş, suyun içinde erince kavuşmayı umarak...</p>

  <p class="block_11">Kilisenin arka kısmında, soğukla savaşabilmek için kıvrılıp oturdum. Biraz ısınınca, dua eden kardeşlerin korosuna katılmak için dudaklarımı oynattım. Dudaklarımın ne söylediğinin neredeyse bilincine varmaksızın onları izledim; bir yandan da başım düşüyor, gözlerim kapanıyordu. Uzun dakikalar geçti; sanırım en az üç dört kez uyuyup uyandım. Sonra koro “<i class="calibre2">Dies irae</i>”yi söylemeye başladı... İlahi tıpkı bir uyuşturucu gibi etkiledi beni. Tam anlamıyla uyuyakaldım. Ya da belki uykudan çok, hâlâ anasının karnındaki bir döl gibi ikiye katlanmış, bitkin, tedirgin bir sayıklamaya daldım. Ve ruhun o sisi içinde, kendimi sanki bu dünyadan olmayan bir diyarda buldum; bir görüntü gördüm; ya da bir düş.</p>

  <p class="block_11">Dar bir merdivenden alçak bir geçite iniyormuşum, hazine mahzenine giriyormuşum gibi; ama biraz daha aşağı inince, kendimi daha geniş bir mahzende buldum; burası Aedificum’un mutfağıydı. Mutfak olduğuna kuşku yoktu; ama içeride yalnız fırın tencere telâşı değil, körük ve çekiç telâşı da vardı; sanki Nicola’nın demircileri de orada toplanmışlardı. Sobaların ve kazanların şavkında her şey kıpkırmızı parlıyordu; kaynayan tencerelerden buhar çıkıyor, içlerindeki sıvıların yüzeyinde koca koca kabarcıklar beliriyor, sonra bu kabarcıklar ansızın boğuk, yinelenen bir sesle patlıyorlardı. Aşçılar şişleri havaya kaldırıyor, yamakların hepsi bir olup akkor haline gelmiş demirlere dizilmiş tavukları ve öteki av hayvanlarını yakalamak için sıçrıyorlardı. Ama demirciler çekiçlerini öyle hızlı vuruyorlardı ki, ortalık sağır oluyor, örslerden yükselen kıvılcım bulutları iki fırının püskürttüğü kıvılcımlara karışıyordu.</p>

  <p class="block_11">Cehennemde miydim, yoksa Salvatore’nin düşleyebileceği gibi, her yanımdan salçaların sızdığı, sosislerin nabız gibi attığı bir cennette miydim, anlayamıyordum. Ama nerede olduğumu kendi kendime soracak vakit yoktu; çünkü kaynaşan bu ufacık tefecik adamlar, tencere biçiminde koca kafalı cüceler sürüsü beni hızla savurarak yemekhanenin eşiğine doğru itip içeri girmeye zorladılar.</p>

  <p class="block_11">Salon şölen için donatılmıştı. Duvarlara kocaman duvar örtüleri ve bayraklar asılmıştı; ama bunları süsleyen resimler, genellikle imanlıların acıma duygusuna seslenen ya da kralların ününü kutlayan resimler değildi. Tersine, Adelmo’nun kenar süslerinden esinlenmiş gibi görünüyorlardı ve bu süslerdeki resimlerin korkutucu olmaktan çok, gülünç kopyalarıydı; bolluk ağacının çevresinde oynayıp sıçrayan tavşanlar, aşçı piskoposlar gibi giyinmiş maymunların tuttuğu tavanın içine kendiliğinden atlayan balıklarla dolu ırmaklar, emziklerinden buharlar salan çaydanlıkların çevresinde dans eden şiş göbekli canavarlar.</p>

  <p class="block_11">Masanın ortasında, erguvan renginde işlemeli kocaman giysiisiyle tören kılığına bürünmüş Başrahip oturuyordu. Yanında Jorge kocaman bir kupadan şarap içiyor, kilerciyse, Bernardo Gui gibi giyinmiş, akrep biçiminde bir kitaptan, erdemli bir tavırla ermişlerin yaşamlarını ve İncil’den bölümler okuyordu; ama bunlar İsa’nın havariyle şakalaşarak, ona, kendisinin bir taş olduğunu ve kilisesini, utanmasızca yerde yuvarlanan bu taşın üstünde kuracağını anımsattığını anlatan öyküler ya da Tanrı’nın Kudüs’ün kıçını açmak istediğini söyleyerek İncil’i yorumlayan ermiş Gerolamo’nun öyküsüydü. Kilercinin her cümlesinde Jorge gülerek yumruğunu masanın üstüne vuruyor, “Bundan sonraki Başrahip sen olacaksın, Tanrı hakkı için!” diye bağırıyordu; aynen böyle söylüyordu, Tanrı beni bağışlasın.</p>

  <p class="block_11">Başrahip’in neşeli bir işareti üzerine, bakireler alayı içeri girdi. Zengin giysili ışıl ışıl bir kadınlar alayı; içlerinde annemi tanır gibi oldum önce; sonra yanıldığımı anladım; çünkü bu kuşkusuz, savaş düzeninde bir ordu gibi korkunç olan kızdı. Yalnız, başında iki sıra beyaz inciden bir taç vardı; yüzünün iki yanından iki inci çağlayanı dökülüyor, boynundaki iki sıra inciye karışıyordu; her inciye erik büyüklüğünde bir elmas asılıydı. Bundan başka kulaklarının her birinden bir dizi mavi inci sarkıyor, bu iki dizi onu boğacakmış gibi sımsıkı birleşiyordu. Pelerini mor renkliydi; elinde elmas kakmalı altın bir kupa vardı; içinde Severinus’un çalınan öldürücü merheminin bulunduğunu nasılsa biliyormuşum. Tan gibi güzel olan bu kadını öteki dişi karaltılar izliyordu. İçlerinden biri, üstüne kır çiçekleri işlenmiş çift katlı bir altın şalla süslenmiş koyu renkli bir giysi üstüne beyaz işlemeli bir pelerine bürünmüştü.</p>

  <p class="block_11">İkincisi, üstüne yeşil yapraklar ve kahverengi bir labirent biçiminde dokunmuş iki büyük dörtgen serpiştirilmiş soluk pembe bir giysi üstüne, sarı Şam kumaşından bir pelerin almıştı; üçüncüsünün küçük kırmızı hayvancıklarla dokunmuş zümrüt yeşili bir giysisi, kırmızı bir pelerini, elinde de işlemeli beyaz bir şal vardı; ötekilerin giysilerine dikkat etmedim; çünkü şimdi Bakire Meryem’e benzeyen kıza eşlik eden bu kadınların kim olduklarım anlamaya çalışıyordum; sonra sanki her birinin elinde bir süslü şerit varmış ya da ağzından bir süslü şerit çıkıyormuş gibi, onların Ruth, Sara, Susanna ve İncil’deki öteki kadınlar olduklarını anladım.</p>

  <p class="block_11">Tam o sırada Başrahip bağırdı: “İçeri girin, orospu çocukları!” ve yemekhaneye sert görünüşlü ve görkemli giysiler içinde, çok iyi tanıdığım bir dizi kutsal kişi doldu; grubun tam ortasında bir tahta oturmuş biri vardı; Efendimiz’di bu, ama aynı zamanda Âdem’di; mor bir pelerine bürünmüş, pelerini omuzlarına tutturmak için yakut ve incilerden yapılmış, kırmızı-beyaz kocaman bir bant, başında genç kızlarınkine benzer bir taç, elinde, ağzına dek domuz kanıyla dolu büyük bir kupa. Kimileri yeşil, kimileri kırmızı giymiş, üstünde İsa’nın adının harflerinden oluşan bir desenin, seçildiği soluk zümrüt rengi birer kalkanları olan Fransa Kralı’nın bir okçular ordusuyla birlikte, şimdi sözünü edeceğim, hepsi de bildik çok kutsal başka kişiler çevresini sarmışlardı. Ordunun başı Başrahip’e saygılarını sunmaya gitti; ona kupayı uzatarak, “Sao ko kelle terre per kelle fini ke ki kontene, trenta anni le possette parte sancti Benedicti,” dedi. Bunun üzerine Başrahip, <i class="calibre2">“Age primum et septimum de quatuor</i>,” dedi ve herkes, “<i class="calibre2">In finibus Africae, amen,” dedi. Sonra hepsi sederunt.</i><sup class="calibre3"><sup class="noteref" id="back_note_307"><a class="calibre4" href="../Text/index_split_370.html#note_307" title="307">307</a></sup></sup></p>

  <p class="block_11">Karşı karşıya duran ordular böylece dağıldıktan sonra, Başrahip Süleyman’ın bir buyruğuyla sofralar kuruldu; Giacomo ve Andrea bir balya saman getirdiler; Âdem ortaya oturdu; Havva bir yaprağın üzerine uzandı; Kabil bir pulluğu sürüyerek içeri girdi; Habil Brunellus’u sağmak için elinde bir kovayla geldi; Nuh gemisinin küreklerini çekerek görkemli bir biçimde içeri girdi. İbrahim bir ağacın altına oturdu; İshak kilisenin altın sunağının üstüne yattı; Musa bir taşın üstüne bağdaş kurdu; Danyal, Malachi’nin kollarında bir katafalkın üstünde belirdi; Tobias bir yatağa uzandı; Yusuf kendini bir künkün üstüne attı; Benjamin bir çuvalın üstüne uzandı; başkaları da vardı, ama bu sırada görüntü bulandı; Davut bir tümseğin üstünde ayakta duruyordu; Yuhanna yerde, Firavun çölde (doğal, dedim kendi kendime, ama niçin?), Lazarus masanın üstünde, İsa kuyunun ağzında, Zekeriya bir ağacın dalında, Matti, bir iskemlenin üstünde, Raab anızların üstünde, Ruth samanlar üstünde, Tecla pencere pervazında (dışarıdan, Adelmo’nun solgun yüzü belirdi; aşağıya, uçurumun dibine düşebileceğini söyleyip uyardı onu); Susanna bahçede; Yahuda mezarlar arasında, Petrus tahtta, Yakup bir ağın üstünde, İlyas bir eğer üstünde, Raşel bir çıkın üstünde duruyorlardı. Havari Paulus ise, kılıcını yere bırakmış, Esau’nun homurdanmasını dinliyordu; o sırada Job bir gübre yığını üstünde inliyordu; Rebeka bir giysiyle, Judith bir battaniyeyle, Hagar bir kefenle onun yardımına koştu; birkaç çömez buram buram tüten kocaman bir kazan taşıyorlardı; kazanın içinden Salvamec’li Venantius çıktı; tepeden tırnağa kıpkırmızı, domuz kanı pudingi dağıtmaya başladı.</p>

  <p class="block_11">Yemekhane gittikçe kalabalıklaşıyordu; herkes tıka basa yiyordu; Yunus masaya balkabakları getirdi; Yeşaya sebze, Ezekiel böğürtlen, Zekeriya fıravunincirleri, Âdem limon, Danyal acı bakla, Firavun karabiber, Kabil yabanenginarı, Havva incir, Raşel elma, Ananias elmas büyüklüğünde erikler, Leah soğan, Aron zeytin, Yusuf bir yumurta, Nuh üzüm, Simon şeftali çekirdekleri getirdiler; o sırada İsa, <i class="calibre2">Dies irae</i>’yi söylüyor, neşeyle tüm yiyeceklerin üstüne, Fransa kralının okçularından birinin mızrağından aldığı küçük bir süngerden sıktığı sirkeyi döküyordu.</p>

  <p class="block_11">“Oğullarım, koyunlarım benim,” dedi o sırada Başrahip daha şimdiden esrik, “böyle dilenciler gibi giyinmiş, yemek yiyemezsiniz; gelin, gelin.” Böyle diyerek, dördün birincisine ve yedincisine vuruyor; aynanın derinliklerinden çarpıtılmış hortlaklar gibi dışarı uğruyorlardı; ayna paramparça oluyor, taşlarla işlenmiş pis, yırtık pırtık giysiler yere, labirentin dört bir yanına saçılıyorlardı. Zekeriya yerden beyaz bir giysi aldı; İbrahim kestane rengi, Lot limon sarısı, Yunus mavimsi, Tecla kırmızımsı, Danyal bir aslan postu, Âdem ten rengi, Yahuda gümüş paralı, Raab ateş kırmızısı, Havva iyilik ve kötülük ağacının renginde, kimi kırmızımsı, kimi saz rengi, kimi yabanenginarı, kimi deniz yeşili, kimi ağaç kabuğu, kimi mor ya da kurşuni, sümbül, ateş, kükürt sarısı bir giysi aldı; İsa da ak güvercin rengi bir giysiye bürünüp bir tavuskuşu gibi salınıyor, Yahudayı kutsal sevinçle şakalaşmayı bilmediği için kınıyordu.</p>

  <p class="block_11">Tam o sırada Jorge <i class="calibre2">vitra ad legendum</i>’unu<sup class="calibre3"><sup class="noteref" id="back_note_308"><a class="calibre4" href="../Text/index_split_371.html#note_308" title="308">308</a></sup></sup> çıkardı; yanan bir çalıyı tutuşturdu; odunu Sara taşımış, Jefte toplamış, İshak yükü indirmiş, Yusuf kesmişti; Yakup kuyuyu kazarken, Danyal gölün kıyısında oturmuş, hizmetçiler su, Nuh şarap, Hagar bir şarap tulumu, İbrahim bir dana getirmişti; Rab danayı bir direğe bağladı; o sırada İsa bir ip uzattı, İlyas dananın ayaklarını bağladı. Sonra Absalom onu saçlarından astı; Petrus kılıcını çekti; Kabil öldürdü; Herod kanını döktü; Shem içorganlarını ve dışkısını attı; Yakup yağ koydu, Molessadon tuz; Antiochus onu ateşin üstüne koydu; Rebeka pişirdi; Havva önce tadına baktı ve hastalandı; ama, Âdem boşvermesini söylüyor, kokulu otlar eklemeyi öneren Severinus’un omzuna vuruyordu. Sonra İsa ekmeği böldü ve balık dağıttı; Yakup bağırıyordu, çünkü Esau mercimeklerin hepsini yemişti; İshak kızarmış bir oğlağı gövdeye indiriyor, Yunus haşlanmış bir balinayı yutuyordu; İsa da kırk gün kırk gece oruç tuttu.</p>

  <p class="block_11">Bu arada herkes içeri dışarı girip çıkıyor, her renk ve biçimde lezzetli av hayvanları getiriyorlardı; en büyük lokmayı hep Benjamin alıyordu, Maria en iyi parçayı alıyor, Marta ise hep bulaşıkları yıkamak zorunda kaldığı için yakmıyordu. Sonra, bu arada büyüyüp kocaman olan koyunu parçaladılar; başını Yuhanna, beynini Absalom, dilini Aron, çenesini Sampson, kulağını Petrus, kellesini Holofernes, budunu Leah, boynunu Saul, karnını Yunus, ödkesesini Tobias, kaburgasını Havva, göğsünü Meryem, dölyatağını Elizabet, buyruğunu da Ezekiel aldı. Bütün bunlar olurken, İsa bir eşeği gövdeye indiriyordu; Ermiş Francesco bir kurdu, Habil bir kuzuyu, Havva bir muranayı, Battista bir çekirgeyi, Firavun bir ahtapotu (bu doğal, dedim kendi kendime, ama niçin?) Davut ise kuduzböceği yiyor, <i class="calibre2">nigra sed formosa</i><sup class="calibre3"><sup class="noteref" id="back_note_309"><a class="calibre4" href="../Text/index_split_372.html#note_309" title="309">309</a></sup></sup> kızın üstüne atlıyordu; o sırada Sampson bir aslanın kıçını ısırıyor, Tecla bağıra bağıra kaçıyor, kıllı bir kara örümcek onu kovalıyordu.</p>

  <p class="block_11">Şimdi hepsi de sarhoş olmuşlardı; bazıları şaraba basıp kayıyor, bazıları fıçılara düşüyor, yalnızca iki değnek gibi çaprazlanmış bacakları dışarıda kalıyordu; İsa, tüm parmakları kara, kitap sayfaları dağıtıyor, bir yandan da, alın, yiyin, diyordu; bunlar Synphosius’un bilmeceleri, içlerinde biri, Tanrı’nın oğlu, Kurtarıcı’nızla ilgili.</p>

  <p class="block_11">Âdem sırtüstü yatmış şarap yudumluyor, kaburgasından şarap akıyordu; Nuh uykusunda Ham’ı lanetliyor, Holofernes gönlü rahat horluyordu; Yunus derin uykudaydı; Petrus horozlar ötene dek nöbet tuttu; İsa sıçrayarak uyandı; Bernardo Gui ve Poggettolu Bertrando’nun kızı yakmayı kurduklarını işitti; sıçrayarak ayağa kalktı: Baba, ne olur al bu kadehi elimden, diye bağırdı. Kimileri içkiyi yerlere döküyor, kimileri iyi içiyor, kimileri gülmekten ölüyor, kimileri ölürken gülüyor, kimilerinin ellerinde şişeler, kimileri başkalarının kadehinden içiyor, Susanna pis bir öküz yüreği karşılığında güzel ak bedenini hiçbir zaman kilerciye ya da Salvatore’ye vermeyeceğini bağıra bağıra söylüyordu; Pilatus işkence çeken bir ruh gibi yemekhanede dolaşıyor, ellerini yıkamak için su istiyordu; Fra Dolcino tüylü şapkasıyla su getiriyor, sonra kıkır kıkır gülerek giysisini açıp kandan kıpkırmızı edep yerini gösteriyordu; o sırada Kabil ona sataşıyor, Trento’lu güzel Margherita’yı kucaklıyordu; Dolcino ağlamaya başlıyor, sonra Melek Papa diyerek başını Bernardo Gui’nin omzuna dayıyordu; Ubertino bir yaşam ağacıyla, Cesena’lı Michele de altın bir keseyle avutuyorlardı onu; Meryem’le Maria Magdalena yaralarına merhem sürüyorlar, Âdem dalından yeni kopmuş bir elmayı ısırsın diye kandırıyordu onu.</p>

  <p class="block_11">Sonra Aedificium’un tonozları açıldı; gökten, <i class="calibre2">unico homine regente</i><sup class="calibre3"><sup class="noteref" id="back_note_310"><a class="calibre4" href="../Text/index_split_373.html#note_310" title="310">310</a></sup></sup> uçan bir makinenin üstünde Roger Bacon indi. Sonra Davut sitar çaldı; yedi peçeli Salome dans etti; her peçeyi atışında yedi borazandan birini çalıp yedi mühürden birini gösteriyordu; sonunda yalnızca <i class="calibre2">amicta sole</i><sup class="text_4"><sup class="noteref" id="back_note_311"><a class="calibre4" href="../Text/index_split_374.html#note_311" title="311">311</a></sup></sup> kaldı. Herkes böyle neşeli bir manastırın görülmediğini söylüyordu; Berengar herkesin giysisini kaldırıyor, erkek kadın hepsinin kıçını öpüyordu. Sonra bir dans başladı; İsa öğretmen kılığında, Yuhanna muhafız askeri, Petrus gladyatör, Nemrut avcı, Yehuda muhbir, Âdem bahçıvan, Havva dokumacı, Kabil hırsız, Habil çoban, Yakup haberci, Zekeriya papaz, Davut kral, Jubal sitarcı, Giacomo balıkçı, Antiochus aşçı, Rebeka sucu, Molessadon soytarı, Marta hizmetçi, Herod zırdeli, Tobias hekim, Yusuf oduncu, Nuh sarhoş, İshak köylü, Job üzgün adam, Daniela yargıç, Tamar orospu, Meryem ise evsahibesi kılığına girmiş, hizmetçilere şarap getirmeleri için buyruklar yağdırıyordu; çünkü oğlu olacak o çılgın, suyu şaraba dönüştürmek istemiyordu.</p>

  <p class="block_11">O zaman Başrahip birden öfkeyle kapıldı; çünkü böyle güzel bir şölen düzenlenmesine karşın kimsenin ona bir şey vermediğini söyledi; bunun üzerine herkes ona armağan vermek için birbiriyle yarışmaya başladı: bir boğa, bir kuzu, bir aslan, bir deve, bir geyik, bir dana, bir kısrak, bir güneş arabası, Ermiş Eubanus’un çenesi, Ermiş Ubertino’nun kuyruğu, Ermiş Venantia’nın dölyatağı, on iki yaşındaki Ermiş Burgosina’nın tıpkı bir kadeh gibi kakmalı boynu, <i class="calibre2">Pentagonum Salomonis</i>’in<sup class="calibre3"><sup class="noteref" id="back_note_312"><a class="calibre4" href="../Text/index_split_375.html#note_312" title="312">312</a></sup></sup> bir kopyası. Ama Başrahip böyle davranarak onun dikkatini dağıtmaya çalıştıklarını, gerçekte hepimizin içinde bulunduğumuz hazine mahzenini yağmaladıklarını, akreplerden, yedi borazandan sözeden çok değerli bir kitabın çalındığını söyleyerek bağırmaya başladı ve tüm şüpheli kimselerin üstünü aramaları için Fransa Kralı’nın okçularını çağırdı. Herkesin ayıplayan bakışları altında, okçular Hagar’ın üstünde alaca bir kumaş, Raşel’in üstünde altın bir mühür, Tecla’nın koynunda gümüş bir ayna, Benjamin’in kolunun altında bir içki imbiği, Judith’in giysileri arasında bir ipek örtü; Longinus’un elinde bir mızrak, Abimelech’in kolları arasında da bir başkasının karısını buldular. Ama en kötüsü, tıpkı bir kara kedi gibi kapkara ve çok güzel olan kızın üstünde bir kara tavuğun bulunması oldu; bunun üzerine ona büyücü ve Sözde Havari dediler; onu cezalandırmak için hepsi birden üstüne atıldılar. Battista başını uçurdu; Habil gırtlağını kesti; Âdem saklandığı yerden bulup çıkardı onu; Nabukadnezar ateşten eliyle göğsüne burçlar çizdi; İlyas ateşten bir arabaya atıp saldırdı ona; Nuh suya attı; Lut tuzdan bir sütuna dönüştürdü; Susanna kösnülükle suçladı onu; Yusuf başka bir kadınla aldattı; Ananias fırına attı; Sampson zincire vurdu; Pavlos kırbaçladı; Petrus başaşağı çarmıha gerdi; Stephan taşa tuttu; Lorenzo ızgaranın üstüne koyup yaktı; Bartolomeo derisini yüzdü; Yahuda ele verdi; kilerci yaktı; Petrus ise her şeyi yadsıyordu. Sonra hepsi de üstüne çullanıp pislik attılar, yüzüne karşı yellendiler, başına işediler, göğsüne kustular, saçlarını yoldular, yanan meşalelerle kabaetlerini kırbaçladılar. Kızın bir zamanlar öylesine güzel olan bedeninin etleri kemiklerinden ayrılıyor, parça parça olup mahzendeki cam mahfazaların, kristal ve altından yapılmış kutsal andaçların arasına saçılıyordu. Daha doğrusu, mahzeni dolduran kızın bedeni değildi; mahzenin parçaları döne döne, daha şimdiden madensi bir nesneye dönüşmüş olan kızın bedenini oluşturuyorlar, sonra gene çözülüp dağılıyorlar, çılgınca bir küfürle, birikmiş parçaların kutsal toz zerreciklerine dönüşüyorlardı. Sanki kocaman tek bir beden binlerce yıl boyunca kendisini oluşturan parçalara ayrılmış, bu parçalar ölü rahiplerin kemiklerinin durduğu odadan daha görkemli, ama ona benzeyen tüm mahzeni dolduracak biçimde düzenlenmiş, yaratılışın başyapıtı olan insan bedeninin maddesel biçimi birçok rastgele biçime ayrılmış, böylece kendisinin tam karşıtı olan imgelere, artık kavramsal değil, dünyasal bir biçime, yalnızca ölümü ve yıkımı simgeleyen tozlara ve pis kokulu parçacıklara dönüşmüş gibiydi...</p>

  <p class="block_11">Şimdi şölene katılan konukları ve getirdikleri armağanları göremiyordum; şölenin tüm konukları şimdi mahzende, her biri kendi döküntüsünün içinde mumyalanmış gibiydi; her biri kendi kendisinin saydam simgesi olmuştu sanki; Raşel kemik, Danyal diş, Sampson çene kemiği, İsa kırmızı bir giysi parçası. Sanki şölen, sonunda kızın öldürülmesine dönüşmüş, evrensel bir kıyım olmuştu da, ben burada durmuş bunun sonucunu seyrediyordum; bedenler, (ne söylüyorum, bu aç kurt gibi ve susamış şölencilerin oluşturdukları bu dünyasal beden) tek bir ölü gövdesine dönüşmüş, tıpkı Dokino’nun işkenceden sonraki bedeni gibi yaralanıp örselenmiş, iğrenç ve pırıl pırıl bir hazineye dönüşmüştü; yüzülüp asılmış, ama köselesiyle, taşlaşmış barsaklarını ve tüm organlarını, hatta yüz çizgilerini bile hâlâ içinde taşıyan bir hayvanın derisi gibi, tüm boyutları elverdiğince gerilmişti. Derinin tüm kıvrımları, kırışıklıkları, yaraları, kadifemsi düzlükleri, orman gibi kılları, göğsü, edep yeri görkemli bir Halep kumaşına dönüşmüş; memeleri, tırnakları, topukların altındaki dikensi oluşumlar, kirpiklerin iplikleri, gözlerin suyumsu maddesi, dudakların etleri, sırtın ince omurgası, kemiklerin yapısı, her şey kumsu bir toza indirgenmişti; ama hiçbir şey kendi biçimini ya da konumunu yitirmemişti; bacaklar bir çizme gibi boşalmış, gevşemiş etleri, damarların tüm kırmızı işlemeleriyle bir papaz cüppesi gibi dümdüz uzanmış; barsakların oymalı yığını, yüreğin koyu ve sümüksü kırmızısı, tıpkı bir gerdanlık gibi düzenlenmiş, tümü de aynı büyüklükte dişlerin incimsi dizisi, pembeli mavili bir pandantife benzeyen dil, mumlar gibi sıralanmış parmaklar, karnın açılmış halısının ipliklerini yeniden düğümleyen göbek... Mahzenin her köşesinden şimdi camekânlara ve kutsal andaçlara bölünmüş, ama gene de uçsuz bucaksız ve ustan yoksun bütünlüğü içinde yeniden birleşmiş bu makro-gövde bana sırıtıyor, fısıldıyor, ölüme çağırıyordu beni; akşam yemeğinde yiyip içen, açılıp saçılarak yerlere yuvarlanan aynı gövdeydi bu; oysa şimdi, sağır ve kör yıkımın dokunulmazlığı içinde kımıltısız kalmış görünüyordu bana. Ubertino kolumu yakalamış, tırnaklarını etime batırarak fısıldadı: “Görüyorsun, aynı şey; önce çılgınlığının yengisinin tadına varan ve oynadığı oyundan tat alan şey, işte burada, cezalandırılmış ve ödüllendirilmiş, tutkuların ayartıcılığından kurtulmuş, sonsuzlukla katılaşmış» onu koruyacak ve arındıracak sonsuz çiğe kendini bırakmış, yozlaşmanın yengisiyle yozlaşmadan kurtulmuş; çünkü zaten toz olanı, artık hiçbir şey toza indirgeyemez, <i class="calibre2">mors est quies viatoris, finis est omnis laboris</i><sup class="calibre3"><sup class="noteref" id="back_note_313"><a class="calibre4" href="../Text/index_split_376.html#note_313" title="313">313</a></sup></sup>...”</p>

  <p class="block_11">Ama ansızın, Salvatore, bir şeytan gibi pırıl pırıl, mahzene girip bağırdı: “Aptal. Görmüyor musun, Job’un kitabındaki büyük Lyotard bu. Neden korkuyorsun, benim küçük efendim? İşte eritilmiş peynir!” Sonra mahzen birden kırmızımsı çakıntılarla aydınlandı ve gene mutfak oldu; ama mutfaktan çok, sümüksü, yapış yapış bir dölyatağını andırıyordu; ortasında kuzguna benzeyen kapkara, bin elli bir hayvan, kocaman bir işkence ızgarasına zincirlenmiş, çevresinde kim varsa yakalamak için ellerini uzattı ve tıpkı susayan bir köylünün bir üzüm salkımını avucuna alıp sıkması gibi, o koca hayvan, yakaladıklarını sıktı; onları elleriyle yakalayıp kiminin bacaklarını, kiminin kafasını kırdı; doyasıya yedikten sonra, ağzından kükürtten daha pis kokan bir ateş püskürttü. Ama inanılmaz bir gizem, bu sahne artık korkutmuyordu beni; o “iyi şeytan”ı (böyle düşünüyordum) rahatlıkla seyredebildiğimi görmek şaşırtıyordu beni; zaten Salvatore’den başkası değildi o; çünkü artık ölümlü insan bedenine ilişkin her şeyi biliyordum; acılarını ve yozlaşmasını biliyordum ve artık hiçbir şeyden korkmuyordum. Gerçekten de, şimdi yumuşak ve şenlikli görünen o alevin ışığında akşam yemeğindeki tüm konukları yeniden gördüm; simidi yeniden ilk biçimlerini almışlar, şarkı söylüyor, her şeyin yenicen başladığını vurguluyorlardı; genç kız da aralarındaydı; bütünleşmiş ve alabildiğine güzel; “Bir şey yok, bir şey yok,” diyordu, “göreceksin, eskisinden de güzel olacağım; bir dakikacık izin ver, gidip yanayım, sonra gene burada buluşuruz!” Sonra bana üreme organını gösterdi; Tanrı beni bağışlasın, içine girdim ve kendimi çok güzel bir mağarada buldum; altın çağın mutlu vadisine benziyordu; akarsular, meyveler, üstüne eritme peynirleri asılı ağaçlarla, nemli. Herkes güzel şölen için Başrahip’e teşekkür ediyordu; onu itip kakarak, tekmeleyerek, giysilerini yırtarak, asalarıyla asasına vurarak sevgilerini ve şakacılıklarını gösteriyorlardı ona. O da gülüyor, kendisini gıdıklamaları için yalvarıyordu onlara. Burun deliklerinden kükürt bulutları püskürten binek atlarına binmiş Yoksul Yaşam Rahipleri, kemerlerinde altın dolu keselerle içeri girdiler; bunlarla kurtları kuzuya, kuzuları kurda döndürüyorlar, Tanrı’nın sonsuza dek her şeye gücünün yetişini öven ilahiler söyleyen halk meclisinin onayıyla onlara taç giydirip imparator yapıyorlardı. “<i class="calibre2">Ut cachinnis dissolvatur, torqueatur rictibus</i>!”<sup class="calibre3"><sup class="noteref" id="back_note_314"><a class="calibre4" href="../Text/index_split_377.html#note_314" title="314">314</a></sup></sup> diye bağırdı İsa, dikenli tacını sallayarak. Papa Ioannes bu karışıklığa lanetler yağdırıp, “Bu gidişle işin sonu nereye varır bilmem!” diye bağırarak içeri girdi. Ama herkes onu alaya aldı ve başlarında Başrahip, domuzlarla birlikte ormanda domalan aramaya gittiler. Ben de onların ardından gitmek üzereydim ki, bir köşede labirentten çıkmakta olan William’ı gördüm; elinde, onu hızla Kuzey’e doğru çeken mıknatıs vardı; “Beni bırakmayın, üstadım!” diye bağırdım. “Finis Africae’de ne olduğunu ben de görmek istiyorum!”</p>

  <p class="block_11">“Gördün ya!” diye yanıtladı William, daha şimdiden uzaklaşmış. Kilisedeki cenaze şarkısının sözcükleri sona ererken uyandım:</p>

  <p class="block_11"><i class="calibre2">Lacrimosa dies illa qua resurget ex favilla iudicando homo reus: huic ergo parce deus! Pie Iesu domine dona eis requiem</i>.<sup class="calibre3"><sup class="noteref" id="back_note_315"><a class="calibre4" href="../Text/index_split_378.html#note_315" title="315">315</a></sup></sup></p>

  <p class="block_11">Tüm görüntüler gibi, kısa da olsa, bir “amin” boyunca da sürse, gördüğüm görüntünün hemen hemen <i class="calibre2">Dies irae</i> boyunca sürdüğünün belirtisiydi bu.</p>

  <p class="block_18"><br class="calibre6" id="calibre_pb_50" /></p>
</body>
</html>
