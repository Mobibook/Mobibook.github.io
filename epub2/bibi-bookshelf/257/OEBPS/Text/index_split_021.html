<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_18"><b class="calibre7">İkinci Gün</b></p>

  <p class="block_19" id="id_Toc405308359"><span class="text_2">GÜNBATIMINDAN SONRA<br class="calibre5" /></span><i class="calibre2">Bu kısa bölümde yaşlı Alinardo, labirente ve oraya nasıl girileceğine dair çok ilginç şeyler anlatıyor.</i></p>

  <p class="block_3"> </p>

  <p class="block_11">Uyandığımda, neredeyse akşam yemeği çanları çalıyordu. Donuk ve sersem gibi hissediyordum kendimi; çünkü gündüz uykusu bedenin günahı gibidir: Ne denli çok işlenirse, o denli çok istenir. Gene de insan kendini mutsuz hisseder; aynı zamanda hem doygun, hem de doymamış. William hücresinde yoktu; çok erkeni kalktığı açıktı. Biraz dolaştıktan sonra onu Aedificium’a çıkarken buldum.</p>

  <p class="block_11">Bana yazı salonunda, incelemeyi kaldığı yerden sürdürmek için Venantius’un masasına yaklaşmaya çalışırken katalogların sayfalarını çevirdiğini, rahiplerin çalışmalarına göz attığını söyledi. Ama şu ya da bu nedenle, hiçbiri o kâğıtları karıştırmasını istemiyormuş gibi görünüyordu. Önce bazı değerli minyatürleri göstermek için Malachi yaklaşmıştı yanına. Sonra Benno sudan bahanelerle oyalamıştı onu. Daha sonra da incelemelerini sürdürmek için eğildiğinde, Berengar ona yardım önererek çevresinde dönenmeye koyulmuştu.</p>

  <p class="block_11">Sonunda Malachi, üstadımın Venantius’a ait şeylerle uğraşmaya ciddi ciddi niyetli olduğunu görünce, ölünün kâğıtlarını karıştırmadan önce Başrahip’in iznini almasının iyi olacağını apaçık söylemişti ona; kendisi bile, kütüphaneci olduğu halde, disipline duyduğu saygıdan ötürü kâğıtlara bakmaktan kaçınmıştı; hem William’ın kendisinden istediği gibi, hiç kimse yaklaşmamıştı o masaya; Başrahip’in buyruğu olmaksızın da yaklaşamayacaktı. William Başrahip’in kendisine tüm manastırda inceleme yapmak için izin vermiş olduğunu belirtmişti; bunun üzerine Malachi, içinde pek de kötülük olmadığı söylenemeyecek bir sesle, Başrahip’in yazı salonunda ya da Tanrı korusun, kitaplıkta da dilediği gibi dolaşmasına da izin verip vermediğini sormuştu ona. William Venantius’un kâğıtları çevresindeki bütün bu davranışların ve korkuların, onların ne olduklarına bakma isteğini doğal olarak artırsa da, Malachi’ye karşı bir güç gösterisine girişmenin sırası olmadığını anlamıştı. Ama o gece, nasıl olacağım hâlâ bilmemekle birlikte, oraya geri dönmeyi öylesine aklına koymuştu ki, olay çıkarmamaya karar vermişti.</p>

  <p class="block_11">Bununla birlikte, eğer gerçeği öğrenme susuzluğundan kaynaklanmasaydı, fazlasıyla inatçı, belki de kınanacak öç alma düşünceleri besliyordu içinde.</p>

  <p class="block_11">Yemek salonuna girmeden önce, akşam serinliğinde uyku bulutlarını dağıtmak için dehlizde küçük bir gezinti daha yaptık. Derin düşünceye dalmış birkaç rahip hâlâ orada dolaşıyordu. Dehlizin açıldığı bahçede, iyiden iyiye güçten düşmüş, kilisede dua ettiği zamanlar dışında günün büyük bir bölümünü ağaçlar arasında geçiren Grottaferrata’lı yaşlı mı yaşlı Alinardo’yu farkettik. Soğuğu duymuyormuş gibi sundurmanın dış kısmında oturuyordu.</p>

  <p class="block_11">William ona birkaç merhaba sözcüğü söyledi; yaşlı adam birisinin kendisine ilgi duymasına sevinmiş gibiydi.</p>

  <p class="block_11">“Dingin bir gün,” dedi William.</p>

  <p class="block_11">“Tanrı’ya şükür,” diye yanıtladı yaşlı adam.</p>

  <p class="block_11">“Cennet dingin, ama yeryüzü karanlık. Venantius’u iyi tanır mıydınız?”</p>

  <p class="block_11">“Venantius kim?” dedi yaşlı adam. Sonra gözlerinde bir ışık yandı. “Ha, şu ölen delikanlı. Hayvan manastırda dolaşıyor...”</p>

  <p class="block_11">“Hangi hayvan?”</p>

  <p class="block_11">“Denizden gelen koca hayvan... Yedi başlı, on boynuzlu; on boynuzunda on taç, başlarında üç küfür sözcüğü. Parsa benzeyen bir hayvan, ayakları ayınınkilere, ağzı bir aslanın ağzına benziyor... Onu gördüm ben.”</p>

  <p class="block_11">“Nerede gördünüz? Kitaplıkta mı?”</p>

  <p class="block_11">“Kitaplıkta mı? Niçin? Yıllar, var ki yazı salonuna gitmiyorum, kitaplığı da hiç görmedim. Kitaplığa kimse girmez. Kitaplığa girenleri tanıdım ben...”</p>

  <p class="block_11">“Kimi, Malachi’yi mi, Berengar’ı mı?”</p>

  <p class="block_11">“Yok, hayır...” diye güldü yaşlı adam, keyifli bir sesle. “Eskisini, Malachi’den önceki kütüphaneciyi, yıllarca önce...”</p>

  <p class="block_11">“Kimdi o?”</p>

  <p class="block_11">“Anımsamıyorum, Malachi daha gençken öldü o. Malachi’nin üstadından önce gelen de; genç kütüphaneci yardımcısıydı; ben de gençtim o zaman... Ama kitaplığa hiç adımımı atmadım. Labirent...”</p>

  <p class="block_11">“Kitaplık mı, Labirent?”</p>

  <p class="block_11">“<i class="calibre2">Hunc mundum tipice laberinthus denotat ille</i><sup class="calibre3"><sup class="noteref" id="back_note_137"><a class="calibre4" href="../Text/index_split_200.html#note_137" title="137">137</a></sup></sup>,” dedi tane tane, dalgın, yaşlı adam. “<i class="calibre2">Intranti largus, redeunti sed nimis artus</i><sup class="calibre3"><sup class="noteref" id="back_note_138"><a class="calibre4" href="../Text/index_split_201.html#note_138" title="138">138</a></sup></sup>. Kitaplık kocaman bir labirenttir. Dünya labirentinin simgesi içine girersin, ama dışarı çıkıp çıkamayacağını bilmezsin. Herkül tapınağının sütunlarından içeri girmemeli...”</p>

  <p class="block_11">“Aedificium’un kapıları kilitliyken kitaplığa nasıl girildiğini bilmiyorsunuz, demek?”</p>

  <p class="block_11">“A, biliyorum,” diye güldü yaşlı adam, “birçokları bilir bunu. Kemik mezarlığından geçersin. Kemik mezarlığından geçebilirsin, ama kemik mezarlığından geçmek istemezsin. Ölü rahipler nöbet tutarlar.”</p>

  <p class="block_11">“Nöbet tutan ölü rahipler, geceleri ellerinde mumla kitaplıkta dolaşanlar olmasın?”</p>

  <p class="block_11">“Mumlar mı?” Yaşlı adam şaşırmış görünüyordu. “Hiç böyle bir şey duymadım. Ölü rahipler kemik mezarlığında durur. Kemikler yavaş yavaş mezarlıktan düşüp orada toplanarak girişi kapatır. Sen hiç şapeldeki kemik mezarlığına açılan sunağı görmedin mi?”</p>

  <p class="block_11">“Kilisenin kanadını açtıktan sonra, soldan üçüncü, değil mi?”</p>

  <p class="block_11">“Üçüncü mü? Belki de. Sunak taşında bin iskelet oyulmuş olan. Sağdan dördüncü kafatası: Gözlerine bas... kendini kemik mezarlığında bulursun. Ama sakın gitme oraya; ben hiç gitmedim. Başrahip kızar sonra.”</p>

  <p class="block_11">“Peki, hayvan? Hayvanı nerede gördün?”</p>

  <p class="block_11">“Hayvanı mı? Ha, Deccal’ı... Neredeyse gelir, bin yıl doldu; bekliyoruz onu...”</p>

  <p class="block_11">“Bin yılı dolalı üç yüz yıl geçti, ama gelmedi...”</p>

  <p class="block_11">“Deccal bin yıl dolunca gelmez. Bin yıl dolunca, doğruların egemenliği başlar; sonra doğruları şaşırtmak için Deccal gelir; sonra da son savaş olacak...</p>

  <p class="block_11">“Ama doğrular bin yıl hüküm sürecekler,” dedi William. “Ya İsa’nın ölümünden birinci bin yılın sonuna dek egemen oldular, ki Deccal’ın o zaman gelmesi gerekirdi, ya da daha egemenlik sürmediler, Deccal’ın gelmesi de daha çok uzak.”</p>

  <p class="block_11">“Bin yıl, İsa’nın ölümünden değil, Konstantinus’un bağışından başlayarak hesaplanır. Bin yıl şimdi oldu...”</p>

  <p class="block_11">“Doğruların egemenliği şimdi sona mı eriyor yani?”</p>

  <p class="block_11">“Bilmiyorum, artık bilmiyorum... Yorgunum. Hesaplamak güç. Liebana’dan Tanrı razı olsun, o hesapladı; Jorge’ye sor, o gençtir, daha iyi anımsar... Ama vakit doldu. Yedi borazanı işitmedin mi?”</p>

  <p class="block_11">“Yedi borazanı mı, niçin?”</p>

  <p class="block_11">“Öteki oğlanın, minyatürcünün nasıl öldüğünü işitmedin mi? Birinci melek ilk borazana üfledi ve kanla karışık is ve ateş çıktı. İkinci melek ikinci borazana üfledi ve denizin üçte biri kana dönüştü... İkinci oğlan kan denizinde boğulmadı mı? Üçüncü borazanı bekle! Denizdeki canlıların üçte biri ölecek. Tanrı bizi cezalandırıyor. Manastırı kuşatan tüm dünyaya sapkınlık bulaştı; söylediklerine göre, Roma tahtında sapık bir Papa oturuyormuş; kutsal ekmekle büyü yapıyor, sonra da onunla murana balıklarını besliyormuş... İçimizden birisi de yasağı çiğnedi, labirentin mührünü kırdı…”</p>

  <p class="block_11">“Kim söyledi bunu sana?”</p>

  <p class="block_11">“İşittim. Herkes manastıra günahın girdiğini fısıldıyor. Hiç nohut var mı sende?”</p>

  <p class="block_11">Bana yöneltilmiş olan bu soru şaşırttı beni. “Hayır, bende nohut yok,” dedim, şaşkın,</p>

  <p class="block_11">“Gelecek sefer biraz nohut gelir bana. Yumuşayıncaya dek ağzımda tutuyorum onları; dişsiz ağzımı görüyor musun? Tükürük salgılamaya yarıyor; <i class="calibre2">aqua fons vitae</i><sup class="calibre3"><sup class="noteref" id="back_note_139"><a class="calibre4" href="../Text/index_split_202.html#note_139" title="139">139</a></sup></sup>. Yarın nohut getirecek misin bana?”</p>

  <p class="block_11">“Yarın size nohut getireceğim,” dedim. Ama yaşlı adam uyuyakalmıştı. Yanından ayrılıp yemekhaneye gittik.</p>

  <p class="block_11">“Ne demek istedi sizce?” diye sordum üstadıma.</p>

  <p class="block_11">“Kutsal bin yıl çılgınlığı hoşuna gidiyor. Sözlerinin hangisi doğru, hangisi yanlış, ayırdetmek güç. Ama Aedificium’a nasıl girileceği konusunda bize ipucu verdiğine inanıyorum; dün Malachi’nin çıktığı şapeli gördüm. Gerçekten de taştan bir sunak var orada, altlığına kafatası kabartmaları yapılmış; bu gece deneyeceğiz bakalım.”</p>

  <p class="block_18"><br class="calibre6" id="calibre_pb_21" /></p>
</body>
</html>
