<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_33" id="id_Toc405308400">SON YAPRAK</p>

  <p class="block_11">Manastır tam üç gün üç gece yandı; son çabalar hiçbir işe yaramadı. Orada kalışımızın yedinci günü sabaha karşı, sağ kalanlar artık hiçbir yapının kurtarılamayacağını anlayınca, en güzel yapıların dış duvarları yıkılıp, kilise kendi üstüne katlanıyormuş gibi kulesini yutunca, o anda kimsenin tanrısal cezaya karşı savaşma isteği kalmadı. Kalan son birkaç kova için koşuşmalar giderek ağırlaştı; o sırada toplantı binası Başrahip’in görkemli eviyle birlikte hâlâ yanıyordu. Yangın çeşitli işliklerin en uç duvarlarına ulaştığında hizmetçiler ellerinden geldiğince çok araç gereci kurtarmışlar, gecenin karışıklığında dış duvarların ötesine kaçmış olan hayvanların hiç olmazsa birazını yakalamak için tepeye ulaşmayı yeğ tutmuşlardı.</p>

  <p class="block_11">Bazı hizmetçilerin kiliseden artakalan yıkıntıların içine girme tehlikesini göze aldıklarını gördüm: Sanırım kaçmadan önce değerli bir şey kapmak için mahzene girmeye çalışıyorlardı. Bunu başarıp başaramadıklarını, mahzenin çoktan çöküp çökmediğini, bu ciğeri beş para etmez adamların mahzene ulaşmaya çalışırken toprağın derinliklerine gömülüp gömülmediklerini bilmiyorum.</p>

  <p class="block_11">Bu arada, yardım etmek ya da yangından mal kaçırmak için köyden insanlar tepeye çıkıyorlardı. Ölülerin çoğu hâlâ akkor halindeki yıkıntılar arasında kaldı. Üçüncü gün yaralıların yaraları sarılıp, açıkta kalan ölüler gömüldükten sonra, rahipler ve ötekiler eşyalarım topladılar ve lanetlenmiş bir yerden ayrılır gibi, hâlâ dumanların tüttüğü manastırdan ayrıldılar. Nerelere dağıldıklarını bilmiyorum.</p>

  <p class="block_11">William’la korulukta başıboş dolaşırken bulduğumuz iki binek atma binip oradan ayrıldık; artık onları <i class="calibre2">res nullius</i><sup class="calibre3"><sup class="noteref" id="back_note_336"><a class="calibre4" href="../Text/index_split_399.html#note_336" title="336">336</a></sup></sup> sayıyorduk. Doğuya doğru sürdük atlarımızı. Yeniden Bobbio’ya vardığımızda, İmparator’un kötü haberini aldık. Roma’ya varınca ona halk tarafından taç giydirilmiş, Ioannes’le anlaşmanın olanaksız olduğunu görünce, bir karşı-Papa seçmiş; Nicola V. Marsilius Roma’da İmparator’un manevi vekilliğine atanmıştı; ama hatası ya da güçsüzlüğü yüzünden bu kentte anlatması üzüntü veren olaylar oluyordu. Aşai rabbani söylemeyi kabul etmeyen Papa’ya bağlı papazlara işkence yapılıyordu; Agostiniyen bir Başrahip Campidoglio’daki aslanlı kuyuya atılmıştı. Marsilius ve Jandun’lu John, Ioannes’in sapkın olduğunu ilan etmişler, Ludwig onu ölüm cezasına çarptırmıştı. Ama İmparator kötü yönetimiyle yerel beyleri kendine düşman ediyor, kamu fonlarından para çekiyordu. Bu haberleri işittikçe Roma’ya inişimizi geciktiriyorduk; William’ın umutlarını kıran olaylara tanık olmak istemediğini anladım.</p>

  <p class="block_11">Pomposa’ya varınca, Roma’nın Ludwig’e karşı ayaklandığını, Ludwig’in Pisa’ya geri çekildiğini, Ioannes’in elçilerinin yengi kazanmış olarak papalık kentine girdiklerini öğrendik.</p>

  <p class="block_11">Bu arada, Cesena’lı Michele, Avignon’da bulunuşunun hiçbir sonuç vermediğini anlamıştı; gerçekte canından korkuyordu; bunun üzerine kaçıp Pisa’da Ludwig’e katılmıştı. Bu arada İmparator, Lucca ve Pistoia beyi Castruccio ölünce onun desteğinden de yoksun kalmıştı.</p>

  <p class="block_11">Çok geçmeden, olayları önceden kestirip, <i class="calibre2">Bavyera’lının</i><sup class="calibre3"><sup class="noteref" id="back_note_337"><a class="calibre4" href="../Text/index_split_400.html#note_337" title="337">337</a></sup></sup> Münih üzerine yürüyeceğini öğrenince yolumuzu değiştirip ona karşı gitmeye karar verdik; bunun bir nedeni de, William’ın, İtalya’nın kendisi için güvenilir olmaktan çıktığını sezinlemesiydi. Sonraki aylar ve yıllarda Ludwig, kendisini destekleyen <i class="calibre2">Gibellin</i><sup class="calibre3"><sup class="noteref" id="back_note_338"><a class="calibre4" href="../Text/index_split_401.html#note_338" title="338">338</a></sup></sup> beylerin kurdukları bağlaşıklığın dağıldığını gördü; ertesi yıl Anti-papa Nicola, Ioannes’e boyun eğecek, boynuna bir ip dolayarak onun huzuruna çıkacaktı.</p>

  <p class="block_11">Münih’e varınca, gözyaşları arasında üstadımdan ayrılmak zorunda kaldım. Yazgısı belli değildi; ailem de Melk’e dönmemi uygun bulmuştu. William’ın, manastırın yıkıntıları karşısında bana üzüntüsünü açıkladığı o acılı geceden sonra, aramızda sessiz bir anlaşma yapmış gibi o olaydan bir daha sözetmemiştik. Üzücü ayrılışımız sırasında da değinmedik o konuya.</p>

  <p class="block_11">Üstadım gelecekteki çalışmalarım için birçok iyi öğüt verdi bana; kendi merceklerine yeniden kavuşmuş olduğu için, Nicola’nın onun için yaptığı mercekleri de armağan etti. Bana, daha genç olduğumu, ama bir gün işime yarayacaklarını söyledi (gerçekten de, şu anda, bu satırları yazarken o mercekler burnumun üstüne takılı duruyor). Sonra bir baba sevecenliğiyle beni kucaklayıp uğurladı.</p>

  <p class="block_11">Bir daha onu hiç görmedim. O yüzyılın ortalarında Avrupa’yı kasıp kavuran büyük veba salgınında öldüğünü çok sonra öğrendim. Ruhunu kabul etmesi ve keskin zekâsının yol açtığı birçok kibirli davranışını bağışlaması için her zaman Tanrı’ya dua ederim.</p>

  <p class="block_11">Yıllar sonra, yetişkin bir adam olarak, Başrahip tarafından İtalya’ya gönderildim. Beni kışkırtan isteğe dayanamayıp, dönüşte yolumu epeyce saptırarak manastırdan geriye ne kaldığını görmeye gittim.</p>

  <p class="block_11">Dağın yamaçlarındaki iki köy bırakılmış, çevresindeki topraklar işlenmemişti. Tepeye tırmanınca, yaşlarla nemlenen gözlerimin önünde bir bırakılmışlık ve ölüm görünümü belirdi.</p>

  <p class="block_11">Bir zamanlar yöreyi süsleyen o büyük ve görkemli yapılardan geriye yalnızca dağınık yıkıntılar kalmıştı; Roma kentinde, eski putatapanların anıtları gibi. Duvar parçalarını, sütunları, yangının dokunmadığı birkaç baştabanı sarmaşıklar bürümüştü. Dört bir yanı yabanıl otlar sarmıştı; sebze ve çiçek bahçelerinin yeri bile belli değildi. Hâlâ toprağın üstünde yükselen bazı mezarlardan ötürü mezarlığın yeri belliydi yalnızca. Tek yaşam belirtisi olarak, yükseklerde uçan bazı alıcı kuşlar, şahmaranlar gibi taşların arasına akan ya da duvarların üstünde sürünen kertenkele ve yılanları avlıyorlardı. Kilise kapısından yalnızca küflenmiş bir iki iz kalmıştı; kötü likenler yüzünden canlılığını yitirmiş, tahtta oturan hava koşullarından ötürü genleşmiş, üstünü bürüyen İsa’nın sol gözüyle bir aslanın yüzünün bir parçasını seçebildim.</p>

  <p class="block_11">Aedificium, yıkık güney duvarı dışında hâlâ ayakta ve zamanın akışına meydan okur görünüyordu. Uçuruma bakan iki dış kule hemen hemen hiç bozulmamış gibiydi; ama tüm pencereler boş göz çukurlarını andırıyordu; çürüyen asmalar yapışkan gözyaşları gibiydi. İçeride, yıkık sanat eseri, doğanın eserine karışıyordu; mutfaktan gözalabildiğine uzakta, cennetten kovulan melekler gibi aşağıya düşmüş olan üst katların tabanıyla çatının arasından açık gökyüzü görülüyordu. Yosunla yeşillenmemiş her şey hâlâ onlarca yıl öncesinin isiyle karaydı.</p>

  <p class="block_11">Döküntüleri karıştırırken, ara ara yazı salonuyla kitaplıktan uçuşmuş ve toprağa gömülü hazineler gibi ayakta kalmış parşömen parçaları buluyordum; bir kitabın yırtılmış parçalarını birleştirecekmişim gibi onları toplamaya başladım. Sonra, kulelerden birinin içinde, düşecekmiş gibi, ama hâlâ bozulmamış, yazı salonuna çıkan bir sarmal merdiven gördüm; oradan döküntülerin oluşturduğu bir eğime tırmanınca, kitaplığın düzeyine ulaşılabiliyordu; ama kitaplık, dış duvarların bitişiğinde her noktada, aşağıya, boşluğa bakan bir tür dehlizden başka bir şey değildi.</p>

  <p class="block_11">Bir duvar boyunca, bir mucizeyle hâlâ dimdik ayakta kalmış bir kitap dolabı buldum; ateşe, suyun çürütmesine ve böceklerin kemirmesine nasıl dayanmış bilmiyorum; içinde hâlâ birkaç sayfa vardı. Aşağıdaki yıkıntılar arasında dolaşırken başka kalıntılar da buldum. Bereketsiz bir hasattı benimki; ama bütün günü ürünü toplamakla geçirdim; kitaplığın <i class="calibre2">disiecta membra</i>’sı<sup class="calibre3"><sup class="noteref" id="back_note_339"><a class="calibre4" href="../Text/index_split_402.html#note_339" title="339">339</a></sup></sup> bana bir mesaj ulaştırabilirmiş gibi. Bazı parşömen parçaları solmuştu; bazılarının üstünde, bir imgenin gölgesi, ara ara da birkaç sözcüğün hayaleti belli belirsiz görülebiliyordu. Bazan bütün bir tümcenin okunabildiği sayfalar buluyordum; çoğu kez de, bir zamanlar madenden kabaralar olan şeylerin koruduğu bozulmamış ciltlere rastlıyordum... Dışarıdan bakınca bozulmamış, ama içeriden tüketilmiş kitap hortlakları; gene de bazan bir yarım sayfa kurtulmuş oluyor, bir <i class="calibre2">incipit</i><sup class="calibre3"><sup class="noteref" id="back_note_340"><a class="calibre4" href="../Text/index_split_403.html#note_340" title="340">340</a></sup></sup> seçilebiliyordu...</p>

  <p class="block_11">Bulabildiğim tüm andaçları topladım; iki yol torbasını onlarla doldurdum; bu zavallı hazineyi kurtarabilmek için bana gerekli olan şeyleri bırakarak.</p>

  <p class="block_11">Dönüş yolculuğum sırasında ve daha sonra Melk’te, bu kalıntıları çözebilmek için saatler harcadım. Çoğu kez, bir sözcükten ya da bir resimden, yapıtın ne olduğunu çıkarabiliyordum. Zamanla o kitapların başka nüshalarını bulunca, onları sevgiyle okuyordum; sanki yazgı bu kalıtı bana bırakmış, sanki onun tahribedilmiş nüshasını tanımış olmak gökten gelen açık bir işaretmiş ve bana <i class="calibre2">tolle et lege</i><sup class="calibre3"><sup class="noteref" id="back_note_341"><a class="calibre4" href="../Text/index_split_404.html#note_341" title="341">341</a></sup></sup> diyormuş gibi. Parçaları sabırla bir araya getirdikten sonra, bir tür küçük kitaplık, o daha büyük, yitik kitaplığın bir simgesi oluştu karşımda: parçalardan, alıntılardan, bitmemiş tümcelerden, budanmış kitaplardan oluşmuş bir kitaplık.</p>

  <p class="block_11">Bu katalogu okudukça, onun bir rastlantı sonucu olduğuna, hiçbir mesaj iletmediğine gittikçe daha çok inandım. Ama bu eksik sayfalar, o zamandan beri önümde kalan yaşamın tümü boyunca eşlik etti bana; sık sık bir fal kitabı gibi danıştım onlara; bu sayfalara yazdığım, şimdi siz bilinmeyen okurlarımın okuyacağınız şeylerin, çeşitli yazarların yapıtlarından alınmış parçalardan oluşmuş bir derlemeden, bir resimli ilahiden, yalnızca o parşömen parçalarının bana esinlediği şeyleri yineleyen kocaman bir akrostişten başka bir şey olmadığı izlenimine kapılır gibi oluyorum; şu an’a kadar benim mi onlardan sözettiğimi, yoksa onların benim ağzımdan mı konuştuklarını da bilmiyorum. Ama bu iki olasılığın hangisi doğru olursa olsun, bunlardan doğan öyküyü kendi kendime ne denli çok yinelersem, bu öyküde olayları doğal akışını ve onları birbirine bağlayan zamanları aşan bir taslak olup olmadığını o denli az anlayabiliyorum. Ölümün eşiğindeki bu yaşlı rahip için, yazdığı mektubun gizli bir anlamı ya da birçok anlamı olup olmadığını, ya da hiçbir anlamı olmadığım bilmemek çok zor bir şey.</p>

  <p class="block_11">Ama benim bu görme yetersizliğim, belki de yaklaşan büyük karanlığın, yaşlanmakta olan dünya üstündeki gölgesinin sonucudur.</p>

  <p class="block_11"><i class="calibre2">Est ubi gloria nunc Babylonia</i>?<sup class="calibre3"><sup class="noteref" id="back_note_342"><a class="calibre4" href="../Text/index_split_405.html#note_342" title="342">342</a></sup></sup> Bir zamanların karları nerede? Yeryüzü ölüm dansı yapıyor şimdi; bazan Tuna, karanlık bir yere doğru giden insanlarla yüklü gemilerle dolup taşıyormuş gibi geliyor bana.</p>

  <p class="block_11">Şimdi bana kalan tek şey susmak. <i class="calibre2">O quam salubre, quam iucundum et suave est sedere in solitudine et tacere et loqui cum Deo</i>!<sup class="calibre3"><sup class="noteref" id="back_note_343"><a class="calibre4" href="../Text/index_split_406.html#note_343" title="343">343</a></sup></sup> Çok geçmeden başlangıcıma kavuşacağım; Tanrı’nın, bağlı bulunduğum tarikatın rahiplerinin bana sözünü ettikleri yücelik Tanrı’sı ya da o günlerde Minoritlerin inandıkları gibi sevinç Tanrı’sı, belki de hatta acıma Tanrı’sı olduğuna inanmıyorum artık. <i class="calibre2">Gott ist ein lautes Nichts, ihn rührt kein Nun noch Hier</i>...<sup class="calibre3"><sup class="noteref" id="back_note_344"><a class="calibre4" href="../Text/index_split_407.html#note_344" title="344">344</a></sup></sup> Çok geçmeden, gerçekten dindar yüreklerin mutluluk içinde yüzecekleri bu dümdüz ve uçsuz bucaksız çöle gireceğim. Tanrısal karanlığın, dilsiz bir suskunluğun ve anlatılmaz bir birliğin içine dalacağım; bu dalışta tüm eşitlikler ve eşitsizlikler yitecek; bu uçurumda ruhum kendini yitirecek; ne eşit olanı bilecek, ne de eşit olmayanı, ne de başka bir şey: Tüm farklılıklar unutulacak; yalın temelin içinde olacağım, hiçbir değişkenliğin görülmediği suskun çölde; hiç kimsenin kendini tam yerinde hissetmeyeceği gizlilik içinde. Ne işin ne de düşün bulunduğu, suskun, içinde kimsenin oturmadığı suskun tanrısallığın içine dalacağım.</p>

  <p class="block_11">Yazı salonu soğuk, başparmağım sızlıyor. Bu elyazmasını kime bıraktığımı bilmiyorum; artık neye ilişkin olduğunu da bilmiyorum: <i class="calibre2">stat rosa pristina nomine, nomina nuda tenemus.</i><sup class="calibre3"><sup class="noteref" id="back_note_345"><a class="calibre4" href="../Text/index_split_408.html#note_345" title="345">345</a></sup></sup></p>

  <p class="block_34">SON</p>

  <p class="block_9" id="calibre_pb_59"> </p>
</body>
</html>
