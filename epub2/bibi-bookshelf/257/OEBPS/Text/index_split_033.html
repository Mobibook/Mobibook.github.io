<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_23">Dördüncü Gün</p>

  <p class="block_19" id="id_Toc405308372"><span class="text_2">TANSÖKÜMÜ<br class="calibre5" /></span><i class="calibre2">William önce Salvatore’yi, sonra da kilerciyi geçmişleri konusunda günah çıkarmaya sürüklüyor; Severinus çalınmış mercekleri buluyor, Nicola da yenilerini getiriyor; böylece William altı gözle Venantius’un elyazmasını çözmeye gidiyor.</i></p>

  <p class="block_26"> </p>

  <p class="block_11">Malachi içeri girdiğinde biz çıkmak üzereydik. Bizi görünce bocaladı, geri dönmeye davrandı. Severinus onu içeriden gördü: “Beni mi arıyordun?” dedi. “Şey için...” Durdu, bize bakarak, sözünü yarıda kesti. Malachi ona, “Sonra konuşuruz...” der gibi belli belirsiz bir işaret yaptı. Biz çıkmak üzereydik; o içeri girmek üzereydi; üçümüz de kapının eşiğinde duruyorduk. Oldukça abartmalı bir dille, “Şifalı otlar uzmanı kardeşimizi arıyordum...” dedi. “Başım... başım ağrıyor da.”</p>

  <p class="block_11">“Kitaplıkta kapalı kalmaktandır,” dedi William, sesinde kaygılı bir anlayışla, “Burnunuza bir şey çekseniz.”</p>

  <p class="block_11">Malachi bir şey daha söylemek ister gibi dudaklarını kıpırdattı, sonra caydı; biz uzaklaşırken başını eğip içeri girdi.</p>

  <p class="block_11">“Severinus’u ne yapacak?” diye sordum.</p>

  <p class="block_11">“Adso,” dedi bana üstadım sabırsızlıkla. “Kafanı kullanmayı öğren.” Sonra konuyu değiştirdi: “Şimdi gidip bazı kimseleri sorguya çekelim. Hiç olmazsa,” diye ekledi, gözleriyle çevreyi inceleyerek, “daha sağ olanları. Ha, sırası gelmişken, şu andan itibaren yediklerimize ve içtiklerimize dikkat edelim. Yemeğini hep ortak tabaktan al; içeceklerini de, başkaları aldıktan sonra, sürahiden. Berengar’dan sonra en çok şey bilen biziz. Kuşkusuz, katilden sonra.”</p>

  <p class="block_11">“Peki, kimi sorguya çekmek istiyorsunuz şimdi?”</p>

  <p class="block_11">“Adso,” dedi William, “burada geceleri ilginç şeyler olduğunun farkına varmış olmalısın. Geceleri ölünüyor, yazı salonunda dolaşılıyor, geceleri içeri kadın alınıyor... Bir gündüz manastırı var, bir de gece manastırı; ne yazık ki gece manastırı daha ilginç. Bu yüzden geceleri dolaşan herkes bizi ilgilendiriyor; örneğin senin dün gece kızla birlikte gördüğün adam da. Belki kız öyküsünün zehir olayıyla hiçbir ilgisi yoktur, ama belki de vardır. Ne olursa olsun, dün geceki adam hakkında bazı fikirlerim var; bu kutsal yerin gece yaşamına ilişkin başka şeyler de bilen biri olmalı. İşte, masaldaki kurt gibi tam da buraya doğru geliyor.”</p>

  <p class="block_11">Parmağıyla Salvatore’yi gösterdi; o da bizi görmüştü. Bizi görmezlikten gelmek için yönünü değiştirecekmiş gibi adımlarında belli belirsiz bir duraksama sezdim. Bu bir an sürdü. Karşılaşmadan kaçınamayacağını anladığı açıktı; yeniden yürümeye başladı. Geniş bir gülümseme ve kaypak bir “<i class="calibre2">benedicite</i>”<sup class="calibre3"><sup class="noteref" id="back_note_221"><a class="calibre4" href="../Text/index_split_284.html#note_221" title="221">221</a></sup></sup> ile bize döndü. Üstadım, neredeyse sözünü bitirmesini beklemeden, sert bir sesle konuştu onunla.</p>

  <p class="block_11">“Yarın buraya engizisyonun geleceğini biliyor musun?” diye sordu.</p>

  <p class="block_11">Salvatore bu habere sevinmiş görünmedi. Güçsüz bir sesle, “Beni mi sorguya çekecek?” diye sordu.</p>

  <p class="block_11">“Gerçeği, yarın çok iyi bildiğin o kimselere söylemek zorunda kalacak yerde bana söylesen iyi edersin; ben senin dostunum ve senin de bir zamanlar olduğun gibin <i class="calibre2">Frate Minore</i>’yim.”<sup class="calibre3"><sup class="noteref" id="back_note_222"><a class="calibre4" href="../Text/index_split_285.html#note_222" title="222">222</a></sup></sup></p>

  <p class="block_11">Böyle ansızın üstüne gidilince Salvatore her türlü direnişten vazgeçmiş göründü. William’a ne sorarsa söylemeye hazır olduğunu anlatmak istercesine yumuşak bir bakışla baktı.</p>

  <p class="block_11">“Dün gece mutfakta bir kadın vardı. Yanındaki kimdi?”</p>

  <p class="block_11">“Kendini bir mal gibi satan kadın iyi olamaz, nazik de olamaz,” dedi Salvatore tane tane.</p>

  <p class="block_11">“Kızın iyi olup olmadığını öğrenmek istemiyorum. Yanındakinin kim olduğunu öğrenmek istiyorum!”</p>

  <p class="block_11">“<i class="calibre2">Deu, quanto son le femene de malveci scaltride</i>!<sup class="calibre3"><sup class="noteref" id="back_note_223"><a class="calibre4" href="../Text/index_split_286.html#note_223" title="223">223</a></sup></sup> Gece gündüz düşündükleri <i class="calibre2">como l’omo schernisca</i>...”<sup class="calibre3"><sup class="noteref" id="back_note_224"><a class="calibre4" href="../Text/index_split_287.html#note_224" title="224">224</a></sup></sup></p>

  <p class="block_11">William onu kabaca göğsünden yakaladı: “Yanında kim vardı, sen mi, kilerci mi?”</p>

  <p class="block_11">Salvatore yalanını artık sürdüremeyeceğini anladı. Garip bir öykü anlatmaya başladı; güç belâ anlayabildiğimize göre, kilerciyi hoşnut etmek için ona köyden kız buluyordu; kızları gece bize söylemek istemediği yollardan manastıra sokuyordu. Ama bunu sırf iyi yürekliliğinden yaptığına yemin etti; kendisinin de ondan yararlanmanın, kilerciyi hoşnut ettikten sonra kızın kendisine de birşeyler vermesini sağlamanın yolunu bulamadığını ağzından kaçan gülünç bir hayıflanmayla açığa vurdu. Bütün bunları vıcık vıcık, zamparaca gülümseyişlerle söyledi; siz de etten kemikten yapılmış insanlarsınız, anlarsınız ya demek ister gibi. Gözucuyla bana bakıyordu, ama ben bakışlarına istediğim gibi karşı koyamıyordum; çünkü ortak bir gizle bağlıydım ona; suç ortağı, günah arkadaşıydım onun.</p>

  <p class="block_11">William o anda her şeyi göze aldı; damdan düşercesine sordu: “Remigio’yu ne zaman tanıdın, Dolcino’nun yanına girmeden önce mi, sonra mı?” Salvatore onun ayaklarına kapandı; ağlayarak kendisini mahvetmemesi, engizisyondan kurtarması için yalvardı. William öğrendiklerini hiç kimseye söylemeyeceğine ciddi ciddi ant içti; bunun üzerine Salvatore hiç duraksamadan kilerciyi ele verdi. Parete Calva’da tanışmışlardı; ikisi de Dolcino’nun adamlarındandılar; kilerciyle birlikte kaçıp Casale manastırına girmişler, Cluny tarikatına katılmışlardı. Kekeleye kekeleye bağışlanması için yalvarıyordu; ondan başkaca bir şey öğrenemeyeceğimiz açıktı. William Remigio’yu şaşırtmaya değeceğine karar verdi; Salvatore’yi bıraktı; o da koşa koşa kiliseye sığındı.</p>

  <p class="block_11">Kilerci manastırın karşı tarafındaki ambarların yanındaydı; vadiden gelen köylülerle pazarlık ediyordu. Kaygılı kaygılı bize baktı; çok meşgulmüş gibi görünmeye çalıştı, ama William onunla konuşmakta direndi. O zamana değin bu adamla çok az ilişkimiz olmuştu; o bize incelikli davranmıştı, biz de ona; o sabah William ona kendi tarikatından bir rahipmiş gibi davrandı. Kilerci bu güvenden tedirgin olmuş göründü ve başlangıçta soruları büyük bir sakınımla yanıtladı.</p>

  <p class="block_11">“Görevin gereği başkaları uyurken bile manastırda dolaşmak zorundasın sanırım,” dedi William.</p>

  <p class="block_11">“Duruma göre,” diye yanıtladı Remigio, “bazan yapılması gereken ufak tefek işler olur, birkaç saatlik uykumu feda etmek zorunda kalırım.”</p>

  <p class="block_11">“Böyle durumlarda senden izin almadan, mutfakla kitaplık arasında bir başkasının daha dolaştığını gösteren hiçbir şeyle karşılaşmadın mı?”</p>

  <p class="block_11">“Bir şey görseydim Başrahip’e söylerdim.”</p>

  <p class="block_11">“Doğru,” dedi William, sonra birden konuyu değiştirdi: “Vadideki köy pek zengin bir köy değil, öyle değil mi?”</p>

  <p class="block_11">“Hem evet, hem hayır,” diye yanıtladı Remigio. “Manastırın tahsisatıyla yaşayan insanlar var orada; ürün bol olduğunda varlığımızı bizimle paylaşırlar. Örneğin, Ermiş Giovanni gününde, iki kile malt, bir at, yedi öküz, bir boğa, dört düve, beş dana, yirmi koyun, on beş domuz, elli tavuk ve on yedi kovan verildi onlara. Ayrıca yirmi tane kurutulmuş domuz, yirmi yedi tekne domuz yağı, yarım ölçü bal, üç ölçü sabun, bir balık ağı...”</p>

  <p class="block_11">“Anladım, anladım,” diye onun sözünü kesti William. “Ama kabul et ki, bu bana köyün durumu hakkında hiçbir bilgi vermiyor; köy sakinlerinin kaçı manastır tahsisatıyla geçiniyor, bunun dışında kalanların kendi ekip biçtikleri toprakların alanı ne kadardır...”</p>

  <p class="block_11">“Ha, onu soruyorsanız,” dedi, “orada ortalama bir ailenin elli kareye kadar toprağı var.”</p>

  <p class="block_11">“Bir kare ne kadardır?”</p>

  <p class="block_11">“Doğal olarak, dört <i class="calibre2">trabucco kare</i>.<sup class="calibre3"><sup class="noteref" id="back_note_225"><a class="calibre4" href="../Text/index_split_288.html#note_225" title="225">225</a></sup></sup>”</p>

  <p class="block_11">“Trabucco kare mi? O ne kadardır?”</p>

  <p class="block_11">“Otuz altı kadem kare. Şöyle de diyebilirsin; sekiz yüz trabucco bir <i class="calibre2">Piemonte mili</i><sup class="calibre3"><sup class="noteref" id="back_note_226"><a class="calibre4" href="../Text/index_split_289.html#note_226" title="226">226</a></sup></sup> eder. Hesaplayacak olursak, bir aile -kuzeydeki topraklarda- en az yarım çuval zeytin yetiştirebilir.”</p>

  <p class="block_11">“Yarım çuval mı?”</p>

  <p class="block_11">“Evet, bir çuval beş emina, bir emina da sekiz coppa’dır.”</p>

  <p class="block_11">“Anladım,” dedi William, yüreksizce. “Her ülkenin kendi ölçüleri var. Örneğin siz şarabı boccala’yla ölçersiniz, değil mi?”</p>

  <p class="block_11">“Ya da rubbia ile. Altı rubbia, bir brenta, sekiz brenta da bir boccala eder. Ya da bir rubbo, iki boccala’lık altı pinta demektir.”</p>

  <p class="block_11">“Sanırsın açık bir fikir edindim,” dedi William uysallıkla.</p>

  <p class="block_11">“Başka öğrenmek istediğiniz bir şey var mı?” diye sordu Remigio, bana güvensizlik gibi gelen bir tınıyla.</p>

  <p class="block_11">“Evet! Vadide kaç kişinin yaşadığım soruyordum; çünkü bugün kitaplıkta, Romanslı Humbert’in kadınlara vaazları üstüne düşünüyordum; özellikle de <i class="calibre2">Ad mulieres pauperes in villulis</i><sup class="text_4"><sup class="noteref" id="back_note_227"><a class="calibre4" href="../Text/index_split_290.html#note_227" title="227">227</a></sup></sup> bölümünü. Orada diyor ki, bunlar yoksulluklarından ötürü tensel günah işlemeye öteki kadınlardan daha yatkındırlar; gene yerinde olarak diyor ki: <i class="calibre2">peccant enim mortaliter, cum peccant cum quocumque laico, mortalius vero quando cum Clerico in sacris ordinibus constituto, maxime vero quando cum Religioso mundo mortuo</i>.<sup class="calibre3"><sup class="noteref" id="back_note_228"><a class="calibre4" href="../Text/index_split_291.html#note_228" title="228">228</a></sup></sup> Sen benden daha iyi bilirsin, manastır gibi kutsal yerlerde öğle şeytanları hiç eksik olmaz. Köylülerle ilişkilerinde, rahiplerin, Tanrı korusun, bazı kızları zinaya sürüklediklerini hiç işittin mi, diye düşünüyordum.”</p>

  <p class="block_11">Üstadım, bunları hemen hemen dalgın bir ses tonuyla söylüyordu gerçi; ama okur bu sözlerin zavallı kilerciyi nasıl altüst ettiğini anlayacaktır. Sararıp sararmadığını bilmiyorum; ama sararmasını öyle çok bekliyordum ki, bana sararmış gibi göründü.</p>

  <p class="block_11">“Bana öyle şeyler soruyorsun ki, eğer bilseydim şimdiye kadar Başrahip’e anlatırdım,” diye yanıtladı kendini açındırarak. “Gene de bu bilgiler yaptığın soruşturmaya yararlı olacaksa, öğrenebileceğim hiçbir şeyi saklamayacağım senden. Bu arada, şimdi aklıma geldi, ilk sorduğun soruyla ilgili olarak... zavallı Adelmo’nun öldüğü gece avluda dolaşıyordum... tavuklarla ilgili bir iş için... nalbantın geceleri kümesten tavuk çaldığına ilişkin söylentiler gelmişti kulağıma... O gece Berengar’ı gördüm -o muydu, değil miydi, yemin edemem, çünkü uzaktan gördüm. Koro yerinin yanından geçerek yatakhaneye giriyordu: Aedificium’dan geliyormuş gibiydi... Buna şaşmadım, çünkü bir süredir rahipler arasında Berengar’la ilgili dedikodular dolaşıyordu, belki duymuşsundur...”</p>

  <p class="block_11">“Hayır, anlat.”</p>

  <p class="block_11">“Peki, nasıl söylesem? Berengar’ın bazı tutkuları olduğundan kuşkulanılıyordu... bir rahibe yakışmayan tutkular...”</p>

  <p class="block_11">“Sana sorduğum gibi köylü kızlarla ilişkileri olduğunu mu söylemek istiyorsun yoksa?”</p>

  <p class="block_11">Kilerci, tedirginlikle öksürdü; pis bir gülümseme belirdi yüzünde. “Yok, hayır... daha da yakışık almayan bir şey...”</p>

  <p class="block_11">“Köylü kızlarla tensel günah işleyen bir rahip bir bakıma yakışık alan bir şey mi yapıyor demek istiyorsun?”</p>

  <p class="block_11">“Öyle demedim, ama sen de kabul edersin ki, erdemin dereceleri olduğu gibi, alçalmanın da dereceleri vardır. Ten doğaya uygun olarak da kışkırtılabilir... doğaya aykırı olarak da.”</p>

  <p class="block_11">“Berengar’ın kendi cinsinden olan kimselere karşı tensel isteklere kapıldığını mı söylüyorsun?”</p>

  <p class="block_11">“Ben yalnızca onun hakkında böyle söylentiler olduğunu söylüyorum... Bunları sana içtenliğimin ve iyi niyetimin kanıtı olarak anlatıyordum...”</p>

  <p class="block_11">“Teşekkür ederim. Eşcinselliğin öteki kösnü biçimlerinden daha kötü bir günah olduğu konusunda sana katılıyorum; açıkçası bunları soruşturmak benim istemediğim...”</p>

  <p class="block_11">“Eğer doğruysa yazık, çok yazık,” dedi kilerci filozofça.</p>

  <p class="block_11">“Evet, Remigio, yazık. Hepimiz günahkârız. Kardeşimin gözündeki çöpü görmeye çalışmayacağım; çünkü kendi gözümde bir mertek olmasından korkuyorum. Ama ileride göreceğim merteklerden bana söz edersen gönülborcu duyarım. Böylece; kocaman, iri ağaç gövdelerinden söz edeceğiz; saman çöplerinin havada uçuşmasına aldırmayacağız. Bir trabucco ne kadardı demiştin?”</p>

  <p class="block_11">“Otuz altı kadem kare. Ama sen yorulma. Özellikle öğrenmek istediğin bir şey olursa bana gel. Beni sadık bir dost olarak kabul et.”</p>

  <p class="block_11">“Seni dost sayıyorum,” dedi William içtenlikle. “Ubertino senin bir zamanlar benim tarikatımdan olduğunu söyledi. Eski bir rahip kardeşe hiçbir zaman ihanet etmeyeceğim; özellikle, birçok Dolciniyeni yakmakla ün salmış büyük bir sorgucunun başkanlığında bir papalık heyetinin beklenmekte olduğu şu günlerde. Bir trabucco’nun otuz altı kadem kare olduğunu söylemiştin değil mi?”</p>

  <p class="block_11">Kilerci hiç de aptal değildi. Kedi-fare oyununu sürdürmenin anlamı kalmadığını anladı; özellikle farenin kendisi olduğunun farkına varınca.</p>

  <p class="block_11">“William Birader,” dedi, “görüyorum ki sandığımdan çok daha fazla bir şey biliyorsun. Bana ihanet etmezsen, ben de sana ihanet etmem. Benim etten kemikten yapılmış bir insan olduğum doğru, etin çağrısına uyduğum doğru. Salvatore bana dün gece senin ya da çömezinin mutfakta onları suçüstü yakaladığını söyledi. Sen çok gezmiş bir adamsın William, Avignon kardinallerinin bile fazilet timsali olmadıklarını bilirsin. Beni bu küçük, zavallı günahlar yüzünden sorguya çekmediğini biliyorum. Ama yaşamımın bir dönemine ilişkin bazı şeyler öğrendiğini de anlıyorum. Biz Minoritlerin çoğu gibi, benim de garip bir yaşamım oldu. Yıllar önce yoksulluk ülküsüne inandım, bir serseri gibi yaşamak için topluluktan ayrıldım. Dolcino’nun vaazlarına inandım; benim gibi birçokları da inandılar. Okumuş bir adam değilim ben; papazlığa atandım, ama ayin söylemeyi bile beceremem. Tanrıbilim hakkında çok az şey bilirim. Belki düşüncelere bağlanmayı da beceremiyorum. Bak, bir zamanlar beylere başkaldırmaya kalkıştım; oysa şimdi onlara hizmet ediyorum; bu ülkenin beyleri için, benim gibi insanlara buyruklar veriyorum. Başkaldırı ya da ihanet, bizim gibi basit insanların çok az seçim hakkı vardır.”</p>

  <p class="block_11">“Bazan basit insanlar olayları okumuşlardan daha iyi anlarlar,” dedi William.</p>

  <p class="block_11">“Belki de,” diye yanıtladı kilerci, omuzlarını silkerek. “Ama o zaman niçin öyle davrandığımı bile bilmiyorum. Bak, Salvatore için anlaşılabilir bir şeydi bu; anasıyla babası toprak kölesiydi onun, çocukluğu güçlükler, sayrılıklar içinde geçmişti... Dolcino başkaldırıyı, beylerin yok edilmesini simgeliyordu. Benim için durum farklıydı; kentli bir aileden geliyordum, açlıktan kaçmıyordum. Tıpkı... nasıl anlatsam, bir deliler şenliği, görkemli bir karnavaldı... Dağlarda Dolcino’yla birlikte savaşta ölen yoldaşlarımızın etlerini yemek zorunda kalmadan önce, yiyip tüketemeyeceğimiz denli çok sayıda yoldaşımız, Rebello dağının yamaçlarında çetin yaşam koşullarına dayanamayarak ölüp kurda kuşa yem olmadan önce... hatta belki o anlarda bile... soluduğumuz hava... özgürlük diyebilir miyim? Bir zamanlar özgürlüğün ne olduğunu bilmezdim; vaizler derlerdi ki: ‘Gerçek sizi özgür kılacak.’ Kendimizi özgür hissediyorduk; bunun gerçek olduğunu düşünüyorduk. Yaptığımız her şeyin doğru olduğunu düşünüyorduk...”</p>

  <p class="block_11">“Orada... kadınlarla serbestçe birleşir miydiniz?” diye sordum; nedenini bilmiyorum bile, ama önceki geceden beri Ubertino’nun sözlerini, yazı salonunda okuduklarımı ve başıma gelenleri bir türlü kafamdan atamıyordum. William merakla bana baktı; belki de böyle yürekli ve küstah olmamı beklemiyordu. Kilerci garip bir hayvanmışım gibi gözlerini bana dikti.</p>

  <p class="block_11">“Rebello dağında,” dedi, “öyle insanlar vardı ki, tüm çocuklukları boyunca hap kadar odalarda onu, belki de daha çoğu bir arada yatmışlardı; erkek kardeşlerle kız kardeşler, babalarla kızlar. Bu yeni durumun onlar için ne anlamı vardı sanıyorsun? Eskiden zorunluluktan yaptıkları şeyi şimdi seçerek yapıyorlardı. Hem sonra geceleri düşman birliklerinin gelmesinden duyduğum korkuyla, toprağın üstünde soğuğu duymamak için arkadaşına sokulunca... Sapkınlar: Bir şatodan çıkıp bir manastıra giren siz rahipçikler bunun, Şeytan’ın esinlediği bir düşünme biçimi olduğuna inanırsınız. Oysa bir yaşama biçimidir bu, yeni bir yaşantıdır... yeni bir yaşantı olmuştur... Artık efendiler yoktu ve Tanrı bizimleydi; öyle diyorlardı bize. Haklı olduğumuzu söylemiyorum, William, gerçekten de şimdi beni burada görüyorsun; çünkü çok geçmeden onlardan ayrıldım. Ama İsa’nın yoksulluğu, kullanım ve mülkiyet hakkına ilişkin bilgece tartışmaları hiçbir zaman tam olarak anlamadım... Daha önce söylediğim gibi, büyük bir şenlikti bu benim için; şenliklerde her şey altüst edilir. Sonra yaşlanırsın; bilge olmazsın, açgözlü olursun. Ben de obur oldum işte... Bir sapkını cezalandırabilirsin, ama bir oburu cezalandırmak ister misin?”</p>

  <p class="block_11">“Yeter, Remigio,” dedi William. “Seni o zaman olanlar için değil, son zamanlarda olanlar için sorguya çekiyorum. Bana yardım edersen, ben de senin yıkımın için çalışmam. Seni yargılayamam; yargılamak da istemem. Ama bana manastırda olup bitenler hakkında ne biliyorsan anlatmalısın. Gece gündüz durmadan dolaşıyorsun; hiçbir şey bilmemene olanak yok. Venantius’u kim öldürdü?”</p>

  <p class="block_11">“Bilmiyorum, yemin ederim. Ne zaman ve nerede öldüğünü biliyorum yalnız.”</p>

  <p class="block_11">“Ne zaman? Nerede?”</p>

  <p class="block_11">“Anlatayım. O gece akşam duasından bir saat sonra mutfağa girmiştim...”</p>

  <p class="block_11">“Mutfağa nasıl girdin? Niçin?”</p>

  <p class="block_11">“Sebze bahçesine açılan kapıdan. Çok eskiden çilingirlere yaptırdığım bir anahtarım var. Mutfağın tek bir kapısı vardır; içeriden de sürgülenmez. Oraya gidişimin nedenine gelince... önemi yok, tensel zaaflarım için beni suçlamak istemediğini sen kendin söyledin...” Tedirginlikle gülümsedi. “Ama günlerimi zina işleyerek geçirdiğimi sanmanı da istemem. O akşam Salvatore’nin manastıra sokacağı kıza armağan etmek için yiyecek bir şeyler arıyordum...”</p>

  <p class="block_11">“Nereden? İçeriye nasıl gireceklerdi?”</p>

  <p class="block_11">“Surlarda, ana kapıdan başka girişler de var. Bunları Başrahip de bilir, ben de bilirim... Ama o akşam kız gelmedi; o sırada keşfettiğim, şimdi sana anlatacağım şey yüzünden geri gönderdim onu. Dün gece gelmesini sağlamak istememin nedeni de bu. Biraz sonra gelseydiniz, Salvatore’nin yerine beni bulurdunuz; Aedificium’da birilerinin olduğunu o söyledi bana, ben de hücreme döndüm...”</p>

  <p class="block_11">“Pazarı pazartesiye bağlayan geceye dönelim.”</p>

  <p class="block_11">“Peki; mutfağa girdim, Venantius’un boylu boyunca yerde yattığını gördüm; ölmüştü.”</p>

  <p class="block_11">“Mutfakta mı?”</p>

  <p class="block_11">“Evet, bulaşık çukurunun yanında. Belki de yazı salonundan yeni inmişti.”</p>

  <p class="block_11">“Hiç boğuşma izi yok muydu?”</p>

  <p class="block_11">“Hayır, hiç. Daha doğrusu, cesedin yanında kırık bir kupa, yerde de su izleri vardı.”</p>

  <p class="block_11">“Su o</p>

  <p class="block_11">lduğunu ne biliyorsun?”</p>

  <p class="block_11">“Bilmiyorum. Su sandım. Başka ne olabilirdi?”</p>

  <p class="block_11">William’ın daha sonra bana söylediği gibi, bu kupa iki ayrı şeyin belirtisi olabilirdi. Ya orada, mutfakta biri Venantius’a zehirli bir şey içirmişti, ya da zavallıcık zehiri daha önce içmişti de (ama nerede ve ne zaman?), ansızın içi yanınca bir şey içmek için mutfağa inmişti; bir kasılma, barsaklarını ya da dilini yakan bir acı (onun dili de kuşkusuz Berengar’ınki gibi kara olmalıydı).</p>

  <p class="block_11">O an için daha fazla bir şey öğrenemeyecektik; Remigio ölüye bir gözattıktan sonra, korku içinde kendi kendine ne yapması gerektiğini sormuş, sonra da hiçbir şey yapmamaya karar vermişti. Yardım istemek, bütün gece Aedificium’da dolaştığını itiraf etmek olurdu; hem bunun artık; ölmüş kardeşine de bir yararı olmazdı. Bu nedenle, ertesi sabah birinin kapıyı açıp cesedi bulmasını bekleyerek işi oluruna bırakmaya karar vermişti. Koşa koşa tam o sırada kızı manastıra sokmakta olan Salvatore’yi durdurmaya gitmişti; sonra -o ve suç ortağı- gidip yatmışlardı; geceyarısı duasına dek süren tedirgin uyanıklıklarına uyku denebilirse. Geceyarısı duasında domuz çobanları Başrahip’e olayı bildirmeye geldikleri zaman, Remigio cesedin onu bıraktığı yerde durduğunu sanıyordu; onu küpün içinde görünce donakalmıştı. Cesedi kim çıkarmıştı mutfaktan? Bu konuda Remigio’nun hiçbir fikri yoktu.</p>

  <p class="block_11">“Aedificium’da serbestçe dolaşabilen tek kişi Malachi,” dedi William.</p>

  <p class="block_11">Kilerci atıldı: “Hayır, Malachi olamaz. Yani, sanmıyorum... Ne olursa olsun, ben Malachi aleyhinde hiçbir şey söylemedim sana...”</p>

  <p class="block_11">“Malachi’ye seni bağlayan borç ne olursa olsun, tasalanma. Senin hakkında bir şey biliyor mu?”</p>

  <p class="block_11">“Evet,” diye kızardı kilerci, “onurlu bir insan gibi davrandı. Senin yerinde olsam gözüm Benno’nun üstünde olurdu. Berengar ve Venantius’la tuhaf ilişkileri vardı... Ama yemin ederim başka bir şey görmedim. Bir şey öğrenirsem sana söylerim.”</p>

  <p class="block_11">“Şimdilik bu kadar yeter. Gerekirse gene sana gelirim.” Rahatladığı açıkça belli olan kilerci işinin başına döndü: bu arada bazı tohum çuvallarının yerini değiştirmiş olan köylüleri sertçe azarladı.</p>

  <p class="block_11">Tam o sırada Severinus yanımıza geldi. Elinde William’ın iki gece önce çalınmış olan mercekleri vardı. “Onları Berengar’in cüppesinde buldum,” dedi. “Önceki gün yazı salonunda burnunda görmüştüm. Bunlar senin, değil mi?”</p>

  <p class="block_11">“Tanrı’ya şükürler olsun!” diye sevinçle bağırdı William. “İki sorunu çözdük: Merceklerime kavuştum; geçen gece yazı salonunda bizi soyanın Berengar olduğunu da sonunda kesin olarak biliyorum!”</p>

  <p class="block_11">Konuşmamız daha yeni bitmişti ki, Morimondo’lu Nicola koşa koşa yanımıza geldi; William’dan bile daha sevinçliydi. Elinde, bitmiş, çatalın üstüne takılmış bir çift mercek vardı, “William,” diye bağırıyordu, “kendi başıma yaptım onları, bitirdim; işe yarayacaklarına inanıyorum!” Sonra William’ın gözünde başka mercekler olduğunu gördü, şaşıp kaldı. William onu küçük düşürmek istemedi; eski merceklerini çıkarıp yenileri denedi. “Bunlar ötekilerden daha iyi,” dedi. “Eskileri yedek olarak saklayacağım; hep seninkileri takacağım.” Sonra bana döndü: “Adso, şimdi hücreme çekilip o bildiğin kâğıtları okuyacağım. Sonunda! Beni bir yerde bekle. Teşekkür ederim, hepinize teşekkür ederim, çok sevgili kardeşlerim.”</p>

  <p class="block_11">Sabah saati çalıyordu; ötekilerle birlikte ilahileri, mezmurları ve Kyrie’yi<sup class="calibre3"><sup class="noteref" id="back_note_229"><a class="calibre4" href="../Text/index_split_292.html#note_229" title="229">229</a></sup></sup> söylemek için koro yerine gittim; Onlar Berengar’ın ruhu için dua ediyorlardı. Bense, bize bir değil, iki çift mercek buldurduğu için Tanrı’ya şükrediyordum.</p>

  <p class="block_11">O yüce erinç içinde, görüp işittiğim tüm çirkinlikleri unutmuş, uyuyakaldım; ancak dua sona erdiği zaman uyandım. O gece hiç uyumamış olduğumun bilincine vardım; gücümün çoğunu nasıl tüketmiş olduğumu düşününce de üzüldüm. O anda, temiz havaya çıkınca, düşüncelerimin kızın anısının etkisinde kaldığını gördüm.</p>

  <p class="block_11">Kendimi oyalamaya çalıştım; çevrede hızlı hızlı dolaşmaya koyuldum. Hafif bir baş dönmesi duyuyordum. Uyuşmuş ellerimi ovuşturuyordum. Ayaklarımı hızla yere vuruyordum. Hâlâ uykum vardı, ama gene de kendimi uyanık ve dipdiri hissediyordum. Bana ne olduğunu anlayamıyordum.</p>

  <p class="block_9" id="calibre_pb_33"> </p>
</body>
</html>
