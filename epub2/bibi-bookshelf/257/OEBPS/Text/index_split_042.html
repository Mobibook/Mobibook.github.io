<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_18"><b class="calibre7">Beşinci Gün</b></p>

  <p class="block_24" id="id_Toc405308382"><span class="text_2">SABAH<br class="calibre5" /></span> <i class="calibre2">Severinus William’a tuhaf bir hitaptan söz ediyor; William ise elçilere tuhaf bir yönetim kavramından söz ediyor.</i></p>

  <p class="block_17"> </p>

  <p class="block_11">Ağız kavgası daha hızını yitirmeden kapıda nöbet tutan çömezlerden biri içeri girdi; fırtınanın yerle bir ettiği bir tarladan geçen biri gibi, o kargaşanın içinden geçerek William’ın yanına geldi; Severinus’un ivedilikle kendisiyle konuşmak istediğini fısıldadı ona. Bağrışmalardan ve gürültülerden içeride ne olup bittiğini anlamaya çalışan meraklı rahiplerin doluştukları ön şahından çıktık. Birinci sırada, Alessandria’lı Aymaro’yu gördük; her zamanki gibi evrenin aptallığına acıma duyduğunu belirten alaycı bir gülüşle karşıladı bizi: “Dilenci tarikatları çıkalı Hıristiyanlık kesinlikle daha erdemli oldu,” dedi.</p>

  <p class="block_11">William onu kabaca iterek bir köşede bizi bekleyen Severinus’a yöneldi. Severinus kaygılıydı; bizimle özel olarak konuşmak istiyordu, ama o karışıklıkta sakin bir yer bulmak olanaksızdı. Açık havaya çıkmak istedik, ama toplantı salonunun eşiğinden Cesena’lı Michele bakıyor, William’ı toplantıya geri çağırıyordu; çünkü, diyordu, kavga yatışmaya başlamıştı ve sıradaki konuşmalar sürdürülecekti.</p>

  <p class="block_11">İki ot çuvalı arasında kalan William, Severinus’tan konuşmasını istedi; sesini oradakilere duyurmamaya çalışmıştı.</p>

  <p class="block_11">“Berengar’ın hamama gitmeden önce hastaneye gitmiş olduğu kesin,” dedi.</p>

  <p class="block_11">“Ne biliyorsun?” Bizim başbaşa verip konuşmamızdan meraka kapılan birkaç rahip yanımıza yaklaşıyordu. Severinus çevresine bakınarak sesini daha da alçaktı.</p>

  <p class="block_11">“Sen bana, o adamın... yanında bir şey olmalı demiştin... Tamam, laboratuvarda bir şey buldum; öteki kitapların arasına karışmış... benim olmayan bir kitap, tuhaf bir kitap...”</p>

  <p class="block_11">“O kitap olmalı,” dedi William, büyük bir sevinçle, “hemen bana getir onu.”</p>

  <p class="block_11">“Getiremem,” dedi Severinus, “sonra açıklarım sana; bir şey keşfettim... ilginç bir şey keşfettim sanıyorum... Sen gelmelisin, kitabı sana göstermeliyim... sakınımlı davranmalıyız...” Sustu. Her zamanki gibi sessizce Jorge’nin neredeyse ansızın yanımızda belirdiğini farkettik. Ellerini, burada dolaşmaya alışık olmadığı için, nereye gittiğini anlamak istercesine öne uzatmıştı. Normal bir insan Severinus’un fısıltısını duyamazdı; ama Jorge’nin kulağının bütün körlerde olduğu gibi çok keskin olduğunu bir süredir biliyorduk.</p>

  <p class="block_11">Yaşlı adam hiçbir şey işitmemiş gibi görünüyordu. Tersine, bizim yönümüzden bambaşka bir yöne doğru yürümeye koyuldu; rahiplerden birinin omzuna dokundu ve bir şey sordu. O da usulca kolundan tutup onu dışarı çıkardı. Tam o sırada Michele yeniden belirdi: William’dan içeri girmesini rica etti; üstadım kararını verdi: “Lütfen,” dedi Severinus’a, “hemen geldiğin yere dön. Kapıyı içeriden kilitle ve beni bekle. Sen de Jorge’yi izle,” dedi bana. “Bir şey işitmiş olsa bile, hastaneye gideceğini sanmıyorum. Ne olursa olsun, nereye gittiğini öğrenip bana bildir.”</p>

  <p class="block_11">Yeniden salona doğru yürüdü ve Jorge’yi izlemek için kaynaşan kalabalığın arasından kendine yol açmakta olan Aymaro’yu farketti (ben de farkettim). Burada William bir sakınımsızlık etti; çünkü bu kez yüksek sesle, ön nefin bir ucundan bir ucuna seslenerek, daha şimdiden dış kapının eşiğine varmış olan Severinus’a, “Dikkat et, hiç kimsenin... o kâğıtların... geldikleri yere geri dönmesine izin verme!” dedi. Tam Jorge’yi izlemeye koyulacağım sırada, dış kapının pervazına dayanmış kilerciyi gördüm; William’ın sözlerini işitmiş, yüzü korkuyla kasılmış, bir üstadıma, bir şifalı otlar uzmanına bakıyordu. Severinus’un kapıdan çıkmakta olduğunu farketti ve ardından gitti. Ben eşikte durmuş, daha şimdiden sisin yutmakta olduğu Jorge’yi gözden kaçırmaktan korkuyordum; ama öteki ikisi de tam ters yönde, pus içinde gözden siliniyorlardı. Ne yapmam gerektiğini hemen hesapladım. Bana kör adamı izlemem buyurulmuştu; çünkü onun hastaneye gitmesinden korkuluyordu. Oysa o, kendisine eşlik eden kimseyle birlikte başka bir doğrultuya yönelmişti; çünkü avludan geçip kiliseye ya da Aedificum’a doğru gidiyordu. Oysa kilercinin bitki uzmanını izlediğine kuşku yoktu: William laboratuvarda olup bitenlerle ilgileniyordu; kendi kendime başka şeylerin yanı sıra, Aymaro’nun nereye gitmiş olabileceğini soruyordum; eğer bizimkinden bambaşka nedenlerle dışarı çıkmamışsa.</p>

  <p class="block_11">Araya belli bir uzaklık koyduğum için kilerciyi gözden kaçırmıyordum; adımlarını yavaşlatmıştı; çünkü onu izlediğimin farkına varmıştı. Arkasındaki gölgenin ben olduğuma emin olamıyordu, ben de izlediğim gölgenin o olduğundan emin değildim; ama ben nasıl izlediğim kişinin o olduğundan kuşku duymuyorsam, o da kendisini izleyenin ben olduğumdan kuşku duymuyordu.</p>

  <p class="block_11">Onu beni denetlemeye zorlayarak, Severinus’a çok yaklaşmasını önledim. Böylece hastanenin kapısı sisin içinden belirdiği zaman çoktan kilitlenmişti. Severinus içeri girmişti, Tanrı’ya şükürler olsun. Kilerci bir kez daha dönüp bana baktı; tıpkı meyve bahçesindeki ağaçlardan biri gibi hiç kımıldamadan duruyordum; sonra bir karara varmış gibi göründü ve mutfağa yöneldi. Görevimin üstesinden gelmişim gibi geldi bana; Severinus aklı başında bir adamdı; sakınımlı davranarak kapıyı hiç kimseye açmayacaktı. Başka yapacağım bir şey kalmamıştı. Her şeyden önce toplantı salonunda olanları görmek için meraktan ölüyordum. Bu yüzden gidip bakmaya karar verdim. Belki de iyi etmedim; biraz daha kalıp beklemeliydim; böylece birçok başka üzücü olayı önleyebilirdik. Ama bunu şimdi biliyorum; o zaman bilmiyordum.</p>

  <p class="block_11">Yeniden içeri girerken, az kalsın bir suç ortağı gibi gülümseyen Benno’yla çarpışıyordum: “Severinus Berengar’ın bıraktığı bir şey buldu, değil mi?”</p>

  <p class="block_11">“Sen ne biliyorsun?” diye yanıtladım kabaca; biraz duyduğum öfkeden, biraz da şimdi kötü bir anlama bürünmüş olan körpe, neredeyse çocuksu yüzünden ötürü yaşıtımmış gibi davranıyordum ona.</p>

  <p class="block_11">“Ben aptal değilim,” diye yanıtladı Benno. “Severinus koşa koşa gelip William’a bir şey söyledi; sen de kimse onu izlemesin diye gözlüyorsun...”</p>

  <p class="block_11">“Sen bizi fazla gözlüyorsun; Severinus’u da,” dedim öfkeyle.</p>

  <p class="block_11">“Ben mi? Elbette gözlüyorum sizi. Önceki günden beri gözümü ne hamamdan ayırıyorum, ne de hastaneden. Girebilseydim, çoktan girmiş olurdum oraya. Berengar’ın kitaplıkta ne bulduğunu öğrenmek için metne bir göz atardım.”</p>

  <p class="block_11">“Hakkın olmadan çok şey bilmek istiyorsun!”</p>

  <p class="block_11">“Ben bir araştırmacıyım, bilmeye hakkım var; dünyanın öbür ucundan kalkıp kitaplığı tanımaya geldim; oysa kitaplık, içinde kötü şeyler varmış gibi hep kapalı duruyor, bense...”</p>

  <p class="block_11">“Bırak beni,” dedim sertçe.</p>

  <p class="block_11">“Bırakıyorum; öğrenmek istediğimi söyledin bana.”</p>

  <p class="block_11">“Ben mi?”</p>

  <p class="block_11">“İnsan susarak da bir şey söyleyebilir.”</p>

  <p class="block_11">“Sana hastaneye girmemeni salık veririm,” dedim ona.</p>

  <p class="block_11">“Girmiyorum, girmiyorum, heyecanlanma. Ama hiç kimse dışarıdan bakmama engel olamaz.”</p>

  <p class="block_11">Artık onu dinlemeyip içeri girdim. Her işe burnunu sokan bu adam bana büyük bir tehlike gibi görünmüyordu. Yeniden William’ın yanına yaklaşıp olanları kısaca anlattım. Onaylarcasına başını salladı; sonra bana susmamı işaret etti. Karışıklık yatışmaktaydı. İki tarafın temsilcileri birbirlerine barış öpücüğü vermeye başlamışlardı bile. Alborea Minoritlerin inancını övüyor, Jerome Havariler’in iyilikseverliğini göklere çıkarıyor, herkes artık için için kaynamayan bir kilise umudunu dile getiriyordu. Kimileri bir grubun gücünü, kimileri başka bir grubun ılımlılığını övüyor, tümü de adalet istiyor ve sağduyu salık veriyorlardı. Bu denli çok insanın böylesine içtenlikle, tanrıbilimcilerin ve kardinallerin erdeminin yengi kazanmasıyla ilgilendiklerini hiç görmemiştim.</p>

  <p class="block_11">Ama şimdi Poggetto’lu Bertrando, William’ı, imparatorluk tanrıbilimcilerinin tezlerini dile getirmeye çağırıyordu. William gönülsüzce ayağa kalktı; bir yandan toplantının hiçbir yararı olmadığının bilincine varıyor, bir yandan da bir an önce oradan çıkıp gitmek istiyordu; gizemli kitap şimdi toplantının sonuçlarından daha çok ilgilendiriyordu onu. Ama görevinden kaçamadığı açıktı.</p>

  <p class="block_11">O zaman, belki her zamankinden ve gereğinden çok “hmm”larla, “şey”lerle konuşmaya başladı, söylemek üzere olduğu şeyler konusunda kesinlikle kararsız olduğunu anlatmak istercesine, kendisinden önce konuşmuş olanların görüş açılarını çok iyi anladığını vurgulayarak; öte yandan, başkalarının imparatorluk tanrıbilimcilerinin “öğretisi” dedikleri şeyin artık bir inanç gerçeği olarak, kendini zorla kabul ettirmek iddiasında olmayan bazı dağınık gözlemlerden başka bir şey olmadığını söyleyerek sözlerine başladı.</p>

  <p class="block_11">Daha sonra Yaratılış’ın daha henüz papazlardan ve kraldan söz edilmeyen ilk sayfalarından başlayarak, Tanrı’nın, oğullarının soyunu yaratırken gösterdiği sonsuz iyiliğin, onların tümünü de ayrım gözetmeksizin sevmesinin ışığı altında, Efendimizin Adem’e ve onun soyundan gelenlere, kutsal yasalara boyun eğmek koşuluyla, bu dünyadaki nesneler üzerinde yetki verdiğini de düşünerek, dünyasal nesneler üstünde halkın yasa koyucu ve yasanın ilk etkin nedeni olması düşüncesinin Efendimize yabancı olmadığından kuşkulanmamak gerektiğini söyledi. “Halk” deyimiyle tüm yurttaşları anlamanın yerinde olacağını; ancak yurttaşlar arasında çocukları, aptalları, kötü yaşam sürenleri ve kadınları da saymak gerekliğinden, halkın, iyi yurttaşları oluşturan kişiler olarak, uygun bir tanımına varılabileceğini söyledi; bununla birlikte bu bölüme kimlerin gireceğini o an için açıklamayı uygun bulmadı.</p>

  <p class="block_11">Öksürdü; o gün havanın çok nemli olduğunu söyleyerek hazır bulunanlardan özür diledi ve halkın istediğini ortaya koyabilmesinin genel seçimle oluşmuş bir kurulla sağlanabileceği varsayımını ortaya attı. Böyle bir kurulun yasayı yorumlaması, değiştirmesi ya da askıya almasının kendisine anlamlı göründüğünü; çünkü yasayı yapan tek bir kişi olursa, bilgisizlikten ya da kötülükten, kötü bir yasa yapabileceğini söyledi ve yakın geçmişte böyle durumlar olduğunu hazır bulunanlara anımsatmaya gerek olmadığını ekledi. William’ın ilk sözlerinden oldukça şaşırmış olan hazır bulunanların ellerinde olmaksızın bu son sözlere katıldıklarını, çünkü herkesin açıkça başka bir şeyi düşündüğünü ve düşündüğü kişinin en kötü kişi olduğuna inandığını farkettim.</p>

  <p class="block_11">Şimdi, diye sürdürdü William, mademki tek bir kişinin yasaları kötü yapma olasılığı vardır, birçok insanın yapması daha iyi olmayacak mıdır? Doğal olarak, laik işleri düzenleyen dünyasal yasalardan söz ettiğini vurguladı. Tanrı Âdem’e iyilik ve kötülük ağacından meyve yememesini söylemişti; bu kutsal yasaydı, ama sonra ona nesnelere ad koyma yetkisi vermiş, hatta onu yüreklendirmiş ve yeryüzündeki uyruğunu bu konuda özgür bırakmıştı. Gerçekten de günümüzde bazı kimseler <i class="calibre2">nomina sunt consequentia rerum</i><sup class="calibre3"><sup class="noteref" id="back_note_284"><a class="calibre4" href="../Text/index_split_347.html#note_284" title="284">284</a></sup></sup> diyorlarsa da, Yaratılış kitabı bu noktada çok açıktır. Tanrı onlara ne ad vereceğini görmek için tüm hayvanları Âdem’in yanına getirdi ve Âdem her canlı yaratığı nasıl çağırdıysa onun adı o oldu. Kuşkusuz ilk insanoğlu, kendi Âdemce dilinde her nesneye ve her hayvana yapısına uygun bir ad verecek ölçüde zekiyse de, kendi görüşünce o hayvanın yapısına en uygun düşecek adı tasarlamakta bir tür egemenlik hakkını kullanıyordu gene de. Çünkü gerçekten de insanların kavramları belirtmek için koydukları adların birbirinden değişik oldukları, ancak nesnelerin tümü için aynı olan şeyin yalnızca nesnelerin imleri olan kavramlar olduğu bugün bilinmektedir. Böylece hiç kuşkusuz <i class="calibre2">nomen</i><sup class="text_4"><sup class="noteref" id="back_note_285"><a class="calibre4" href="../Text/index_split_348.html#note_285" title="285">285</a></sup></sup> sözcüğü, <i class="calibre2">nomos</i>, yani yasa sözcüğünden gelmektedir, çünkü <i class="calibre2">nomina</i><sup class="calibre3"><sup class="noteref" id="back_note_286"><a class="calibre4" href="../Text/index_split_349.html#note_286" title="286">286</a></sup></sup>, insanlar tarafından <i class="calibre2">ad placitum</i>, başka bir deyişle, özgürce ve toplu bir anlaşmayla verilir.</p>

  <p class="block_11">Dinleyiciler bu bilimsel açıklamayı tartışma konusu yapmaya kalkışmadılar. Bu nedenle, diye sonuç çıkardı William, bu dünyadaki nesneler, yani kentlere ve krallıklara ilişkin nesneler hakkında yasa koymanın, kilise hiyerarşisinin vazgeçilmez ayrıcalığı olan, kutsal sözün gözetim ve yönetimiyle hiçbir ilgisi olmadığı açıkça görülüyor. Gerçekten de, dedi William, kâfirler kutsal sözü kendileri için yorumlayacak böyle bir yetkili makamdan yoksun oldukları için mutsuzdurlar (herkes kâfirlere acıdı). Ama bundan ötürü, kâfirlerin hükümetler, krallar, imparatorlar ya da sultanlar, halifeler ya da dilediğiniz gibi adlandırabileceğiniz kimseler aracılığıyla yasalar yapmak ve işlerini yönetmek eğiliminde olmadıklarını söyleyebilir miyiz? Ve birçok Roma imparatorunun, örneğin Traianus’un, dünyasal erklerini akıllıca kullanmış oldukları yadsınabilir mi? Peki, bu putatapanlara ve kâfirlere yasa yapmak ve siyasal topluluklar halinde yaşamak için doğal yetiyi kim verdi? Var olmamaları gereken (ya da ille var olmaları gerekmeyen, bu önermenin niteliğinin yadsımasını nasıl anlıyorsanız) yalancı tanrıları mı yoksa? Kuşkusuz hayır. Bu yeti onlara ancak yığınların Tanrısı, Babamız, Efendimiz İsa Mesih tarafından verilmiş olabilir... Politik sorunlar üstünde yargı yürütme yetkisini, Roma Papalığı’nın yetkesini yadsıyan ve Hıristiyan halkın, kutsal, tatlı ve korkunç gizemlerini dile getirmeyenlere de bağışlayan tanrısal iyiliğin olağanüstü kanıtıdır bu! Dünyasal egemenliğin ve laik yasamanın, kilise ve İsa Mesih’in yasasıyla hiçbir ilgisi olmadığını ve bunların kutsal dinimizin ortaya çıkışından önce bile kilisenin her türlü doğrulamasının ötesinde, Tanrı tarafından buyurulduğunu bundan daha güzel ne gösterebilir?</p>

  <p class="block_11">Yeniden öksürdü; ama bu kez öksüren yalnız o değildi. Hazır bulunanların çoğu sıralarında kıpırdanıyorlar, boğazlarını temizliyorlardı. Kardinalin dilini dudaklarının üstünde gezdirerek, William’a sadede gelmesi için sabırsız, ama nazik bir el devinimi yaptığını gördüm. O zaman William, şimdi herkese, onlara katılmayanlara bile, o tartışılmaz yargı yürütmenin belki de hoş olmayan sonuçları gibi görünen sonuçları öne sürdü. William çıkardığı sonuçların İsa’nın ortaya koyduğu örnek tarafından desteklendiğini, çünkü İsa’nın dünyaya buyurmak için değil, dünyanın içinde bulunduğu koşullara, en azından Caesar’in yasalarına boyun eğmek için geldiğini söyledi. O, Havariler’in buyurma yetkisine ve iyeliğe sahip olmalarını istememişti; bu nedenle de, Havariler’i izleyenlerin, her türlü dünyasal ya da zorlayıcı güçten arınmaları akıllıca bir şey gibi görünüyordu. Eğer Papa, piskoposlar ve papazlar, prensin dünyasal ve zorlayıcı erkine bağlı olmasalardı, prensin yetkesi yadsınmış olurdu; onunla birlikte, daha önce belirtildiği gibi, Tanrı buyruğu olan bir düzen de yadsınmış olurdu. Kuşkusuz bazı çok incelikli durumların düşünülmesi gerekir -dedi William- sapkınların durumu gibi; bunların sapkınlıklarını yalnızca gerçeğin bekçisi olan kilise açıklayabilir; ancak bu konuda yalnızca laik makamlar işlem yapabilir. Kilise sapkınları saptadığı zaman, bunları kuşkusuz yurttaşlarının durumundan kendisine doğru olarak bilgi verilmesi gereken prense bildirmelidir. Ama prens bir sapkına ne yapacaktır? Kendisine emanet edilmemiş olan gerçek adına onu mahkûm mu edecektir? Prens, onu eğer davranışı topluluk yaşamına zarar verirse suçlayabilir, suçlamalıdır da; yani eğer sapkın, sapkınlığını, bu sapkınlığı paylaşmayanları öldürerek ya da onları engelleyerek doğrularsa. Ama o noktada prensin erki sona erer, çünkü şu yeryüzünde hiç kimse İncil’in ilkelerine uymaya işkenceyle zorlanamaz; her birimizin kullanımı konusunda öte dünyada yargılanacağı özgürce davranma isteği ne olur sonra? Kilise, sapkını inançlılar topluluğunun dışına çıktığı konusunda uyarabilir; uyarmalıdır da; ama onu yeryüzünde yargılayamaz ve onu isteğine aykırı davranmaya zorlayamaz. Eğer İsa, din adamlarının zorlayıcı gücü elde etmelerini istemiş olsaydı, Musa’nın eski yasasıyla yaptığı gibi kesin ilkeler koyardı. Bunu yapmadı. Demek ki bunu istemedi. Yoksa, onun bunu istediği, ama Söz’ü yaydığı üç yıl boyunca bunu söylemek için zaman ya da yetenekten yoksun olduğu görüşü mü öne sürülmek isteniyor? İsa’nın bunu istemediği doğruydu; çünkü eğer istemiş olsaydı, o zaman Papa kendi istemini krala zorla kabul ettirebilirdi; Hıristiyanlık da artık özgürlük yasası değil, katlanılmaz bir kölelik olurdu.</p>

  <p class="block_11">Bütün bunlar, diye ekledi William, neşeli bir yüzle, Papa’nın yetkilerinin sınırlandırılması değil, tersine onun görevinin yüceltilmesiydi; çünkü Tanrı’nın hizmetkârlarının hizmetkârı, bu dünyada hizmet etmek için bulunuyor; hizmet edilmek için değil. Ve son olarak, Papa’nın, Roma İmparatorluğu’nun işleri konusunda yasama hakkının olması, ama yeryüzündeki öteki krallıklar üstünde böyle bir hakkının olmaması en azından tuhaf olurdu. Bilindiği gibi, Papa’nın kutsal konulara ilişkin olarak söyledikleri, İngiltere Kralı için olduğu kadar, Fransa Kralı için de geçerlidir; ama bunlar, bu güzel gerçeğe bağlı olmadıkları için kendilerine kâfir denen, büyük Han’ın ya da Sultan’ın uyrukları için de geçerli olmalıdır. Böylece, eğer Papa -Papa olarak- imparatorluğu ilgilendiren konularda dünyasal yargı yetkisine de sahip olduğunu varsayacak olursa, bu, dünyasal yargının tinsel yargıyla özdeşleştirilmesine yol açabilir; bu nedenle de, Papa’nın yalnızca Araplar ve Tatarlar üstünde değil, Fransızlar ve İngilizler üstünde de dünyasal yargı yetkisi olmadığından, bunlar üstünde hiçbir tinsel yargı yetkisinin de olmadığı yolunda kuşku yaratabilir; bu da küfür olur. William, “Avignon kilisesinin, Romalıların imparatoru seçilmiş olan kimseyi onaylamak ya da onaylamamak hakkına sahip olduğunu iddia etmekle tüm insanlığı incittiğini öne sürmenin kendisine doğru görünmesinin nedeninin bu olduğu” sonucuna vardı. Papa’nın, imparatorluk üstünde öteki krallıklardan daha çok hakkı yoktur ve ne Fransa Kralı ne de Sultan Papa’nın onayına bağlı olduğundan, Almanların ya da İtalyanların imparatorunun ona bağlı olması için de haklı bir neden varmış gibi görünmemektedir. Bu bağlı oluş bir tanrısal hak sorunu değildir; çünkü Kutsal Betik bundan söz etmemektedir. Daha önce açıklanan nedenlerden ötürü, bunu halkların hakları da doğrulamamaktadır. Bunun yoksullukla ilgili tartışmayla ilişkisine gelince, dedi sonunda William, söyleşiler sırasında kendisince ve Padua’lı Marsilio ve Jandun’lu John gibi kimseler tarafından söyleşiler sırasında öneriler biçiminde geliştirilen alçakgönüllü düşünceleri şu sonuçlara götürüyordu: Eğer Fransiskenler yoksul kalmak istiyorlarsa, Papa böyle erdemli bir isteğe karşı çıkamazdı ve çıkmamalıydı: Kuşkusuz İsa’nın yoksulluğu varsayımı kanıtlanacak olursa, bu yalnızca Minoritlere yardım etmekle kalmayacak, İsa’nın dünyasal bir yargı yetkisine sahip olmak istemediği düşüncesini de geliştirecekti. Ama o sabah, kendisi, William, çok akıllı kimselerin, İsa’nın yoksul olduğunun kanıtlanamayacağını öne sürdüklerini işitmişti. Oysa bu savın tersine çevrilmesi kendisine daha uygun görünüyordu. Hiç kimse, İsa’nın kendisi için hiçbir dünyasal yönetim yetkisi elde etmeye çalıştığını öne sürmediği, sürçmediği için, İsa’nın dünyasal şeylerden uzak durması, onun, tam tersine, yoksulluğu yeğ tuttuğu inancını günah işlemeksizin önermek için yeterli kanıt gibi görünüyordu.</p>

  <p class="block_11">William öylesine yumuşak bir sesle konuşmuş, kesinlikle inandığı düşünceleri öylesine duraksar bir biçimde dile getirmişti ki, hiç kimse ayağa kalkıp ona karşı çıkmadı. Bu herkesin onun söylediklerine inandığım söylemek anlamına gelmiyordu. Yalnızca Avignon’lular yerlerinde kıpırdanıp kaşlarını çatarak görüşlerini birbirlerine fısıldamakla kalmamışlar, Başrahip de, kendi tarikatıyla imparatorluk arasında olmasını istediği ilişkinin bu olmadığını düşünüyormuş gibi bu sözcüklerden çok olumsuz etkilenmişti. Minoritlere gelince, Cesena’lı Michele şaşkın, Jerome ürkmüş, Ubertino ise düşünceliydi.</p>

  <p class="block_11">Sessizliği bozan Poggetto kardinali oldu; hep gülümseyerek ve rahat, William’a, Avignon’a gidip efendimiz Papa’ya bunları söylemek isteyip istemediğini sordu incelikle, William kardinalin görüşünü sordu; o da Papa Hazretleri’nin daha önce de doğrulukları tartışma götürür birçok düşüncenin dile getirildiğini işitmiş olduğunu, onun bütün oğullarına karşı sevgi dolu olduğunu, ama bu görüşlerin ona çok acı vereceğini söyledi.</p>

  <p class="block_11">O zamana dek ağzını bile açmamış olan Bernardo Gui söze karıştı: “Düşüncelerini böylesine ustaca ve güzel bir dille açıklayan William Birader onları Papa’nın yargısına sunarsa çok memnun olurum...”</p>

  <p class="block_11">“Beni ikna ettiniz, efendimiz Bernardo,” dedi William. “Gelmeyeceğim.” Sonra özür diler bir tonla kardinale dönerek, “Biliyorsunuz, göğsümdeki sıkışma, bu mevsimde böylesine uzun bir yolculuğa çıkmaktan caydırıyor beni...” dedi.</p>

  <p class="block_11">“Öyleyse niçin böyle uzun uzun konuştunuz?” diye sordu kardinal.</p>

  <p class="block_11">“Gerçeğe tanıklık etmek için,” dedi William alçakgönüllülükle. “Gerçek bizi özgür kılar.”</p>

  <p class="block_11">“Yo, hayır!” diye patladı Giovanni Dalbena o noktada. “Burada bizi özgür kılan gerçekten değil, kendini gerçekmiş gibi göstermek isteyen aşırı özgürlükten söz ediliyor!”</p>

  <p class="block_11">“Bu da olabilir,” diye itiraf etti yumuşaklıkla William.</p>

  <p class="block_11">İlkinden çok daha sert bir yürek ve dil fırtınasının kopmak üzere olduğunu hemen sezinledim. Ama hiçbir şey olmadı. Dalbena konuşmasını sürdürürken okçuların başı içeri girmiş, Bernardo’nun kulağına bir şey fısıldıyordu. Bernardo birden ayağa kalktı ve eliyle kendisini dinlemelerini işaret etti.</p>

  <p class="block_11">“Biraderler,” dedi, “bu yararlı tartışma belki de yeniden ele alınabilirdi; ama şimdi çok önemli bir olay bizi çalışmalarımıza ara vermeye zorluyor, Başrahip’in izniyle. Belki de istemeden, son günlerde birçok suç işlemiş olan suçluyu ortaya çıkarmamı uman Başrahip’in beklentilerini yerine getirdim. O adam şimdi avucumun içinde. Ama ne yazık ki biraz geç, bir kez daha... orada... bir şey oldu...” belirsizce dışarıyı gösteriyordu. Çabuk çabuk salondan geçip dışarı çıktı; birçokları onu izliyordu; William en önlerdeydi, ben de yanında.</p>

  <p class="block_11">Üstadım bana bakıp, “Korkarım Severinus’un başına bir şey geldi,” dedi.</p>

  <p class="block_18"><br class="calibre6" id="calibre_pb_42" /></p>
</body>
</html>
