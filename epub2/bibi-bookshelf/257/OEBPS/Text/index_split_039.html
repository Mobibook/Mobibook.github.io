<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_18"><b class="calibre7">Dördüncü Gün</b></p>

  <p class="block_19" id="id_Toc405308378"><span class="text_2">AKŞAM DUASINDAN SONRA<br class="calibre5" /></span><i class="calibre2">William’la Adso bir kez daha labirente giriyorlar; finis Africae’nin eşiğine varıyorlar, ama içeri giremiyorlar, çünkü dördün birincisinin ve dördün yedincisinin ne olduğunu bilmemektedirler; sonunda Adso’nun sevda hastalığı depreşiyor, ama bu kez oldukça bilgince.</i></p>

  <p class="block_17"> </p>

  <p class="block_11">Kitaplığa yaptığımız ziyaret, saatler süren çabaya maloldu. Sözcüklerle dile getirmek gerekirse, yapmamız gereken denetim basitti; ama yazıları okuyup geçitleri ve kör duvarları haritada işaretlemek, baş harfleri not etmek, labirentin açıklık ve çıkmazlarının elverdiğince çeşitli yolları izlemek çok uzun sürdü. Üstelik can sıkıcıydı.</p>

  <p class="block_11">Acı bir soğuk vardı. Gece rüzgârsızdı ve ilk akşam bizi tedirgin eden o ince ıslıklar işitilmiyordu, ama duvarlardaki yarıklardan nemli, buz gibi bir hava sızıyordu. Ellerimiz uyuşmadan ciltlere dokunabilmek için yün eldivenler giymiştik. Ama bunlar, kışın yazı yazmak için kullanılan parmak uçları açık eldivenlerdi; ara ara, soğuktan zıplayarak yarı donmuş ellerimizi lambanın alevine tutuyor, koynumuza sokuyor, ya da birbirine sürtüyorduk.</p>

  <p class="block_11">Bu yüzden işimizi sırasıyla tamamlayamadık. Durup dolapları karıştırıyorduk. William burnunun üstündeki yeni camlarla - kitapları okumak için oyalanabiliyor, her başlığı okuyuşunda yapıtı bildiği ya da uzun zamandır aramakta olduğu ya da adını hiç duymadığı için büyük bir heyecan ve merakla sevinç çığlıkları atıyordu.</p>

  <p class="block_11">Kısaca, her kitap onun için bilinmeyen bir ülkede rastladığı bir masal hayvanı gibiydi. Bir elyazmasının sayfalarını çevirirken, başkalarını aramamı buyuruyordu.</p>

  <p class="block_11">“Bak bakalım, şu dolapta ne var!”</p>

  <p class="block_11">Ben heceleyerek, ciltleri kaldırarak okuyordum: “Beda’nın <i class="calibre2">Historia anglorum</i>.<sup class="calibre3"><sup class="noteref" id="back_note_252"><a class="calibre4" href="../Text/index_split_315.html#note_252" title="252">252</a></sup></sup> Gene Beda’nın, <i class="calibre2">De aedificatione templi</i>,<sup class="calibre3"><sup class="noteref" id="back_note_253"><a class="calibre4" href="../Text/index_split_316.html#note_253" title="253">253</a></sup></sup> <i class="calibre2">De tabernaculo</i>,<sup class="calibre3"><sup class="noteref" id="back_note_254"><a class="calibre4" href="../Text/index_split_317.html#note_254" title="254">254</a></sup></sup> <i class="calibre2">De temporibus et computo et chronica et circuli Dyonisi</i>,<sup class="calibre3"><sup class="noteref" id="back_note_255"><a class="calibre4" href="../Text/index_split_318.html#note_255" title="255">255</a></sup></sup> <i class="calibre2">Ortographia</i>,<sup class="calibre3"><sup class="noteref" id="back_note_256"><a class="calibre4" href="../Text/index_split_319.html#note_256" title="256">256</a></sup></sup> <i class="calibre2">De ratione metrorum</i>,<sup class="calibre3"><sup class="noteref" id="back_note_257"><a class="calibre4" href="../Text/index_split_320.html#note_257" title="257">257</a></sup></sup> <i class="calibre2">Vita Sancti Cuthberti</i>,<sup class="calibre3"><sup class="noteref" id="back_note_258"><a class="calibre4" href="../Text/index_split_321.html#note_258" title="258">258</a></sup></sup> <i class="calibre2">Ars metrica</i><sup class="text_4"><sup class="noteref" id="back_note_259"><a class="calibre4" href="../Text/index_split_322.html#note_259" title="259">259</a></sup></sup><i class="calibre2">…</i>”</p>

  <p class="block_11">“Doğal bu, tümü de Saygıdeğer’in yapıtları... Bak bak, şunlara bak! <i class="calibre2">De rhetorica cognatione</i>,<sup class="calibre3"><sup class="noteref" id="back_note_260"><a class="calibre4" href="../Text/index_split_323.html#note_260" title="260">260</a></sup></sup> <i class="calibre2">Locorum rhetoricorum distinctio,</i><sup class="text_4"><sup class="noteref" id="back_note_261"><a class="calibre4" href="../Text/index_split_324.html#note_261" title="261">261</a></sup></sup> burada da birçok dilbilimci var; Prician, Honoratus, Donatus, Victorinus, Metrorius, Eutiches, Phocas, Asper... Tuhaf şey, Anglia’lı yazarların burada olduğunu sanmıyordum... Bakalım altta ne var...”</p>

  <p class="block_11">“Hisperica... famina. Nedir bu?”</p>

  <p class="block_11">“Bir İrlanda şiiri. Dinle:</p>

  <p class="block_11"><i class="calibre2">Hoc spumans mundanas obvallat Pelagus oras terrestres amniosis fluctibus cudit margines. Saxeas undosis molibus irruit avionias. Infima bomboso vertice miscet glareas asprifero spergit spumas sulco, sonoreis frequenter quatitur flabris</i>…<sup class="calibre3"><sup class="noteref" id="back_note_262"><a class="calibre4" href="../Text/index_split_325.html#note_262" title="262">262</a></sup></sup></p>

  <p class="block_11">Anlamını kavramıyordum; ama William okurken sözcükleri ağzında öyle yuvarlıyordu ki, köpüklü dalgaların sesini duyar gibi oluyordu insan.</p>

  <p class="block_11">“Ya bu? Malmesburyİi Aldhelm. Şu sayfayı dinle: <i class="calibre2">Primitus pantorum procerum poematorum pio potissimum paternoque presertim privilegio panegiricum poemataque passim prosatori sub polo promulgatas</i>... Bütün sözcükler aynı harfle başlıyor!”</p>

  <p class="block_11">“Benim adalarımda yaşayan insanların hepsi de biraz kaçıktır,” dedi William övünçle. “Şimdi de öteki dolaba bakalım.”</p>

  <p class="block_11">“ Vergilius.”</p>

  <p class="block_11">“Burada ne arıyor? Vergilius’un nesi? Georgic’ler mi?”</p>

  <p class="block_11">“Hayır. Epitomae. Hiç duymamıştım.”</p>

  <p class="block_11">“Bu Marone değil, Toulouse’lu Vergilius, retorikçi; Efendimizin doğuşundan altı yüzyıl sonra yaşamış. Büyük bir bilge olarak ün yapmış...”</p>

  <p class="block_11">“Burada diyor ki, sanatlar, şiir, retorik, dilbilgisi, güzel konuşma, mantık ve geometridir... Ama hangi dilde yazıyordu?”</p>

  <p class="block_11">“Latince. Ama kendi buluşu olan, çok daha güzel bulduğu bir Latince. Şurayı oku: Diyor ki, gökbilim burçları inceler; bu burçlar şunlardır; mon, man, tonte, piron, dameth, perfellea, belgalic, margaleth, lutamiron, taminon e raphalut.”</p>

  <p class="block_11">“Deli miydi?”</p>

  <p class="block_11">“Bilmiyorum, benim adalarımdan değildi. Dinle, bak ne diyor: Ateşi tanımlamanın on iki yolu vardır: ignis, coquihabin (quia incocta coquendi habet dictionem), ardo, calax ex calore, fragon ex fragore flammae, rusin de rubore, fumaton, ustrax de urendo, vitius quia pene mortua membra suo vivificat, siluleus, quod de silice siliat, unde et silex non recte dicitur, nisi ex qua scintilla silit. E aeneon, de Aenea deo, qui in eo habitat, sive a quo elementis flatus fertur.”</p>

  <p class="block_11">“Ama hiç kimse böyle konuşmuyor ki!”</p>

  <p class="block_11">“İyi ki konuşmuyor. Ama öyle zamanlar oldu ki, dilbilimciler, dünyanın kötülüğünü unutmak için çapraşık sorunlarla uğraşarak oyalanırlardı. İşittiğime göre, o dönemde Gabundus ve Terentiuş adlı retorikçiler tam on beş gün on beş gece ego sözcüğünün hitap biçimi üstüne tartışmışlar, sonunda silaha sarılmışlar.”</p>

  <p class="block_11">“Bakın, bu da öyle. Dinleyin...” Asmalar arasından maymunlarla yılanların başlarım uzattıkları, sebzelerden oluşmuş olağanüstü güzellikte resimlerle süslenmiş bir kitap yakalamıştım. “Şu sözcüklere bakın: cantamen, collamen, gongelamen, stemiamen, plasmamen, sonerus, alboreus, gaudifluus, glaucicomus...”</p>

  <p class="block_11">“Benim adalarım,” dedi bir kez daha William yumuşak bir sesle; “Bu uzak İrlanda’nın rahiplerine sert davranma; eğer bu manastır varsa, eğer hâlâ kutsal Roma İmparatorluğu’ndan söz ediyorsak, bunu onlara borçluyuz. O sıralarda Avrupa’nın geri kalan bölümü bir yıkıntı yığınına indirgenmişti; günün birinde Galya’da bazı papazların yaptıkları vaftizlerin tümünü de geçersiz saydılar; çünkü bebekleri, <i class="calibre2">in nomine patris et filiae</i><sup class="text_4"><sup class="noteref" id="back_note_263"><a class="calibre4" href="../Text/index_split_326.html#note_263" title="263">263</a></sup></sup> vaftiz ediyorlardı; yeni bir sapkınlık uyguladıkları ve İsa’yı bir kadın olarak kabul ettikleri için değil, artık Latince bilmedikleri için.”</p>

  <p class="block_11">“Salvatore gibi mi?”</p>

  <p class="block_11">“Az çok. Kuzeyin en ucundan korsanlar, nehirler boyunca Roma’yı yağmalamaya geliyorlardı. Putatapanların tapınakları yakılıp yıkılıyordu. Hıristiyan tapınaklarıysa daha ortada yoktu. Yalnız İrlanda’lı rahipler manastırlarında durmadan yazdılar okudular, okudular yazdılar, minyatürler yaptılar; sonra da hayvan derisinden yapılmış küçük gemilere atlayıp bu ülkelere doğru kürek çektiler, İncil’i öğrettiler; sanki sizler inançsızmışsınız gibi, anlıyor musun? Sen Bobbio’ya gittin; İrlanda’lı rahiplerden biri, Ermiş Colombano tarafından kuruldu bu kent. Bırak, eskisini Avrupa’da artık hiç kimsenin bilmediğini görünce yeni bir Latince icat etmiş olsunlar. Onlar büyük insanlardı. Ermiş Brendan, ta Blest adalarına dek geldi; cehennemin kıyılarına yelken açtı; orada bir kayaya zincirlenmiş olan Yahuda’yı gördü; günün birinde bir adaya yanaştı, karaya çıktı; orada bir deniz canavarı vardı. Kuşkusuz hepsi deliydi,” diye yineledi hoşnutlukla.</p>

  <p class="block_11">“Bu resimler... gözlerime inanamıyorum! Ne çok renk!” dedim hoşnutlukla.</p>

  <p class="block_11">“Çok renkli olmayan bir ülkede, biraz mavi ve bol bol yeşil. Ama burada durup İrlanda’lı rahipler üstüne tartışmanın sırası değil. Bilmek istediğim burada Anglikanlarla başka ülkenin dilbilimcileri arasında ne aradıkları. Haritana baksana, neredeyiz şimdi?”</p>

  <p class="block_11">“Batı kulesindeki odalarda. Şeritlerdeki yazıları da kopya ettim. Böylece kör odadan yedigen odaya giriliyor, buradan kulenin tek bir odasına geçiş var sadece; kırmızıyla yazılmış harf, H harfi. Sonra odadan odaya geçerek, kulenin içinde dolanıp kör odaya geri dönüyoruz. Harflerin sırası... haklısınız:</p>

  <p class="block_28">HIBERNI!”</p>

  <p class="block_11">“Eğer kör odadan yedigen odaya geri dönülürse, HIBERNIA. Önceki üç odanın tümünde olduğu gibi, burada da, Apokalips’in baş harfi olan A harfi var. Sonra Ultima Thule’nin yazarlarının yapıtları geliyor; sonra da dilbilimcilerle retorikçiler; çünkü kitaplığı düzenleyen adamlar, Toulouse’lu bile olsa, bir dilbilimcinin, İrlanda’lı dilbilimcilerle bir arada olması gerektiğini düşünmüşler. Bu bir ölçüt. Görüyorsun değil mi? Bir şeyler anlamaya başlıyoruz!”</p>

  <p class="block_11">“İçeri girdiğimiz doğu kulesindeki odalarda FONS diye okumuştuk ama... Ne demek bu?”</p>

  <p class="block_11">“Haritanı iyi oku; bundan sonra gelen odalardaki harfleri içeri giriş sırasına göre okumayı sürdür.”</p>

  <p class="block_11">“FONS ADAEU...”</p>

  <p class="block_11">“Hayır, Fons Adae; U, doğudaki ikinci penceresiz oda; bu odayı anımsıyorum; belki de başka bir sıraya uyuyordur. Fons Adae’de, yani yeryüzü cennetinde ne bulduk? (Bu odanın sunaklı ve gün doğusuna bakan oda olduğunu anımsa.)”</p>

  <p class="block_11">“Birçok İncil vardı orada; bir de İncil’le ilgili yorumlar; yalnızca kutsal yazılar.”</p>

  <p class="block_11">“Görüyorsun, yeryüzü cennetine denk düşen Tanrı sözü; ki herkes onun uzakta, doğuda olduğunu söylüyor. Burada, batıda ise İrlanda var.”</p>

  <p class="block_11">“Yani kitaplığın planı dünya haritasını mı gösteriyor?”</p>

  <p class="block_11">“Olabilir. Kitaplar da geldikleri ülkelere ya da yazarlarının doğdukları ya da bu durumda olduğu gibi, doğmuş olmaları gereken yere göre düzenlenmiş. Kütüphaneciler kendi kendilerine, dilbilimci Vergilius’un yanlışlıkla Toulouse’da doğduğunu, onun batı adalarında doğmuş olması gerektiğini söylemişler. Doğanın yanlışını düzeltmişler.”</p>

  <p class="block_11">Yürüyüşümüzü sürdürdük. Görkemli İncil’lerle zenginleşmiş bir dizi odadan geçtik; bunlardan biri benim hayal gördüğüm odaydı. Gerçekten de, gene uzaktan ışığı gördük; William burnunu tutup küllerin üstüne tükürerek onu söndürmeye koştu. Ne olur ne olmaz diye odadan çabuk çabuk geçtik, ama <i class="calibre2">mulier amicta sole</i><sup class="calibre3"><sup class="noteref" id="back_note_264"><a class="calibre4" href="../Text/index_split_327.html#note_264" title="264">264</a></sup></sup> ile rengârenk güzel İncil’i ve canavarı orada görmüş olduğumu anımsıyordum. En son girdiğimiz odadan başlayarak, odaların sırasını yeniden saptadık; bu odanın kırmızı renkli baş harfi Y idi. Geriye doğru okuyunca YSPANIA sözcüğü çıktı; ama sözcüğün sonundaki A harfi, aynı zamanda, HIBERNIA sözcüğünün son harfi oluyordu. William’ın söylediğine göre bu, içinde çeşitli kitapları karışık olarak barındıran bazı odaların da var olduklarının belirtisiydi.</p>

  <p class="block_11">Ne olursa olsun, YSPANIA işaretini taşıyan alan, bize tümü de çok güzel yapılmış, birçok elyazması İncil’le doluymuş gibi göründü; William bunun İspanyol sanatı olduğunu anladı. Belki de tüm Hıristiyanlık dünyasında, peygamberin kitabının kopyalarının ve onun sayısız yorumunun en büyük derlemesinin bu kitaplıkta olduğunu anladık. Liebana’lı Beatus’un İncil yorumuna koca koca ciltler ayrılmıştı. Metin az çok hepsinde aynıydı; ama resimler zengin, akıl almaz bir çeşitlilikteydi; William, Asturias bölgesinin en büyük minyatürcüleri arasında saydığı bazı minyatürcülerin adlarını tanıdı: Magius, Facundus ve başkaları.</p>

  <p class="block_11">Buna benzer gözlemler yaparak, bir akşam önce yanında geçtiğimiz güney kulesine vardık. YSPANIA’nın -penceresiz- S odası, bir E odasına açılıyordu; yavaş yavaş kulenin beş odasının içinden dolaşarak, başka çıkışı olmayan kırmızı bir L harfinin bulunduğu son odaya vardık. Tersinden okuduk; LEONES çıktı.</p>

  <p class="block_11">“Leones: güney; bizim haritamıza göre Afrika’dayız<i class="calibre2">. Hic sunt</i> <i class="calibre2">leones</i>.<sup class="calibre3"><sup class="noteref" id="back_note_265"><a class="calibre4" href="../Text/index_split_328.html#note_265" title="265">265</a></sup></sup> İnançsız yazarların bunca metnini burada bulmamızın nedenini açıklıyor bu.”</p>

  <p class="block_11">“Başkaları da var,” dedim, dolapları karıştırarak. “İbni Sina’nın <i class="calibre2">Canone</i>’si,<sup class="calibre3"><sup class="noteref" id="back_note_266"><a class="calibre4" href="../Text/index_split_329.html#note_266" title="266">266</a></sup></sup> sonra bilmediğim çok güzel bir yazıyla yazılmış olan elyazması...”</p>

  <p class="block_11">“Süslemelerine bakılırsa bir Kuran olmalı, ama ne yazık ki Arapça bilmiyorum.”</p>

  <p class="block_11">“Kuran mı, inançsızların kutsal kitabı, sapık bir kitap...”</p>

  <p class="block_11">“Bizimkinden değişik bir bilgi içeren bir kitap. Onu buraya, aslanların, canavarların bulunduğu yere niçin koyduklarını anlıyorsun, değil mi? O kitabı canavarların üstünde görmemizin nedeni bu; aralarında tekboynuzlu da görmüştüm. LEONES denen bu bölge, kitaplığı kuranların yalan saydıkları kitapları barındırıyor. Şuradaki nedir?”</p>

  <p class="block_11">“Latince bunlar, ama Arapçadan çevrilmiş. Eyyub el Ruhavi; kuduzla ilgili bir inceleme. Bu da bir hazineler kitabı. Bu, El Hazen’in <i class="calibre2">De aspectibus</i>’u...”<sup class="calibre3"><sup class="noteref" id="back_note_267"><a class="calibre4" href="../Text/index_split_330.html#note_267" title="267">267</a></sup></sup></p>

  <p class="block_11">“Görüyorsun, canavarlar ve yılanlar arasına, Hıristiyanlar’ın çok şey öğrenecekleri bilimsel yapıtları da koymuşlar. Kitaplık yapıldığı zaman böyle düşünüyorlarmış...”</p>

  <p class="block_11">“Peki ama, yılanlar arasına niçin içinde tekboynuzlu resmi olan bir kitap koymuşlar?” diye sordum.</p>

  <p class="block_11">“Anlaşılan, kitaplığın kurucularının garip düşünceleri varmış. Uzak ülkelerde yaşayan akıl almaz hayvanlardan söz eden bu kitabın da, inançsızların yaydıkları yalanlar dağarcığının bir parçasını oluşturduğunu düşünmüş olsalar gerek...”</p>

  <p class="block_11">“Ama tekboynuzlu yalan mı? Çok tatlı bir hayvan, üstelik simgesel. İsa’nın ve erdenliğin simgesi; ancak ormana el değmemiş bir kız salarak avlanabilir; hayvan onun tertemiz kokusunu alınca gidip başını onun kucağına koyar; avcıların tuzaklarına kendiliğinden düşer.”</p>

  <p class="block_11">“Öyle söyleniyor, Adso. Ama birçokları, bunun bir masal, putatapanların bir uydurması olduğuna inanır.”</p>

  <p class="block_11">“Ne düşkırıklığı,” dedim. “Bir gün ormandan geçerken bir tekboynuzluya rastlamak isterdim. Yoksa ormandan geçmenin ne tadı olur?”</p>

  <p class="block_11">“Ama bu hayvanın varolmadığı söylenmiyor ki. Belki de bu kitapların betimlediğinden farklıdır. Venedik’li bir gezgin çok uzak ülkelere, neredeyse ta haritalarda sözü edilen <i class="calibre2">fons paradiso</i><sup class="calibre3"><sup class="noteref" id="back_note_268"><a class="calibre4" href="../Text/index_split_331.html#note_268" title="268">268</a></sup></sup> yakınlarına dek gitmiş ve orada tekboynuzlular görmüş. Ama onları hantal, kaba saba, çok çirkin ve kara bulmuş.</p>

  <p class="block_11">Sanırım alnında tek bir boynuzu olan gerçek hayvanlardı onun gördüğü. Belki de hiçbir zaman tam anlamıyla yanılmayan antik bilim üstatlarının aslına uygun olarak betimledikleri hayvanın eşiydi bunlar. Sonra bu betimleme, <i class="calibre2">auctoritas’tan auctoritas’a</i>,<sup class="calibre3"><sup class="noteref" id="back_note_269"><a class="calibre4" href="../Text/index_split_332.html#note_269" title="269">269</a></sup></sup> bir dizi düşlemsel işlemden geçerek değişmiş; böylece tekboynuzlular, söylencelerde adı geçen beyaz, uysal, düşsel hayvancıklar olup çıkmışlar. Günün birinde bir ormanda bir tekboynuzlunun yaşadığını işitirsen, sakın bir genç kızla gitme oraya: Bakarsın, hayvan, Venedikli’nin tanıklık ettiğine, bu kitaptakinden daha çok benzer.”</p>

  <p class="block_11">“Peki ama Tanrı antik bilim üstatlarına tekboynuzlunun gerçek yapışım nasıl açıklamış?”</p>

  <p class="block_11">“Açıklama değil; yaşantı. Tekboynuzlularm yaşadığı ülkelerde ya da tekboynuzlularm bizim kendi ülkelerimizde yaşadıkları zamanlarda dünyaya gelme şansına sahipmişler.”</p>

  <p class="block_11">“Öyleyse sizin izlerini hep aradığınız antik bilime nasıl güvenebiliriz; eğer bu bilgi bize, onu böylesine keyfince yorumlamış olan yalan kitaplarca aktarılıyorsa?”</p>

  <p class="block_11">“Kitaplar inanmak için değil, araştırmak için yazılır. Bir kitap karşısında onun ne dediğini değil, ne demek istediğini sormalıyız kendi kendimize; kutsal kitapların eski yorumcuları bu düşünceye açık seçik sahiptiler. Bu kitapların sözünü ettikleri gibi bir tekboynuzlunun sağtöresel ya da alegorik ya da analojik bir gerçeği var; ama tıpkı erdenliğin soylu bir erdem olduğu düşüncesinin gerçek olarak kalması gibi bir gerçektir o. Öteki üç gerçeği destekleyen sözel gerçeğe gelince, sözcüğün hangi ilk deneyden doğduğuna bakmak gerek. Üst anlamı iyi olarak kalsa bile, sözel anlam tartışılmalıdır. Bir kitapta, elmasın ancak bir keçinin kanıyla kesilebileceği yazılıdır. Büyük üstadım Roger Bacon bunun doğru olmadığını, çünkü denediğini, başarısızlığa uğradığını söylüyor. Ama eğer elmasla keçi kanı arasındaki bağıntının bir üst anlamı olsaydı, bu anlam değişmeden kalırdı.”</p>

  <p class="block_11">“Öyleyse, sözcükler yalan söylese de üst gerçekler dile getirilebilir,” dedim. “Gene de şu tekboynuzlunun var olmaması ya da hiçbir zaman var olmamış olması ya da günün birinde var olamayacağı düşüncesi üzüyor beni!”</p>

  <p class="block_11">“Her şeye yeten tanrısal güce sınırlar koymak doğru değildir. Tanrı isterse tekboynuzlular da var olabilir. Ama üzülme, gerçek varlıklardan değilse bile, olası varlıklardan söz eden kitaplarda var onlar.”</p>

  <p class="block_11">“Öyleyse, tanrıbilimsel bir erdem olan inanca başvurmaksızın mı okumalı kitapları?”</p>

  <p class="block_11">“İki tanrıbilimsel erdem daha kalıyor geriye. Olası olanın olması umudu. Ve olası olanın olduğuna yürek temizliğiyle inanmış olanlara karşı duyulan acıma.”</p>

  <p class="block_11">“Ama eğer insanın usu yatmazsa, tekboynuzlu neye yarar?”</p>

  <p class="block_11">“Venantius’un kardaki, domuz ahırına dek uzayan ayak izleri benim ne işime yaramışsa, o da o işe yarar. Kitaplardaki tekboynuzlu tıpkı bir baskı gibidir. Eğer baskı varsa, baskısı yapılan bir şeyin var olmuş olması gerekir.”</p>

  <p class="block_11">“Ama siz baskısından farklı bir şey diyorsunuz.”</p>

  <p class="block_11">“Elbette. Baskı, her zaman baskısı olduğu varlıkla aynı biçimde olmaz. Bazan bir varlığın zihnimizde bıraktığı izlenimi ortaya çıkarır; bir fikrin baskısıdır o zaman. Fikir, nesnelerin imidir; imge fikrin imi, yani imin imidir. İmgeden, varlığın kendisini değilse bile, başkalarının edinmiş oldukları o varlığın kavramını elde edebilirim.”</p>

  <p class="block_11">“Peki, bu size yeter mi?”</p>

  <p class="block_11">“Hayır, çünkü gerçek bilim, imlerden başka bir şey olmayan kavramlarla yetinmemeli, nesneleri kendilerine özgü gerçekleri içinde ortaya çıkarmalıdır. Böylece, izin izinden giderek zincirin ilk halkasındaki bireysel tekboynuzluya ulaşmak istiyorum. Tıpkı Venantius’un katilinin bıraktığı (birçoklarına götürebilecek olan) belirsiz imlerden tek bir bireye, katilin kendisine ulaşmak istediğim gibi. Ama bu her zaman kısa bir sürede ve başka imlerin aracılığı olmaksızın gerçekleştirilemez.”</p>

  <p class="block_11">“Öyleyce ancak, yalnızca bana başka bir şeyden söz eden bir şeyden söz edebilirim; o da başka bir şeyden söz eder, böylece gider; peki son nesne, gerçek olan nesne yok mudur hiç?”</p>

  <p class="block_11">“Belki de vardır: bireysel tekboynuzlu. Hem kaygılanma; şu günlerde rastlayacaksın ona; ne denli kara ve çirkin olursa olsun.”</p>

  <p class="block_11">“Tekboynuzlular, aslanlar, Arap yazarlar ve genel olarak Araplar,” dedim bunun üzerine, “kuşkusuz burası, rahiplerin sözünü ettikleri Afrika.”</p>

  <p class="block_11">“Kuşkusuz öyle. Öyle olduğuna göre de, burada Tivoli’li Pacifico’nun sözünü ettiği Afrika’lı ozanları bulmamız gerek.”</p>

  <p class="block_11">Gerçekten de geldiğimiz yoldan geri dönüp yeniden L odasına girince, bir dolapta Floro, Fronto, Apuleius, Martianus Capella ve Fulgentius’un kitaplarının bir derlemesini bulduk.</p>

  <p class="block_11">“Berengar’ın, belli bir gizin açıklamasının bulunduğunu söylediği yer burası öyleyse,” dedim.</p>

  <p class="block_11">“Öyle gibi. Berengar ‘Finis Africae’ terimini kullanmıştı; Malachi’yi öylesine çileden çıkaran anlatım buydu. Finis, son oda olabilir, meğer ki...” bir ünlem çıktı ağzından: “Clonmacnois’nın yedi kilisesi aşkına! Bir şeyin farkına varmadın mı?”</p>

  <p class="block_11">“Neyin?”</p>

  <p class="block_11">“Geri dönelim, başladığımız 5 odasına!”</p>

  <p class="block_11"><i class="calibre2">Super thronos viginti quatuor</i> ayetinin yazılı olduğu birinci kör odaya döndük. Dört geçidi vardı bu odanın. Biri, sekizgende bir penceresi olan Y odasına açılıyordu. Biri, yapının dış yüzü boyunca YSPANIA sırasını sürdüren P odasına açılıyordu. Kule yönündeki geçit, az önce içinden geçip buraya geldiğimiz E odasına açılıyordu. Sonra bir kör duvar geliyordu, son olarak da, U baş harfinin bulunduğu ikinci bir kör odaya açılan geçit. S odası, aynalı olan odaydı - neyse ki hemen sağımdaki duvardaydı, yoksa gene korkuya kapılırdım.</p>

  <p class="block_11">Haritama dikkatle bakınca, bu odanın özelliğinin ayrımına vardım. Öteki üç kulenin tüm öteki kör odaları gibi, bu odanın da ortadaki yedigen odaya açılması gerekiyordu. Eğer açılmıyorsa, yedigene giriş, bitişikteki kör odadan, U odasından olmalıydı. Ama bir geçitle, iç sekizgene bakan bir penceresi olan bir T odasına açılan; bir başka geçitle de, S odasına bağlanan bu odanın öteki üç duvarı dolaplarla doluydu. Çevremize bakınca şimdi haritadan da açıkça görülen durumu doğruladık; mantıksal nedenlerle olduğu kadar tam bir simetri sağlama nedeniyle de bu kulede yedigen bir oda olmalıydı; ama yoktu.</p>

  <p class="block_11">“Yok,” dedim.</p>

  <p class="block_11">“Olmaması olanaksız. Eğer olmasaydı, öteki odalar daha büyük olurdu; oysa bu odalar aşağı yukarı öteki uçlardaki odaların biçiminde. Yedigen oda var, ama ulaşılamaz.”</p>

  <p class="block_11">“Duvarlarla mı çevrili?”</p>

  <p class="block_11">“Belki de. Ve işte finis Africae, işte, şimdi ölmüş olan o meraklıların çevresinde dolaştıkları yer. Duvarlarla çevrili; ama bu, bir geçit olmadığı anlamına gelmez. Tersine, kesinlikle bir geçit var; Venantius bu geçidi bulmuştu ya da Adelmo’dan yerini öğrenmişti; o da Berengar’dan. Venantius’un notlarını bir kez daha okuyalım.”</p>

  <p class="block_11">Binişinin altından Venantius’un kâğıdını çıkarıp yeniden okudu: “Putun üstündeki kol, dördün birincisinde ve yedincisinde çalışıyor.” Çevresine bakındı: “Elbette! <i class="calibre2">Idolum</i><sup class="calibre3"><sup class="noteref" id="back_note_270"><a class="calibre4" href="../Text/index_split_333.html#note_270" title="270">270</a></sup></sup>, aynadaki imge; Venantius, <i class="calibre2">bizim dilimiz</i>den<sup class="calibre3"><sup class="noteref" id="back_note_271"><a class="calibre4" href="../Text/index_split_334.html#note_271" title="271">271</a></sup></sup> çok Yunanca düşünüyordu; bu dilde, <i class="calibre2">eidolon</i>, hortlak anlamına geldiği kadar imge anlamına da gelir; ayna bizim çarpıtılmış imgemizi yansıtıyor: Dün gece biz bile hortlak sandık onu! Peki ya, <i class="calibre2">supra speculum</i><sup class="text_4"><sup class="noteref" id="back_note_272"><a class="calibre4" href="../Text/index_split_335.html#note_272" title="272">272</a></sup></sup> dört ne olabilir? Yansıtan yüzey üzerinde bir şey mi? Öyleyse, aynada yansıyan ve Venantius’un tanımına uyan bir şeyi görebilmek için belli bir açıda durmalıyız...”</p>

  <p class="block_11">Her yönü denedik, ama sonuç alamadık. Bizim imgelerimizin ötesinde, ayna, lambanın güçlükle aydınlattığı odanın geri kalan bölümünün çapraşık çizgilerini yansıtıyordu.</p>

  <p class="block_11">“Öyleyse,” diye düşünüyordu William, “<i class="calibre2">supra speculum</i> sözcükleriyle aynanın arkasını anlatmış olabilir... Bu da bizi bitişik odaya geçmeye zorluyor; çünkü bu aynanın bir kapı olduğuna hiç kuşku yok...”</p>

  <p class="block_11">“Ayna ortalama bir adam boyundan daha yüksekti; sağlam bir meşe çerçeveyle duvara asılmıştı. Ona her türlü dokunduk; tırnaklarımızı çerçeveyle duvar arasına sıkıştırarak parmaklarımızla bastırmayı denedik; ama ayna duvarın bir parçasıymış gibi sağlamdı, taş gibiydi.</p>

  <p class="block_11">“Aynanın arkasında değilse, <i class="calibre2">super speculum</i><sup class="text_4"><sup class="noteref" id="back_note_273"><a class="calibre4" href="../Text/index_split_336.html#note_273" title="273">273</a></sup></sup> olabilir,” diye mırıldandı William; kolunu kaldırıp ayak parmaklarının ucunda yükseldi, elini çerçevenin eksik kenarında gezdirdi. Tozdan başka’ bir şey bulamadı.</p>

  <p class="block_11">“Hem,” diye düşünüyordu, William neşesiz, “aynanın arkasında bir oda olsa bile, aradığımız ve, ötekilerin aradıkları kitap o odada değil artık; çünkü önce Venantius, sonra da Berengar Tanrı bilir nereye alıp götürdü onu.”</p>

  <p class="block_11">“Ama belki Berengar onu buraya geri getirmiştir.”</p>

  <p class="block_11">“Hayır, o akşam biz kitaplıktaydık ve her şey onun, kitabın çalınmasından bir süre sonra, aynı gece, hamamda öldüğünü gösteriyor; yoksa ertesi gün onu gene görürdük. Neyse... Şimdilik finis Africae’nin yerini saptadık; kitaplığın haritasını geliştirmek için tüm gerekli öğelere de sahibiz. Kabul etmelisin ki, labirentin gizemlerinin çoğu artık aydınlatıldı. Biri dışında tümü diyebilirim. Sanırım Venantius’un elyazmasını bir kez daha dikkatle okursam başka incelemelerden daha çok ayrıntı elde edebileceğim.</p>

  <p class="block_11">Labirentin gizemini, içeriden çok dışarıdan daha iyi çözdüğümüzü gör dün. Bu akşam çarpık imgelerimizin karşısında sorunun çözümüne varamayacağım. Hem ışık da gücünü yitiriyor. Gel, haritayı betimlememize yarayacak olan öteki belirtileri de işaretleyelim.”</p>

  <p class="block_11">Buluşlarımızı elimdeki haritaya kaydederek öteki odalardan geçtik. Yalnızca matematik ve astronomi yazılarına ayrılmış olanlara rastladık; kimilerindeyse hiç tanımadığımız harflerle yazılmış, belki de Hindistan’dan gelme elyazmaları vardı. IUDAEA ve AEGYPTUS sözcüklerini oluşturan, içiçe geçme iki sıra odada dolaştık. Özetle, okuru çözdüğümüz şifrelerin ayrıntılarıyla yormamak için, sonradan bunları haritada kesin olarak işaretleyince, kitaplığın gerçekten de yer yörüngesine göre tasarlanıp düzenlendiğine inandığımızı söyleyeceğim. Kuzeyde ANGLIA ve GERMANI vardı; batı duvarı boyunca GALLIA’yla birleşiyor, sonra batı uçta HIBERNIA’yı, güney duvarına doğru da (Klasik Latinlerin cenneti!) ROMA’yı ve YSPANIA’yı oluşturuyordu. Sonra güneyde LEONESE, AEGYPTUS geliyor, bunlar doğuya doğru IUDAEA ve FONS ADAE’yi oluşturuyorlardı. Doğuyla kuzey arasında, duvar boyunca, ACAIA -William’ın dediği gibi, Yunanistan’ı belirtmek için iyi bir simge; gerçekten de bu dört odada, yığınla putperest antik çağ şair ve filozofu vardı.</p>

  <p class="block_11">Harflerin sıralanışı tuhaftı; bazan tek bir yönde gidiyor, bazan geriye doğru, bazan da çember biçiminde; daha önce de söylediğim gibi, sık sık bir harf iki ayrı sözcüğü oluşturmaya yarıyordu (bu durumda, odada bir konuya ayrılan bir dolap, bir de başka bir konuya ayrılan bir dolap bulunuyordu). Ama bu düzenlenişte olağanüstü bir kural aramanın anlamı olmadığı açıktı. Kütüphanecinin belli bir yapıtı bulmasını sağlayan anımsatıcı bir düzendi bu yalnızca. Bir kitabın, dördüncü Acaiae’de olduğunu söylemek, onun Acaiae sözcüğünün başındaki A harfinin bulunduğu odadan başlayarak sayıldığında dördüncü odada olduğu anlamına geliyordu; kitabı bulmak için, kütüphanecinin, izleyeceği yolu, ister kavisli ister düz olsun, ezbere bildiği anlaşılıyordu. Örneğin, ACAIA, dörtgen biçiminde yerleştirilmiş dört odadan oluşuyordu; yani ilk A harfi aynı zamanda sonuncu A harfi oluyordu; biz bile kısa zamanda öğrenmiştik bunu. Böylece, kör duvarların düzenini hemen anladık. Örneğin doğudan gelindiğinde, ACAIA’nın odalarından hiçbiri, ondan sonraki odaların hiçbirine açılmıyordu: Labirent, o noktada son buluyordu; yeniden kuzey kulesine ulaşmak için öteki üç odadan geçmek gerekiyordu. Ama doğal olarak, kütüphaneciler, FONS’dan girince, diyelim ki ANGLIA’ya gitmek için, AEGYPTUS, YSPANIA, GALLIA ve GERMANI’den geçmek gerektiğini iyi biliyorlardı.</p>

  <p class="block_11">Kitaplıktaki verimli keşif gezimiz bunlar ve bunlara benzer başka güzel buluşlarla sona erdi. Ama oradan, hoşnut (az sonra anlatacağım başka olaylara katılmak üzere) çıkmaya hazırlandığımızı söylemeden önce, okurlarıma bir itirafta bulunmalıyım. Keşif gezimize, başlangıçta, bu gizemli yerin anahtarını bulmak için çıktığımızı, ama konu ve düzenlenişlerine göre işaretlediğimiz odalarda oyalanırken, tıpkı gizemli bir anakara ya da bir terra incognita keşfedermişçesine, çeşitli türde kitapları karıştırdığımızı söyledim. Genellikle bu keşif ikimizin görüş birliğiyle gerçekleşti; William’la ben aynı kitapları karıştırıyorduk; ben en tuhaf olanları ona gösteriyordum, o da anlayamadığım birçok şeyi açıklıyordu bana.</p>

  <p class="block_11">Ama bir an geldi ki, LEONES denen güney kulesindeki odalarda dolaşırken, üstadım tuhaf optik çizimleri olan Arapça yapıtlarla dolu bir odada durdu; o akşam bir değil, iki lambamız olduğu için ben de merakla bitişik odaya girdim; kitaplığın yasalarını koyanların bilgi ve sağduyusuyla, okunmak için kesinlikle hiç kimseye verilemeyecek kitapların bir duvar boyunca toplandığının ayrımına vardım; çünkü bu kitaplar çeşitli biçimlerde bedensel ve ruhsal hastalıklara ilişkindi ve hemen hemen tümü de kâfir bilim adamlarınca yazılmışlardı. O sırada gözüm bir kitaba ilişti; büyük değildi, ama konudan çok uzak (Allahtan!) minyatürlerle süslenmişti; çiçekler, asmalar, çift çift hayvanlar, bazı sağaltıcı otlar. Başlığı <i class="calibre2">Speculum amoris</i>’ti;<sup class="calibre3"><sup class="noteref" id="back_note_274"><a class="calibre4" href="../Text/index_split_337.html#note_274" title="274">274</a></sup></sup> Bolognalı Maximus tarafından yazılmıştı: tümü de aşk hastalığıyla ilgili birçok başka kitaptan alıntılar vardı içinde. Okurun anlayacağı gibi, hastalıklı merakımın uyanması çok sürmedi. Kitabın başlığı bile, sabahtan beri uyuşmuş olan zihnimi yeniden kızın imgesiyle tutuşturmaya yetti.</p>

  <p class="block_11">Bütün gün kendi kendime bu düşüncelerin aklı başında, dengeli bir çömeze yakışmadığını söyleyerek sabahki düşüncelerimi geri itmeye çalışmıştım; öte yandan, dünün olayları zihnimi oyalayacak ölçüde zengin ve yoğun olduğundan isteğim yatışmıştı; öyle ki, geçici bir tedirginlikten başka bir şey olmayan o duygudan artık kurtulduğuma bile inanıyordum. Oysa o kitabı görmek bile, “<i class="calibre2">de te fabula narratur</i>”<sup class="calibre3"><sup class="noteref" id="back_note_275"><a class="calibre4" href="../Text/index_split_338.html#note_275" title="275">275</a></sup></sup> dedirtmeye yetti ve sandığımdan çok daha fazla aşk hastası olduğumu gösterdi. Sonradan öğrendiğime göre, hekimlikle ilgili kitapları okurken, insan hep bu kitaplarda sözü edilen acıları duyduğuna inandırırmış kendini. William’ın odaya girip böyle kendimi kaptırmış ne okuduğumu sormasından korktuğum için kaçamak bir göz attığım o sayfaları okumak bile bu hastalığa yakalandığıma kesinlikle inandırdı beni; hastalığın belirtileri öylesine iyi tanımlanmıştı ki, bir yandan (üstelik birçok auctoritas’ın şaşmaz yol göstericiliğiyle) hasta olduğumu görmek kaygılandırırken, bir yandan da, durumun böyle canlı bir biçimde betimlendiğini görmek sevindiriyordu beni; hasta olsam bile, aynı hastalıktan birçok başka insan da acı çektiğine göre hastalığımın, deyim yerindeyse, normal olduğuna kendimi inandırdım; sözlerinden alıntılar verilen bu yazarlar sanki betimlemeleri için tam da beni örnek almış görünüyorlardı.</p>

  <p class="block_11">İbn-Hazm’ın sayfaları beni çok etkiledi; aşkı, sağaltımı kendi içinde olan, başkaldıran bir hastalık olarak niteliyordu; çünkü bu hastalığa yakalanan insan sağaltılmayı dilemez; aşk acısı çeken iyileşmek istemez; (Tanrı bilir, doğru!) O sabah her gördüğüm şeyin beni niçin böylesine coşkulandırdığını, aşkın, Ancira’lı Basilio’nun da söylediği gibi, insanın içine niçin gözlerinden girdiğini ve - şaşmaz bir gösterge- böyle bir hastalığa yakalanan kimsenin niçin aşırı bir sevinç gösterdiğini, aynı zamanda niçin (o sabah benim yaptığım gibi) kendi kendine olmak istediğim ve yalnızlığı yeğ tuttuğunu, çevresindeki öteki olayların büyük bir tedirginlik ve insanın dilini bağlayan bir şaşkınlığa yol açtığım anladım... İçtenlikli bir sevdanın, sevdiğini görmesi engellendiği zaman sararıp solduğunu, sonunda yatağa düştüğünü, bazan hastalığın beyne egemen olduğunu, bu duruma gelen kimsenin aklını yitirip abuk sabuk şeyler söylediğini okuyunca korkuya kapıldım (henüz o aşamaya gelmediğim açıktı; çünkü kitaplığı keşfettiğimiz sırada zihnim oldukça uyanıktı). Ama hastalığın kötüye gittiği zaman ölüme yol açabileceğini kaygıyla okudum ve kendi kendime, kızın bana verdiği sevincin, ruhun sağlığına gereken ilgiyi göstermeksizin, bedenin yüce bir biçimde kurban edilmesine değip değmeyeceğini sordum.</p>

  <p class="block_11">Basilio’nun bir başka alıntısına daha rastladım; buna göre “<i class="calibre2">qui animam corpori per vitia conturbationesque commiscent, utrinque quod habet utile ad vitam necessarium demoliuntur, animamque lucidam ac nitidam carnalium voluptatum limo perturbant, et corporis munditiam atque nitorem hac ratione miscentes, inutile hoc ad vitae officia ostendunt</i>.”<sup class="calibre3"><sup class="noteref" id="back_note_276"><a class="calibre4" href="../Text/index_split_339.html#note_276" title="276">276</a></sup></sup> Doğrusu hiç düşmek istemediğim bir durum.</p>

  <p class="block_11">Daha sonra, Ermiş Hildegard’ın bazı sözlerinden, o gün duyduğum ve kızın yokluğundan kaynaklanan tatlı acı duygusuna yorduğum hüznün, cennetteki o uyumlu ve kusursuz durumundan ayrılan bir insanın duyduğu duyguya tehlikeli bir biçimde benzediğini, bu “<i class="calibre2">nigra et amara</i>”<sup class="calibre3"><sup class="noteref" id="back_note_277"><a class="calibre4" href="../Text/index_split_340.html#note_277" title="277">277</a></sup></sup> karasevdanın, yılan ıslığından ve Şeytan’ın esininden doğduğunu öğrendim. Bu görüşe onun gibi bilgili olan - kâfirler de katılıyordu; çünkü Ebu Bekir Muhammed ibn Zekeriyya er-Razi’ye yorulan satırlar ilişti gözüme: Er Razi, <i class="calibre2">Liber continens’</i>de, sevi hüznünü, kurbanını tıpkı bir kurt gibi davranmaya iten kurt hastalığıyla bir tutuyordu. Tanımı boğazımı sıktı: Sevdalıların önce dış görünüşleri değişime uğruyordu; görme yetileri azalıyor, gözleri çukurlaşıyor, gözyaşları tükeniyor, dilleri yavaş yavaş kuruyor ve üstünde kabarcıklar beliriyor, tüm gövdeleri kurumuş, sürekli susuzluk çekiyorlardı; o zaman bütün günlerini yüzükoyun yatarak geçiriyorlar, yüzlerinde ve kaval kemiklerinde köpek ısırığına benzer izler beliriyor, sonunda geceleri tıpkı kurtlar gibi mezarlıklarda dolaşıyorlardı.</p>

  <p class="block_11">Son olarak, büyük İbni Sina’nın alıntılarını okuyunca durumumun ciddiliğinden kuşkum kalmadı. İbni Sina aşkı, insanın karşı cinsten birinin yüz çizgilerini, el kol devinimlerini ve davranışlarını durup durup düşünmekten doğan sürekli bir hüzün düşüncesi olarak tanımlıyordu (İbni Sina durumumu ne canlı bir gerçeklikle betimlemişti!): Bir hastalık olarak doğmuyordu, ama doyurulmazsa bir saplantıya dönüşüyordu (peki öyleyse, ben niçin bir saplantıya kapılmıştım; ben ki, Tanrı bağışlasın, doyuma ulaşmıştım! Yoksa, dün gece olan şey aşkın doyumu değil miydi? Öyleyse bu hastalık nasıl doyuruluyordu?) Sonunda gözkapakları durmadan seğirir, soluk düzensizleşir, hasta bir güler bir ağlar, nabız hızlanırdı (benim nabzım da hızlı atıyordu ve bu satırları okurken soluğum tutuluyordu!) İbni Sina, bir insanın sevdalı olup olmadığını anlamak için daha önce Galen’in önerdiği şaşmaz bir yöntem salık veriyordu: Hastanın bileğini tutun ve karşı cinsten birçok ad sayın; sonunda hangi adın nabzı hızlandırdığını bulursunuz. Üstadımın ansızın içeriye girip kolumu yakalamasından, damarlarımın atışından gizimi anlamasından korkuyordum; bundan çok büyük bir utanç duydum... Ne yazık ki, İbni Sina, ilaç olarak iki sevgiliyi evlilik bağıyla birleştirmeyi öneriyordu; o zaman hastalık geçiyordu. Hiç kuşku yok, zeki de olsa bir kâfirdi o; çünkü hiçbir zaman iyileşmemeye yazgılı - daha doğrusu, kendi seçimiyle ya da yakınlarının akıllıca seçimleriyle, kendini hiçbir zaman hastalanmamaya yazgılı kılan bir Benedikten çömezinin durumunu hesaba katmıyordu. Neyse ki İbni Sina Cluny tarikatını düşünmese de, birleştirilmeleri olanaksız sevdalıları düşünüyor, köklü bir sağaltma yöntemi olarak sıcak banyoları öğütlüyordu (Berengar, ölmüş Adelmo için duyduğu sevda hastalığından kurtulmak mı istemişti? Ama insan kendi cinsinden birine tutulabilir miydi, bu yalnızca hayvanca bir kösnü müydü yoksa? Belki de dün gece benim duyduğum kösnü hayvanca değildi? Hayır, elbette değildi, diyordum kendi kendime, çok tatlı bir duyguydu - sonra hemen ardından, yanılıyorsun Adso, Şeytan’ın yanıltmasıydı o, çok hayvancaydı; hayvan gibi davranmak günahını işledin, şimdi bunun farkında değilmiş gibi davranmakla daha çok günah işliyorsun!) Ama sonra, gene İbni Sina’ya göre, başka yollar olduğunu da okudum: Örneğin vakitlerini sevilen kadını karalamakla geçiren yaşlı ve uzman kadınların yardımına başvurmak -öyle görünüyor ki, bu konuda yaşlı kadınlar erkeklerden daha uzman. Belki de çözüm buydu; ama manastırda yaşlı kadın bulamazdım ki (genç de yoktu ya zaten); böylece, bir rahipten, onu bana kötülemesini istemekten başka çare yoktu, ama kimden? Hem sonra, bir rahip dedikoducu bir kocakarı kadar kadınları tanıyabilir miydi? Arabın önerdiği son çözüm, utanç verici bir doğru yola getirme yöntemiydi; çünkü mutsuz sevdalıyı birçok köle kızla birleştirmeyi öneriyordu; bir çömez için hiç de uygun olmayan bir çare. Peki, diye sordum kendi kendime sonunda, genç bir rahip sevdadan nasıl kurtulabilir? Gerçekten de onun için hiç kurtuluş yok mudur? Yoksa Severinus’a ve onun sağaltıcı otlarına mı başvurmalıydım? Villanova’lı Arnaldo’dan bir bölüm buldum sonunda; William’ın büyük bir saygıyla söz ettiğini işittiğim bir yazardı bu; sevda hastalığının, insan organizması kendini aşırı nem ve sıcaklık içinde bulduğu zaman, aşırı miktarda sıvı ve havadan doğduğunu öne sürüyordu; çünkü aşırı derecede çoğalan (üretici tohumu üreten) kan, aşırı miktarda tohum üretilmesine, bir “<i class="calibre2">complexio venerea</i>”ya<sup class="calibre3"><sup class="noteref" id="back_note_278"><a class="calibre4" href="../Text/index_split_341.html#note_278" title="278">278</a></sup></sup> yol açıyor, kadında ve erkekte yoğun bir birleşme isteği yaratıyordu. Beynin orta karıncığının arkasında yer alan bir değerlendirme özelliği vardır (bu da nesi?) diye sordum kendi kendime); bunun amacı, nesnelerin içindeki, duyularla algılanamayan yönelimleri algılamaktır; duyularla algılanan nesneye yönelik istek gereğinden güçlü olursa, bu değerlendirme yetisi allak bullak olur ve yalnızca sevilen insanın imgesiyle beslenir; o zaman tüm ruhu ve bedeni bir ateş kaplar, insan bir hüzünlenir bir neşelenir; çünkü (umutsuzluk anlarında bedenin en derin yerlerine inen ve deriyi donduran) ısı sevinç anlarında yüzeye çıkar, yüzü yalazlandırır. Arnaldo’nun önerdiği sağaltma yöntemi, sevilen nesneye kavuşma inancının ve umudunun yitirilmesine çalışmaktan, böylece düşüncenin ondan uzaklaşmasını sağlamaktan ibaretti.</p>

  <p class="block_11">Öyleyse ben iyileştim; ya da iyileşme yolundayım, dedim kendi kendime; çünkü düşüncelerimin nesnesini yeniden görme, görsem bile ona kavuşma, kavuşsam da ona yeniden sahip olma, ona yeniden sahip olsam bile rahiplik durumum ve ailemin durumunun bana yüklediği görevlerden ötürü, onu yanımda tutma umudum çok azdı, hatta hiç yoktu... Kurtuldum, dedim kendi kendime ve kitabı kapattım, kendime çekidüzen verdim; tam o sırada William içeri giriyordu. Gizi (daha önce anlattığım gibi) çözülmüş olan labirente doğru gezimizi sürdürdük ve o an için saplantımı unuttum.</p>

  <p class="block_11">Görüleceği gibi, kısa bir süre sonra bu saplantıya yeniden yakalanacaktım, ama (ne yazık ki!) çok daha değişik koşullar altında.</p>

  <p class="block_18"><br class="calibre6" id="calibre_pb_39" /></p>
</body>
</html>
