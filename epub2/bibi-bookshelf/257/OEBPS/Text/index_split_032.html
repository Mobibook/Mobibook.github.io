<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_15" id="id_Toc405308370">DÖRDÜNCÜ GÜN</p>

  <p class="block_19" id="id_Toc405308371"><span class="text_2">ALACAKARANLIK<br class="calibre5" /></span> <i class="calibre2">William ve Severinus Berengar’ın cesedini inceliyorlar, dilinin kara olduğunu görüyorlar, boğulmuş bir adamda olağan olmayan bir şey. Sonra çok şiddetli zehirler ve eski bir hırsızlık olayı üstüne tartışıyorlar.</i></p>

  <p class="block_3"> </p>

  <p class="block_11">Başrahip’e nasıl haber verdiğimizi, tüm manastırın dua saatinden önce nasıl uyandığını, korku çığlıklarını, herkesin yüzündeki yılgınlık ve acıyı, haberin tüm ova halkına nasıl yayıldığını, hizmetçilerin haç çıkararak dualar ettiklerini anlatarak uzatmayacağım. O sabah ilk ayinin kurallara uygun olarak yapılıp yapılmadığını, kimlerin katıldığını bilmiyorum. William’la Severinus’u izledim; Berengar’ın cesedini sardırıp hastanede bir masanın üstüne uzattırdılar.</p>

  <p class="block_11">Başrahip ve öteki rahipler gittikten sonra, bitki uzmanı ve üstadım, tıp adamlarının soğukkanlılığıyla cesedi uzun uzun incelediler.</p>

  <p class="block_11">“Boğularak ölmüş,” dedi Severinus, “hiç kuşku yok. Yüz şişmiş, karın gergin...”</p>

  <p class="block_11">“Ama başka biri tarafından boğulmamış,” dedi William, “öyle olsaydı katille boğuşurdu; fıçının çevresine sıçramış suların izini görürdük. Oysa her şey düzenli ve temizdi; sanki Berengar su ısıtmış, fıçıyı doldurmuş ve kendi isteğiyle içine uzanmış gibi.”</p>

  <p class="block_11">“Bu beni şaşırtmıyor,” dedi Severinus, “Berengar’ın çırpınma nöbetleri vardı; ılık banyonun bedenin ve ruhun çarpıntılarını yatıştırdığını birkaç kez ben söylemiştim ona. Hamamı yakmak için benden izin istemişti bir iki kez. Bu gece de aynı şeyi yapmış olabilir...”</p>

  <p class="block_11">“Dün gece,” dedi William, “çünkü cesedi -görüyorsun- en az bir gün suda kalmış...”</p>

  <p class="block_11">“Dün gece de olabilir,” diye ona katıldı. Severinus. William o gecenin olayları hakkında biraz bilgi verdi ona. Gizlice yazı salonuna girdiğimizi söylemedi, ama bazı olayları saklayarak, bizden bir kitap alan gizemli birini izlediğimizi anlattı. Severinus, William’ın gerçeğin yalnızca bir bölümünü anlattığını anladı, ama başka soru sormadı. Eğer gizemli hırsız oysa, duyduğu tedirginliğin Berengar’ı dinginliği yatıştırıcı bir banyoda aramaya itmiş olabileceğini söyledi. Berengar’ın yaratılıştan çok duyarlı olduğunu, bazan bir tersliğin ya da heyecanın onda ürpermelere, soğuk soğuk terlemeye yol açtığını anlattı; gözleri dışarı uğruyor, yere düşüyor, beyazımsı bir salya akıyordu ağzından.</p>

  <p class="block_11">“Ne olursa olsun,” dedi William, “buraya gelmeden önce başka bir yere gitmiş; çünkü çaldığı kitabı hamamda görmedim.”</p>

  <p class="block_11">“Evet,” diye doğruladım heyecanla, “yerde, fıçının yanında duran giysisini ben kaldırdım, ama büyük bir cismin izine rastlamadım.”</p>

  <p class="block_11">“Aferin,” diye gülümsedi William bana. “Demek ki, daha önce bir başka yerdeymiş; sonra da heyecanını yatıştırmak için, belki de araştırmalarımızdan kaçmak için hamama süzülüp kendini suya gömdüğünü kabul etmemiz gerek. Severinus, sence hastalığı onun bayılıp suda boğulmasına yol açmış olabilir mi?”</p>

  <p class="block_11">“Olabilir,” dedi Severinus kararsız. “Öte yandan, eğer her şey iki gece önce olmuşsa, leğenin çevresine sular sıçramış, sonra da kurumuş olabilir. Bu nedenle, zorla boğulduğu olasılığını bir yana bırakamayız.”</p>

  <p class="block_11">“Doğru,” dedi William. “Sen hiç öldürülmüş birinin, başkası onu boğmadan önce giysilerini çıkardığını gördün mü?” Severinus başını salladı; bu görüşün pek büyük bir değeri yokmuş gibi. Birkaç saniyeden beri cesedin ellerini inceliyordu. “Tuhaf şey...” dedi.</p>

  <p class="block_11">“Ne?”</p>

  <p class="block_11">“Önceki gün Venantius’un cesedinin kanları temizlendikten sonra elini inceledim; bir şey dikkatimi çekti; o zaman pek de önem vermemiştim buna. Venantius’un sağ elinin iki parmağının boğumları kararmıştı; sanki siyah bir şeyle boyanmış gibi. Hatta, üçüncü parmakta da belli belirsiz bir iz var. O zaman, Venantius’un yazı salonunda mürekkeplere dokunmuş olduğunu düşünmüştüm...”</p>

  <p class="block_11">“Çok ilginç,” dedi William, düşünceli, Berengar’ın parmaklarına yakından bakarak. Tanyeri ağarıyordu; içerideki ışık hâlâ güçsüzdü; üstadımın merceklerinin yokluğundan ötürü sıkıntı çektiği açıktı. “Çok ilginç,” diye yineledi. Başparmakla işaret parmağının uçları kararmış, orta parmağın yalnızca iç kısmı belli belirsiz kararmış. Ama sol elde de daha belirsiz izler var; en azından işaret parmağıyla başparmakta.”</p>

  <p class="block_11">“Yalnız sağ elde olsaydı, küçük ya da ince uzun bir şey tutmuş olduğu söylenebilirdi...”</p>

  <p class="block_11">“Bir kalem ucu gibi. Ya da bir tüy. Ya da bir böcek. Bir yılan. Bir kutsal ekmek kabı. Ya da bir baston. Birçok şey olabilir. Ama eğer öteki elde de lekeler varsa, bir kupa da olabilir; sağ el kupayı sıkı sıkı tutarken, sol el de daha az bir güçle ona yardımcı olur...”</p>

  <p class="block_11">Severinus ölünün parmaklarını hafif hafif ovuyordu, ama kara leke çıkmıyordu. Ellerine eldiven giymiş olduğunu farkettim; belki de zehirli maddelerle uğraşırken kullanıyordu onları. Kokladı, ama koku alamadı. “Size, böyle izler bırakabilecek birçok bitki (ve maden) adı sıralayabilirim. Kimileri öldürücü, kimileri değildir. Minyatürcülerin parmaklarında bazan altın tozları olur...”</p>

  <p class="block_11">“Adelmo bir minyatürcüydü,” dedi William. “Sanırım cesedi örselendiği için parmaklarını incelemeyi düşünmedin. Ama bunlar, Adelmo’ya ait olan bir şeye dokunmuş olabilirler.”</p>

  <p class="block_11">‘ “Doğrusu bilmiyorum,” dedi Severinus. “İki ölü, ikisinin de parmakları kara. Bundan ne çıkarabilirsin?”</p>

  <p class="block_11">“Hiçbir şey çıkaramıyorum: <i class="calibre2">nihil sequitur geminis ex particularibus unquam.</i><sup class="calibre3"><sup class="noteref" id="back_note_218"><a class="calibre4" href="../Text/index_split_281.html#note_218" title="218">218</a></sup></sup> İki olayın da aynı kurala uyması gerekir. Örneğin, dokunanın parmaklarını karartan bir madde vardır...”</p>

  <p class="block_11">Tasımı böbürlenerek tamamladım: “...Venantius ve Berengar’ın parmakları kararmış; <i class="calibre2">ergo</i><sup class="calibre3"><sup class="noteref" id="back_note_219"><a class="calibre4" href="../Text/index_split_282.html#note_219" title="219">219</a></sup></sup>, ikisi de bu maddeye dokunmuşlar!”</p>

  <p class="block_11">“Aferin Adso,” dedi William, “ne yazık ki, tasımın geçerli değil, çünkü aut semel aut iterum medium generaliter esto<sup class="calibre3"><sup class="noteref" id="back_note_220"><a class="calibre4" href="../Text/index_split_283.html#note_220" title="220">220</a></sup></sup>, oysa bu tasımda, ara önerme hiç de tümel gibi görünmüyor. Bu da öncülü iyi seçmediğimizi gösteriyor. Şöyle dememeliydim: Belli bir maddeye dokunan herkesin parmakları kara olur. Çünkü o maddeye dokunmadıkları halde parmakları kara olan kimseler de olabilir. Şöyle demeliydim: Parmakları kara olan herkes, yalnızca parmakları kara olan herkes, kesinlikle, verili bir maddeye dokunmuştur. Venantius, Berengar vb. Böylece bir Darii birinci tasım biçiminin mükemmel bir üçüncü kipini elde ederiz.”</p>

  <p class="block_11">“Öyleyse yanıtı bulduk,” dedim sevinçle.</p>

  <p class="block_11">“Yazık, Adso, tasımlara ne kadar da güveniyorsun! Elimizde yalnızca yeni bir soru var. Yani, Venantius ile Berengar’ın aynı şeye dokundukları varsayımını ortaya attık; kuşkusuz akla yakın bir varsayım. Ama bir kez birçok başka madde arasında yalnızca bir maddenin bu sonucu doğurduğunu tasarladığımızda (ki bu da daha kanıtlanmadı), bunun ne olduğunun ve bu kimselerin onu nerede bulduklarını ya da ona niçin dokunduklarını bilmiyoruz. Hem sonra, dikkat et, onları ölüme götüren şeyin, dokundukları bu madde olup olmadığını da bilmiyoruz. Bir delinin altın tozuna dokunan herkesi öldürmek istediğini düşün. Onları öldürenin altın tozu mu olduğunu söyleyeceğiz?”</p>

  <p class="block_11">Kafam karıştı. Mantığın evrensel bir silah olduğuna inanmıştım her zaman; şimdiyse mantığın geçerliğinin onun nasıl kullanıldığına bağlı olduğunun bilincine varıyordum. Öte yandan, üstadımla birlikte olduğumdan beri farkına varmıştım ki (sonraki günlerde daha da iyi anladım bunu), mantık önce içine girmek, sonra da dışına çıkmak koşuluyla birçok şeye yarayabilirdi.</p>

  <p class="block_11">İyi bir mantıkçı olmadığı kesin olan Severinus, bu arada kendi deneyimlerine göre düşünüyordu: “Doğanın gizemleri nasıl çeşitliyse, zehirler evreni de çeşitlidir,” dedi. Duvarlar boyunca sıralanan rafların üstüne, birçok cildin yanına dizilmiş, daha önce hayran kaldığımız bir dizi kavanoz ve şişeyi gösterdi. “Daha önce de söylediğim gibi, bu otların birçoğu gerektiği gibi ve gerekli miktarda karıştırılırsa öldürücü içkiler ve merhemler yapmak için kullanılabilir. İşte şurada, datura stramonium, güzelavrat otu, baldıran: Bunlar, uyku da verebilir, heyecan da, ya da her ikisini birden; bunlar özenle alınırsa çok iyi ilaçlardır, ama aşın dozlarda ölüme yol açabilirler...”</p>

  <p class="block_11">“Ama bunların hiçbiri parmaklarda iz bırakmaz mı?”</p>

  <p class="block_11">“Kanımca hiçbiri bırakmaz. Hem sonra öyle maddeler vardır ki, mideye inince tehlikeli olur; kimileri de deride etkisini gösterir. Akçöpleme, koparmak için tutan kimsede kusmaya yol açabilir. Giritotuyla geyikotu, çiçek açtıkları zaman onlara dokunan bahçıvanları şarap içmiş gibi sarhoş eder. Karaçöplemeyse bir kezcik bile dokununca sürgüne neden olur. Bazı bitkiler yürek çarpıntısına, bazıları beyin zonklamasına, bazıları ses kısıklığına yol açar. Öte yandan, engerek yılanının zehiri, kana karışmasına olanak Vermeksizin deriye sürülecek olursa, yalnızca belli belirsiz bir kızarıklığa yol açar... Bir kez bir bileşim göstermişlerdi bana; bir köpeğin art ayaklarının içine, cinsel organının çevresine sürünce bacakları kaskatı kesiliyor, hayvan kısa zamanda çırpınışlar içinde ölüyor...”</p>

  <p class="block_11">“Zehirler üstüne çok şey biliyorsun,” dedi William, beğendiğini yansıtan bir sesle. Severinus birkaç saniye onun gözlerinin içine baktı: “Bir hekimin, bir bitki uzmanının, insan sağlığı bilimlerini öğrenen birinin bilmesi gereken şeyler bunlar.”</p>

  <p class="block_11">William uzun uzun düşündü. Sonra Severinus’tan, ölünün ağzını açıp diline bakmasını rica etti. Severinus’un merakı uyandı; hekimlik sanatında kullandığı araçlardan birini, ince bir spatulayı alıp William’ın dediğini yaptı: “Dili de siyah!”</p>

  <p class="block_11">“Demek böyle,” diye mırıldandı William. “Parmaklarıyla bir şey yakalayıp yutmuş... Bu, az önce sözünü ettiğin, deriden işleyerek öldüren zehirlerin olasılığını ortadan kaldırır. Ama bizim çıkarsamalarımızı kolaylaştırmaz. Çünkü şimdi hem Berengar, hem de Venantius’un kendi istekleriyle yaptıkları bir eylemi düşünmek zorundayız; rastlantısal, dalgınlık ya da düşüncesizlikten ileri gelmeyen bir eylem. Bir şey yakalayıp ağızlarına atmışlar; ne yaptıklarını bilerek...”</p>

  <p class="block_11">“Bir yiyecek? Bir içki?”</p>

  <p class="block_11">“Belki. Belki de... ne bileyim, bir çalgı, örneğin bir flüt...”</p>

  <p class="block_11">“Saçma,” dedi Severinus.</p>

  <p class="block_11">“Elbette saçma. Ama hiçbir varsayımı bir yana bırakmamalıyız; ne denli olmayacak gibi görünürse görünsün. Neyse, şimdi zehirli maddeye dönelim. Zehirleri senin kadar iyi bilen birisi buraya gizlice girse ve otlarından bazılarını kullanarak, parmaklarda ve dilde o lekelere yol açabilecek öldürücü bir merhem yapabilir miydi? Yiyeceklere ya da içeceklere karıştırılabilen, bir kaşığa ya da ağza konan herhangi bir şeye bulaştırılabilen bir merhem?”</p>

  <p class="block_11">“Evet,” diye kabul etti Severinus, “ama kim? Hem sonra, bu varsayımı kabul etsek bile, zehiri iki zavallı kardeşimize nasıl içirmiş olabilir?”</p>

  <p class="block_11">Doğrusu ben de, Venantius’un, ya da Berengar’ın, birinin gizemli bir maddeyle yanlarına gelip onları bunu yemeye ya da içmeye razı etmesine izin verebileceklerini tasarlayamıyordum. Ama William bu tuhaflığa şaşmış görünmüyordu. “Bunu sonra düşünürüz,” dedi, “çünkü şimdi senin henüz aklına gelmeyen bir olayı anımsamaya çalışmanı istiyorum; ne bileyim, otların konusunda sana sorular sormuş olan birini; hastaneye kolayca girebilen birini...”</p>

  <p class="block_11">“Bir dakika,” dedi Severinus, “çok eskiden, yıllar önce uzak ülkelere yolculuk yapmış bir rahibin bana verdiği çok güçlü bir maddeyi bu raflardan birinde saklıyordum. Neden yapıldığım bilmiyordu; kuşkusuz bitkilerden, ama kimileri bilinmeyen bitkilerden. Yapışkan, sarımsı bir görünüşü vardı; ama bana ona dokunmamamı öğütledi; çünkü dudaklara değecek olursa, kısa sürede insanı öldürüyordu. Rahip bana, çok az miktarda yutulsa bile, yarım saat içinde büyük bir bitkinliğe yol açtığını, sonra el ve ayakların yavaş yavaş tutmaz olduğunu, sonunda insanın öldüğünü söyledi. Yanında taşımak istemediği için onu bana armağan etti. Uzun süre sakladım; çünkü bir yolunu bulup denemek istiyordum. Derken bir gün büyük bir fırtına koptu. Yardımcılarımdan biri, bir çömez, hastanenin kapısını açık bırakmıştı; fırtına şimdi içinde bulunduğumuz odayı allak bullak etti. Şişeler kırıldı, sıvılar yerlere döküldü, otlar, tozlar ortalığa saçıldı. Eşyalarımı yeniden düzene koymak için tam bir gün uğraştım; cam kırıklarını ve artık işe yaramaz otları attırmaktan başka bir şey için kimseden yardım istemedim. Sonunda sana sözünü ettiğim şişenin eksik olduğunu gördüm. Önce kaygılandım; sonra şişenin kırıldığına ve öteki çöplere karıştığına karar verdim. Hastanenin döşemesini ve rafları iyice yıkattım...”</p>

  <p class="block_11">“Peki, şişeyi fırtınadan birkaç saat önce görmüş müydün?”</p>

  <p class="block_11">“Evet... Yok, hayır, şimdi düşünüyorum da. Bir dizi kavanozun arkasında gizlenmişti; yerinde duruyor mu diye her gün bakmıyordum...”</p>

  <p class="block_11">“Öyleyse, anladığım kadarıyla, fırtınadan çok önce de, senin haberin olmadan birisi onu aşırmış olabilir mi?”</p>

  <p class="block_11">“Şimdi düşünüyorum da, evet, kuşkusuz.”</p>

  <p class="block_11">“Şu senin çömezin onu çalmış, sonra da fırtınadan yararlanarak kapıyı açık bırakıp eşyalarının karışmasına yol açmış olabilir mi?”</p>

  <p class="block_11">Severinus çok heyecanlanmış göründü: “Elbette, evet. Hem yalnız bu değil; olup bitenleri düşündükçe, fırtınanın ne denli sert olursa olsun, her şeyi böylesine altüst etmesine şaşmıştım. Birinin fırtınadan yararlanıp odayı altüst ettiğini ve rüzgârın yapabileceğinden daha çok zarar verdiğini söyleyebilirim!”</p>

  <p class="block_11">“Çömez kimdi?”</p>

  <p class="block_11">“Adı Agostino’ydu. Ama geçen yıl, öteki rahipler ve hizmetçilerle birlikte, kilisenin önyüzündeki yontulan temizlerken iskeleden düşüp öldü. Hem sonra, fırtına çıkmadan önce kapıyı açık bırakmadığına yemin üstüne yemin etmişti. Öfkeye kapılıp onu olaydan sorumlu tutan bendim. Belki de gerçekten suçsuzdu.”</p>

  <p class="block_11">“Demek sendeki zehiri bilen üçüncü bir kişi daha var; hem de bir çömezden çok daha usta biri. Zehirden kime söz etmiştin?”</p>

  <p class="block_11">“Bunu anımsamıyorum. Kuşkusuz Başrahip’e söylemiştim; böyle tehlikeli bir maddeyi saklamak için ondan izin istemiştim. Birine daha söylemiştim; belki de kitaplıkta; çünkü zehir konusunda bir şeyler öğrenebilmek için şifalı otlarla ilgili kitap arıyordum.”</p>

  <p class="block_11">“Ama sanatın için yararlı kitapları yanında sakladığını bana söylememiş miydin?”</p>

  <p class="block_11">“Evet, birçoğunu yanımda saklıyorum,” dedi, odanın bir köşe: sinde yirmi otuz kadar kitapla yüklü birkaç rafı göstererek. “Ama o zaman yanımda alıkoyamadığım bazı kitapları arıyordum; hem Malachi birçok kitabı bana göstermekte öylesine isteksizdi ki, Başrahip’ten izin almak zorunda kaldım.” Sesi alçaldı, benim işitmemden çekiniyor gibiydi. “Biliyor musun, kitaplığın gizli bir köşesinde, kara büyü kitapları ve tılsımlı içki tarifeleri de saklı. Bir vicdan görevi olarak bu yapıtlardan birkaçına bakabildim; o zehirin ve işlevlerinin bir tanımına rastlayacağımı umuyordum. Ama boşuna.”</p>

  <p class="block_11">“Demek Malachi’ye sözünü ettin.”</p>

  <p class="block_11">“Elbette, kesin olarak ona sözünü ettim; belki yardımcısı Berengar’a da. Ama hemen sonuç çıkarmaya kalkma; belki konuşurken başka rahipler de vardı orada, anımsamıyorum; bilirsin, bazan yazı salonu oldukça kalabalık olur...”</p>

  <p class="block_11">“Kimseden kuşkulandığım yok. Ne olmuş olabileceğini anlamaya çalışıyorum yalnızca; olayın kesinlikle birkaç yıl önce olduğunu söylüyorsun; bu durumda, böylesine uzun bir zaman sonra kullanacağı bir zehiri bu kadar önceden çalmış olması garip. Kanlı bir taslağı uzun zaman karanlıkta kurup duran kötü bir zihni düşündürüyor bu.”</p>

  <p class="block_11">Severinus, yüzünde bir yılgınlık anlatımıyla, haç çıkardı. “Tanrı tüm günahlarımızı bağışlasın!” dedi.</p>

  <p class="block_11">Yapılacak başka yorum kalmamıştı. Cenaze töreni için hazırlanması gereken Berengar’ın ölüsünü yeniden örttük.</p>

  <p class="block_11"><br class="calibre5" />
   </p>

  <p class="block_9" id="calibre_pb_32"> </p>
</body>
</html>
