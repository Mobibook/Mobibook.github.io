<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_29"><span class="text_3" id="id_Toc405308380">BEŞİNCİ GÜN</span></p>

  <p class="block_16" id="id_Toc405308381"><span class="text_2">TANSÖKÜMÜ<br class="calibre5" /></span><i class="calibre2">İsa’nın yoksulluğu kardeşçe tartışılıyor.</i></p>

  <p class="block_17"> </p>

  <p class="block_11">Geceki olaylardan sonra yüreğim binbir acıyla kıvranarak beşinci günün sabahı, tansökümü ayini çanları çalarken kalktım; William beni sarsarak, az sonra iki heyetin toplanacaklarını anımsatıyordu. Hücrenin penceresinden dışarı baktım; ama hiçbir şey göremedim. Bir gün önceki sis, ovayı baştanbaşa kaplayan sütümsü bir örtüye dönüşmüştü.</p>

  <p class="block_11">Dışarı çıkar çıkmaz, manastırı daha önce hiç görmediğim gibi gördüm; yalnızca belli başlı birkaç yapı, kilise, Aedificium, toplantı salonu uzaktan seçilebiliyordu; belli belirsiz, gölgeler gibi de olsa; geri kalan yapılarsa ancak birkaç adım yakından görülebiliyordu. Nesnelerin ve hayvanların biçimleri, sanki ansızın boşluktan çıkıyormuş gibiydi; insanlar sisin içinden önce hortlaklar gibi boz renkli beliriyorlar, sonra yavaş yavaş ve ancak güçlükle tanınabiliyorlardı.</p>

  <p class="block_11">Kuzey ülkelerinde doğduğum için bu havanın yabancısı değildim; başka bir zaman olsa, doğduğum yerin ovalarını ve şatolarını tatlılıkla anımsatırdı bana. Ama o sabah havanın durumu acı bir biçimde ruhsal durumuma yakın görünüyordu; sabah uyandığımda duyduğum hüzün toplantı salonuna yaklaştıkça yavaş yavaş çoğaldı.</p>

  <p class="block_11">Yapıya birkaç adım kala, kim olduğunu hemen anlayamadığım birinden ayrılmak üzere olan Bernardo’yu gördüm. Sonra, yanından geçerken onun Malachi olduğunu anladım. Suçüstü yakalanmak istemeyen biri gibi çevresine bakmıyordu. Ama bu adamın yüz anlatımının yaradılıştan, itiraf edilmemiş bir giz saklayan ya da saklamaya çalışan birinin anlatımı olduğunu daha önce söylemiştim.</p>

  <p class="block_11">Beni tanımadı ve uzaklaştı. Merakla Bernardo’yu izledim; belki de Malachi’nin verdiği kâğıtlara göz gezdirdiğini gördüm. Toplantı salonunun eşiğinde, elinin bir devinimiyle, yakında duran okçuların başını çağırdı ve ona bir şeyler fısıldadı. Sonra içeri girdi. Ben de arkasından.</p>

  <p class="block_11">Buraya ilk kez ayak basıyordum; dışarıdan bakıldığında, boyutları gösterişsiz, biçimi özentisizdi; belki de bir yangında kısmen yakılmış eski bir manastır kilisesinin kalıntıları üstünde kısa bir süre önce yapılmış olduğunu farkettim.</p>

  <p class="block_11">İçeri girerken, yeni biçimde, sivri kemerli, süssüz, üstünde renkli camdan bir penceresi olan bir kapının altından geçiliyordu. Ama içeride, eski bir giriş nefinin kalıntıları üstünde sonradan yapılmış bir avluda buluyordunuz kendinizi. Önde, eski biçimde yapılmış, olağanüstü güzellikte yontulmuş, yarım ay biçiminde alınlıklı bir kapı daha vardı. Şimdi yok olmuş eski kilisenin kapısı olmalıydı bu.</p>

  <p class="block_11">Alınlığın yontuları aynı ölçüde güzel, ama sonradan yapılmış kiliseninkiler gibi tedirgin edici değildi. Burada da, alınlığın üstünde, tahtta oturmuş bir İsa vardı; iki yanında, çeşitli durumlarda ve ellerinde çeşitli nesneler tutan, ondan, dünyanın dört bir yanına gidip tüm insanlar arasında İncil’i yayma görevini almış olan on iki havari. İsa’nın başının üstünde, on iki panelden oluşan kemerin içinde ve İsa’nın ayakları dibinde, artsız aralıksız bir heykelcikler dizisi içinde, iyi haberi almaya yazgılı» dünya halkları yansıtılıyordu. Giysilerinden, İbranileri, Kapadokyalıları, Arapları, Hintlileri, Frigyalıları, Bizanslıları, Ermenileri, İskitleri, Romalıları tanıdım. Ama bunların yanı sıra, on iki panelli kemerin üstünde bir kemer oluşturan otuz yuvarlak içinde, yalnızca Physiologus’un ve gezginlerin açık seçik olmayan yazılarında değindikleri bilinmeyen dünyalarda yaşayanlar da vardı. Çoğu bana yabancıydı; bazılarını tanıdım. Örneğin, iki ellerinde altışar parmak bulunan hayvanlar, ağaçların özleriyle kabukları arasında oluşan kurtçuklardan doğma kır tanrıları, denizcileri baştan çıkaran, kuyrukları pul pul denizkızları, yeraltında mağaralar kazarak kendilerini güneşin yakıcılığına karşı koruyan kapkara Etiyoplar, belden yukarısı insan, belden aşağısı eşek olan santorlar, bir kalkan büyüklüğünde tek gözleri olan sikloplar, başı ve göğsü bir genç kızınki gibi, karnı bir dişi kurdun karnı, kuyruğu yunusbalığının kuyruğu gibi olan Scilla, bataklıklarda ve Epigmagrides Irmağı’nda yaşayan kıllı Hintliler, havlamadan tek sözcük bile söylemeyen köpek başlılar, tek bacakları üstünde hızla koşan ve güneşten korunmak istedikleri zaman kocaman ayaklarını tıpkı bir şemsiye gibi açan sciopodlar, ağızsız, burunlarıyla soluk alan ve yalnızca havayla yaşayan Yunanistan’lı astomatlar, sakallı Ermeni kadınları, pigmeler, başsız doğan, karınlarında ağızları, omuzlarında gözleri olan, bazılarının blemmi de dedikleri epistigi; boyları üç metreyi aşan, saçları topuklarına dek inen, omurgalarının bitiminde bir inek kuyruğu olan, deve gibi toynaklı Kızıl Deniz’li dişi canavarlar, topukları arkaya dönük, bu yüzden de ayak izlerine bakarak onları izleyenin gideceği yere değil, hep başladığı yere vardığı canavarlar, üç başlı insanlar, gözleri lamba gibi ışık saçan adamlar, gövdeleri insan gövdesi, başları çok çeşitli hayvanların başları olan, Circe adasında yaşayan canavarlar...</p>

  <p class="block_11">Kapının üstünde bunların ve başka olağanüstü yaratıkların yontuları vardı. Ama bunların hiçbiri tedirginlik uyandırmıyordu insanda; çünkü yeryüzünün kötülüklerini ya da cehennemin işkencelerini simgelemek için yapılmamışlardı; tersine iyi haberin tüm bilinen dünyaya ulaştığı, bilinmeyen dünyaya yayılmakta olduğu gerçeğinin kanıtlarıydı bunlar; kapı, bunlar için, İsa’nın sözünde sağlanan birliğin görkemli evrenselliğinin muştucusuydu.</p>

  <p class="block_11">Bu eşiğin ötesinde, İncil’in karşıt yorumlarından ötürü birbirlerine düşman olmuş adamların bugün belki de görüş ayrılıklarını uzlaştırmayı başaracakları toplantı için iyi bir alâmet, diye düşündüm. Hıristiyanlık tarihi için böylesine önemli olayların yeralacağı bir sırada, kişisel sorunlarımdan ötürü acı çektiğim için güçsüz bir günahkâr olduğumu söyledim kendi kendime. Alınlığın taşında doğrulanan barış ve yüce dinginlik sözünün yanında benim acılarımın ne denli önemsiz kaldığını gördüm. Güçsüzlüğüm için Tanrı’dan beni bağışlamasını diledim; eşikten daha erinçli atladım.</p>

  <p class="block_11">İçeri girer girmez, iki heyetin tüm üyelerinin yarım daire biçiminde konmuş bir dizi sırada karşı karşıya oturduklarını gördüm; iki tarafı birbirinden, başında Başrahip’le Bertrando’nun oturdukları bir masa ayırıyordu.</p>

  <p class="block_11">Not almak için kendisini izlediğim William, Michele’nin adamları ve Avignon sarayından öteki Fransiskenlerin bulundukları Minoritlerin tarafına oturttu beni; çünkü toplantının İtalyanlarla Fransızlar arasında bir düello değil, tümü de Papalık sarayına sağlam bir Katolik bağıyla birleşmiş olan, Fransisken Kural’ını destekleyenler ve onları eleştirenler arasında bir tartışma olması gerekiyordu.</p>

  <p class="block_11">Cesena’lı Michele’nin yanında Perugia Ruhani Meclisi’ne katılmış olan Aquitania’li Arnaldo, Newcastle’lı Hugh ve rahip William Alnwick vardı; sonra Kaffa Piskoposu ve Berengario Talloni, Bergamo’lu Bonagrazia ve Avignon sarayından başka Minoritler geliyordu. Karşı tarafta Avignon mezunu Lawrence Decoin, Padova Piskoposu ve Paris’te tanrıbilimci olan Jean d’Anneaux oturuyorlardı. Bernando Gui’nin yanında, suskun ve düşünceli, İtalya’da Giovanni Dalbena diye anılan, Dominiken Jean de Baune vardı. William’ın söylediğine göre, bu adam yıllarca önce Narbona’da sorgucuymuş; orada birçok Beghini ve Pinzocheri’yi yargılamış; ama İsa’nın yoksulluğuna ilişkin bir yargıyı suçlayınca, kentin manastırında lektör olan Berengario Talloni ona başkaldırmış ve Papa’ya başvurmuş. Ioannes o sırada bu konuda kararsızmış; bu nedenle her ikisini de tartışmak üzere sarayına çağırtmış; hiçbir sonuca varamamışlar. Böylece, kısa bir süre sonra, Fransiskenler Perugia Ruhani Meclisi’nde daha önce sözünü ettiğim tavrı almışlar. Son olarak, Avignon’luların yanında, aralarında Alborea Piskoposu’nun da bulunduğu daha başkaları da vardı.</p>

  <p class="block_11">Oturum Abbone tarafından açıldı. Abbone, bu fırsattan yararlanak son olayları özetledi. Efendimizin doğumundan sonra 1322 yılında, Cesena’lı Michele’nin başkanlığında Perugia’da toplanan Minoritler Genel Kurulu’nun, İsa’nın kusursuz bir yaşam örneği vermek, havarilerinin de onun öğretisine uymak için, ister mal varlığı ister erk olsun, ortaklaşa hiçbir şeye sahip olmadıklarını ve bu gerçeğin, kutsal kitapların çeşitli bölümlerinden çıkarsandığı gibi, Katolik inanç ve öğretisinin özünde bulunduğunu, olgun ve bağlılık dolu bir kararlılıkla ortaya koymuşlardı. Bunun için, her türlü iyeliğin yadsınması erdemli ve kutsaldı ve ilk militan kilise kurucuları bu kutsal yasaya uymuşlardı. Viyana Danışma Kurulu da 1312’de bu gerçeği benimsemiş, Papa Ioannes’in kendisi, 1317’de, Minoritlerin durumuna ilişkin <i class="calibre2">Quorundam exigit</i> diye başlayan buyruğunda, bu Kurul’un kararlarım ermişçe oluşturulmuş, aydınlık, sağlam ve olgun diye yorumlamıştı. Bunun üzerine Perugia Meclisi piskoposluğun her zaman sağlam öğreti olarak onaylamış olduğu şeylerin, her zaman kabul edilmiş sayılması, hiçbir biçimde bunlardan ayrılınmaması gerektiğini öne sürerek Danışma Kurulu’nun kararını kutsal tanrıbilim üstatları, İngiltere’den William Birader, Almanya’dan Heinrich Birader, Aquitania’dan Arnaldo Birader, eyalet papazları ve Ruhani Meclis üyelerinin imzaları ve Ruhani Meclis üyesi, Fransa Papazı Nicholas Birader, doktora öğrencisi William Bloc Birader, başpapaz ve dört eyalet papazı, Bologna’dan Tommaso Birader, Ermiş Francesco’nun eyaletinden Pietro Birader, Castello’dan Fernando Birader ve Turonia’lı Simon Birader’in mühürleriyle onaylamaktan başka bir şey yapmadı. “Ancak,” diye ekledi Abbone, “ertesi yıl papa, <i class="calibre2">Ad conditorem canonum</i> buyruğunu çıkardı; Bergamolu Bonagrazia Birader, bu kararnamenin tarikatının çıkarlarına aykırı olduğunu öne sürerek papalığa başvurdu; bunun üzerine Papa kararnameyi asılı bulunduğu Avignon’un büyük kilisesinin kapısından indirdi ve birkaç yerini değiştirdi. Ama gerçekte kararnameyi daha da sertleştirmişti; hemen ardından Bonagrazia Birader’in bir yıl tutuklanması bunun kanıtıdır. Papalığın sert tutumu konusunda kuşkuya yer yoktu; çünkü aynı yıl Perugia meclisinin tezlerini kesinlikle mahkûm eden o çok ünlü <i class="calibre2">Cum inter nonnullos</i>’u çıkardı.”</p>

  <p class="block_11">Bu noktada, Kardinal Bertrando, incelikle Abbone’nin sözünü keserek, 1324’de, işleri karıştırmak ve papalığa sorun çıkarmak için Bavyera’lı Ludwig’in, nasıl Sachsenhausen bildirisiyle işe karıştığını, bu bildiride, hiçbir sağlam neden yokken, Perugia’nın tezlerinin benimsendiğinin (“Üstelik,” diye vurguladı Bertrando ince bir gülümseyişle, “İmparator’un kendisinin hiç de uygulamadığı bir yoksulluğu böylesine coşkuyla alkışlaması anlaşılır bir şey değildi.”), Ludwig’in, Efendimiz Papa’ya karşı çıktığının, onu, <i class="calibre2">inimicus pacis</i><sup class="calibre3"><sup class="noteref" id="back_note_280"><a class="calibre4" href="../Text/index_split_343.html#note_280" title="280">280</a></sup></sup> diye nitelendirdiğinin, skandallar ve anlaşmazlıkları körükleme eğiliminde olduğunu söylediğinin ve sonunda ondan sapkın, hatta sapkınlığa önayak olan biri diye söz ettiğinin anımsanması gerektiğini söyledi.</p>

  <p class="block_11">“Hiç de değil,” diye araya girmeye çalıştı Abbone.</p>

  <p class="block_11">“Özde öyleydi,” dedi kuru bir sesle Bertrando. Sonra Efendimiz Papa’yı, <i class="calibre2">Quia quorundam</i> buyruğunu çıkarmak ve sonunda Cesena’lı Michele’yi sert bir biçimde huzuruna çağırmak zorunda bırakan şeyin, kesinlikle İmparator’un bu işe yersiz olarak karışması olduğunu ekledi. Michele hasta olduğunu öne sürerek -bundan kimse kuşkulanmıyordu- bağışlanmasını dileyen mektuplar gönderdi ve kendi yerine Giovanni Fidanza Birader’le Perugia’dan Umile Custodia Birader’i yolladı. Ancak, dedi Kardinal, Perugia’lı Papa yanlıları Papa’ya, Michele Birader’in hastalıktan çok uzak olduğunu, Bavyera’lı Ludwig’le haberleştiğini bildirmişlerdi. Ne olursa olsun, olan olmuştu ve şimdi Michele çok iyi ve dingin görünüyordu ve kendisini Avignon’da bekliyorlardı. Ancak, diye itiraf ediyordu Kardinal, her iki taraftan akıllı adamların şimdi yaptıkları gibi, Michele’nin sonunda Papa’ya ne söyleyeceğini önceden tartmak daha iyiydi; çünkü herkesin amacı, işleri alevlendirmek değil, sevecen bir babayla ona bağlı oğulları arasında var olması için hiçbir neden olmayan ve o zamana değin yalnızca, ister İmparator’la olsun, ister onların vekilleri, Kutsal Ana Kilise’yle hiçbir ilişkileri olmayan çağımızın laik insanlarının karışmasıyla körüklenmiş olan bir anlaşmazlığı kardeşçe çözmekti.</p>

  <p class="block_11">O zaman Abbone söze karıştı ve bir kilise adamı ve kilisenin çok şey borçlu olduğu bir tarikata bağlı bir rahip olmasına karşın (yarım dairenin her iki yanından da bir saygı mırıltısı işitildi), gene de, Baskerville’li William Birader’in daha sonra açıklayacağı birçok nedenden ötürü, İmparator’un bu tür sorunlara yabancı kalması görüşünde olmadığını söyledi. Ama, diye sürdürdü Abbone, görüşmelerin birinci bölümünün, Papa’nın elçileriyle, bu toplantıya katılmakla Papa’nın en bağlı oğulları olduklarını gösteren Ermiş Francesco’nun oğullarının temsilcileri arasında yapılması gene de doğru olacaktı. Bunun için Michele’yi, ya da onun adına konuşacak her kimse onu, Avignon’da nasıl bir tavır almayı düşündüğünü açıklamaya çağırdı.</p>

  <p class="block_11">Michele, aynı Papa’nın 1322 yılında kendisinden yoksulluk sorunu konusunda kapsamlı bir rapor istemiş olduğu Casale’li Ubertino’nun o sabah aralarında bulunmasından büyük sevinç ve heyecan duyduğunu söyledi. Ancak Ubertino, herkesin onda gördüğü açıklık, bilgi ve tutkulu inançla artık değişmez bir biçimde Fransisken tarikatının görüşleri olan görüşlerin başlıca noktalarını en iyi özetleyebilirdi.</p>

  <p class="block_11">Ubertino ayağa kalktı ve daha konuşmaya başlar başlamaz, onun hem vaiz hem de saray mensubu olarak niçin böyle büyük bir heyecan uyandırdığını anladım. Heyecanlı el kol devinimleri, inandırıcı sesi, büyüleyici gülümseyişi, açık seçik ve tutarlı mantığıyla, konuştuğu sürece, dinleyicilerini kendine bağladı. Perugia’nın öne sürdüğü tezleri destekleyen nedenler üzerinde çok bilimsel bir konuşmaya başladı. Her şeyden önce, İsa’nın ve havarilerinin ikili bir durum içinde olduklarının kabul edilmesi gerekiyordu; çünkü Yeni Ahit kilisesinin önde gelen din adamları olduklarını, bu nedenle de, harcama ve dağıtma yetkisi bakımından, Havarilerin İşleri’nin dördüncü babında yazılı olduğu gibi, yoksullara ve kilise papazlarına verme yetkisine sahiptiler; bunu hiç kimse yadsımıyordu. Ancak, ikinci olarak, İsa ve Havariler, hür türlü dinsel yetkinliğin temeli, bu dünyayı tam anlamıyla küçümseyen bireyler olarak ele alınmalıdırlar. Bu bakımdan, iki türlü sahip olma ortaya konmaktadır; bunlardan biri laik ve dünyasaldır ki, imparatorluk yasaları bunları, “<i class="calibre2">in bonis nostris</i>”<sup class="calibre3"><sup class="noteref" id="back_note_281"><a class="calibre4" href="../Text/index_split_344.html#note_281" title="281">281</a></sup></sup> sözcükleriyle tanımlar; çünkü biz, savunduğumuz ve bizden alındığında da üstünde hak iddia ettiğimiz mallara bizim diyoruz. Bu nedenle, insanın kendi iyeliğindeki şeyleri, onları almaya kalkışan birine karşı, imparatorluk yargıcına başvurarak laik ve dünyasal anlamda savunması başka bir şeydir (İsa’yla havarilerinin nesnelere bu anlamda sahip olduklarını öne sürmek sapkınlıktır; çünkü Matta’nın beşinci bapta söylediği gibi, her kim seni dava edip gömleğini almak isterse, üstündeki giysiyi de çıkarıp ona ver. Luka da altıncı bapta farklı bir şey söylemiyor: Burada İsa her türlü yetkeyi ve hükmetmeyi yadsıyor ve havarilerinin de aynı şeyi yapmalarını buyuruyor; sonra Matta’nın yirmi dördüncü babına bakın; burada Petros, Efendimize, onu izlemek için her şeyi bıraktıklarını söyler); ama dünyasal şeylere, ortak kardeşçe iyilik amacıyla, bir başka biçimde de sahip olunabilir; bu biçimde, İsa ve öğrencileri, doğar hakla bazı nesnelere sahiptiler; bu hakka bazılarınca <i class="calibre2">jus poli</i><sup class="calibre3"><sup class="noteref" id="back_note_282"><a class="calibre4" href="../Text/index_split_345.html#note_282" title="282">282</a></sup></sup>, yani insan tarafından düzenlenmeksizin, usa uygun olan doğayı destekleyen göksel hak denmektedir; <i class="calibre2">jus fori</i><sup class="calibre3"><sup class="noteref" id="back_note_283"><a class="calibre4" href="../Text/index_split_346.html#note_283" title="283">283</a></sup></sup> ise, insanların aralarındaki antlaşmadan doğan haktır. Nesnelerin ilk bölünüşünden önce, iyelik bakımından bunların tümü de, şimdi olduğu gibi hiç kimsenin malı sayılmayan ve kim alırsa onun olan nesneler gibiydi ve bir anlamda bütün insanlar için ortaktı; ancak ilk günahtan sonra atalarımız nesnelerin iyeliğini bölüşmeye başladılar; böylece şimdi bildiğimiz anlamda dünyasal sahiplikler başladı. Ama İsa ve Havariler nesnelere birinci anlamda sahiptiler; yalnızca giysileri, ekmek ve balıkları vardı ve Pavlos’un Timoteos’a birinci mektubunda söylediği gibi: yiyeceğimiz ve örtüneceğimiz varsa, onlarla yetineceğiz. Bu nedenle, İsa ve Havarileri bu nesnelerin iyeliğine sahip değildiler, onları kullanıyorlardı; mutlak yoksullukları olduğu gibi kalıyordu. Bu, Papa II. Nicholas tarafından <i class="calibre2">Exiit qui seminat</i> buyruğuyla kabul edilmişti.</p>

  <p class="block_11">Bunun üzerine, karşı taraftan Jean d’Anneaux ayağa kalkarak, Ubertino’nun tutumunun kendisine, hem usa, hem de Kutsal Betik’in doğru yorumuna aykırı göründüğünü söyledi. Çünkü, ekmek ve balık gibi kullanılarak tüketilen mallarda, basit bir kullanım hakkı ya da doğrudan kullanımdan söz edilemez; yalnızca tüketimden söz edilebilir; inananlar, ilkel kilisede sahip oldukları her şeye, Resullerin İşleri’nin ikinci ve üçüncü baplarından çıkarıldığı gibi Hıristiyan olmadan önce sahip oldukları biçimde sahiptiler; Kutsal Ruh’un yeryüzüne inmesinden sonra Havariler’in Yahudiye’de çiftlikleri vardı; mal varlığı olmadan yaşama andı, insanın yaşamak için gereksinim duyduğu şeyleri kapsamaz; öte yandan Petros her şeyi bıraktığını söylerken, mal varlığını yadsımış olduğunu söylemek istemiyordu; Âdem nesnelere sahipti; efendisinden para alan uşak kuşkusuz onu ne kullanır, ne de tüketir; Minoritlerin her zaman başvurdukları ve Minorit rahiplerinin işlerine yarayan şeyleri, onların mülkiyetine sahip olmaksızın yalnızca kullandıklarını ortaya koyan <i class="calibre2">Exiit qui seminat</i>’ın sözcükleri, kullanılarak tüketilmeyen şeylerden söz etse gerektir; gerçekten de, eğer <i class="calibre2">Exiit</i> tüketilen şeyleri içine alsaydı, olanaksız bir şeyi desteklemiş olurdu; doğrudan kullanım, hukuksal mülkiyetten ayırt edilemez; maddesel nesnelere, ona dayanılarak sahip olunan her insanca hak, kralların yasalarında bulunmaktadır; İsa bir ölümlü olarak ana rahmine düştüğü andan başlayarak tüm dünyasal mallara sahip oldu; Tanrı olarak da, Baba’dan her şeyin evrensel denetimini aldı; o giysilerin, yiyeceklerin, haç parasının ve inançlıların sundukları şeylerin sahibiydi; eğer yoksul idiyse, mal varlığı olmadığı için değil, mal varlığının ürünlerini almadığı için yoksuldu; çünkü faiz alınmadıkça bir şeyin yalnızca hukuksal denetimine sahip olmak sahip olanı zengin kılmaz; son olarak <i class="calibre2">Exiit</i> başka şeyler söylemiş olsa bile Roma Papalığı, inanç ve sağtöreye ilişkin her şeyde kendinden önce gelenlerin kararlarını geri alabilir, hatta onlara ters düşen savlar öne sürebilir.</p>

  <p class="block_11">Bu noktada, Kaffa Piskoposu, Jerome Birader, sözcüklerinin uzlaşımcı görünmesine çalışmasına karşın sakalı öfkeden titreyerek hışımla ayağa kalktı. Bana oldukça karışık gelen kanıtlar öne sürmeye başladı. “Kutsal Pedere ve kendime söyleyeceklerimi, kendisinin doğrulamasına sunuyorum; çünkü Ioannes’in İsa’nın vekili olduğuna gerçekten inanıyorum; bu itirafımdan ötürü de Araplar tarafından yakalandım. Sözlerime, bir gün rahipler arasında, Melchizedek’in babasının kim olduğu konusunda çıkan tartışmada büyük bir bilginin anlattığı olaya değinerek başlayacağım. O zaman kendisine bu konuda soru sorulan Copes Birader başını salladı ve dedi ki: ‘Yazıklar olsun sana Copes, çünkü sen yalnızca Tanrı’nın aramanı buyurmadığı şeyleri arıyorsun ve O’nun buyurduğu şeyleri savsaklıyorsun.’ İşte, verdiğim örnekten kolayca çıkarsanabileceği gibi, İsa ve Kutsal Bakire ve Havariler’in ne kişisel olarak ne de ortaklaşa hiçbir şeyleri olmadığı öylesine açıktır ki, İsa’nın aynı zamanda hem insan hem de Tanrı olmasını anlamak bundan daha az açık seçiktir; ama gene de, birincisinin doğruluğunu yadsıyan bir kimsenin ikincisini de yadsıması gerektiği açık görünüyor bana!”</p>

  <p class="block_11">Bunları üstünlük kazanmışçasına söyledi; William’ın gözlerini gökyüzüne kaldırdığını gördüm. Sanırım Jerome’un tasımını oldukça kusurlu bulmuştu; ona hak vermemezlik edemem, ama Jean de Baune’un öfkeli ve aykırı savı bana daha da yanlış göründü; İsa’nın yoksulluğuna ilişkin her şeyi öne süren bir kimsenin gözle görüleni (ya da görülmeyeni) doğruladığım, oysa İsa’nın hem insan hem Tanrı oluşunun ancak inançla tanımlanabileceğini, bu nedenle de bu iki önermenin birbiriyle karşılaştırılamayacağını söyledi.</p>

  <p class="block_11">Jerome yanıtında, kendisine karşı çıkan adamdan daha da sertti: “Yok, hayır sevgili Birader,” dedi. “Bence tam tersi doğru; çünkü tüm Kutsal Betikler, İsa’nın yiyip içen bir insan olduğunu ve çok açık seçik muziceleriyle onun aynı zamanda Tanrı olduğunu açıklıyorlar; bütün bunlar apaçık gözler önündedir.”</p>

  <p class="block_11">“Büyücüler ve kâhinler de mucizeler yaratırlar,” dedi Baune de kendini beğenmişçesine.</p>

  <p class="block_11">“Doğru,” diye yanıtladı Jerome, “ama büyü sanatıyla yaparlar bunu. İsa’nın mucizelerini büyü sanatıyla gerçekleştirilen mucizelerle bir mi tutmak istiyorsunuz?” Topluluk böyle bir şeyi düşünemeyeceğini hoşgörüyle mırıldandı. “Ve son olarak,” diye sürdürdü Jerome, artık zafere yakın olduğunu duyarak, “Poggetto Kardinali hazretleri, İsa’nın yoksulluğuna inanmayı sapkınlık mı saymak istiyorlar - bu önerme ki, oğulları Fas’tan Hindistan’a giderek vaaz vermiş, kan dökmüş olan Fransisken tarikatı gibi bir tarikatın Kural’ının temelini oluşturur?”</p>

  <p class="block_11">“Pietro Ispano’nun kutsal ruhu,” diye mırıldandı William, “bizi sen koru.”</p>

  <p class="block_11">“Çok sevgili Birader,” diye bağırdı o zaman Belbena, öne doğru bir adım atarak, “dilerseniz, biraderlerinizin kanından söz edin, ama aynı borcun öteki tarikatların dindar kişilerince de ödendiğini unutmayın...”</p>

  <p class="block_11">“Kardinal hazretlerine saygım sonsuzdur,” diye bağırdı Jerome, “ama hiçbir Dominiken kâfirlerle savaşırken ölmemiştir; oysa yalnızca benim zamanımda dokuz Minorit şehit edildi!”</p>

  <p class="block_11">O zaman, Alborea’nın Dominiken piskoposu yüzü kıpkırmızı ayağa kalktı: “Öyleyse, Minoritler Tartaria’ya gelmeden önce, Papa Innocenzo’nun oraya üç Dominiken gönderdiğini kanıtlayabilirim!”</p>

  <p class="block_11">“A, öyle mi?” diye Jerome katıla katıla güldü. “Ben Minoritlerin seksen yıldır Tartaria’da olduklarını, ülkenin her yerinde kırk kiliseleri bulunduğunu, Dominikenlerinse kıyıda yalnızca beş kiliseleri, topu topu da on beş rahipleri olduğunu biliyorum. Bu da sorunu çözer!”</p>

  <p class="block_11">“Hiçbir sorunu çözmez,” diye bağırdı Alborea Piskoposu, “çünkü tıpkı kancıkların encik doğurması gibi, Pinzochero’lar üreten bu Minoritler her şeye sahip çıkıyorlar; şehitlerini öve öve bitiremiyorlar, ama tüm öteki dindarlar gibi güzel kiliseleri, giysileri var; tüm öteki dindarlar gibi mal alıp satıyorlar!”</p>

  <p class="block_11">“Hayır, efendim, hayır,” diye onun sözünü kesti Jerome, “kendi adlarını alıp satmıyorlar onlar; papalığın vekilharçları aracılığıyla alıp satıyorlar; vekilharçların malları var, Minoritlerse yalnızca kullanıyorlar.”</p>

  <p class="block_11">“Öyle mi?” dedi piskopos bıyık altından gülerek. “Peki, sen kaç kez araya vekilharçlar girmeden mal alıp sattın? Bazı çiftliklere ait öyle öyküler biliyorum ki!”</p>

  <p class="block_11">“Eğer öyle yapmışsam, yanlış davranmışım,” diye çabuk çabuk onun sözünü kesti Jerome, “aldığımı tarikata devretmemek benim adıma bir güçsüzlük olmuş olabilir!”</p>

  <p class="block_11">“Saygıdeğer Biraderler,” diye söze karıştı Abbone o zaman, “bizim sorunumuz Minoritlerin yoksul olup olmadıkları değil, Efendimizin yoksul olup olmadığı...”</p>

  <p class="block_11">“Tanrım,” diye yeniden sesini yükseltti Jerome, “bu konuda bıçak gibi keskin bir kanıtım var...”</p>

  <p class="block_11">“Ermiş Francesco, oğullarını koru...” dedi William, pek de inanmaksızın.</p>

  <p class="block_11">“Kanıt şu,” diye sürdürdü Jerome, “ermiş pederlerin öğretisini bizden daha yakından bilen Doğulularla Yunanlılar, İsa’nın yoksulluğuna kesinlikle inanıyorlar. Eğer bu sapkınlıklar ve ayrılıkçılar açık bir gerçeği böyle açıkça destekliyorlarsa, bizler onu yadsıyarak onlardan daha sapkın ve ayrılıkçı mı olmak istiyoruz? Bu Doğulular, içimizden bazılarının bu gerçeğe karşıt görüş öne sürdüğümüzü işitselerdi, onları taşa tutarlardı.”</p>

  <p class="block_11">“Sen ne söylüyorsun?” diye alay etti Alborea piskoposu. “Bunun tam tersini söyleyen Dominikenleri niçin taşa tutmuyorlar öyleyse?”</p>

  <p class="block_11">“Dominikenleri mi? Orada kimse onları görmemiş ki!”</p>

  <p class="block_11">Alborea Piskoposu, yüzü mosmor, Jerome denen bu rahibin belki ancak on beş yıl Yunanistan’da kaldığını, oysa kendisinin çocukluğundan beri orada bulunduğunu söyledi. Jerome, Dominiken Alborea’nın Yunanistan’da bulunmuş olabileceğini, ama piskoposların güzel saraylarında lüks bir yaşam sürdüğünü, oysa bir Fransisken olan kendisinin orada on beş değil, yirmi iki yıl kaldığını ve Konstantinopolis’te İmparator’un huzurunda vaaz verdiğini söyleyerek yanıtladı onu. Bunun üzerine, Alborea, elinde koz kalmayınca, onu Minoritlerden ayıran boşluğu aşmaya çalışarak yüksek sesle, burada yineleme yürekliliğini bulamayacağım sözcüklerle, Kaffa Piskoposu’nun sakalını yolacağını ve erkekliğine kuşku düşürerek o sakalı kırbaç gibi kullanıp göze göz dişe diş yasasına göre onu cezalandıracağını söyledi.</p>

  <p class="block_11">Öteki Minoritler rahip kardeşlerini savunmak için koşup bir barikat oluşturdular; Avignon’lular Dominikene yardım eli uzatmayı yararlı buldular ve (Tanrım, oğullarının en iyilerine sen acı!) ardından Başrahip’le kardinalin boş yere yatıştırmaya çalıştıkları bir kahkaha koptu. Bunu izleyen kargaşalıkta Minoritler ve Dominikenler birbirlerine çok ağır şeyler söylediler; sanki her biri Araplara karşı savaşan bir Hıristiyanmış gibi. Yerlerinde kalanlar, yalnızca, bir yanda William, öte yanda Bernardo Gui’ydi. William üzgün, Bernardo ise neşeli görünüyordu; sorgucunun dudağını kıvıran belli belirsiz gülümsemeye neşe denebilirse.</p>

  <p class="block_11">Alborea Kaffa Piskoposu’nun sakalını çekiştirirken, “İsa’nın yoksulluğunu ortaya koymak ya da yadsımak için öne sürülecek daha iyi bir kanıt yok mu?” diye sordum üstadıma.</p>

  <p class="block_11">“Ama her iki savı da doğrulayabilirsin, sevgili Adso,” dedi William, “gene de hiçbir zaman İncil’e dayanarak İsa’nın giydiği, sonra da eskiyince belki de kaldırıp attığı gömleği malı sayıp saymadığını, sayıyorsa ne dereceye kadar saydığını kanıtlayamazsın. Hem ona bakarsam, Aquino’lu Tommaso’nun mal varlığı öğretisi biz Minoritlerinkinden daha da gözüpektir. Biz diyoruz ki: Hiçbir şeye sahip değiliz, her şeyi kullanıyoruz. O diyordu ki: Kendinizi malik sayın, ama sahip olduğunuz şeylerden yoksun olan biri varsa, ona da kullandırın; bunu iyilik olsun diye değil, görev olarak yapın. Ama sorun İsa’nın yoksul olup olmadığı değil; kilisenin yoksul olmasının gerekip gerekmediği. Yoksulluk bir saraya sahip olup olmamak da değil; daha çok dünyasal sorunlarda yargı yetkisini elde tutmak ya da yadsımak.”</p>

  <p class="block_11">“Öyleyse,” dedim, “İmparator’un, Minoritlerin yoksulluk konusunda söylediklerini böylesine tutmasının nedeni bu.”</p>

  <p class="block_11">“Tastamam. Minoritler, Papa’ya karşı İmparator’un oyununu oynuyorlar. Ama Marsilio ve ben bunu iki yanlı bir oyun olarak görüyor, imparatorluğun bizim görüşümüzü desteklemesini ve bizim insancıl yönetim fikrimize yardımcı olmasını istiyoruz.”</p>

  <p class="block_11">“Sizden konuşmanız istenince bunu söyleyecek misiniz?”</p>

  <p class="block_11">“Söylersem görevimi yerine getirmiş olurum; görevim imparatorluk tanrıbilimcilerinin düşüncelerini ortaya koymaktı. Ama söylersem görevimi başaramamış olurum; çünkü Avignon’da ikinci bir toplantı yapılmasını kolaylaştırmam gerekiyor; oysa Ioannes’in bunları söylemek için benim oraya gitmeme razı olacağını sanmıyorum.”</p>

  <p class="block_11">“Yani?”</p>

  <p class="block_11">“Yani iki karşıt güç arasında sıkışıp kaldım, hangi çuvaldan ot yiyeceğim bilmeyen bir eşek gibi. Sorun şu ki, daha zamanı gelmedi. Marsilio olanaksız bir dönüşüm için saçmalayıp duruyor, ama Ludwig, öncüllerinden daha iyi değil; şimdilik yalnızca Ioannes gibi bir sefile karşı biricik kale olarak kalsa da. Belki de konuşmak zorunda kalacağım; eğer o zamana dek birbirlerini öldürmezlerse. Neyse Adso, bunların hepsini yaz; bugün olanlardan hiç olmazsa bir iz kalsın.”</p>

  <p class="block_11">“Ya Michele?”</p>

  <p class="block_11">“Korkarım boşuna zaman yitiriyor. Kardinal, Papa’nın bir arabuluculuk istemediğini biliyor; Bernardo Gui toplantının başarısızlığa uğrayacağını biliyor; Michele ise ne olursa olsun Avignon’a gideceğini biliyor; çünkü tarikatın Papa’yla tüm bağlarını koparmasını istemiyor. Böylece yaşamını tehlikeye atıyor.”</p>

  <p class="block_11">Biz böyle konuşurken - doğrusu birbirimizin sesini nasıl işitebildiğimizi bilmiyorum- kavga doruğuna ulaştı. Bernardo Gui’nin bir işareti üzerine okçular iki safın yumruk yumruğa gelmesini önlemek için araya girdiler. Ama bir kalenin duvarlarının iki yanındaki kuşatanlarla kuşatılanlar birbirlerine aşağılayıcı sözler ve itirazlar yağdırıyorlardı; benim ülkemde bir tartışma sırasında olduğu gibi sırayla değil, Akdeniz usulünce, tıpkı kudurmuş bir denizin dalgaları gibi, birbirinin üstünden aşarak söylenen bu sözleri, kimin ağzından çıktığım artık ayırdedemediğim için buraya rastgele yazıyorum.</p>

  <p class="block_11">“İncil’de İsa’nın bir para kesesi olduğu yazılı!”</p>

  <p class="block_11">“Kes sesini! Siz o kesenin resmini haçların üstüne bile çiziyorsunuz! Efendimizin Kudüs’e girdikten sonra, her gece Betanya’ya dönüşüne ne diyorsun peki?”</p>

  <p class="block_11">“Efendimiz Betanya’ya gidip orada yatmak istediyse, sen kim oluyorsun da, onun kararını eleştiriyorsun?”</p>

  <p class="block_11">“Hayır, ihtiyar keçi, Efendimiz Betanya’ya dönüyordu; çünkü Kudüs’te bir hana ödeyecek parası yoktu!”</p>

  <p class="block_11">“Bonagrazia, keçi sensin! Efendimiz Kudüs’te ne yiyordu peki?”</p>

  <p class="block_11">“Ölmemek için efendisinin elinden yulaf yiyen bir at, o yulafların iyeliğine mi sahip sence?”</p>

  <p class="block_11">“Görüyor musun? İsa’yı ata benzetiyorsun...”</p>

  <p class="block_11">“İsa’yı, senin sarayında mevkileri parayla alıp satan bir din adamına benzeten sensin asıl, seni gübre çuvalı seni!”</p>

  <p class="block_11">“Öyle mi? Papalık sizin mallarınızı korumak için kaç davayla uğraşmak zorunda kaldı?”</p>

  <p class="block_11">“Kilisenin malları, bizim değil: Biz onları kullanıyorduk yalnız!”</p>

  <p class="block_11">“Yiyip içmek için; kendinize altın heykellerle donatılmış güzel kiliseler yapmak için kullanıyordunuz; sizi ikiyüzlüler sizi, sizi ağırtılmış mezarlar sizi, sizi günah çukurları sizi! Kusursuz yaşamın ilkesi yoksulluk değil, iyiliktir; bunu çok iyi biliyorsunuz!”</p>

  <p class="block_11">“Bunu söyleyen sizin o obur Tommaso’nuz!”</p>

  <p class="block_11">“Ayağını denk al, zındık! Senin obur dediğin adam, kutsal Roma kilisesinin bir ermişidir!”</p>

  <p class="block_11">“Ermişlik kim, o kim! Ioannes Fransiskenleri aşağılamak için ermişlik mertebesine yükseltti onu! Sizin Papa’nız kimseyi ermiş yapamaz; çünkü o bir sapkındır! Dahası, sapkınların önderi!”</p>

  <p class="block_11">“Bunu daha önce de duyduk! Sachsenhausen’de o Bavyera’lı kuklanın yaptığı açıklamayı hazırlayan da sizin Ubertino’nuz!”</p>

  <p class="block_11">“Sözlerine dikkat et, domuz, Babil orospusunun oğlu, öteki orospuların da! O yıl Ubertino’nun İmparator’un yanında olmadığını biliyorsun; Avignon’da, Kardinal Orsini’nin hizmetindeydi; Papa da onu elçi olarak Aragon’a gönderiyordu!”</p>

  <p class="block_11">“Biliyorum, biliyorum, kardinalin sofrasında yoksulluk andı içiyordu; şimdi yarımadanın en zengin manastırında yaptığı gibi! Ubertino, madem orada değildin, yazdıklarını kullanmayı Ludwig’e kim salık verdi?”</p>

  <p class="block_11">“Ludwig yazdıklarımı okuyorsa suç benim mi? Senin gibi cahilin yazdıklarını okuyacak değildi ya!”</p>

  <p class="block_11">“Ben mi cahilim? Sizin kızlarla konuşan Francesco’nuz okumuş muydu?”</p>

  <p class="block_11">“Günaha giriyorsun!”</p>

  <p class="block_11">“Günaha giren sensin, fıçı papazı!”</p>

  <p class="block_11">“Ben böyle bir şey yapmadım, bunu sen de biliyorsun!!!”</p>

  <p class="block_11">“Evet, yaptın, sen ve rahip kardeşlerin; Montefalco’lu Chiara’nın yatağına girdiğin zaman!”</p>

  <p class="block_11">“Tanrı belânı versin! Ben o zaman sorgucuydum; Chiara bir ermiş olarak ruhunu çoktan teslim etmişti...”</p>

  <p class="block_11">“Chiara çevresine ermişlik kokusu yayıyordu, ama sen rahibelere sabah duasını okurken başka bir koku kokluyordun!”</p>

  <p class="block_11">“Devam et, devam et, Tanrı’nın gazabına uğrayacaksın; sen de, o Ostrogot Eckhart’la, Branucerton dediğiniz o İngiliz karabüyücüsü gibi iki sapkını bağrına basan efendin de!”</p>

  <p class="block_11">“Saygıdeğer Biraderler, saygıdeğer Biraderler!” diye bağırıyorlardı Kardinal Bertrando’yla Başrahip.</p>

  <p class="block_18"><br class="calibre6" id="calibre_pb_41" /></p>
</body>
</html>
