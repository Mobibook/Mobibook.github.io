<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_18"><b class="calibre7">Beşinci Gün</b></p>

  <p class="block_19" id="id_Toc405308383"><span class="text_2">ÖĞLE<br class="calibre5" /></span> <i class="calibre2">Severinus ölü bulunuyor; bulmuş olduğu kitap ortada yoktur.</i></p>

  <p class="block_17"> </p>

  <p class="block_11">Hızlı ve telaşlı adımlarla alam geçtik. Okçubaşı bizi hastaneye doğru götürüyordu; oraya varınca yoğun grilik içinde gölgelerin kıpırdadığını seçtik: Koşuşan rahiplerle uşaklardı bunlar; kapının girişini tutmuşlardı.</p>

  <p class="block_11">“Bu silahlı adamları, birçok gizemi aydınlatabilecek birini aramaları için ben gönderdim,” dedi Bernardo. “Şifalı otlar uzmanı olan biraderi mi?” diye sordu Başrahip, şaşkınlıktan dili tutulmuş. “Hayır, şimdi göreceksiniz,” dedi Bernardo içeri doğru yürüyerek.</p>

  <p class="block_11">Severinus’un laboratuvarına girdik; acıklı bir görünüm belirdi gözlerimizin önünde. Talihsiz bitki uzmanının cesedi bir kan gölünün ortasında yatıyordu; başı ezilmişti. Dört bir yanda raflar, fırtınadan altüst olmuş gibiydi: kavanozlar, şişeler, kitaplar, belgeler darmadağınık ortalığa saçılmıştı. Cesedin yanında, bir adam başının en az iki katı büyüklüğünde, ince işlenmiş madenden, tepesinde bir altın haç, kısa, süslü bir üçayak üstüne oturtulmuş bir yerküre duruyordu. Daha önce kapının sol yanındaki masanın üstünde görmüştüm onu.</p>

  <p class="block_11">Odanın öteki ucunda iki okçu kilerciyi kıskıvrak yakalamışlardı; o çırpınıyor, suçsuz olduğunu söylüyordu; Başrahip’in içeri girdiğini görünce bağırışları yükseldi. “Efendim,” diye bağırıyordu, “görünüş benim aleyhimde! Ben içeri girdiğimde Severinus ölmüştü; dilim tutulmuş, bu yıkıma bakarken buldular beni!”</p>

  <p class="block_11">Okçubaşı Bernardo’ya yaklaştı ve ondan izin alıp herkesin önünde bilgi verdi. Okçulara kilerciyi bulup tutuklamaları için buyruk verilmişti; iki saati aşkın bir süredir onu bütün manastırda arıyorlardı. Bu, Bertrando’nun salona girmeden verdiği buyruk olsa gerek diye düşündüm; bu yerin yabancısı olan askerler belki de aramalarım yanlış yerlerde sürdürmüşlerdi; kilercinin, yazgısından habersiz, ötekilerle birlikte ön şahında durduğunun farkına varmamışlardı; öte yandan, sis avlarını daha da güçleştirmişti. Her neyse, okçubaşının sözlerinden, Remigio’nun, ben yanından ayrıldıktan sonra mutfağa doğru gittiği, orada birisinin onu görüp okçulara haber verdiği, onların Aedificium’a Remigio oradan çıktıktan sonra vardıkları, bir anlık bir farkla onu kaçırdıkları anlaşıldı. Mutfakta Jorge vardı; az önce kilerciyle konuşmuş olduğunu söylüyordu. Bunun üzerine okçular bahçe yönünü araştırmışlar, orada sisin içinden tıpkı bir hortlak gibi beliren Alinardo’yu bulmuşlardı; yolunu yitirmişti. Kilerciyi gördüğünü söyleyen Alinardo’ydu; onu az önce hastaneye girerken gördüğünü söylemişti. Okçular oraya gitmişler, kapıyı açık bulmuşlardı. İçeri girer girmez de Severinus’un yerde cansız yattığını, kilercinin telâş içinde rafları karıştırdığını, sanki bir şey arıyormuş gibi eline ne geçtiyse yere attığım görmüşlerdi. Ne olduğunu anlamak kolaydı, diye sözlerini bağladı okçubaşı. Remigio içeri girmiş, bitki uzmanının üstüne atılarak onu öldürmüş, sonra da uğrunda adam öldürdüğü şeyi aramaya koyulmuştu.</p>

  <p class="block_11">Bir okçu yerküreyi yerden alıp Bernardo’ya uzattı. Üçayağın gövde kısmının kavradığı sağlam bir bronz çerçevenin bir arada tuttuğu pirinç ve gümüşten yapılmış zarif halkalar, kurbanın başına olanca ağırlığıyla indirilmişti; vurma sırasında ince halkaların birçoğu parçalanmış ya da bir yana doğru eğilmişti. Kan lekeleri, saç tutamları ve parçalanan beynin dehşet verici parçaları bu yanın, yerkürenin Severinus’un başına indirilen yanı olduğunu gösteriyordu.</p>

  <p class="block_11">William ölümünü doğrulamak için Severinus’un üstüne eğildi. Zavallı adamın başından akan kan dereciklerinin örttüğü gözleri, bir noktaya dikilip kalmıştı; bazı durumlarda olduğunu söyledikleri gibi, katılıp kalmış gözbebeklerinde kurbanın son algılama kırıntısı olarak katilin imgesinin görülüp görülemeyeceğini düşündüm. William’ın, parmaklarında kara lekeler bulunup bulunmadığını anlamak için ölünün ellerine baktığını gördüm; bu kez ölüm nedeninin bambaşka olduğu açıkça görüldüğü halde; ama Severinus’un ellerinde tehlikeli bitkiler, kertenkeleler, bilinmedik böceklerle uğraşırken gördüğüm aynı deri eldivenler vardı.</p>

  <p class="block_11">O sırada Bernardo kilerciye dönmüştü: “Varagine’li Remigio’sun sen, değil mi? Başka suçlamalara dayanarak ve başka kuşkuları doğrulamak için seni adamlarıma arattım; şimdi görüyorum ki iyi yapmışım; ama ne yazık ki çok geç kalmışım. Efendimiz,” dedi Başrahip’e, “kendimi bu son cinayetten neredeyse sorumlu tutuyorum; çünkü dün gece tutuklanan o sefil adamın açıklamalarını dinledikten sonra, bu sabahtan beri bu adamı gözaltında tutmak gerektiğini biliyordum. Ama siz de gördünüz ki sabah başka işlerle uğraştım; adamlarım da ellerinden geleni yaptılar...”</p>

  <p class="block_11">Hazır bulunanların tümünün de işitebilmeleri için yüksek sesle konuşuyordu (bu arada oda tıkabasa dolmuştu; insanlar odanın her yanına doluşmuşlar, ortalığa saçılmış kırılıp dökülmüş eşyalara bakıyorlar, cesedi parmakla gösteriyorlar ve korkunç cinayet üstüne alçak sesle yorum yapıyorlardı); o konuşurken, küçük kalabalığın arasında, sahneyi düşünceli düşünceli izleyen Malachi’ye gözüm takıldı. Tam o sırada sürüklenerek dışarı çıkarılmakta olan kilerci de farketti onu. Okçuların elinden kurtuldu, kendini rahip kardeşinin üstüne attı; onu giysisinden yakalayarak, okçular gelip kendisini yeniden yakalayıncaya dek, yüzyüze, kısaca ve umutsuzca konuştu onunla. Kabaca oradan uzaklaştırıldıktan sonra bir kez daha Malachi’ye dönüp, “Yemin et, ben de yemin ediyorum!” diye bağırdı.</p>

  <p class="block_11">Malachi, uygun sözcükler arıyormuş gibi, hemen yanıtlamadı onu. Sonra kilerci itile kakıla kapının eşiğini aşarken, “Senin aleyhine hiçbir şey yapmayacağım,” dedi.</p>

  <p class="block_11">William’la bakıştık; bu sahnenin ne anlamı olabileceğini sorduk kendi kendimize. Bernardo da görmüştü bunu, ama etkilenmiş görünmüyordu; tersine, sanki sözcüklerini onaylıyormuş ve onunla uğursuz bir suç ortaklığını pekiştiriyormuş gibi Malachi’ye gülümsedi. Sonra, yemeğin hemen ardından açık bir sorgulama için toplantı salonunda ilk mahkemenin kurulacağını açıkladı. Kilerciyi demirci ocağına götürmelerini, onu Salvatore’yle konuşturmamalarını buyurduktan sonra çıktı.</p>

  <p class="block_11">Tam o sırada Benno’nun bizi çağırdığını işittik; omuzbaşımızda, “Ben sizden hemen sonra içeri girdim,” dedi fısıltıyla, “oda boş gibiydi; Malachi de içeride yoktu.”</p>

  <p class="block_11">“Daha sonra girmiş olmalı,” dedi William.</p>

  <p class="block_11">“Hayır,” diye pekiştirdi Benno, “ben kapının yanındaydım; içeri girenleri gördüm. Size söylüyorum, Malachi içerideydi... daha önce girmişti içeri.”</p>

  <p class="block_11">“Neden daha önce?”</p>

  <p class="block_11">“Kilercinin içeri girmesinden daha önce. Yemin edemem, ama biz, birçok kişi, içeri girince şu perdenin arkasından çıktığına eminim.” Severinus’un genellikle hemen ilaç verdiği kimseleri üstüne yatırdığı yatağı gizleyen perdeyi gösterdi.</p>

  <p class="block_11">“Severinus’u onun öldürdüğünü, kilerci içeri girince de oraya gizlendiğini mi söylemek istiyorsun?” diye sordu William.</p>

  <p class="block_11">“Ya da oradan burada olup bitenleri izlediğini. Yoksa kilerci ondan kendisine zarar vermemesini niçin rica etsin, buna karşılık kendisinin de ona zarar vermeyeceğine niçin söz versin?”</p>

  <p class="block_11">“Olabilir,” dedi William. “Öyle ya da böyle, burada bir kitap vardı; hâlâ da burada olmalı; çünkü kilerci de Malachi de eli boş çıktılar buradan.” William, kendisine verdiğim bilgilerden, Benno’nun durumu bildiğini öğrenmişti; o anda yardıma gereksinimi vardı. Severinus’un ölüsüne üzüntüyle bakan Başrahip’e yaklaştı ve herkesi dışarı çıkarmasını rica etti; çünkü odayı daha iyi incelemek istiyordu.</p>

  <p class="block_11">Başrahip kabul etti; kendisi de dışarı çıktı; çıkarken William’a, sanki hep geç kaldığı için onu azarlarcasına kuşkulu bir bakış yöneltti. Malachi, tümü de belirsiz çeşitli nedenler öne sürerek içeride kalmaya çalıştı; William orasının kitaplık olmadığını ve orada hak iddia edemeyeceğini anımsattı ona. Nazik, ama ödün vermez bir tutumu vardı; Malachi’nin, onun Venantius’un masasını incelemesine izin vermemesinin öcünü aldı.</p>

  <p class="block_11">Üç kişi kalınca, William masalardan birinin üstündeki kırıkları ve kâğıtları topladı ve bana Severinus’un kitaplarını birer birer kendisine vermemi söyledi. Labirentteki dev koleksiyonla karşılaştırılırsa küçük bir koleksiyondu bu; ama gene de irili ufaklı onlarca cilt vardı; daha önce rafların üstüne düzenle istiflenmiş, ama şimdi çeşitli nesneler arasında karmakarışık yerde yatıyorlardı; kilercinin aceleci elleriyle örselenmiş, kimilerinin ciltleri sanki kilercinin aradığı bir kitap değil de, bir kitabın yaprakları arasında olması gereken bir şeymiş gibi yırtılmıştı. Bazıları sertçe çekilip ciltlerinden ayrılmıştı. Onları toplamak, çabucak konularına göz atmak, sonra da masanın üstüne istiflemek az zamanda olacak bir iş değildi; üstelik bunun çok çabuk yapılması gerekiyordu; Başrahip bize az zaman vermişti; çünkü sonra rahipler gelip Severinus’un parçalanmış cesedini toplayacaklar ve gömmek için hazırlayacaklardı. Hem sonra, ilk incelemede gözden kaçmış bir şey olup olmadığını anlamak için odada dolaşıp masaların altına, rafların ve dolapların arkasına da bakmak gerekiyordu. William Benno’nun bana yardım etmesini istemedi; onun yalnızca kapıda nöbet tutmasına izin verdi. Başrahip’in buyruklarına karşın, birçokları içeri girmek için zorluyorlardı; haberi duyunca yılgınlığa kapılmış hizmetçiler, arkadaşlarına ağlayan rahipler, ellerinde ak çarşaflar ve su dolu kovalarla ölüyü yıkayıp kefenlemeye gelmiş çömezler...</p>

  <p class="block_11">Bu nedenle elimizi çabuk tutmamız gerekiyordu. Ben kitapları alıyor, William’a uzatıyordum; o da onları inceleyip masanın üstüne koyuyordu. Sonra işin uzayacağını görüp ikimiz birden sürdürdük; yani ben kitapları yerden alıyor, dağılmışsa sayfalarını düzenliyor, başlığını okuyor, masanın üstüne koyuyordum. Birçok kitabın sayfaları dağılmıştı.</p>

  <p class="block_11">“<i class="calibre2">De plantis libri tres</i><sup class="text_4"><sup class="noteref" id="back_note_287"><a class="calibre4" href="../Text/index_split_350.html#note_287" title="287">287</a></sup></sup>, Allah kahretsin bu değil.” diyordu William ve kitabı masanın üstüne atıyordu.</p>

  <p class="block_11">“<i class="calibre2">Thesaurus herbarum</i><sup class="text_4"><sup class="noteref" id="back_note_288"><a class="calibre4" href="../Text/index_split_351.html#note_288" title="288">288</a></sup></sup><i class="calibre2">,</i>” diyordum ben; William da: “Bırak onu, Yunanca bir kitap arıyoruz biz.”</p>

  <p class="block_11">“Bu mu?” diye soruyordum, sayfaları çapraşık harflerle dolu bir yapıt göstererek. William ise, “Hayır, bu Arapça, aptal! Bacon’un hakkı varmış; bir bilginin ilk görevi yabancı dil öğrenmektir!” diye karşılık veriyordu.</p>

  <p class="block_11">“Ama Arapçayı siz de bilmiyorsunuz!” diye karşılık veriyordum, incinmiş; bunun üzerine William yanıtlıyordu: “Ama hiç olmazca Arapçayı görünce tanırım!” Bense, Benno’nun arkamdan güldüğünü işittiğim için kızarıyordum.</p>

  <p class="block_11">Çok kitap vardı, birçok da not; üstüne gökkubbe çizilmiş rulolar, dağınık sayfalar, belki de ölü adamın yazdığı garip otların katalogları. Uzun süre çalıştık; laboratuvarın her köşesini tek tek gözden geçirdik. William, altında bir şey olup olmadığına bakmak için büyük bir soğukkanlılıkla cesedi bile kaldırdı; tuniğinin ceplerini karıştırdı; hiçbir şey yoktu.</p>

  <p class="block_11">“Mutlaka bulunmalı,” dedi, “Severinus bir kitapla kendini buraya kilitledi. Kitap kilercide değildi...”</p>

  <p class="block_11">“Tuniğinin içine saklamış olamaz mıydı?” diye sordum.</p>

  <p class="block_11">“Hayır, önceki sabah Venantius’un masasında gördüğüm kitap büyüktü; farkına varırdık.”</p>

  <p class="block_11">“Cildi nasıldı?”</p>

  <p class="block_11">“Bilmiyorum. Açık duruyordu; ancak birkaç saniyecik, Yunanca olduğunu anlayacak kadar gördüm onu; ama başka bir şey anımsamıyorum. Devam edelim: Kitabı alan kilerci değildi; Malachi’nin aldığını da sanmıyorum.”</p>

  <p class="block_11">“Kesinlikle hayır,” diye doğruladı Benno, “kilerci onu göğsünden kavradığı zaman, tuniğinin altında bir kitap olamayacağı görülüyordu.”</p>

  <p class="block_11">“İyi. Yani kötü. Eğer kitap bu odada değilse, bir başkasının, Malachi ve kilerciden başka birinin içeriye daha önce girmiş olduğu açık.”</p>

  <p class="block_11">“Yani Severinus’u öldürmüş olan bir üçüncü kişi mi?”</p>

  <p class="block_11">“Birçok kimse,” dedi William.</p>

  <p class="block_11">“Ama,” dedim, “kitabın burada olduğunu kim bilebilirdi?”</p>

  <p class="block_11">“Örneğin Jorge; bizi işittiyse.”</p>

  <p class="block_11">“Evet,” dedim, “ama Jorge Severinus gibi iri yarı bir adamı, üstelik başına öyle hızlı vurarak öldüremezdi.”</p>

  <p class="block_11">“Kesinlikle hayır. Hem sonra sen onun Aedificium’a doğru yöneldiğini gördün; okçular da onu kilerciyi bulmadan az önce mutfakta buldular. Demek ki buraya gelip sonra mutfağa dönecek zaman bulamazdı. Düşün ki elleri boş bile olsa, gene de duvarlara sürünerek ilerlemek zorundadır; meyve bahçesinden, üstelik koşarak geçmiş olamaz...”</p>

  <p class="block_11">“Bırakın kafamı kullanayım,” dedim üstadımı yansılamaya özenerek. “Şimdi: Jorge olamaz. Alinardo çevrede dolaşıyordu; ama o da bacaklarının üstünde güçlükle durabiliyor, hem Severinus’un gücüyle başa çıkamaz. Kilerci buradaydı gerçi; ama mutfaktan çıkmasıyla okçuların gelişi arasında geçen zaman öyle kısaydı ki, bu süre içinde kapıyı Severinus’a açtırıp üstüne atılması, onu öldürmesi, sonra bütün bu pandomimayı düzenlemesi güç görünüyor bana. Malachi hepsinden daha önce davranmış olabilir: Jorge bizim <i class="calibre2">nartekste</i><sup class="calibre3"><sup class="noteref" id="back_note_289"><a class="calibre4" href="../Text/index_split_352.html#note_289" title="289">289</a></sup></sup> konuştuklarımızı işitti; kitaplıktan alınmış olan bir kitabın Severinus’ta olduğunu Malachi’ye haber vermek için yazı salonuna gitti; bunun üzerine Malachi buraya geliyor. Severinus’u kapıyı açmaya razı ediyor, onu öldürüyor; nedenini Tanrı bilir. Ama eğer kitabı arıyorsa, burayı altüst etmeden de bulabilirdi onu; çünkü kütüphaneci o! Peki, kim kalıyor geriye?”</p>

  <p class="block_11">“Benno,” dedi William.</p>

  <p class="block_11">Benno kıpkırmızı kesildi. “Ben katil değilim!” diye karşı çıktı.</p>

  <p class="block_11">“Hiç kimse katil değildir; ilk suçu işleyinceye kadar,” dedi William filozofça. “Her neyse, kitap burada yok; bu da onu burada bırakmadığının yeterli kanıtı. Onu daha önce almışsan, o kargaşalıkta dışarı süzülmüş olman bana akla yakın görünüyor.”</p>

  <p class="block_11">Sonra dönüp cesedi incelemeye koyuldu. Arkadaşının öldüğünün ancak o zaman bilincine varmış gibiydi. “Zavallı Severinus,” dedi, “senden, senin zehirlerinden bile kuşkulanmıştım. Oysa sen zehirlenmekten korkuyordun; yoksa bu eldivenleri giymezdin. Yerden gelecek bir tehlikeden korkarken gökten geldi tehlike...” Yerküreyi eline alıp dikkatle inceledi. “Kimbilir niçin özellikle bu silahı kullanmışlar...”</p>

  <p class="block_11">“El altında olduğu için.”</p>

  <p class="block_11">“Belki de. Başka şeyler de vardı; vazolar, bahçe araç gereçleri... Maden işçiliğinin ve gökbilimin güzel bir örneği. Paramparça olmuş... Aman Allahım!” diye bağırdı.</p>

  <p class="block_11">“Ne var?”</p>

  <p class="block_11">“Güneşin üçte biri darbe yemiş, ayın da üçte biri, yıldızların da üçte biri...” diye alıntıladı. Havari Yuhanna’nın metnini çok iyi biliyordum: “Dördüncü borazan!” diye bağırdım.</p>

  <p class="block_11">“Tastamam. Önce fırtına, sonra kan, sonra su, şimdi de yıldızlar... Eğer böyleyse, her şeyin yeniden gözden geçirilmesi gerek; katil rastgele vurmamış; bir plana göre davranmış... Ama yalnızca İncil’in buyruklarını izleyerek, öldürebileceği zaman adam öldürecek denli kötü bir kafa düşünülebilir mi?”</p>

  <p class="block_11">“Beşinci borazan ne olacak?” diye sordum ürküntüyle. Anımsamaya çalıştım: “Gökten yere bir yıldızın düştüğünü gördüm ve uçurumun dipsiz kuyusunun anahtarı verildi ona... Kuyuda birisi mi boğulup ölecek?”</p>

  <p class="block_11">“Beşinci borazan birçok başka şey düşündürebilir bize,” dedi William. “Kuyudan bir fırının dumanı çıkacak; sonra insanlara, tıpkı akreplerinkine benzeyen iğnelerle işkence edecek olan çekirgeler. Ve çekirgelerin biçimi, başlarında altın haçlar, dişleri aslan dişleri gibi olan atlarınkine benzeyecek... Adamımızın emrinde Kutsal Betik’in sözcüklerini gerçekleştirmek için çeşitli araçlar olmalı... Ama şimdi hayalleri bırakalım da, Severinus’un kitabı bulduğu zaman bize ne söylediğini anımsamaya çalışalım...”</p>

  <p class="block_11">“Ona kitabı size getirmesini söylemiştiniz; o da getiremeyeceğini söyledi...”</p>

  <p class="block_11">“Doğru, sonra konuşmamız kesildi. Niçin getiremiyordu? İnsan bir kitabı taşıyabilir. Sonra niçin eldivenlerini giymişti? Kitabın cildinde, Berengar’la Venantius’u öldüren zehirle ilgili bir şey mi var? Gizemli bir tuzak, zehirli bir uç...”</p>

  <p class="block_11">“Bir yılan!” dedim.</p>

  <p class="block_11">“Belki de bir balina! Hayır, gene hayallere dalıyoruz. Zehirin, gördüğümüz gibi, boğazdan geçmesi gerekiyor. Hem kitabı taşıyamayacağını söylemedi ki. Bana onu burada göstermeyi yeğ tuttuğunu söyledi. Sonra, eldiven giymiş... Böylece, bu kitaba eldivenle dokunmak gerektiğini biliyoruz. Sen de öyle yapmalısın Benno, eğer umduğun gibi kitabı bulursan... Böylesine yardımsever olduğuna göre, bana biraz daha yardım edebilirsin. Yazı salonuna çık, Malachi’yi gözle. Sakın gözden kaçırma onu.”</p>

  <p class="block_11">“Hemen!” dedi Benno ve dışarı çıktı; görevinden hoşnutmuş gibi geldi bize.</p>

  <p class="block_11">Rahipleri artık durduramıyorduk; oda insanların saldırısına uğradı. Yemek zamanı geçmişti; Bernardo belki de şu sırada toplantı salonunda mahkemeyi kuruyordu.</p>

  <p class="block_11">“Burada başka yapacak bir şey yok,” dedi William. Aklımdan bir düşünce geçti; “Katil,” dedim, “kitabı pencereden hastanenin arkasına atmış olamaz mı; sonra gidip almak üzere?” William dikkatle laboratuvarın sımsıkı kapalı görünen büyük pencerelerine baktı. “Gidip bakalım,” dedi.</p>

  <p class="block_11">Dışarı çıkıp yapının arka kısmım inceledik; neredeyse surlarla bitişikti; ama arada dar bir geçit vardı. William sakınımla ilerledi, çünkü son günlerde yağan kar bu alanda el değmemiş olarak kalmıştı. Adımlarımız buz tutmuş, ama kolayca kırılabilir yüzeyde açık izler bırakıyordu; bu nedenle de, eğer bizden önce buradan biri geçmiş olsaydı, kar bunu gösterirdi bize. Hiçbir şey görmedik.</p>

  <p class="block_11">Hastaneyi benim zavallı varsayımımla birlikte ardımızda bırakıp meyve bahçesinden geçerken, William’a, Benno’ya gerçekten güvenip güvenmediğini sordum, “Tam anlamıyla değil,” dedi William, “ama ne olursa olsun, ona bilmediği bir şey söylemedik; hem onun kitaptan korkmasını da sağladık. Sonra, ondan Malachi’yi gözlemesini isteyerek, kendi adına kitabı aramakta olduğu açıkça anlaşılan Malachi’nin de onu gözlemesini sağlamış oluyoruz.”</p>

  <p class="block_11">“Peki kilerci ne istiyordu?”</p>

  <p class="block_11">“Bunu az sonra öğreneceğiz. Kuşkusuz istediği bir şey vardı; hem de kendisini korkutan bir tehlikeden kurtulmak için hemen elde etmek istiyordu onu. Bu şey her neyse, Malachi de biliyordu bunu; yoksa Remigio’nun ona umutsuzca seslenişini açıklayamayız...”</p>

  <p class="block_11">“Herhalde kitap ortadan yok olmuş...”</p>

  <p class="block_11">“İşte bu hiç olmaz,” dedi William, tam toplantı salonuna varırken. “Eğer böyle bir kitap varsa, ki Severinus olduğunu söyledi, ya biri alıp götürmüş onu, ya da hâlâ burada olmalı.”</p>

  <p class="block_11">“Burada olmadığına göre, biri alıp götürmüş,” diye sonuca vardım.</p>

  <p class="block_11">“Başka bir küçük önermeden yola çıkılarak tümdengelim yapılamaz diye bir şey yok. Her şey kitabı kimsenin götürmüş olamayacağını doğruladığına göre...”</p>

  <p class="block_11">“O zaman hâlâ burada olmalı. Ama yok.”</p>

  <p class="block_11">“Bir dakika. Kitabı bulamadığımız için burada olmadığını söylüyoruz. Ama belki de onu durduğu yerde görmediğimiz için bulamadık.”</p>

  <p class="block_11">“Ama her yere baktık!”</p>

  <p class="block_11">“Baktık; ama görmedik. Ya da gördük de tanımadık... Adso, Severinus nasıl betimlemişti o kitabı, hangi sözcükleri kullanmıştı?”</p>

  <p class="block_11">“Kendi kitaplarından biri olmayan bir kitap bulduğunu söylemişti, Yunanca...”</p>

  <p class="block_11">“Hayır, şimdi anımsıyorum. Tuhaf bir kitap olduğunu söylemişti. Severinus bir bilim adamıydı ve bir bilim adamı için Yunanca yazılmış bir kitap tuhaf değildir; o bilim adamı Yunanca bilmese de; çünkü en azından alfabeyi tanırdı. Hem, bir bilim adamı, Arapça bilmese de, Arapça bir kitabı tuhaf diye nitelemezdi...” Sözlerine ara verdi. “Arapça bir kitabın Severinus’un laboratuvarında ne işi var?”</p>

  <p class="block_11">“Peki ama, Arapça bir kitabı niçin tuhaf diye nitelemiş olsun?”</p>

  <p class="block_11">“Sorun da bu. Tuhaf dediğine göre, alışılmamış bir görünüşü olmalı; en azından onun için alışılmamış; çünkü o kütüphaneci değil, bitki uzmanıydı... Kitaplıklarda bazan birçok eski elyazması bir arada bulunur; başka başka ve garip metinler; biri Yunanca, biri Aramî dilinde...”</p>

  <p class="block_11">“... biri de Arapça!” diye bağırdım, beynimde bir şimşek çakmıştı.</p>

  <p class="block_11">William beni sertçe avludan dışarı sürükledi; hastaneye doğru koşturdu: “Seni hayvan Alman, sersem, cahil, yalnızca ilk sayfalara baktın, metne bakmadın!”</p>

  <p class="block_11">“Ama üstadım,” dedim soluk soluğa, “size gösterdiğim sayfalara siz baktınız; bana o kitabın Yunanca değil, Arapça olduğunu siz söylediniz!”</p>

  <p class="block_11">“Doğru, Adso, doğru; hayvan olan benim, koş, çabuk!”</p>

  <p class="block_11">Laboratuvara döndük; içeri girmekte güçlük çektik; çünkü çömezler odanın içinde dolaşıyorlardı. William çabuk çabuk masaya yaklaştı; uğursuz kitabı bulmak için ciltleri alıp orada bulunanların faltaşı gibi açılmış gözleri önünde birer birer bakıp yere atıyordu; sonra hepsini yeniden ikişer kez açtı. Yazık, Arapça elyazması yerinde yoktu. Pek sağlam olmayan eprimiş, hafif madenden bantları olan eski kapağını belli belirsiz anımsıyordum.</p>

  <p class="block_11">“Ben çıktıktan sonra buraya kim girdi?” diye sordu William bir rahibe. Rahip omuzlarını silkti; içeriye birçok insanın girdiği, kimin kim olduğunun bilinmediği açıktı.</p>

  <p class="block_11">Olasılıkları gözden geçirmeye çalıştık. Malachi? Olabilirdi ne istediğini biliyordu; belki de bizi gözetlemiş, eli boş çıktığımı görünce, kendinden emin geri dönmüştü. Benno William’la Arapça metin üstünde didişirken onun güldüğünü anımsadım. O zaman benim bilgisizliğime gülüyor sanmıştım; ama belki de William’ın saflığına gülüyordu; eski bir elyazmasının hangi biçimlerde bulunabileceğini biliyordu; belki de bizim hemen aklımıza gelmeyen, ama düşünmemiz gereken şeyi düşündü; yani Severinus Arapça bilmiyordu; bunun için de kitaplarının arasında okuyamadığı bir kitabın bulunması garipti. Yoksa bir üçüncü kişi mi vardı?</p>

  <p class="block_11">William çok küçülmüş hissediyordu kendini. Onu avutmaya çalıştım; üç gündür Yunanca bir metin aramakta olduğunu ve incelemesi sırasında Yunanca olmayan tüm kitapları bir yana bırakmasının doğal olduğunu söyledim ona. Yanılmanın elbette insanlara özgü olduğunu, ama bazı insanların başkalarından daha çok yanıldıkları, onlara aptal dendiği, kendisinin de onlardan biri olduğu yanıtını verdi; elyazmalarının gruplar halinde de ciltlenebileceğim düşünemeyecek olduktan sonra Paris’te ve Oxford’da okumaya değip değmediğini düşündüğünü; bunun benim gibi aptalların dışında, çömezlerin bile bildikleri bir gerçek olduğunu, bizim gibi bir çift soytarının panayırlarda büyük başarı sağlayacağını, yapmamız gereken şeyin, gizemleri çözmeye çalışacak yerde, bu olduğunu söyledi; özellikle karşımızda bizden çok daha zeki insanlar varsa.</p>

  <p class="block_11">“Ama şimdi de ağlamanın yararı yok,” diye bağladı sözlerini sonra. “Eğer kitabı Malachi almışsa, çoktan gene yerine koymuştur. Onu, ancak finis Africae’ye nasıl girildiğini bilirsek bulabiliriz. Kitabı eğer Benno almışsa, şimdi yaptığım gibi kuşkuya kapılacağımı ve laboratuvara geri döneceğimi düşünmesi gerekir; yoksa böyle aceleci davranamazdı. Öyleyse saklanıyor; saklanmayacağı tek yer de, bizim onu hemen arayacağımız yerdir kuşkusuz; yani hücresi. Bunun için şimdi toplantı salonuna dönelim; bakalım kilerci sorgulama sırasında yararlı bir şey söyler mi? Çünkü gene de Bernardo’nun planını hâlâ açık seçik anlamıyorum; bu adamı Severinus’un ölümünden önce arıyordu; hem de başka nedenlerle.</p>

  <p class="block_11">Toplantı salonuna geri döndük. Benno’nun hücresine gitseymişiz daha iyi olurmuş; çünkü daha sonra öğreneceğimiz gibi, genç arkadaşımız William’ı pek de öyle yükseklerde görmüyordu; onun bu kadar çabuk laboratuvara geri döneceğini düşünmedi; William tarafından aranmadığına inanarak doğruca hücresine, kitabı saklamaya gitti.</p>

  <p class="block_11">Ama bunu sonra anlatacağım. Bu arada, bize gizemli bir kitabı unutturacak, tıpkı tiyatro gibi de üzücü olaylar oldu. Gerçekte kitabı unutmadıksa da, William’ın ne de olsa yerine getirmesi gereken görevle ilgili başka önemli işlerle uğraştık.</p>

  <p class="block_18"><br class="calibre6" id="calibre_pb_43" /></p>
</body>
</html>
