<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_18"><span class="text_3">Birinci Gün</span></p>

  <p class="block_19" id="id_Toc405308351"><span class="text_2">GÜNBATIMI<br class="calibre5" /></span><i class="calibre2">William’la Adso manastırın geri kalan bölümlerini ziyaret ediyorlar. William, Adelmo’nun ölümüne ilişkin bazı sonuçlar çıkarıyor; cama rahiple okuma camları ve gereğinden çok okumak isteyenlerin gördükleri hortlaklar üstünde konuşuluyor.</i></p>

  <p class="block_3"> </p>

  <p class="block_11">O sırada günbatımı duası çanları çaldı; rahipler masalarından kalkmaya hazırlandılar. Malachi, bizim de gitmemiz gerektiğini açıkladı. O, yardımcısı Berengar’la birlikte kalıp ortalığı düzenleyecek, gece için hazırlayacaktı (bu sözcükleri kullandı). William, ona, sonra kapıları kilitleyip kilitlemeyeceğini sordu.</p>

  <p class="block_11">“Yazı salonuna mutfak ve hastaneden girişi engelleyen kapı yok... kitaplıkla yazı salonu arasında da. Başrahip’in yasağı tüm kitaplardan daha güçlü. Hem sonra rahipler akşam duasına değin mutfaktan da, hastaneden de yararlanmak zorundalar. O zaman yasağın kendileri için konmadığı yabancılarla hayvanların Acdificium’a girmelerini önlemek için, ben kendim, mutfağa ve hastaneye açılan aşağıdaki kapıları kilitlerim; o saatten sora da Acdificium’da kimse kalmaz.”</p>

  <p class="block_11">Aşağı indik. Rahipler koroya yönelirken, üstadım kutsal göreve katılmadığımız için Tanrı’nın bizi bağışlayacağına karar vererek (daha sonraki günlerde Tanrı’nın bizi birçok şey için bağışlaması gerekecekti!) çevreyi yakından tanıyabilmemiz için kendisiyle birlikte dışarıda dolaşmamı önerdi.</p>

  <p class="block_11">Mutfaktan çıktık, gömütlüğün yanından geçtik; yeni dikilmiş mezartaşları vardı; zamanın izlerini taşıyan, geçmiş yüzyıllarda yaşamış rahiplerin yaşamlarını anlatan taşlar da.</p>

  <p class="block_11">Hava bozuyordu. Soğuk bir rüzgâr çıkmıştı; gökyüzü bulutlanıyordu. Güneşin botanik bahçelerinin ardında battığı seziliyordu; doğuya yönelerek koro yerinin yanından geçip alanın arka bölümüne vardığımızda hava daha şimdiden kararmaya başlamıştı. Orada, dış duvarın Aedificium’un doğu kulesiyle birleştiği yerde, hemen hemen duvarın tam yanında ahırlar vardı; domuz çobanları domuz kanıyla dolu küpün üstünü yeniden örtüyorlardı. Ahırların arkasında dış duvarın daha alçak olduğunu, üstünden bakılınca arkasının görülebileceğini farkettik. Duvarların dimdik inişinin ötesinde, aşağı doğru başdöndürücü bir hızla inen arazi, karın tam anlamıyla gizleyemediği gevşek bir dolma toprakla örtülüydü. Bunun, tam oradan atılmış ve kaçak Brunellus’un izlediği yolun başladığı dönemece dek uzanan samanların oluşturduğu yığın olduğunu anladım. Saman diyorum, çünkü pis kokulu bir madde q aşağı doğru kaymıştı orada; kokusu, önünde durduğum korkuluk duvarına dek ulaşıyordu; köylülerin oraya gelip aşağıdan uzanarak çiftlikleri için saman aldıkları açıktı. Ama hayvan ve insan dışkılarına başka katı artıklar da karışıyordu; manastırın, dağ ve gökyüzüyle ilişkilerini pırıl pırıl, arı olarak sürdürebilmek için gövdesinden dışarı attığı tüm ölü maddelerin geri çekilişi.</p>

  <p class="block_11">Yakındaki ahırlarda, seyisler hayvanları yemliğe götürüyorlardı. Kıyısında, duvar tarafında birkaç ahırın, sağda, koro yerinin yakınında, rahiplerin yatakhane ve helalarının bulunduğu patika boyunca yürüdük. Doğu duvarının kuzeye doğru döndüğü köşede demirci ocağı vardı. Son demirciler de duaya gitmek için araç gereçlerini bırakıp ocakları söndürüyorlardı. William, bir işliğin geri kalan bölümünden hemen hemen tümüyle ayrılmış, bir rahibin öteberisini kaldırmakta olduğu bölümüne doğru merakla yürüdü. Tezgâhının üstünde çok küçük boyutlu renk renk cam parçacıklarından oluşan çok güzel bir koleksiyon vardı; daha büyük camlar duvara dayalıydı. Rahibin önünde yalnızca gümüş iskeleti kalmış, üstüne araç gereçleriyle mücevher boyutlarına indirgediği cam ve taş parçacıkları yerleştirmekte olduğu, daha bitmemiş bir mahfaza duruyordu.</p>

  <p class="block_11">Manastırın başcamcısı Morimondo’lu Nicola’yı böyle tanıdık. Bize işliğin arka bölümünde cam üflendiğini, bu ön bölümdeyse demircilerin çalıştıklarını, pencere camı yapmak için camlara kurşun pervazlar takıldığını açıkladı. Ama kiliseyi ve Aedificium’u süsleyen büyük renkli cam işlerinin en az iki yüzyıl önce yapılmış olduğunu ekledi. Şimdi burada yalnızca küçük işler ve zamanın aşındırdıklarının onarımı yapılıyordu.</p>

  <p class="block_11">“Çok güç oluyor bu,” diye ekledi. “Çünkü eski renkler bulunmuyor şimdi; özellikle koro yerinde hâlâ görülebilen olağanüstü mavi; öylesine aydınlık bir mavi ki, güneş yükseldiğinde, nefe bir cennet ışığı yansıtıyor. Nefin batısındaki, kısa süre önce onarılmış olan camlar aynı nitelikte değil; yaz günlerinde belli oluyor. Çaresiz,” diye sürdürdü konuşmasını, “eskilerin bilgisine sahip değiliz biz; devlerin çağı geçti.”</p>

  <p class="block_11">“Bizler cüceleriz,” diye onayladı William, “ama bu devlerin omuzlarına çıkmış cüceler. Küçüğüz, ama kimi zaman ufukta onlardan daha uzağı görebiliyoruz.”</p>

  <p class="block_11">“Onların yapabildiklerinden daha iyi yapabildiğimiz ne var, söyle!” diye bağırdı Nicola. “Manastır hazinesinin saklandığı mahzene inersen orada öyle ince işçilikle yapılmış şeyler görürsün ki, benim şimdi beceriksizce çatmakta olduğum şu eciş bücüş şeyler,” başıyla tezgâhın üstündeki işini gösterdi, “onların bir taklidi gibi kalır!”</p>

  <p class="block_11">. “Geçmişteki ustalar yüzyıllar boyu kalacak böyle güzel şeyler ürettiler diye, camcı ustalarının andaç kutuları yapmayı sürdürmeleri alınlarına yazılmamış ki! Yoksa andaçları saklanacak ermişlerin öylesine seyrek olduğu bir zamanda dünya mahfazalarla dolardı!” diye takıldı William. “Pencerelerin de sürgit lehimlenmesi gerekmeyecek. Çeşitli ülkelerde camdan yapılmış yeni şeyler gördüm; bunlar camın yalnızca kutsal amaçlara değil, insanoğlunun güçsüzlüklerine de yarayacağı yeni bir dünyanın geleceğini gösteriyor. Sana, çok yararlı bir örneğine sahip olma onuruna erdiğim, günümüzün bir buluşunu göstermek istiyorum.” Elini binişinin altına daldırıp kendisiyle konuştuğu kişiyi dili tutulmuşa döndüren merceklerini çıkardı.</p>

  <p class="block_11">Nicola büyük bir merakla William’ın kendisine uzattığı çatallı aleti aldı. “<i class="calibre2">Oculi de vitro cum capsula!</i>”<sup class="calibre3"><sup class="noteref" id="back_note_85"><a class="calibre4" href="../Text/index_split_148.html#note_85" title="85">85</a></sup></sup> diye bağırdı. “Pisa’da rastladığım Giordano adında bir rahibin bunlardan söz ettiğini işitmiştim. Onların, yirmi yıldan az bir zaman önce icat edildiğini söylemişti. Ama onunla konuşalı yirmi yıldan çok oluyor.”</p>

  <p class="block_11">“Sanırım çok daha önce icat edildi bunlar,” dedi William, “ama yapması zor; çok usta camcılar gerek. Zaman ve emek istiyor. On yıl önce bu <i class="calibre2">ab oculis ad legendum</i><sup class="calibre3"><sup class="noteref" id="back_note_86"><a class="calibre4" href="../Text/index_split_149.html#note_86" title="86">86</a></sup></sup> camların çifti altı Bologna kronuna satılıyordu. On yıldan çok oldu, Armati’li Salvino adında büyük bir usta bu camlardan bir çift vermişti bana; onları bütün bu süre boyunca kıskançlıkla sakladım, sanki benim - şimdi olduğu gibi- varlığımın bir parçasıymışlar gibi.”</p>

  <p class="block_11">“Umarım bir gün onları incelememe izin verirsin. Benzerlerini üretmekten sevinç duyarım,” dedi Nicola heyecanla.</p>

  <p class="block_11">“Elbette,” diye kabul etti William, “ama unutma, camın kalınlığı göze göre değişmeli. Uygun kalınlığı buluncaya dek bu camlardan birçoğunu, kullanacak insanın gözünde denemelisin.”</p>

  <p class="block_11">“Harika bir şey bu!” diye sürdürdü Nicola. “Ama birçokları onun büyücü ve şeytan işi olduğunu söyleyecekler...”</p>

  <p class="block_11">“Bunlarda kuşkusuz büyüden söz edebilirsin,” diye onayladı William. “Ama iki türlü büyü vardır. Biri şeytanın işidir ve caiz olmayan hünerlerle insanoğlunu yıkmayı amaçlar. Bir büyü daha vardır ki kutsaldır; orada Tanrı’nın bilimi insan bilimi aracılığıyla kendini gösterir; doğayı değiştirmeye yarar; bir amacı da insan ömrünü uzatmaktır. Bilginlerin kendilerini gittikçe daha çok adamaları gereken kutsal büyüdür bu; yalnızca yeni şeyler bulmak için değil, kutsal bilginin, İbranlar’a, Yunanlılar’a ve eski çağların öteki insanlarına, hatta bugün bile imansızlara ayan kıldığı, doğanın birçok gizini yeniden ortaya çıkarmak için (imansızların kitaplarında, ışıkbilim ve görme bilimine ilişkin öyle olağanüstü şeyler var ki, anlatamam sana!) Hıristiyan bilimi, bütün bu bilgileri, <i class="calibre2">tamquam ab iniustis possessoribus</i><sup class="calibre3"><sup class="noteref" id="back_note_87"><a class="calibre4" href="../Text/index_split_150.html#note_87" title="87">87</a></sup></sup>, putatapanların ve imansızların elinden alarak onlara yeniden sahip çıkmalıdır.”</p>

  <p class="block_11">“Peki ama, bu bilgiye sahip olanlar onu niçin Tanrı’nın tüm kullarının yararına kullanmıyorlar?”</p>

  <p class="block_11">“Çünkü Tanrı’nın tüm kulları böylesine çok sayıda gizi kabul etmeye hazır değil; bu bilgiye sahip olanlar, sık sık Şeytan’la anlaşmış büyücülerle karıştırılmışlar, bilgi dağarlarına başkalarını da ortak etmek için duydukları isteği canlarıyla ödemişlerdir. Ben bile birinin Şeytan’la alışverişi olduğundan kuşkulanıldığı davalar sırasında bu camları kullanmaktan kaçınarak gereksindiğim yazıları okumaları için gönüllü yazmanlara başvurmak zorunda kaldım; yoksa Şeytan’ın varlığının her yeri kapladığı ve herkesin, sözgelimi, kükürt kokusu soluduğu bir anda ben de sorguya çekilenlerden yana sanılırdım. Hem sonra, büyük Roger Bacon, bilimin gizlerinin her zaman herkesin eline geçmemesi gerektiği, çünkü bunları kötü amaçlarla kullanabilecekleri konusunda bizi uyarıyordu. Çoğu kez, bilim adamı, büyü değil, salt bilim içeren kitapları saygısız gözlerden korumak için onları büyü gibi göstermelidir.”</p>

  <p class="block_11">“Basit insanların bu gizleri kötüye kullanabileceklerinden mi korkuyorsun?” diye sordu Nicola.</p>

  <p class="block_11">“Basit insanların bunları vaizlerin sözünü edip durdukları Şeytan’ın işleriyle karıştırarak yılgınlığa kapılmalarından korkuyorum yalnızca. Bak, bir hastalığı kökünden iyileştirecek ilaçları yapan çok yetenekli hekimler tanıdım. Bunlar, merhem ya da ilaçlarını basit insanlara kutsal sözler söyleyerek ve duayı andıran cümleler okuyarak veriyorlardı. Bu duaların iyileştirme gücü olduğundan değil, saf kimselerin, iyiliğin dualardan geldiğine inanarak ilaçları içip merhemleri sürmeleri, böylece ilacın etkin gücüne pek de aldırmaksızın iyileştikleri için. Hem sonra, kutsal sözlere duyulan güvenin uyandırdığı ruh, ilacın bedensel etkinliğine daha hazır olurdu. Ama çoğu kez bilgi hazinelerinin saf kimselere karşı değil, tersine başka bilgili kimselere karşı korunması gerekir. Bugün gerçekten de doğaya yön verebilecek birçok makineler yapılıyor, bir gün sana bunları anlatırım. Ama bu makineler, onları dünyasal güçlerini artırmak ve mal açlıklarını doyurmak için kullanacak insanların eline geçerse vay halimize. Duyduğuma göre Cathay’da bir bilgin ateşe değince büyük bir patlama ve yangına yol açarak çevresinde, kilometrelerce uzaklıktaki her şeyi yakıp yıkan bir toz bulmuş. Irmakların yatağını değiştirmek ya da tarım alanları açılması gereken yerlerde kayalıkları parçalamak için kullanılacak olursa olağanüstü bir buluş. Ama ya birisi çıkar da onu düşmanlarına zarar vermek için kullanırsa?”</p>

  <p class="block_11">“Eğer bunlar Tanrı’nın kullarının düşmanlarıysa belki de iyi olur,” dedi Nicola dindarca.</p>

  <p class="block_11">“Belki de,” diye onayladı William. “Ama bugün Tanrı’nın kullarının düşmanları kim? İmparator Ludwig mi, yoksa Papa Ioannes mi?”</p>

  <p class="block_11">“Aman Tanrım!” dedi Nicola şaşkınlık içinde. “Böyle üzücü bir şeye tek başıma karar vermeyi hiç istemem!”</p>

  <p class="block_11">“Görüyor musun?” dedi William. “Bazan, bazı gizlerin hâlâ gizli kapaklı sözcüklerle saklanması iyidir. Doğanın gizleri keçilerin ya da koyunların derileri altında iletilmez. Aristo, gizler kitabında, doğanın ve zanaatların gizlerinin gereğinden çok iletilmesi göksel bir mührü kırar, bunun ardından da birçok kötülük gelebilir, diyor. Bu, gizlerin açıklanmaması anlamına değil, onların nasıl ve ne zaman açıklanacağının bilge kişilere düştüğü anlamına gelir.”</p>

  <p class="block_11">“Bu nedenle, burası gibi yerlerde, tüm kitapların herkesin k elinde dolaşmaması iyidir,” dedi Nicola.</p>

  <p class="block_11">“Bu başka bir konu,” dedi William. “İnsan gereğinden çok konuşarak da, gereğinden çok susarak da günah işleyebilir. Bilimin kaynaklarını gizlemek gerekir demek istemiyorum. Tersine, bu bana büyük bir kötülük gibi görünüyor. Söylemek istediğim, iyilik de, kötülük de doğurabilecek doğa gizlerine ilişkin olarak, yalnızca kendi benzerlerince anlaşılabilen bir dil kullanmanın bilginin hem hakkı, hem de görevi olduğu. Bilim yolu çetindir; bu yolda iyiyi kötüden ayırmak da çetindir. Günümüzde bilginler, çoğu kez cücelerin omuzlarına çıkmış cücelerden başka bir şey değildir.”</p>

  <p class="block_11">Üstadımın bu içten konuşması Nicola’ya güven vermiş olmalıydı. Çünkü (seninle birbirimizi anlıyoruz, çünkü aynı şeylerden söz ediyoruz, dercesine) William’a göz kırptı ve “Ama orada,” dedi, başıyla Aedificium’u göstererek, “bilimin gizleri büyü kitaplarıyla iyi korunmuş...”</p>

  <p class="block_11">“Öyle mi?” dedi William, ilgisiz görünerek. “Sürgülü kapılar, kesin yasaklar, tehditlerle, sanırım.”</p>

  <p class="block_11">“Yo, hayır. Dahası var...”</p>

  <p class="block_11">“Ne örneğin?”</p>

  <p class="block_11">“Şey, kesinlikle bilmiyorum, ben camlarla uğraşırım, kitaplarla değil; ama manastırda söylentiler dolaşıyor... garip söylentiler... Örneğin, bir rahibin geceyarısı, Malachi’nin kendine vermek istemediği bir kitabı bulmak için gizlice kitaplığa girmeye kalkıştığı ve yılanlar, başsız ve iki başlı insanlar gördüğüne dair söylentiler. Labirentten çıktığı zaman çıldırmış gibiydi...”</p>

  <p class="block_11">“Niçin büyüden söz ediyorsun da şeytanca görüntülerden söz etmiyorsun?”</p>

  <p class="block_11">“Çünkü ben zavallı bir camcı ustası olabilirim, ama o kadar da cahil değilim. Şeytan (Tanrı şerrinden korusun!) bir rahibi yılanlarla ve iki başlı insanlarla korkutmaz. Öyle bir şey yapacak olsa, kösnül görüntülerle kışkırtır onları, çöldeki pederlere yaptığı gibi. Hem sonra mademki bazı kitaplara el sürmek kötüdür, Şeytan niçin bir rahibin kötülük işlemesine engel olsun?”</p>

  <p class="block_11">“İyi bir <i class="calibre2">kısaltılmış</i> <i class="calibre2">tasım( kıyas)</i><sup class="calibre3"><sup class="noteref" id="back_note_88"><a class="calibre4" href="../Text/index_split_151.html#note_88" title="88">88</a></sup></sup> gibi görünüyor bu bana,” diye itiraf etti üstadım.</p>

  <p class="block_11">“Son olarak, hastanenin camlarını onarırken, Severinus’un kitaplarından bazılarının sayfalarını karıştırarak eğlendim. Sanırım Albertus Magnus tarafından yazılmış bir gizler kitabı vardı; birkaç tuhaf minyatür dikkatimi çekti; kitapta, bir lambanın fitilini yağa batırınca dumanın görüntüler oluşturduğunu okudum. Belki de farkına varmışsındır, ama daha varmamışsındır, çünkü manastırda hiç gece geçirmedin, hava karardıktan sonra, Aedificium’un üst katında ışık yanar. Camlardan donuk bir ışık sızar. Birçokları bunun ne olduğunu sormuşlardır kendi kendilerine. Yakamozdan ya da göçmüş kütüphanecilerin ruhlarının geri döndüğünden söz edildi. Burada birçok kimse inanıyor buna. Bana kalırsa, bunlar görüntü yaratmak için özel olarak hazırlanmış lambalar. Biliyor musun, eğer bir köpeğin kulağından yağ alıp bir fitile sürersen, o lambanın dumanını kim solursa, başının köpek başı olduğunu sanır; yanında biri varsa, o da köpek başlı olarak görür onu. Başka bir yağ daha var, fitili ona bulayınca, lambanın çevresinde dolaşanlar kendilerini fil gibi kocaman hissederler. Bir yarasanın ve adını anımsamadığım iki balığın gözleri ve bir kurdun safrasıyla bir fitil yaparsan, yanında yağını aldığın hayvanları görürsün. Kertenkele kuyruğuyla çevredeki her şeyi gümüşten yapılmış gibi görebilirsin; bir karayılanın yağı ve bir kefen parçasıyla oda yılanlarla doluşmuş gibi görünür. Biliyorum bunu. Kitaplıkta çok zeki biri var...”</p>

  <p class="block_11">“Ama, bu büyüleri yapan, göçmüş kütüphanecilerin ruhları olamaz mı?”</p>

  <p class="block_11">Nicola şaşkın ve tedirgin kalakaldı: “Bunu hiç düşünmemiştim. Belki de öyledir. Tanrı korusun. Geç oldu, günbatımı duası başlamıştır. Hoşçakalın.” Ve kiliseye doğru yöneldi.</p>

  <p class="block_11">Güney yönünü izledik: sağda hacılar konukevi, toplantı salonu ve bahçesi, solda zeytin ağaçları, değirmen, ambarlar, yemekhane, çömezlerin kaldıkları yapı. Herkes çabuk çabuk kiliseye doğru yürüyordu.</p>

  <p class="block_11">“Nicola’nın söyledikleri hakkında ne düşünüyorsunuz?” diye sordum.</p>

  <p class="block_11">“Bilmiyorum. Kitaplıkta bir şeyler oluyor, ama bunun göçmüş kütüphanecilerin ruhları olduğunu sanmıyorum...”</p>

  <p class="block_11">“Niçin?”</p>

  <p class="block_11">“Çünkü kanımca onlar öylesine erdemli kişiler ki, şimdi cennet ülkesinde kutsal yüzü seyrediyorlar, eğer bu yanıt seni doyurursa. Lambalara gelince, varsa göreceğiz bakalım. Camcının sözünü ettiği yağlara gelince, görüntü yaratmanın çok daha kolay yolları var; bugün farkına vardığın gibi, Severinus çok iyi biliyor bunları. Kesin olan bir şey varsa, manastırda gece vakti kimsenin kitaplığa girmesinin istenmediği; buna karşın birçok kimsenin bunu denemiş ya da denemekte olduğu.”</p>

  <p class="block_11">“Peki bunun cinayetle ne ilgisi var?”</p>

  <p class="block_11">“Cinayet mi? Düşündükçe, Adelmo’nun kendini öldürdüğüne daha çok inanıyorum.”</p>

  <p class="block_11">“Peki ama, niçin?”</p>

  <p class="block_11">“Anımsıyor musun, bu sabah bir saman yığını dikkatimi çekmişti? Doğu kulesinin altındaki dönemeci tırmanırken, o noktada bir toprak kaymasının bıraktığı izlerin ayırdına varmıştım; daha doğrusu, aşağı yukarı samanların yığıldığı yerde toprağın bir bölümü çökmüş, kulenin altına dek kaymıştı. Bu akşam yukarıdan baktığımızda, saman yığınının üstünü örten karın çok az olduğunu görmüştük; yalnızca dün, son yağan karla örtülüydü; geçmiş günlerde yağan karla değil. Adelmo’nun ölüsüne gelince, Başrahip bize onun kayalarda parçalanmış olduğunu söyledi; oysa doğu kulesinin altında, yapının dikey olarak bittiği yerde çam ağaçları var. Kayalar, duvarın sona erdiği noktanın tam altında bir tür basamak oluşturuyor; sonra da saman yığını başlıyor.”</p>

  <p class="block_11">“Yani?”</p>

  <p class="block_11">“Yani, bir düşün, Adelmo’nun, henüz açıklığa kavuşmamış nedenlerle, kendi istemiyle kendini korkuluk duvarının üstünden attığını, kayalara çarptığını, sonra da ölü ya da yaralı, samanlara gömüldüğünü düşünmek daha... nasıl söylesem... daha akla yakın gelmiyor mu? Sonra, o geceki fırtınanın yol açtığı toprak kayması, samanla toprağın bir bölümünü ve zavallı genç adamın gövdesini doğu kulesinin altına doğru sürükledi.”</p>

  <p class="block_11">“Bunun daha aklı yakın olduğunu niçin söylüyorsunuz?”</p>

  <p class="block_11">“Sevgili Adso, kesin bir zorunluluk olmadıkça, açıklamaları ve nedenleri çoğaltmamalı. Eğer Adelmo doğu kulesinden düşmüşse, birinin kitaplığa girmiş olması, karşı koymasına olanak vermeden ona vurması, sırtında cansız bir gövdeyle pencereye dek tırmanmanın bir yolunu bulmuş olması, sonra da pencereyi açıp zavallıyı uçuruma yuvarlamış olması gerekir. Oysa benim varsayımıma göre, Adelmo, Adelmo’nun istemi ve bir toprak kayması yeter. Böylece, az sayıda nedenle her şey açıklanıyor.”</p>

  <p class="block_11">“Ama Adelmo kendini niçin öldürmüş olabilir?”</p>

  <p class="block_11">“Ama onu niçin biri öldürmüş olabilir? Her iki durumda da nedenleri bulmak gerekir. Nedenler olduğu da kuşkusuz görünüyor bana. Aedificium’da bir çekimserlik havası var, herkes bir şey saklıyor. Şimdiye kadar Adclmo’yla Berengar arasında garip bir ilişki olduğu konusunda gerçekte oldukça belirsiz bazı ipuçları elde ettik. Bu demektir ki, kütüphaneci yardımcısından ayırmayacağız gözümüzü.”</p>

  <p class="block_11">Biz böyle konuşurken günbatımı duası sona ermişti. Hizmetçiler akşam yemeği için çekilmeden önce işlerine dönüyorlardı. Rahipler yemekhaneye doğru gidiyorlardı. Hava şimdiden kararmış, kar yağmaya başlamıştı. Hafif, küçük lapalar halinde bir kar; sanırım hemen hemen bütün gece sürecekti; çünkü ertesi sabah tüm ova, daha sonra anlatacağım gibi apak bir örtüyle örtülecekti. Karnım acıkmıştı; bu yüzden yemeğe gitme önerisini sevinçle karşıladım.</p>

  <p class="block_18"><br class="calibre6" id="calibre_pb_12" /></p>
</body>
</html>
