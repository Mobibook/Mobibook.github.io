<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_23">Dördüncü Gün</p>

  <p class="block_25" id="id_Toc405308373"><span class="text_2">SABAH<br class="calibre5" /></span> <i class="calibre2">Adso gönül acıları içinde kıvranıyor; sonra William, elinde Venantius’un çözüldükten sonra bile hâlâ çözülmez olarak kalan metniyle geliyor.</i></p>

  <p class="block_17"> </p>

  <p class="block_11">Doğrusunu söylemek gerekirse, kızla günahkâr bir biçimde karşılaşmamın ardından gelen öteki korkunç olaylar neredeyse bu olayı unutturmuştu bana; öte yandan, William’a günah çıkarttıktan sonra, ruhum, işlediğim suçun ardından kendime geldiğim zaman duyduğum pişmanlıktan arınmıştı; öyle ki, sanki taşıdığım yükü, onu dile getiren sözcüklerle rahibe aktarmıştım. Günah çıkarmanın sağladığı ondurucu arınmanın amacı, günahın ağırlığını ve onun açtığı pişmanlık acısını Efendimizin sinesine boşaltmak, günahın bağışlanmasıyla yeni bir ruh hafifliği kazanmak, böylece de kötülükle kıvranan bedeni unutmaktan başka ne olabilir? Ama her şeyden kurtulmuş değildim. Şimdi, bu kış gününün soluk ve soğuk güneşinde, insan ve hayvanların sıcaklığıyla kuşatılmış dolaşırken, geçen olayları başka bir biçimde anımsamaya başlıyordum. Bütün olup bitenlerden geriye kalan artık pişmanlık ve tövbe arınmasının avutucu sözcükleri değil, yalnızca bedenlerin, insan kol ve bacaklarının imgeleriymiş gibi. Ateşli zihnime Berengar’ın suda pişmiş imgesi çullanıyordu; korku ve acımayla ürperiyordum. Sonra, bu maymunu andıran görüntüden kurtulmak istercesine, zihnim belleğimin taze anısını barındırdığı başka imgelere yöneliyor, gözlerimin önünde (ruhumun gözleri, ama sanki tensel gözlerimin önünde beliriyormuş gibi) kızın savaş için donanmış bir ordu gibi güzel ve korkunç imgesini açık seçik görmekten kaçınamıyordum.</p>

  <p class="block_11">Yalnız gerçek sevgisinden ya da gelecekteki okurlarım için öğretici olma isteğinden (bu istek değerli olsa da) ötürü değil; kurumuş ve bütün bir yaşam boyu onu tedirgin eden görüntülerden yorgun düşmüş belleğimi özgür kılmak için (onyıllarca zihnimde konuşup durmuş olmasına karşın bugüne değin hiçbir zaman yazılmamış bir metinin yaşlı yazıcısı olan ben), olayları olduğu gibi anlatmaya söz vermiştim. Bu nedenle her şeyi ağırbaşlılıkla, ama utanç duymaksızın anlatmalıyım. Manastırın çevresinde dolaşırken bazan yüreğimin ansızın çarpmasını bedenimin devinimine yorabilmek için birden koşmaya başlayarak, ya da durup köylülerin çalışmasını beğeniyle seyrederek, dikkatimi onları seyretmeye verdiğim düşüncesiyle kendimi kandırarak, korkuyu ya da acıyı unutmak için şarap içen biri gibi soğuk havayı derin derin ciğerlerime çekerek, o zaman kendimden bile sakladığım düşüncelerimi şimdi açık seçik sözcüklerle söylemeliyim.</p>

  <p class="block_11">Boşuna. Kızı düşünüyordum. Etim, onunla birleşmenin bana verdiği yoğun, günahkâr ve geçici tadı (aşağılık bir şey) unutmuştu; ama ruhum yüzünü unutmamıştı; bu anımın sapık bir anı olduğunu duyamıyordu bir türlü; tersine, o yüzde dünyanın tüm sevinçleri ışıldıyormuş gibi çarpıyordu.</p>

  <p class="block_11">Duyduğum gerçeği neredeyse kendimden bile gizleyerek, kendini (kimbilir nasıl inatçı bir sabırla) başka günahkârlara satan o zavallı, kirlenmiş, utanmasız kızın, birçok kez kendi etini pazarlayan, tüm kızkardeşleri gibi alabildiğine güçsüz olan o Havva kızının her şeye karşın görkemli ve olağanüstü bir şey olduğunu karmakarışık bir biçimde seziyordum. Usum onu bir günah kışkırtıcısı olarak algılıyor, duyarlı iştahımsa tüm çekicilikleri içinde barındırıyormuş gibi görüyordu. Ne duyduğumu anlatmak zor. Hâlâ günahın tuzağına yakalanmış, suçlu suçlu, onun her an belirlemesini istiyordum; bir kulübenin köşesinden, bir ambarın karanlığından beni baştan çıkarmış olan o varlık ortaya çıkar mı diye işçilerin çalışmasını neredeyse bir casus gibi gözetlediğimi yazmaya çalışabilirdim. Ama o zaman gerçeği yazmış olmazdım ya da gücünü ve açık seçikliğini azaltmak için gerçeği bir tüle büründürmeye kalkışmış olurdum. Çünkü, gerçek şu ki, onu “görüyordum”, onu çıplak ağacın, soğuktan uyuşmuş bir serçe sığınmak için ona doğru uçtuğunda, hafifçe çırpınan dallarında görüyordum; ahırdan çıkan düvelerin gözlerinde görüyordum onu; dolaşırken karşıma çıkan kuzuların melemesinde işitiyordum. Tüm yaratıklar bana ondan söz ediyormuş gibiydi; onu yeniden görmek istiyordum doğru, ama onu bir daha hiç görmeme, onunla hiç birleşmeme düşüncesini kabul etmeye de hazırdım; yeter ki o sabah beni kaplayan sevinci duyabileyim ve sonsuza değin uzakta bile olsa onu hep yanımda bulayım. Şimdi anlamaya çalışıyorum, sanki tüm dünya -kuşkusuz Tanrı’nın parmağıyla yazılmış bir kitap olan tüm dünya; öyle bir kitap ki orada her şey bize Yaratıcı’sının uçsuz bucaksız iyiliğinden söz eder; orada her yaratık yaşam ve ölümün betimlemesi, aynasıdır; sıradan bir gül bile yeryüzündeki yolumuzu aydınlatan bir parıltıya dönüşür- kısaca her şeye bana yalnızca mutfağın kokulu gölgeleri arasında belli belirsiz seçtiğim o yüzden söz ediyormuş gibiydi. Bu düşlerle oyalanışımın nedeni, diyordum kendi kendime (ya da demiyordum, çünkü o anda sözcüklere dönüştürülebilen düşünceler biçimlenmiyordu kafamda), eğer tüm dünya bana Yaratıcı’nın gücünden, onun iyiliğinden ve bilgeliğinden söz etmeye yazgılıysa ve eğer o sabah tüm dünya bana (günahkâr da olsa) yaratılışın büyük kitabının her şeye karşın bir bölümü, evrenin söylediği ilahinin bir dizesi olan kızdan söz ediyorsa, eğer bu oluyorsa, diyordum kendi kendime (ya da şimdi diyorum), tıpkı bir lir gibi, bir ses uygunluğu ve uyum mucizesi olarak düzenlenmiş evreni bir arada tutan Tanrı’nın büyük tecellisinin bir parçasından başka bir şey olamazdı. Esrikleşmiş gibi, o zaman gördüğüm şeylerde onun varlığından haz duyuyor, onu o şeylerde istiyor, onları görünce doyum sağlıyordum. Gene de bir tür acı duyuyordum; çünkü bir varlığın sayısız imgelerinden mutluluk duysam da, aynı zamanda onun yokluğunun acısını çekiyordum. Bu çelişkiler gizemini açıklamak güç geliyor bana; insan ruhunun dayanıksızlığının, dünyayı kusursuz bir tasım olarak kurmuş olan kutsal usun yollarında hiçbir zaman dosdoğru yürüyemediğinin, bu tasımın yalnızca birbirinden ayrı ve çoğu kez kopuk önermelerini kavradığının belirtisiydi bu; İblis’in tuzağına böyle kolayca düşmemizin nedeni de buydu. O sabah beni böylesine duygulandıran, Kötü Varlık’ın aldatmacası mıydı? Bugün böyle olduğunu düşünüyorum; çünkü o zaman bir çömezdim, ama aynı zamanda beni duygulandıran insanca duygunun kendi başına kötü olmadığını, yalnızca benim durumum bakımından kötü olduğunu da düşünüyorum. Çünkü erkeği, istedikleri gibi birbiriyle birleşsinler, ikisi tek bir beden olsunlar, yeni insan varlıkları üretsinler ve gençlikten yaşlılığa dek birbirlerine destek olsunlar diye, kadına doğru iten duyguydu bu kendi başına. Ancak havari bunları kösnülüğe çare arayan ve yanmak istemeyenler için söylemiş, benim rahip olarak kendimi adadığım erdenliğin çok daha fazla yeğ tutulması gerektiğini anımsatmıştı. Bu nedenle, o sabah duyduğum şey benim için kötüydü; ama belki de başkaları için iyiydi; tüm iyi şeylerin en tatlısıydı; şimdi anlıyorum ki duyduğum üzüntü kendi içlerinde değerli ve iyi olan düşüncelerimin aykırılığından değil, düşüncelerimle ettiğim yeminler arasındaki aykırılıktan ileri geliyordu. Bu nedenle, belli bir mantığa göre iyi, bir başka mantığa göre kötü olan bir şeyden zevk aldığım için kötü bir şey yapıyordum; yanılgım, doğal iştahla ussal ruhun ilkelerini uzlaştırmaya çalışmamda yatıyordu. Şimdi anlıyorum ki, istemin buyruğunun kendini göstermesi gereken düşünsel açlıkla insan tutkularının öznesi olan duygusal açlık arasındaki çelişkiden ötürü acı çekiyormuşum. Gerçekten, <i class="calibre2">actus appetiti sensitivi in quantum habent trasmutationem corporalem annexam, passiones dicuntur, non autem actus voluntatis.</i><sup class="calibre3"><sup class="noteref" id="back_note_230"><a class="calibre4" href="../Text/index_split_293.html#note_230" title="230">230</a></sup></sup> Benim iştahtan kaynaklanan davranışıma, tüm bedenimin titremesi, fiziksel bir bağırma ve kıvranma dürtüsü eşlik ediyordu. <i class="calibre2">Melek bilgin</i>,<sup class="calibre3"><sup class="noteref" id="back_note_231"><a class="calibre4" href="../Text/index_split_294.html#note_231" title="231">231</a></sup></sup> ussal ruhun yönettiği istemle denetlendikçe, tutkuların kendi içinde kötü olmadıklarını söyler. Ama o sabah benim ussal ruhumu, iyiye ve kötüye, onları ele geçirmek için yönelen, duygusal isteği frenleyen yorgunluk yönetmişti; iyiye ve kötüye bilinen şeyler olarak yönelen tensel istek değil. O zamanki sorumsuz hafifliğimi haklı çıkarmak için şimdi melek bilginin sözcükleriyle, tartışılmaz bir biçimde sevdanın tutsağı olduğumu, sevdanınsa tutku ve evrensel yasa olduğunu, çünkü bedenlerin ağırlığının da doğal sevgi olduğunu söyleyeceğim. Beni baştan çıkaran doğal olarak bu tutkuydu; çünkü bu <i class="calibre2">passione appetitus tendit in appetibile realiter consequendum ut sit ibi finis motus</i>.<sup class="calibre3"><sup class="noteref" id="back_note_232"><a class="calibre4" href="../Text/index_split_295.html#note_232" title="232">232</a></sup></sup> Bu nedenle de, doğal olarak, <i class="calibre2">amor facit quod ipsae res quae amantur, amanti aliquo modo uniantur et amor est magis cognitivus quam cognitio</i>.<sup class="calibre3"><sup class="noteref" id="back_note_233"><a class="calibre4" href="../Text/index_split_296.html#note_233" title="233">233</a></sup></sup> Gerçekten de, şimdi kızı dün gece gördüğümden daha iyi görüyor, onu <i class="calibre2">intus et in cute</i><sup class="calibre3"><sup class="noteref" id="back_note_234"><a class="calibre4" href="../Text/index_split_297.html#note_234" title="234">234</a></sup></sup> anlıyor, onda kendimi, kendimde onu tanıyordum. Şimdi kendi kendime, duyduğum şeyin, benzerin benzeri sevdiği ve yalnızca ötekinin iyiliğini istediği arkadaşlık sevgisi mi, yoksa insanın kendi iyiliğini istediği ve yanında olmayanı, yalnızca kendisini tamamlaması için istediği kösnül sevgi mi olduğunu düşünüyorum. Geceki sevginin kösnül sevgi olduğuna inanıyorum; çünkü kızdan bende hiçbir zaman olmayan bir şeyi istemiştim; oysa o sabah kızdan hiçbir şey istemiyordum, yalnızca onun iyiliğini istiyordum ve onun, bir parça yiyecek karşılığında kendini vermeye iten acımasız zorunluluktan kurtulup mutlu olmasını diliyordum; ondan başka bir şey dilememek, yalnızca onu düşünmek, koyunlarda, öküzlerde, ağaçlarda, manastırı sevince boğan dingin ışıkta onu görmek istiyordum.</p>

  <p class="block_11">Sevginin nedeninin iyilik olduğunu ve iyi olan şeyin bilgiyle tanımlanabileceğini ve insanın ancak iyi olduğunu öğrendiği şeyi sevebileceğini biliyorum şimdi; oysa kızı, çabuk alevlenen istek bakımından iyi, istem bakımındansa kötü olarak tanımıştım. Ama o zaman birbiriyle çatışan birçok duygunun pençesinde kıvranıyordum; çünkü duyduğum, tıpkı bilginlerin betimledikleri en yüce sevgiye benziyordu: sevenle sevilenin aynı şeyi istedikleri bir coşkunluk yaratmıştı bende (zihnimi gizemli bir biçimde aydınlatmıştı; o anda kızın, ne olursa olsun, benimle aynı şeyleri istediğini biliyordum); onu kıskanıyordum, ama Paulus’un Korentliler’de kınadığı kötü kıskançlık değildi bu, Dionysius’un Kutsal Adlar’da sözünü ettiği kıskançlıktı; bu anlamda, Tanrı’nın bile <i class="calibre2">propter multum amorem quem habet ad existentia</i><sup class="calibre3"><sup class="noteref" id="back_note_235"><a class="calibre4" href="../Text/index_split_298.html#note_235" title="235">235</a></sup></sup> kıskanç olduğu söylenir (ben kızı varolduğu için seviyordum; onun varlığından ötürü kıskançlık değil, mutluluk duyuyordum). Melek bilginin <i class="calibre2">motus in</i> <i class="calibre2">amatum</i><sup class="calibre3"><sup class="noteref" id="back_note_236"><a class="calibre4" href="../Text/index_split_299.html#note_236" title="236">236</a></sup></sup> dediği, seveni sevilene zarar veren her şeye karşı harekete geçmeye iten arkadaşlık kıskançlığıydı benim kıskançlığım (o anda kızı, etini satın alan ve onu kendi aşağılık tutkularıyla kirleten kimsenin elinden kurtarmaktan başka bir şey düşünmüyordum).</p>

  <p class="block_11">Bilginin dediği gibi, şimdi aşırı sevginin sevene zarar verebileceğini biliyorum. Benim sevgim de aşırıydı. O zaman ne duyduğumu açıklamaya çalıştım; duyduklarımı hiçbir biçimde haklı çıkarmaya çalışmıyorum. Gençliğimin günahkâr tutkularından söz ediyorum ben yalnızca. Kötüydü bu tutkular, ama gerçek beni, onları o zaman olağanüstü bulduğumu söylemeye zorluyor. Bu benim gibi ayartılmanın ağına düşebilecek kimselere ders olsun. Bugün, yaşlı bir adam olarak, bu tür ayartılmalardan kaçınmanın binlerce yolunu biliyorum. Ama bunlarla ne denli övünebileceğimi düşünüyorum, çünkü öğle Şeytanı’nın kışkırtmalarından kurtuldum artık; »ama başka tutkulardan kurtulmuş değilim; bu nedenle, şimdi yaptığım şeyin, zamanın akışından ve ölümden kaçmak için budalaca bir çaba, dünyasal bir tutku olan anımsama tutkusuna günahkârca tutunmaktan başka bir şey mi olduğunu soruyorum kendi kendime.</p>

  <p class="block_11">0 zaman kendimi neredeyse mucize gibi bir içgüdüyle kurtardım. Kız, doğada ve çevremdeki insanların yaptıkları işlerde görünüyordu bana. Bu yüzden, ruhumun mutlu bir sezgisiyle bu işleri uzun uzun seyrederek kendimi yitirmeye çalıştım. Sığır çobanlarının öküzleri ahırdan çıkarmalarını, domuz çobanlarının domuzlara yiyecek götürmelerini, koyun çobanlarının koyunları toplamak için köpeklere bağırmalarını, köylülerin değirmenlere yarma buğday ve darı taşımalarını, besin dolu çuvallarıyla dışarı çıkmalarını seyrettim. Düşüncelerimi unutmaya, varlıklara yalnızca bize göründükleri gibi bakmaya ve onların görünüşlerinde neşe içinde kendimi unutmaya çalışarak doğayı incelemeye verdim kendimi.</p>

  <p class="block_11">İnsanoğlunun çoğu kez çarpık olan usunun henüz dokunmadığı doğanın görünümü ne güzeldi!</p>

  <p class="block_11">Kuzuyu gördüm; adı sanki arılığının ve iyiliğinin simgesi olarak verilmişti ona. Gerçekten de, <i class="calibre2">agnus</i> adı, bu hayvanın <i class="calibre2">agnoscit</i><sup class="text_4"><sup class="noteref" id="back_note_237"><a class="calibre4" href="../Text/index_split_300.html#note_237" title="237">237</a></sup></sup> oluşundan, annesini tanımasından, koskoca sürü içinde onun sesini ayırdetmesinden; annenin de biçimleri, melemeleri aynı olan onca kuzu arasından yalnızca kendi yavrusunu tanıyıp onu beslemesinden geliyordu. Koyunu gördüm; <i class="calibre2">ab oblatione</i>, <i class="calibre2">ovis</i><sup class="text_4"><sup class="noteref" id="back_note_238"><a class="calibre4" href="../Text/index_split_301.html#note_238" title="238">238</a></sup></sup> olduğu söylenen koyunu; çünkü ta ilk çağlardan beri kurban törenlerine yaramıştı; kış gelirken, çayırlıkları kırağı çalmadan, açgözlülükle ot arayan ve kursağını otla dolduran koyunu. Sürüleri köpekler gözetiyordu; bu yüzden de havlamalarından ötürü <i class="calibre2">canor</i><sup class="text_4"><sup class="noteref" id="back_note_239"><a class="calibre4" href="../Text/index_split_302.html#note_239" title="239">239</a></sup></sup> deniyordu onlara. Hayvanların en mükemmeli olan köpek üstün algılama yetileriyle sahibini tanır, ormanlarda yabanıl hayvanları avlamak, kurtlara karşı sürüye bekçilik etmek için eğitilir; sahibinin evini ve çocuklarım korur; bazan bu koruma görevini yerine getirirken öldürülür. Düşmanları tarafından tutukevine götürülen Kral Garamant, düşman birlikleri arasından kendilerine yol açan iki yüz köpeklik bir sürü tarafından yurduna geri götürülmüştü; Jason Lucius’un köpeği sahibinin ölümünden sonra hiç yemek yememiş, sonunda açlıktan ölmüştü; Kral Lysimachus’un köpeğiyse, kendisiyle birlikte ölmek için kendini odun yığınının üstüne atmıştı. Köpeğin diliyle yalayarak yaraları sağaltma gücü vardır; enciklerinin diliyse barsak yaralarını iyileştirebilir. Yaratılıştan, yediklerini kustuktan sonra aynı besinlerden ikinci kez yararlanmaya alışıktır. Ağırbaşlılığı ruh kusursuzluğunun simgesidir; dilinin büyüsel gücünün, günah çıkarma ve tövbe yoluyla günahlardan arınma, simgesi olması gibi. Ama köpeğin kustuklarına yeniden yönelmesi aynı zamanda, günah çıkardıktan sonra önceki suçlarımıza dönüşümüzün de bir simgesidir; bu dersin, o sabah doğanın tansıklarını beğeniyle seyrederken yüreğimi azarlamamda çok yardımı oldu.</p>

  <p class="block_11">Bu sırada adımlarım beni çobanlarının öncülüğünde çok sayıda öküzün dışarı çıkmakta olduğu öküz ahırlarına sürükledi. Onların eskiden de, şimdi de dostluk ve iyilik simgesi olduklarını hemen anladım; çünkü her öküz sabana koşulurken kendi arkadaşını arar; eğer o anda orada yoksa, sevecen bir böğürtüyle onu çağırır. Öküzler yağmur yağınca uslu uslu yalnız başlarına ahıra dönmeyi öğrenirler; yemliklerine sığındıktan sonra da yağmurun dinip dinmediğini anlamak için durmadan boyunlarını uzatıp dışarı bakarlar; çünkü yeniden işe başlamaya can atarlar. Öküzlerin yanı sıra o sırada ahırdan danalar ve tosunlar da çıkıyordu; bunlar adlarını, <i class="calibre2">viriditas</i><sup class="text_4"><sup class="noteref" id="back_note_240"><a class="calibre4" href="../Text/index_split_303.html#note_240" title="240">240</a></sup></sup>, ya da <i class="calibre2">virgo’</i>dan<sup class="calibre3"><sup class="noteref" id="back_note_241"><a class="calibre4" href="../Text/index_split_304.html#note_241" title="241">241</a></sup></sup> alırlar; çünkü o yaşta henüz körpe körpe, genç ve erdendirler; bu yüzden, dedim kendi kendime, onların incelikli devinimlerinde, el değmemiş olmayan bir genç kızı gördüğüm, hâlâ da görmekte olduğum için kötü bir şey yapıyordum. Dünyayla ve kendimle yeniden barışık, o sabah saatinin neşeli işlerini seyrederken bunları düşündüm. Artık kızı düşünmedim; daha doğrusu, onun için duyduğum sıcaklığı bir içsel mutluluk ve dindarca erince dönüştürmek için çaba harcadım.</p>

  <p class="block_11">Dünyanın iyi ve sevilesi olduğunu söyledim kendi kendime. Tanrı’nın iyiliği, Honorius Augustodiensis’in açıkladığı gibi, en korkunç hayvanlar aracılığıyla bile kendini gösteriyordu. Doğru, öyle yılanlar var ki, geyikleri yutar, yüzerek okyanusu geçerler; eşek gövdesi gibi gövdesi, dağkeçisininki gibi boynuzları, aslanın göğsü ve gırtlağı, tıpkı bir öküzünkü gibi çatallı toynakları, ağız yerine kulaklarına dek uzanan bir yarık, neredeyse insan sesi gibi sesi, diş yerine tek bir kemiği olan, cenocroca denen hayvan vardı; sonra insan yüzlü, üç sıra dişli, aslan gövdeli, akrep kuyruklu, yeşilimsi gözlü, kıpkırmızı, sesi yılan ıslığını andıran, insan etine düşkün mantikor. Sonra sekiz parmaklı, kurt munzurlu, kıvrık tırnaklı, koyun gibi tüylü, köpek gibi üreyen canavarlar; yaşlanınca ağaracak yerde kararan, ömrü insan ömründen kat kat uzun. Başları olmadığı için, gözleri omuzlarında, göğüslerinde burun yerine iki delik olan yaratıklar; yalnızca belli bir cins elmanın kokusuyla beslenen, ondan uzak kalınca ölen, Ganj ırmağı kıyılarında yaşayan başka hayvanlar da var. Ama bütün bu kötü hayvanlar, tıpkı köpekler, öküzler, koyunlar, kuzular ve vaşak gibi kendi değişik sesleriyle Yaratan’a ve onun bilgeliğine övgüler düzerler. O zaman Vicent Belovacensis’in sözlerini yineleyerek, kendi kendime bu dünyanın en alçakgönüllü güzelliği bile ne büyük dedim ve tüm evrende öylesine süslü bir biçimde düzenlenmiş olan nesnelerin yalnızca biçimlerini, sayılarını ve düzenlerini değil, aynı zamanda doğanların ölümleriyle belirlenen, ardarda sıralanış ve kesilişlerle akıp giden çağların döngüsünü dikkatle izlemenin usun gözü için ne hoş olduğunu söyledim kendi kendime. İtiraf ederim, günahkâr da olsam, ruhum daha çok kısa bir süre önce etin tutsağı olmuş olsa bile, Yaradan’a ve bu dünyanın düzenine karşı tinsel bir sevecenlikle duygulandım; yaratıkların büyüklüğü ve dengeliliğine sevinçli bir saygıyla hayranlık duydum.</p>

  <p class="block_11">Üstadım beni bu iyi ruh durumu içinde buldu; ayaklarımın beni sürüklediği yöne doğru yürüyerek, bilincine varmaksızın nerdeyse tüm manastırın çevresini dolaşıp kendimi yeniden, iki saat önce ayrıldığımız yerde bulduğumda, William orada duruyordu; anlattıkları beni düşüncelerimden uzaklaştırdı ve zihnimi yeniden manastırın karanlık gizemlerine yöneltti.</p>

  <p class="block_11">William çok hoşnut görünüyordu. Elinde, en sonunda çözdüğü, Venantius’un parşömeni vardı. Birlikte saygısız kulakların erişemeyeceği hücresine gittik; bana okuduklarını çevirdi. Burç alfabesiyle yazılmış cümlenin ardından (secretum finis Africae manus supra idolum age primum et septimum de quatuor), Yunanca metinde şunlar yazılıydı:</p>

  <p class="block_22">Arıtıcı korkunç zehir...</p>

  <p class="block_22">Düşmanı yok etmek için en iyi silah...</p>

  <p class="block_22">Alçakgönüllü, aşağılık ve çirkin kimseleri kullan, onların kusurlarından tat al... Onlar ölmemeli... Soyluların ve güçlülerin evlerinde değil, köylülerin köylerinden, bol bol yiyip içtikten sonra... bodur gövdeler, çarpık çurpuk yüzler.</p>

  <p class="block_22">Kızoğlan kızlara saldırıyorlar, orospularla yatıyorlar, kötü değil, korkusuz. Farklı bir gerçek, gerçeğin farklı bir imgesi... Saygıdeğer incirler.</p>

  <p class="block_22">Utanmaz taş düzlükte yuvarlanıyor... Gözler önünde.</p>

  <p class="block_22">Kandırmalı; kandırırken şaşırtmalı; inanılanın tersini söylemeli, ama başka bir şey demek istemeli. Ağustosböcekleri topraktan şarkı söyleyecek onlara.</p>

  <p class="block_11">Hepsi buydu. Kanımca çok azdı, hiçbir şey değildi; neredeyse bir delinin saçmalarını andırıyordu; bunu William’a söyledim.</p>

  <p class="block_11">“Olabilir. Benim çevirimden ötürü kesinlikle daha da deli saçması gibi görünüyor. Yunancayı oldukça iyi bilirim. Gene de, Venantius’un ya da kitabın yazarının deli olduğunu varsaysak bile bu, bunca insanın önce kitabı saklamalarını, sonra da ortaya çıkarmalarını açıklamaz; hepsi de deli değil ya bu insanların...”</p>

  <p class="block_11">“Peki, burada yazılı olan şeyler gizemli kitaptan mı alınmış?”</p>

  <p class="block_11">“Venantius tarafından yazılmış olduklarına kuşku yok. Sen de görüyorsun; eski bir parşömen değil bu. Bunlar, onun kitabı okurken aldığı notlar olmalı; yoksa Venantius Yunanca yazmazdı. Finis Africae’den çalınmış ciltte rastladığı bazı cümleleri kısaltarak kopya ettiğine kuşku yok. Kitabı yazı salonuna götürmüş, okumaya başlamış, kendisine önemli görünen şeyleri yazmış. Sonra bir şey olmuş. Kendini iyi hissetmemiş ya da birisinin yukarı çıktığını işitmiş. Bunun üzerine kitabı, tuttuğu notlarla birlikte gene masasının altına koymuş, belki de ertesi akşam gene almak üzere. Ne olursa olsun, bu sayfa gizemli kitabın yapısını yeniden oluşturmak için elimizdeki tek olası çıkış noktası; katilin yapısını da ancak bu kitabın yapısından çıkarabiliriz. Çünkü bir nesneyi elde etmek için işlenen her cinayette, nesnenin yapısı, katilin yapısı hakkında, belli belirsiz de olsa bize bir fikir verir. Bir avuç altın için adam öldüren birisi açgözlü bir insandır; kitap için öldürense, o kitabın gizlerini kendine saklamak kaygısı içindedir. Bunun için de, elimizde bulunmayan kitapta ne yazılı olduğunu öğrenmeliyiz.”</p>

  <p class="block_11">“Peki, bu birkaç satırdan hangi kitap olduğunu anlayabilecek misiniz?”</p>

  <p class="block_11">“Sevgili Adso, bunlar, anlamı sözcükleri aşan kutsal bir metnin sözlerine benziyor. Bu sabah kilerciyle konuştuktan sonra, onları okurken birden burada da, bilgelerin gerçeğinden farklı bir gerçeğin taşıyıcıları olarak basit insanlara ve kötülüklere seslenildiğini anladım. Kilerci garip bir karmaşıklığın onu Malachi’ye bağladığını anlatmak istedi. Malachi, Remigio’nun kendisine teslim ettiği sapkınlığa ilişkin bir metin mi saklamıştı yoksa? O zaman Venantius, her şeye ve herkese başkaldırmış olan bu çılgın ve kötü insanların oluşturdukları topluluğa ilişkin bazı gizemli buyrukları okuyup not almış olsa gerek. Ama...”</p>

  <p class="block_11">“Ama?”</p>

  <p class="block_11">“Ama benim bu varsayımımla çelişen iki olgu var. Birincisi, Venantius’un böyle sorunlarla ilgileniyormuş gibi görünmemesi: O, Yunanca metinler çevirmeniydi, bir sapkınlık vaizi değil... İkincisi de, incirlerden, taşlardan, ağustosböceklerinden söz eden cümlelerin bu birinci varsayımla açıklanamaması...”</p>

  <p class="block_11">“Belki de başka anlamı olan bilmecelerdir bunlar,” diye öne sürdüm. “Yoksa başka bir varsayımınız mı var?”</p>

  <p class="block_11">“Var, ama henüz karışık. Bu sayfaları okurken, bu sözcüklerin bazılarını daha önce okumuşum gibi geldi bana; başka bir yerde gördüğüm buna benzer cümleler geldi aklıma. Öte yandan, bu sayfa, şu birkaç gün içinde konuşulmuş bir şeyden söz ediyor gibi görünüyor bana... Ama ne olduğunu anımsamıyorum. Düşünmeliyim. Belki başka kitaplar da okumam gerekecek.”</p>

  <p class="block_11">“Nasıl olur? Bir kitabın ne demek istediğini anlamak için başka kitaplar mı okumanız gerekir?”</p>

  <p class="block_11">“Bazan böyle olabilir. Kitaplar çoğu kez başka kitaplardan söz ederler. Çoğu kez bir kitap, tehlikeli bir kitapta çiçeklenen zararsız bir tohum gibidir; ya da tam tersine, acı bir tohumun tatlı meyvesidir. Alberto’yu okurken, Thomas’ın ne söylemiş olabileceğini anlayamaz mısın? Ya da Thomas’ı okurken, İbni Rüşt’ün ne söylemiş olacağını?”</p>

  <p class="block_11">“Doğru,” dedim, beğenerek. O zamana dek, her kitabın nesnelerden söz ettiğini sanırdım; kitapların dışında kalan insancıl ya da kutsal nesnelerden. Şimdi, kitapların oldukça sık başka kitaplardan söz ettiklerini ya da sanki kendi aralarında konuştuklarını farkediyordum. Bu düşüncenin ışığında, kitaplık bana daha da tedirgin edici bir yer gibi göründü. Uzun, yüzyıllar süren bir mırıltı, bir parşömenle bir başka parşömen arasında görünmez bir söyleşiydi demek ki kitaplık; canlı bir nesne, bir insan zihninin yönetemeyeceği güçlerin barınağı, birçok zihinden çıkmış, onları üreten ya da iletenlerin ölümünden sonra da varlığını sürdüren bir gizler hazinesi.</p>

  <p class="block_11">“Ama o zaman,” dedim, “kitapları saklamak neye yarar, mademki herkese açık olan kitaplardan gizlenmiş olanlara ulaşabiliyoruz?”</p>

  <p class="block_11">“Yüzyıllarca sonra hiçbir yararı yok bunun. Yıllar ya da günlerle ölçülen zaman aradığında belli bir yararı olabilir. Görüyorsun, nasıl şaşkın durumdayız.”</p>

  <p class="block_11">“Öyleyse bir kitaplık gerçeği dağıtma aracı değil, onun ortaya çıkmasını geciktirme aracı mıdır?” diye sordum, hayretten donakalmış.</p>

  <p class="block_11">“Her zaman, ille de öyle olması gerekmez. İçinde bulunduğumuz durumda öyle.”</p>

  <p class="block_9" id="calibre_pb_34"> </p>
</body>
</html>
