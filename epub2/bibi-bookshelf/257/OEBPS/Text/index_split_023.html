<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_18"><b class="calibre7">İkinci Gün</b></p>

  <p class="block_19" id="id_Toc405308361"><span class="text_2">GECE<br class="calibre5" /></span><i class="calibre2">Sonunda William’la Adso labirente giriyorlar; garip görüntüler görüyorlar ve labirentlerde olduğu gibi kayboluyorlar.</i></p>

  <p class="block_3"> </p>

  <p class="block_11">Lambayı önde, yüksekte tutarak, bu kez yasak kata çıkan doğu merdiveninden yeniden yazı salonuna çıktık. Alinardo’nun labirent konusunda söylediklerini düşünerek korkunç şeyler bekliyordum.</p>

  <p class="block_11">Girmememiz gereken yere girdiğimizde, kendimi katın öteki yerlerinde olduğu gibi, yoğun bir havasızlık ya da küf kokusunun egemen olduğu, yedi duvarlı pek büyük sayılmayacak, penceresiz bir salonda bulunca şaşırdım. Korkacak hiçbir şey yoktu.</p>

  <p class="block_11">Söylediğim gibi salonun yedi duvarı vardı, ama bunların yalnızca dördünde duvara gömülü iki küçük sütun arasında, yuvarlak bir kemerin çevrelediği oldukça geniş bir açıklık, bir geçit vardı. Penceresiz duvarlara düzenli bir biçimde yerleştirilmiş, kitaplarda ve her rafta, üstüne numara yazılı bir etiket vardı; bunların katalogda gördüğümüz numaraların aynı olduğu açıktı. Odanın ortasında, üstü gene kitaplarla dolu bir masa. Bütün kitapların üstünü çok ince bir toz tabakası bürümüştü; kitapların tozunun belli aralıklarla alındığının belirtisi. Yerde de toz, moz yoktu. Kapıların birinin kemeri üstünde, <i class="calibre2">Apocalypsis Iesu Christi</i><sup class="calibre3"><sup class="noteref" id="back_note_144"><a class="calibre4" href="../Text/index_split_207.html#note_144" title="144">144</a></sup></sup> yazılı, duvara çizilmiş büyük bir şerit vardı. Harfler eski ama silinmemişti.</p>

  <p class="block_11">Daha sonra öteki odalarda da bu şeritlerin, kilise fresklerinde olduğu gibi gerçekte oldukça derin bir biçimde taşa oyulmuş, sonra oyukların boyayla doldurulmuş olduklarını gördük.</p>

  <p class="block_11">Açıklıkların birinden geçtik. Kendimizi cam yerine alçı tabakaları olan tek pencereli, iki duvarı ve az önce içinden geçtiğimiz oda gibi bir geçidi olan başka bir odada bulduk.</p>

  <p class="block_11">Oradan, gene iki duvarı kör, biri tek pencereli ve karşımızda bir kapısı daha olan başka bir odaya geçiliyordu. İki odada da, birinci odada gördüğümüze benzer, ama üstlerine başka sözcükler yazılı iki şerit vardı. Birinci odanınkinde <i class="calibre2">Super thronos viginti quatuor</i>,<sup class="calibre3"><sup class="noteref" id="back_note_145"><a class="calibre4" href="../Text/index_split_208.html#note_145" title="145">145</a></sup></sup> ikincisininkindeyse <i class="calibre2">Nomen illi mors</i><sup class="text_4"><sup class="noteref" id="back_note_146"><a class="calibre4" href="../Text/index_split_209.html#note_146" title="146">146</a></sup></sup> yazılıydı. Bunun dışında, kitaplığa girdiğimiz birinci odadan daha küçük olmakla birlikte (gerçekte, o yedigen, bu iki odaysa dörtgen biçimindeydi), bu iki odanın eşyası da aynıydı: kitaplarla dolu dolaplar, ortada bir masa. Üçüncü odaya girdik. Burada kitap ve üstü yazılı şerit yoktu.</p>

  <p class="block_11">Pencerenin altında taş bir sunak vardı. Biri içeri girdiğimiz, biri daha önce gördüğümüz beşgen odaya açılan, üçüncüsüyse bizi yeni bir odaya çıkaran üç kapı vardı. Bu yeni oda öteki odaları andırıyordu; yalnız şeridin üstünde <i class="calibre2">Obscuratus est sol et aer</i><sup class="text_4"><sup class="noteref" id="back_note_147"><a class="calibre4" href="../Text/index_split_210.html#note_147" title="147">147</a></sup></sup> yazılıydı. Buradan da başka bir odaya geçiliyordu; bu odanın şeridi üstünde <i class="calibre2">Facta est grando et ignis</i><sup class="text_4"><sup class="noteref" id="back_note_148"><a class="calibre4" href="../Text/index_split_211.html#note_148" title="148">148</a></sup></sup> yazılıydı; başka kapısı yoktu bu odanın; daha doğrusu, bu odaya girince insan daha ileriye gidemiyordu; geri dönmek zorundaydı.</p>

  <p class="block_11">“Şimdi düşünelim,” dedi William. “Her birinin bir penceresi olan dörtgen ya da belli belirsiz üçgen biçiminde beş oda; bu odalar, merdivenle çıkılan, penceresiz beşgen bir odaya açılıyor. Bana basit görünüyor. Doğu kulesinin içindeyiz; her kulenin dışarıdan bakılınca beş penceresi ve beş duvarı görülüyor. Hesap tutuyor. Boş oda doğuya, kilisenin koro yeriyle aynı yöne bakan oda. Tansökümündc güneş sunağı aydınlatıyor; bu bana doğru ve kutsal görünüyor. Tek zekice düşünce şu alçı levhalarmış gibi geliyor bana. Gündüzleri güzel bir ışık sızdırıyor içeri, geceleriyse ayışığını bile geçirmiyor. Sonra büyük bir labirent de değil. Şimdi beşgen odanın iki kapısı nereye açılıyor, bakalım. Sanıyorum yönümüzü kolayca bulacağız.”</p>

  <p class="block_11">Üstadım yanılıyordu; kitaplığı yapanlar sandığımızdan da yetenekliymişler. Ne olduğunu nasıl açıklayacağımı bilmiyorum, ama kuleden çıkınca odaların düzeni daha çok karıştı. Kimi odaların iki, kimilerinin üç kapısı vardı, tüm odaların birer penceresi vardı; pencereli bir odadan çıkıp Aedificium’un içine doğru yürüdüğümüzü sanarak girdiğimiz odaların da bir penceresi vardı. Her odada hep aynı dolaplar ve masa bulunuyordu; düzenli bir biçimde yerleştirilmiş ciltlerin tümü de birbirinin aynı görünüyor, içinde bulunduğumuz yeri bir göz atışta tanımamıza yardımcı olmuyordu, kuşkusuz. Şeritlere bakarak yönümüzü bulmaya çalıştık.</p>

  <p class="block_11">Bir kez <i class="calibre2">In diebus illis</i><sup class="text_4"><sup class="noteref" id="back_note_149"><a class="calibre4" href="../Text/index_split_212.html#note_149" title="149">149</a></sup></sup> yazılı bir odadan geçtik; birkaç kez dolandıktan sonra, gene oraya dönmüşüz gibi geldi bize. Ama pencerenin karşısındaki kapının, <i class="calibre2">Primogenitus mortuorum</i><sup class="text_4"><sup class="noteref" id="back_note_150"><a class="calibre4" href="../Text/index_split_213.html#note_150" title="150">150</a></sup></sup> yazılı bir odaya açıldığını anımsadık; oysa şimdi gene, <i class="calibre2">Apocalypsis Iesu Christi</i> yazılı bir şerit vardı karşımızda; az önce geçtiğimiz beşgen salon değildi burası. Bu durumda, şeritlerin ara ara, başka başka odalarda yinelendiğine inandık. Birbirine bitişik Apocalypsis’li iki oda bulduk; onlardan hemen sonra da, <i class="calibre2">Cecidit de coelo stella magna</i>’lı<sup class="calibre3"><sup class="noteref" id="back_note_151"><a class="calibre4" href="../Text/index_split_214.html#note_151" title="151">151</a></sup></sup> bir başka oda.</p>

  <p class="block_11">Şeritlerin üstündeki yazıların nereden kaynaklandığı açıktı; Yuhanna İncil’inden alınmış ayetlerdi bunlar; ama ne niçin duvara boyayla yazıldıkları, ne de hangi mantığa göre düzenlendikleri açıkça anlaşılabiliyordu. Aralarında çok değil, birkaçının siyah yerine kırmızıya boyanmış olduklarını farkedince şaşkınlığımız daha da arttı.</p>

  <p class="block_11">Bir an geldi ki, kendimizi ilk girdiğimiz yedigen salonda bulduk (bu oda, merdiven ağzı orada bulunduğu için tanınabiliyordu); sağa doğru yürüyerek bir odadan ötekine doğrudan geçmeye çalıştık.</p>

  <p class="block_11">Üç odadan geçtikten sonra kör bir duvarla yüzyüze geldik. İki çıkış olan bir önceki odaya geri döndük; daha önce geçmediğimiz kapıdan geçip başka bir odaya girdik ve kendimizi gene ilk önce girdiğimiz yedigen salonda bulduk.</p>

  <p class="block_11">“Geri döndüğümüz en son odanın adı neydi?” diye sordu William.</p>

  <p class="block_11">Belleğimi zorladım: “<i class="calibre2">Equus albus</i>.”<sup class="calibre3"><sup class="noteref" id="back_note_152"><a class="calibre4" href="../Text/index_split_215.html#note_152" title="152">152</a></sup></sup></p>

  <p class="block_11">“İyi, şimdi gene onu bulalım.” Bu kolay oldu. Oradan, insan geldiği yoldan geri dönmek istemiyorsa, <i class="calibre2">Gratia vobis et pax</i><sup class="text_4"><sup class="noteref" id="back_note_153"><a class="calibre4" href="../Text/index_split_216.html#note_153" title="153">153</a></sup></sup> denen odadan başka geçilecek yer yoktu; oradan, sağda, bizi geri götürmeyecek yeni bir geçit bulduk gibi geldi bize. Sonunda, bir kez daha <i class="calibre2">In diebus illis</i>’i ve <i class="calibre2">Primogenitus mortuorum</i>’u bulduk (az önce gördüğümüz odalar mıydı bunlar?), ama en sonunda, daha önce görmediğimizi sandığımız bir odaya vardık: <i class="calibre2">Tertia pars terrae combusta est</i><sup class="text_4"><sup class="noteref" id="back_note_154"><a class="calibre4" href="../Text/index_split_217.html#note_154" title="154">154</a></sup></sup>. Ama o noktada, doğu kulesine göre nerede bulunduğumuzu artık bilmiyorduk.</p>

  <p class="block_11">Lambayı önümde tutarak, bundan sonraki odalara daldım, ürkütücü boyutlarda bir dev, gövdesi tıpkı bir hortlağınki gibi dallanarak, uzayıp kısalarak bana doğru geldi.</p>

  <p class="block_11">“Bir şeytan!” diye bağırdım; birden dönüp kendimi William’ın kollarına atarken az kalsın lambayı düşürüyordum. William elimden lambayı alıp beni yana doğru iterek, bana yüce bir davranış gibi görünen bir kararlılıkla ileri doğru yürüdü. O da bir şey görmüş olmalıydı; çünkü birden durdu. Sonra gene öne doğru yürüyüp ışığı kaldırdı. Katıla katıla gülmeye başladı.</p>

  <p class="block_11">“Amma da saflık. Bir ayna bu!”</p>

  <p class="block_11">“Ayna mı?”</p>

  <p class="block_11">“Evet, benim yiğit savaşçım. Az önce yazı salonunda, gerçek bir düşmanın üstüne öylesine yüreklilikle atıldın da, şimdi kendi görüntünden mi korkuyorsun? Kendi görüntünü sana daha büyütülmüş ve çarpıtılmış olarak yansıtan bir ayna bu.”</p>

  <p class="block_11">Elimden tutup beni oda kapısının karşısındaki duvarın önüne götürdü. Lambanın şimdi daha iyi aydınlattığı oluklu cam bir levha üstünde, ikimizin, kabaca biçimleri bozulmuş, yaklaşıp uzaklaştıkça biçimi ve yüksekliği değişen yansılarımızı gördüm.</p>

  <p class="block_11">“Optikle ilgili bir kitap okumalısın,” dedi William, eğlenerek. “Kitaplığı kuranlar hiç kuşkusuz okumuşlar! En iyileri Araplarınki. El Hazan, <i class="calibre2">De aspectibus</i><sup class="text_4"><sup class="noteref" id="back_note_155"><a class="calibre4" href="../Text/index_split_218.html#note_155" title="155">155</a></sup></sup> adlı kitabında, kesin geometrik kanıtlarla aynaların gücünden söz ediyor. Kimi aynalar, yüzeylerinin değiştirilişine göre, en küçük nesneleri bile büyütebilir (benim merceklerim bundan başka nedir?), kimileri imgeleri ters ya da eğik gösterirler ya da bir yerine iki, iki yerine dört gösterirler. Bazıları da, tıpkı bunun gibi, cüceyi dev, devi de cüce gibi gösterirler.”</p>

  <p class="block_11">“Aman Tanrım!” dedim. “Birinin kitaplıkta gördüğünü söylediği görüntüler demek bunlar!”</p>

  <p class="block_11">“Belki de. Gerçekten de zekice bir buluş.” Aynanın üstündeki şeridi okudu: <i class="calibre2">Super thronos viginti quatuor</i>. Bunu daha önce görmüştük. Ama o odada ayna yoktu. Hem, bu bir yana, bu odanın hiç penceresi yok; üstelik yedigen değil. Neredeyiz biz?” Çevresine bakındı; bir dolaba yaklaştı: “Adso, şu harika oculi ad legendum olmadan bu kitapların üstünde ne yazılı olduğunu anlayamıyorum. Birkaç başlık okusana bana.”</p>

  <p class="block_11">Rastgele bir kitap aldım. “Yazılı değil efendim!” dedim.</p>

  <p class="block_11">“Nasıl olur? Yazılı olduğunu görüyorum, okusana!”</p>

  <p class="block_11">“Okuyamıyorum. Alfabe değil bunlar. Yunanca da değil; olsaydı anlardım. Kurtçuklara, küçük yılanlara, sinek pisliğine benziyor...”</p>

  <p class="block_11">“Ha, Arapça. Buna benzer başka kitap var mı?”</p>

  <p class="block_11">“Evet, birkaç tane. Ama, işte biri Latince, Tanrı’ya şükür. El... El Harezmi, <i class="calibre2">Tabulae</i><sup class="text_4"><sup class="noteref" id="back_note_156"><a class="calibre4" href="../Text/index_split_219.html#note_156" title="156">156</a></sup></sup>.”</p>

  <p class="block_11">“El Harezmi’nin, Baas’lı Adelard tarafından çevrilmiş astronomi cetvelleri! Çok az bulunur yapıtlar! Devam et.”</p>

  <p class="block_11">“İsa ibn Ali, <i class="calibre2">De oculis</i><sup class="text_4"><sup class="noteref" id="back_note_157"><a class="calibre4" href="../Text/index_split_220.html#note_157" title="157">157</a></sup></sup>, El Kindi, <i class="calibre2">De radiis stellatis</i><sup class="text_4"><sup class="noteref" id="back_note_158"><a class="calibre4" href="../Text/index_split_221.html#note_158" title="158">158</a></sup></sup>...”</p>

  <p class="block_11">“Şimdi masanın üstüne bak.”</p>

  <p class="block_11">Masanın üstünde duran büyük bir cildi açtım, <i class="calibre2">De bestiis</i><sup class="text_4"><sup class="noteref" id="back_note_159"><a class="calibre4" href="../Text/index_split_222.html#note_159" title="159">159</a></sup></sup> diye bir kitap. Üstüne çok güzel bir tekboynuzlunun çizili olduğu ince minyatürlerle süslü bir sayfaya rastladım.</p>

  <p class="block_11">“Çok güzel yapılmış,” diye görüşünü belirtti, resimleri daha iyi seçebilen William. “Peki bu?”</p>

  <p class="block_11">Okudum: “<i class="calibre2">Liber monstrorum de diversis generibus</i><sup class="text_4"><sup class="noteref" id="back_note_160"><a class="calibre4" href="../Text/index_split_223.html#note_160" title="160">160</a></sup></sup>. Bunda da çok güzel resimler var, ama bana daha eski gibi görünüyor.”</p>

  <p class="block_11">William başını metne eğdi: “İrlanda’lı rahipler tarafından resimlenmiş; en az beş yüzyıl önce. İçinde tekboynuzlu resmi olan kitapsa çok daha yeni; Fransız üslubuyla yapılmış gibi geliyor bana.” Bir kez daha efendimin bilgisine hayran oldum. Bitişik odaya girdik; tümü de pencereli, aralarında büyücülüğe ilişkin birkaç metnin bulunduğu, bilinmeyen dillerde kitaplarla dolu dört odadan geçtik; karşımıza bir duvar çıktı ve geri dönmek zorunda kaldık; çünkü son beş oda, başka hiçbir geçit vermeksizin içiçe açılıyordu.</p>

  <p class="block_11">“Duvarların eğimine bakılırsa, bir başka kulenin beşgeni içindeyiz,” dedi William, “ama ortada yedigen biçiminde bir salon yok; belki de yanılıyoruz.”</p>

  <p class="block_11">“Peki, ya pencereler?” dedim. “Bu kadar pencere nasıl olabilir burada? Bütün odaların dışarıya bakması olanaksız.”</p>

  <p class="block_11">“Ortadaki açıklığı unutuyorsun; gördüğümüz pencerelerin çoğu o açıklığın sekiz kenarına bakıyor. Gündüz olsaydı, ışığın farklılığı hangi pencerelerin dışarıya, hangilerinin içeriye baktığını gösterirdi bize; hatta odanın güneşe göre konumunu bile açıklayabilirdi. Ama gece hiçbir ayrım görülmüyor. Geri dönelim.”</p>

  <p class="block_11">Aynalı odaya geri döndük; daha önce geçmediğimizi sandığımız üçüncü kapıya yöneldik. Önümüzde bir sıra üç ya da dört oda gördük; sonuncu odaya doğru bir aydınlığın ayrımına vardık.</p>

  <p class="block_11">“Biri var orada!” diye bağırdım boğuk bir sesle.</p>

  <p class="block_11">“Eğer biri varsa, ışığımızın farkına varmıştır,” dedi William, gene de eliyle alevi örterek. Birkaç saniye duraksadık. Işık, gücü artık azalmaksızın belli belirsiz uzayıp kısalıyordu.</p>

  <p class="block_11">“Belki de yalnızca bir lambadır,” dedi William, “rahipleri kitaplıkta ölülerin bulunduğuna inandırmak için konmuştur oraya. Ama bunu anlamalıyız. Sen burada kal, ışığı elinle ört. Ben sezdirmeden gidip bakayım.”</p>

  <p class="block_11">Aynanın karşısındaki acıklı halimden ötürü hâlâ utanç içinde, William’ın gözünde değerimi artırmak istedim: “Hayır, ben gidiyorum,” dedim, “siz burada kalın. Sezdirmeden ilerlerim; sizden daha ufak tefek ve daha hafifim ben. Tehlike olmadığına karar verince sizi çağırırım.”</p>

  <p class="block_11">Dediğim gibi yaptım. Bir kedi (ya da mutfaktan peynir aşırmak için aşağı inen bir çömez gibi - bu konuda üstüme yoktu), duvarlara sürünerek üç odadan geçtim; duvar boyunca süzülerek sağ pervazı oluşturan sütunun arkasından, oldukça güçsüz bir ışığın sızdığı odanın eşiğine vardım; odaya kaçamak bir göz attım. Hiç kimse yoktu içeride. Masanın üstüne yanık bir lamba konmuştu; bizimki gibi bir lamba değildi bu; daha çok üstü açık bir buhurdana benziyordu; alevi yoktu; belli belirsiz bir kıvılcım için için yanıyor, bir şeyi yakıyordu. Cesaretimi toplayıp içeri girdim. Masanın üstünde, buhurdanın yanında, canlı renkleri olan bir kitap duruyordu.</p>

  <p class="block_11">Yaklaştım; sayfanın üstünde değişik renklerde dört şerit gördüm; sarı, zencefil, camgöbeği ve yanık toprak rengi. Artalanda korkunç görünüşlü bir hayvan vardı; ardısıra gökteki yıldızları sürükleyip kuyruğuyla yeryüzüne düşüren on başlı kocaman bir canavar. Sonra birden canavarın çoğaldığını, derisinin üstündeki pulların parlak kabuksu pullardan oluşan bir çeşit ormana dönüştüğünü gördüm; bunlar kitabın sayfasından kopup başımın çevresinde döneniyordu. Geriye döndüm; odanın tavanının eğilip üstüme doğru indiğini gördüm; sonra korkutucu değil, baştan çıkarıcı bin yılanın ıslığını andıran bir ses duydum, ışık içinde yüzen bir kadın belirdi; yüzünü yüzüme yaklaştırdı ve yüzüme üfledi.</p>

  <p class="block_11">Ellerimi öne doğru uzatıp, onu uzaklaştırdım; ellerim karşıdaki dolaba değiyormuş gibi geldi bana.</p>

  <p class="block_11">Artık nerede olduğumun bilincinde değildim. Odanın ortasında, iğrenç bir gülümseyişle gözlerini bana dikmiş, kösnüyle homurdanan Berengar’ı gördüm. Yüzümü ellerimle örttüm: Ellerim tıpkı bir kurbağanın ön ayakları gibi yapış yapış ve perdeliymiş gibi göründü bana. Sanırım bağırdım; ağzımda acı-ekşi bir tat duydum; sonra ayaklarımın artında gittikçe derinleşen sonsuz bir karanlığa daldım; sonrasını anımsamıyorum.</p>

  <p class="block_11">Bana yüzyıllar gibi gelen bir süre sonra, başımın içinde uğuldayan vurma seslerini işiterek kendime geldim. Yere uzanmıştım; William yanaklarımı tokatlıyordu. O odada değildim artık: gözlerimin önünde, <i class="calibre2">Requiescant a laboribus suis</i><sup class="text_4"><sup class="noteref" id="back_note_161"><a class="calibre4" href="../Text/index_split_224.html#note_161" title="161">161</a></sup></sup> yazılı bir şerit vardı.</p>

  <p class="block_11">“Hadi, hadi, Adso,” diye fısıldıyordu William. “Bir şey yok...”</p>

  <p class="block_11">“O nesneler...” dedim, hâlâ sayıklayarak. “Orada, o hayvan...”</p>

  <p class="block_11">“Hayvan mayvan yok. Bir masanın altında buldum seni; sayıklıyordun; masanın üstünde, güzel bir Mustarip İncil’i vardı; <i class="calibre2">mulier amicta sole</i>’nin<sup class="calibre3"><sup class="noteref" id="back_note_162"><a class="calibre4" href="../Text/index_split_225.html#note_162" title="162">162</a></sup></sup> canavarla karşılaştığı sayfa açık duruyordu. Ama kokudan, kötü bir şey koklamış olduğunu anladım; seni hemen oradan uzaklaştırdım. Benim de başım ağrıyor.”</p>

  <p class="block_11">“Gördüklerim neydi peki?”</p>

  <p class="block_11">“Hiçbir şey görmedin. Orada garip görüntüler yaratan bir şey yakıyorlardı; kokusunu tanıdım, Arapların kullandıkları bir şey; belki de Dağ’daki Yaşlı Adam’ın, işe gitmeden önce katillerine koklattığı şeyin aynı. Böylece hayalet esrarını çözdük. Biri istenmeyen ziyaretçileri, geceleri kitaplığın şeytanî varlıklarca korunduğuna inandırmak için büyüsel bitkiler kovuyor buraya. Ne hissettin peki?”</p>

  <p class="block_11">Karmakarışık bir biçimde, anımsadığım kadarıyla, gördüklerimi anlattım; William güldü; “Bir yandan kitapta gördüklerini büyütüyor, bir yandan da isteklerinin ve korkularının sesini dinliyordun. Bazı bitkilerin harekete geçirdiği bir işlemdir bu. Yarın bu konuyu Severinus’la konuşmalıyız; bu konuda, inanmamızı istediğinden daha çok şey bildiğine inanıyorum. Bunlar bitki, yalnızca bitki; camcının bize anlattığı büyüsel hazırlıkların hiçbirini gerektirmiyor. Bitkiler, aynalar... Bu yasak bilgiler yeri birçok kurnazca buluşla korunuyor. Bilgi, aydınlatmaktan çok, gizlemek için kullanılıyor. Hoşuma gitmiyor bu. Kitaplığın kutsal savunmasına sapık bir kafa egemen. Ama çetin bir gece geçirdik; şimdilik buradan çıkmalıyız. Allak bullaksın; suya ve temiz havaya gereksinimin var. Pencereleri açmaya çalışmanın yararı yok; çok yüksek, belki de yıllardır açılmamış. Adelmo’nun kendini buradan aşağı atabileceğini nasıl düşünebildiler?”</p>

  <p class="block_11">Buradan çıkmalıyız, demişti William. Kolaymış gibi. Kitaplığa yalnızca bir kuleden ulaşılabileceğini biliyorduk; doğu kulesinden. Ama o anda neredeydik? Yön duygumuzu tümüyle yitirmiştik. Oradan hiç çıkamamak korkusuyla dolaşıp duruyorduk; ben hâlâ sendeliyor, kusacak gibi oluyordum; William’sa, benim için biraz kaygılı, bilgisinin yetersizliğinden ötürü tedirgin; ama bu dolaşma bize, daha doğrusu ona, ertesi gün için bir fikir verdi. Eğer dışarı çıkabilirsek ucu ateşli bir kömür ya da duvarda işaretler bırakabilecek başka bir şeyle gene gelecektik kitaplığa.</p>

  <p class="block_11">“Bir labirentten dışarı çıkabilmek için,” diyordu William tane tane, “bir tek yol vardır. Daha önce hiç görmediğimiz her yeni kavşakta, saptadığımız yolu üç ayrı işaretle işaretlemek. Eğer kavşağa çıkan yolların birinde, daha önceki işaretlere bakarak, o kavşaktan daha önce geçtiğini görürsen, geldiğin yola yalnızca tek bir işaret koyacaksın. Yolların tümü de işaretlenmişse, geldiğin yoldan geri dönersin. Ama kavşaktaki yolların birkaç hâlâ işaretlenmemişse, bunların herhangi birini seçip iki işaret koyarsın. Yalnızca bir işareti olan bir yolda ilerlerken, iki işaret daha koyarsın; böylece o yolun üç işareti olur. Eğer bir kavşağa geldiğinde işaretlenmemiş hiç yol kalmamışsa, üç işaretli bir yola hiçbir zaman sapmazsan, labirentin tüm kesimlerinden geçmiş olursun.”</p>

  <p class="block_11">“Bunu nereden biliyorsunuz? Labirentler konusunda uzman mısınız?”</p>

  <p class="block_11">“Hayır, bir zamanlar okuduğum bir eski metni yineliyorum.”</p>

  <p class="block_11">“İnsan bu kurala uyarak dışarı çıkabilir mi?”</p>

  <p class="block_11">“Bildiğim kadarıyla hemen hemen hiçbir zaman. Ama gene de deneyeceğiz. Hem üstelik bir iki gün içinde merceklerim de olacak; kitaplar üstünde daha çok duracak vakit bulacağım. Belki de şeritlerin sırası aklımızı karıştırırsa, kitapların düzenlenişinden bir kural çıkarabiliriz.”</p>

  <p class="block_11">“Mercekleriniz mi olacak? Onları nereden bulacaksınız?”</p>

  <p class="block_11">“Merceklerim olacak dedim. Yeni mercek yaptıracağım. Sanırım camcı yeni bir şey denemek için böyle bir fırsat bekliyor. Cam parçalarını bilemek için gerekli araç gereci varsa. Cam parçalarını nerede bulacağına gelince işliğinde bol bol var.”</p>

  <p class="block_11">Çıkış yolu arayarak dolaşırken, birden bir odanın ortasında, görünmez bir elin yanağımı okşadığını duydum; o sırada, hem o odada, hem de bitişik odada, ne insan; ne de hayvan sesine benzeyen bir inilti yankılanıyordu; sanki odadan odaya bir hortlak dolaşıyormuş gibi. Kitaplığın sürprizlerine hazır olmam gerekirdi, ama bir kez daha dehşete kapıldım, geriye doğru sıçradım. William da aynı şeyi yaşamış olsa gerekti; çünkü, ışığı kaldırıp çevresine bakınırken yanağına dokunuyordu. Bir elini kaldırdı, sonra şimdi daha canlı görünen alevi inceledi; sonra da bir parmağını nemlendirip öne doğru uzattı.</p>

  <p class="block_11">“Anlaşılıyor,” dedi sonra, karşılıklı iki duvarın üstünde, adam boyunda iki nokta gösterdi bana. İki ince yarık vardı orada; elini yaklaştırınca dışarıdan gelen serin havayı duyabiliyordu insan. Kulağını dayayınca da, dışarıda rüzgâr esiyormuş gibi bir uğultu duyuyordu.</p>

  <p class="block_11">“Kitaplığın bir havalandırma sistemi olmalı,” dedi William, “yoksa havasızlıktan boğulur insan burada; -özellikle yazın. Ayrıca bu yarıklar, parşömenlerin kurumaması için belli ölçüde bir nem sağlıyor. Ama kitaplığı kuranların zekâsı bununla da kalmıyor. Yarıkları belli açılara göre yerleştirerek, rüzgârlı gecelerde bu açıklıklardan içeri giren hava akımlarının öteki hava akımlarıyla karşılaşarak yan yana sıralanmış odaların içinde, az önce işittiğimiz sesleri çıkararak dolaşmasını sağlamışlar. Aynalar ve bitkilerle birleşince, bu sesler, burayı iyi bilmeden içeri giren bizim gibi düşüncesizlerin korkusunu artırıyor. Biz bile bir an için hortlakların yüzünüze üflediklerini sandık. Bunun ancak şimdi bilincine vardık; çünkü rüzgâr ancak şimdi esti. Böylece bu gizem de çözüldü. Ama hâlâ dışarıya nasıl çıkacağımızı bilmiyoruz!”</p>

  <p class="block_11">Böyle konuşarak, hepsi birbirinin aynı gibi görünen şeritleri okuma sıkıntısına katlanmaksızın, şaşkın, boşlukta rastgele dolaşıyorduk. Yedigen biçiminde yeni bir salona rastladık; bitişiğindeki odalarda dolaştık; hiçbir çıkış bulamadık. Geldiğimiz yoldan geri döndük; nerede olduğumuzu anlamak için hiçbir çaba harcamaksızın neredeyse bir saat yürüdük. Bir an geldi, William bozguna uğradığımıza karar verdi; bir odada yatıp uyuyarak ertesi gün Malachi’nin bizi bulmasını ummaktan başka yapacak bir şey kalmıyordu. Gözüpek serüvenimizin acıklı sonuna esef ederken, ansızın merdivenin başladığı salonu yeniden bulduk. Tanrı’ya yürekten şükredip büyük bir neşe içinde basamaklardan indik.</p>

  <p class="block_11">Mutfağa girer girmez ocağa doğru koşarak kemik mezarlığının bulunduğu koridora girdik; o kurukafaların ölümcül sırıtmalarının bana sevgili arkadaşlarımın gülümseyişi gibi göründüğüne yemin ederim. Yeniden kiliseye girip kuzey kapısından dışarı çıktık; mutlu mutlu mezartaşlarının üstüne oturduk. Güzel gece havası tanrısal bir şerbet gibiydi. Çevremizde yıldızlar parlıyordu; kitaplıktaki görüntüler çok uzaklarda kalmış gibi görünüyordu bana.</p>

  <p class="block_11">“Dünya ne güzel, labirentlerse ne çirkin,” dedim iç ferahlığıyla…</p>

  <p class="block_11">“Labirentlerden nasıl çıkılacağının bir kuralı olsaydı dünya ne güzel olurdu,” diye yanıtladı üstadım.</p>

  <p class="block_11">“Saat kaç acaba?” diye sordum.</p>

  <p class="block_11">“Zaman duygumu yitirdim. Ama geceyarısı duası için çanlar çalmadan kendimizi hücremizde bulsak iyi olur.”</p>

  <p class="block_11">Kilisenin sol duvarı boyunca yürüdük, büyük kapıyı geçtik (Vahiy’de adı geçen uluları görmemek için öteden dolaştım; super thronos viginti quatuor!) hacılar konukevine gitmek için avludan geçtik.</p>

  <p class="block_11">Binanın kapısında Başrahip durmuş ters ters bize bakıyordu. “Bütün gece sizi aradım,” dedi William’a. “Hücrenizde bulamadım, kilisede bulamadım...”</p>

  <p class="block_11">“Bir iz üstündeydik...” dedi William belirsizce, görünür bir tedirginlikle. Başrahip uzun uzun ona baktı; sonra ağır ve ciddi bir sesle, “Akşam duasından hemen sonra aradım sizi. Berengar koroda yoktu,” dedi.</p>

  <p class="block_11">“Ne diyorsunuz!” dedi William keyifle. Gerçekten, yazı salonunda pusuya yatanın kim olduğunu açıkça anlamıştı şimdi.</p>

  <p class="block_11">“Akşam duasında koroda yoktu,” diye yineledi Başrahip, “hücresine de dönmedi. Neredeyse geceyarısı duası için çanlar çalacak; bakalım görünecek mi? Yoksa bir başka felâketten daha korkarım.”</p>

  <p class="block_11">Geceyarısı duasında Berengar yoktu.</p>

  <p class="block_9" id="calibre_pb_23"> </p>
</body>
</html>
