<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_23">Üçüncü Gün</p>

  <p class="block_24" id="id_Toc405308364"><span class="text_2">SABAH<br class="calibre5" /></span><i class="calibre2">Adso yazı salonunda tarikatının tarihçesi ve kitapların yazgısı üstüne düşünüyor.</i></p>

  <p class="block_17"> </p>

  <p class="block_11">Kiliseden daha az yorgun, ama kafam karışık çıktım; küçük bir beden dingin bir uykunun tadına ancak geceleri varabilir. Yazı salonuna çıktım. Malachi’den izin isteyip katalogun sayfalarım çevirmeye başladım. Gözlerimin önünden geçen sayfalara dalgın dalgın bakarken, gerçekte rahipleri inceliyordum.</p>

  <p class="block_11">Dinginlikleri, serinkanlılıkları şaşırttı beni; işlerine dalmış, sanki kardeşlerinden biri tüm çevrede kaygıyla aranmıyormuş, öteki ikisi daha önce şaşılacak biçimde yok olmamışlar gibi. Tarikatımızın büyüklüğü burada işte, dedim kendi kendime; yüzyıllar boyu böyle adamlar, barbar sürülerinin saldırılarını, manastırlarını yağmaladıklarını, krallıkları ateşe verdiklerini gördüler; ama gene de, parşömeni ve mürekkebi sevmeyi sürdürdüler, dudaklarının ucuyla, yüzyılları aşıp onlara ulaşmış olan, kendilerinin de gelecek yüzyılların ötesine ulaştıracakları sözcükleri okumayı sürdürdüler. Bininci yıl yaklaşırken okumayı ve kopya etmeyi sürdürdüler; şimdi niçin sürdürmesinler aynı şeyi?</p>

  <p class="block_11">Bir gün önce Benno az bulunur bir kitabı elde etmek için seve seve günah işleyeceğini söylemişti.</p>

  <p class="block_11">Yalan söylemiyordu; şaka da yapmıyordu. Bir rahip kuşkusuz kitaplarını alçakgönüllülükle sevmeli; kendi merakını gidermeyi değil, onların iyiliğini düşünmelidir; ama sıradan insanlar için zinaya kışkırtılma, laik papazlar için mal tutkusu neyse, rahipler için bilginin ayartıcılığı da odur.</p>

  <p class="block_11">Katalogu karıştırırken gizemli bir başlıklar şöleni gözlerimin önünde dans etti: Quintus Serenusun <i class="calibre2">de medicamentis</i><sup class="calibre3"><sup class="noteref" id="back_note_163"><a class="calibre4" href="../Text/index_split_226.html#note_163" title="163">163</a></sup></sup>, <i class="calibre2">Phaenomena</i><sup class="text_4"><sup class="noteref" id="back_note_164"><a class="calibre4" href="../Text/index_split_227.html#note_164" title="164">164</a></sup></sup>, Aesopus’un <i class="calibre2">de natura animalium</i>’u<sup class="calibre3"><sup class="noteref" id="back_note_165"><a class="calibre4" href="../Text/index_split_228.html#note_165" title="165">165</a></sup></sup>, Aethicus Peronimus’un, <i class="calibre2">de cosmographia</i>’sı<sup class="calibre3"><sup class="noteref" id="back_note_166"><a class="calibre4" href="../Text/index_split_229.html#note_166" title="166">166</a></sup></sup>, <i class="calibre2">Libri tres quos Arculphus episcopus adamnano escipiente de locis sanctis ultramarinis designavit conscribendos</i><sup class="text_4"><sup class="noteref" id="back_note_167"><a class="calibre4" href="../Text/index_split_230.html#note_167" title="167">167</a></sup></sup>, <i class="calibre2">Libellus Q. Iulii Hilarionis de origine mundi</i>’si<sup class="calibre3"><sup class="noteref" id="back_note_168"><a class="calibre4" href="../Text/index_split_231.html#note_168" title="168">168</a></sup></sup>, Solinus Polyhistor’un <i class="calibre2">de situ orbis terrarum et mirabilibus</i>’u<sup class="calibre3"><sup class="noteref" id="back_note_169"><a class="calibre4" href="../Text/index_split_232.html#note_169" title="169">169</a></sup></sup> <i class="calibre2">Almagesthus</i>... Cinayetlerin gizeminin kitaplığın çevresinde dönmesine şaşmadım.</p>

  <p class="block_11">Kendilerini yazmaya ve okumaya adamış olan bu insanlar için, kitaplık hem kutsal Kudüs kenti, hem de bilinmeyen ülkeyle ölüler ülkesi arasındaki sınırda yeralan bir yeraltı dünyasıydı. Onları, vaatleri ve yasaklarıyla kitaplık yönetiyordu. Onunla birlikte, onun için, belki de ona karşı yaşıyorlardı; suçlu suçlu, günün birinde onun tüm gizlerine ermeyi umarak. Zihinlerinin takıldığı bir şeyi öğrenmek uğruna ölümü; birisinin, kıskançlıkla korudukları bir gizi öğrenmesini önlemek için öldürmeyi niçin göze almış olmasınlar?</p>

  <p class="block_11">Ayartmalar yüzünden kuşkusuz; düşünsel onur yüzünden. Yazıcı rahip, kutsal kurucumuzca bambaşka biri olarak düşünülmüştü; anlamadan kopya edebilen, kendini Tanrı’nın istemine bırakmış, yakarır gibi yazan, yazdıkça yakaran biri. Niçin böyle değildi artık? Ama tarikatımızın tek yozluğu bu değildi ki; gereğinden çok güçlenmişti; rahipleri krallarla yarışıyorlardı. Abbone, bir hükümdar debdebesi içinde hükümdarlar arasındaki anlaşmazlıkları çözmeye çalışan bir hükümdar örneği değil miydi?</p>

  <p class="block_11">Manastırların biriktirmiş oldukları bilgi, şimdi değiştokuş malları, onur, övünme ve saygınlık güdüsü olarak kullanılıyordu; tıpkı şövalyelerin zırh ve sancaklarını sergilemeleri gibi, rahiplerimiz de resimli elyazmalarını sergiliyorlardı... Üstelik (ne çılgınlık!) manastırlarımız bilimde önderliği yitirdikten sonra daha da çok yapıyorlar bunu: Katedral okulları, kent loncaları, üniversiteler şimdi belki de bizden daha çok ve daha iyi kitap kopya ediyorlar, yeni kitaplar da üretiyorlardı; bu da birçok felâketin nedeni olmuş olabilirdi.</p>

  <p class="block_11">İçinde bulunduğum manastır belki de bilgi üretme ve bilimi yeniden kurmaktaki üstünlüğüyle övünecek en son manastırdı.</p>

  <p class="block_11">Ama belki de bu yüzden, rahipler kutsal bir iş olan kopya işinden hoşnut değildiler artık; yenilik tutkusunun dürtüsüyle doğanın yeni tamamlayıcılarını da üretmek istiyorlardı. Ve o anda belirsizce sezinlediğim (şimdiyse, bunca yıllık yaşam ve deneyimden sonra iyi bildiğim) gibi, böyle davranırken üstünlüklerinin yıkımını kutsadıklarının farkında değildiler. Çünkü üretmek istedikleri bu yeni bilgi, bu duvarların dışında serbestçe dolaşacak olursa, bu kutsal yeri bir katedral okulundan ya da bir kent üniversitesinden ayırdedecek hiçbir şey kalmazdı artık. Oysa yalıtılmış kalmakla, saygınlık ve gücünün dokunulmazlığını koruyordu; tartışmayla, her gizemi ve her yüceliği, <i class="calibre2">sic et non</i>’un<sup class="calibre3"><sup class="noteref" id="back_note_170"><a class="calibre4" href="../Text/index_split_233.html#note_170" title="170">170</a></sup></sup> eleştirisine bağımlı kılmak isteyen, her aklına eseni tartışma konusu yapma boş gururuyla yozlaşmamıştı. Kitaplığı kuşatan suskunluk ve karanlığın nedenleri burada yatıyor dedim kendi kendime; burası bilgi dağarıdır; ama bu bilgiyi, ancak onun kim olursa olsun bir başkasına, hatta rahiplere bile ulaşmasını önleyebilirse, el değmemiş olarak koruyabilir. Bilgi en iğrenç işlemlerden sonra bile fizik bütünlüğünü koruyan bir madeni paraya benzemez; kullanıla kullanıla epriyen çok güzel bir giysiye benzer daha çok. Gerçekten kitabın kendisi de böyle değil midir? Ona gereğinden çok el değerse sayfaları aşınıp mürekkebi ve yaldızı donuklaşmaz mı? İşte, az ötemde, Tivoli’li Pacifico’nun, sayfaları nemden birbirine yapışmış eski bir cildi karıştırdığını görüyordum. Kitabın sayfalarını çevirmek için başparmağıyla işaret parmağını diliyle ıslatıyor, tükürüğün her değişinde sayfalar dayanıklılığını yitiriyordu; o sayfaları açmak, katlamak demekti; onları, havanın ve tozun acımasız işlemine açık tutmak demekti; bunlar, parşömenin zora gelince kırışan ince damarlarını kazıyacak, tükürüğün yumuşattığı, ama aynı zamanda sayfanın köşesinde dayanıksızlaştırdığı yerler yeniden küf bağlayacaktı. Tıpkı aşırı sevecenliğin bir savaşçıyı yumuşatıp güçsüz düşürmesi gibi, bu aşırı sahip çıkıcı ve üste titreyen sevgi de, kitabı önünde sonunda onu öldürecek olan hastalığın etkisine açık bir duruma getirecekti.</p>

  <p class="block_11">Ne yapmalıydı? Okumayı bırakıp saklamakla mı yetinmeliydi? Korkularım yerinde miydi? Üstadım olsa ne derdi?</p>

  <p class="block_11">Az ötede, bir başlık yazarını, Iona’lı Magnus’u gördüm; parşömeni süngertaşıyla kazımış, şimdi de, az sonra yüzeyini cetvelle düzeltmek üzere, tebeşirle yumuşatıyordu. Onun yanında bir başkası, Toledo’lu Rabano, parşömeni masanın üstüne gerip iki yanına metal bir uçla incecik delikler delmiş, şimdi de aralarına incecik yatay çizgiler çiziyordu. Az sonra bu iki sayfa renkler ve biçimlerle dolacak, kakma mücevherlerle pırıl pırıl parlayan bir kutsal andaca dönüşecekti. Bu iki rahip cennette geçirecekleri saatleri yeryüzünde yaşıyorlar, dedim kendi kendime. Yeni kitaplar üretiyorlardı -tıpkı zamanın onarılmaz bir biçimde aşındıracağı kitaplara benzeyen... Bunun için de, kitaplığı hiçbir yeryüzü kuvveti yıldıramazdı; canlı bir şeydi o... Ama mademki canlı bir şeydi, bilginin riskine niçin açık olmamalıydı? Benno’nun istediği, belki Venantius’un da istemiş olduğu bu muydu yoksa?</p>

  <p class="block_11">Şaşkın, kendi düşüncelerimden korkmuş hissediyordum kendimi. Belki de, bütün gelecek yıllar boyunca, yalnızca Kural’ı titizlik ve alçakgönüllülükle uygulaması gereken -sonraları, kendi kendime başka soru sormaksızın, çevremde dünya bir kan ve çılgınlık fırtınasına gittikçe daha derinlemesine gömülürken yaptığım da buydu - bir çömeze uygun düşmüyordu bu düşünceler.</p>

  <p class="block_11">Kahvaltı saati gelmişti. Aşçılarla artık arkadaş olduğum mutfağa gittim; yemeklerin en iyilerinden verdiler bana.</p>

  <p class="block_9" id="calibre_pb_25"> </p>
</body>
</html>
