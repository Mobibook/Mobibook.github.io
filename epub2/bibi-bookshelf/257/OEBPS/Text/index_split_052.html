<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_18"><b class="calibre7">Altıncı Gün</b></p>

  <p class="block_19" id="id_Toc405308393"><span class="text_2">ÖĞLE<br class="calibre5" /></span> <i class="calibre2">Kütüphanecilerin öyküsü oluşturuluyor ve gizemli kitaba ilişkin daha çok bilgi elde ediliyor.</i></p>

  <p class="block_17"> </p>

  <p class="block_11">William yeniden, az önce indiği yazı salonuna çıkmak istiyordu. Benno’ya kataloga bakmak istediğini söyledi; çabuk çabuk sayfalarını çevirdi. “Buralarda olmalı,” diyordu, “daha bir saat önce gördüm...” Bir sayfada durdu. “İşte,” dedi, “şu başlığı okusana.”</p>

  <p class="block_11">Bir derlemede (finis Africae!) dört başlık sıralanmıştı; birden çok metin kapsayan tek bir cildin söz konusu olduğunun belirtisi. Okudum:</p>

  <p class="block_3"> </p>

  <p class="block_30">I. ar. de dictis cujusdam stulti</p>

  <p class="block_30">II. syr. libellus alchemicus aegypt.</p>

  <p class="block_30">III. Expositio Magistri Alcofribae de cena beati Cypriani Cartaginensis Episcopi</p>

  <p class="block_30">IV. Liber acephalus de stupris virginum et meretricum amoribus<span class="tab">      </span></p>

  <p class="block_31"> </p>

  <p class="block_11">“Nedir bu?” diye sordum.</p>

  <p class="block_11">“Aradığımız kitap,” diye fısıldadı William. “Gördüğün düşün bana bir şey anımsatmasının nedeni bu. Gerçekten de…” o sayfadan hemen önceki ve sonraki sayfaları çabuk çabuk çeviriyordu, “gerçekten de, işte düşündüğüm kitaplar; hepsi bir arada. Ama benim kontrol etmek istediğim bu değil. Dinle. Tabelan yanında mı? İyi, bir hesap yapmalıyız, önceki gün Alinardo’nun söylediklerini iyi anımsamaya çalış; bu sabah Nicola’dan işittiklerimizi de. Şimdi, Nicola bize buraya yaklaşık otuz yıl önce geldiğini, Abbone’nin daha o gelmeden başrahipliğe atanmış olduğunu söyledi. Daha önce Başrahip Rimini’li Paolo’ymuş. Tamam mı? Diyelim ki bu olay 1290 yıllarında olmuş; bir yıl önce, bir yıl sonra, farketmez. Sonra Nicola bize, o geldiği zaman Bobbio’lu Roberto’nun kütüphaneci olduğunu söyledi. Tamam mı? Sonra Roberto ölüyor; görev Malachi’ye veriliyor; diyelim bu yüzyılın başında. Yaz. Ama Nicola’nın gelmesinden önceki dönem var; o dönemde de Rimini’li Paolo kütüphaneciydi. Ne zamandan beri yapıyordu bu görevi? Bunu bilmiyoruz; manastırın kayıtlarını inceleyebiliriz; ama sanırım kayıtlar Başrahip’te; şu anda da bunu kendisine sormak istemiyorum. Tutalım ki, Paolo altmış yıl önce kütüphaneci seçilmiş. Yaz. Alinardo neredeyse elli yıl önce kütüphanecilik sırası kendisinde olduğu halde bu görevin bir başkasına verilmesine neden üzülüyor? Rimini’li Paolo’yu mu ima ediyordu?”</p>

  <p class="block_11">“Ya da Bobbio’lu Roberto’yu!” dedim.</p>

  <p class="block_11">“Öyle görünmüyor. Ama sen şimdi şu kataloga bak. Başlıkların, kitaplığa geliş sırasına göre kaydedildiklerini biliyorsun; buraya geldiğimiz ilk gün Malachi söylemişti. Peki onları kim kaydediyor buraya? Kütüphaneci. Öyleyse bu sayfalardaki elyazısının değişmesine göre, kütüphanecilerin sırasını saptayabiliriz. Şimdi sondan başlayarak kataloga bakalım; son elyazısı Malachi’nin; çok gotik bir yazı, görüyorsun. Çok az sayfa doldurmuş. Son otuz yılda manastıra çok kitap gelmemiş. Sonra titrek bir elyazısıyla yazılmış sayfalar geliyor; Bobbio’lu Roberto’nun hastayken attığı imzayı açık seçik okuyorum. Burada da az sayfa var; Roberto belki de görevde çok kalmadı. Bak, şimdi ne görüyoruz; düzgün, kendine güvenli bir elyazısıyla yazılmış sayfalar dolusu bir dizi kitap (aralarında, az önce incelemekte olduğum kitaplar grubu da var) gerçekten çok etkileyici. Rimini’li Paolo ne çok çalışmış; Nicola’nın, onun çok genç yaşta Başrahip olduğunu söylediğini düşünürsen, gerçekten çok çalışmış olmalı. Ama tutalım ki, birkaç yıl içinde bu doymak bilmez okur, manastırı birçok kitap sağlayarak zenginleştirmiş olsun... Tuhaf bir eksikliğinden ya da hastalığından ötürü yazmayı beceremediği için ona Abbas agraphicus dendiği söylenmedi mi bize? Öyleyse bunları kim yazıyordu? Bence yardımcısı. Ama eğer bu kütüphaneci yardımcısı daha sonra kütüphaneciliğe atanmış olsaydı, yazmayı o sürdürürdü; o zaman biz de niçin aynı elyazısıyla yazılmış birçok sayfa olduğunu anlardık. Demek ki, Paolo ile Roberto arasında başka bir kütüphaneci vardı; yaklaşık elli yıl önce seçilmiş, daha yaşlı olduğu için Paolo’nun ardılı olacağını uman Alinardo’nun gizemli rakibi. Sonra bu adam ortadan kayboluyor ve nasıl oluyorsa oluyor, Alinardo’nun ve başkalarının beklentilerinin tersine, yerine Malachi seçiliyor.”</p>

  <p class="block_11">“Peki ama, bu çözümlemenin doğruluğundan nasıl bu kadar emin olabiliyorsunuz? Bu yazının, adı bilinmeyen kütüphaneciye ait olduğunu kabul etsek bile, daha önceki sayfalarda yer alan başlıklar niçin Paolo’nun elyazısıyla yazılmış olmasın?”</p>

  <p class="block_11">“Çünkü kitaplığa gelen bu kitaplar arasında tüm buyruk ve kararnamelerin kayıtları var; bunların da kesin tarihleri var. Demek istiyorum ki, VII. Bonifacio’nun 1296 tarihli <i class="calibre2">Firma cautela</i>’sına rastlarsan (ki rastlıyorsun), bu metnin kaydının söz konusu tarihten önce yapılmadığını öğrenirsin; bu tarihten çok sonra yapılmış olmadığını da düşünebilirsin. Elimdeki yıllar boyunca konmuş bu kilometre taşlarına bakarak, Rimini’li Paolo’nun 1265’te kütüphaneci, 1275’te Başrahip olduğunu varsayarsam, elyazısının ya da Bobbio’lu Roberto’dan başka birisinin elyazısının 1265’ten 1285’e kadar sürdüğünü de görünce, arada on yıllık bir boşluk olduğunu anlarsın.”</p>

  <p class="block_11">Üstadım gerçekten çok zekiydi. “Peki bu boşluktan nasıl bir sonuç çıkarıyorsunuz?” diye sordum. “Hiçbir sonuç çıkarmıyorum,” diye yanıtladı. “Yalnızca bazı tasımlar.”</p>

  <p class="block_11">Sonra ayağa kalktı ve Benno’yla konuşmaya gitti. Benno meydan okurcasına yerinde duruyordu; ama hiç de güvenli değildi. Hâlâ eski masasının başındaydı ve katalogun yanında duran Malachi’nin masasını alma yürekliliğini gösterememişti. William belli bir uzaklıkla ona yaklaştı. Bir akşam önceki utanç verici sahneyi unutmuyorduk.</p>

  <p class="block_11">“Böyle yetkili bir adam olsan da, bay kütüphaneci, umarım bana bir şey söylemek lütfunda bulunursun. O sabah, Adelmo ve ötekiler burada zekice bilmecelerden söz ederken Berengar finis Africae’ye ilk kez değindiğinde, <i class="calibre2">Coena Cypriani</i>’yi anan olmuş muydu?”</p>

  <p class="block_11">“Evet,” dedi Benno, “sana söylememiş miydim? Symphosius’un bilmecelerinden söz edilmeden önce, Venantius’un kendisi <i class="calibre2">Coena</i>’ya değinmiş, Malachi de öfkelenerek bunun utanç verici bir yapıt olduğunu söylemiş, Başrahip’in okunmasını herkese yasakladığım anımsatmıştı...”</p>

  <p class="block_11">“Başrahip ha?” dedi William. “Çok ilginç. Teşekkür ederim, Benno.”</p>

  <p class="block_11">“Durun,” dedi Benno, “sizinle konuşmak istiyorum.” Bize başkalarına sezdirmeden kendisini izlememizi işaret ederek yazı salonundan dışarı, mutfağa inen merdivenin başına çıktı. Dudakları titriyordu.</p>

  <p class="block_11">“Korkuyorum William,” dedi. “Malachi’yi de öldürdüler. Şimdi gereğinden çok şey bilen benim. Hem sonra, İtalyanlar sevmezler beni... Yabancı bir kütüphaneci istemiyorlar artık... Ötekilerin bu yüzden giderildiklerini sanıyorum... Alinardo’nun Malachi’den nasıl nefret ettiğinden, ona duyduğu hınçtan hiç sözetmedim size...”</p>

  <p class="block_11">“Yıllar önce bu görevi onun elinden alan kimdi?”</p>

  <p class="block_11">“Bunu bilmiyorum; bundan hep kapalı bir biçimde sözeder; hem çok eski bir öykü bu. Tümü de ölmüş olmalı. Ama Alinardo’nun çevresindeki İtalyan grubu sık sık Malachi’nin bir kukla olduğunu, onun bu göreve Başrahip’le elbirliği ederek başka birinin getirdiğini söylerlerdi... Ben farkına varmadan... İki düşman kliğin oyununa karıştım... Bunu ancak bu sabah anladım... İtalya entrikalar ülkesidir; papaları zehirliyorlar; benim gibi zavallı bir delikanlıya neler yapmazlar, bir düşün... Dün anlamıştım; herkesin o kitapla ilgilendiğini sanıyordum, ama şimdi bundan emin değilim artık; bu bahaneydi; siz de gördünüz, kitap bulundu, ama Malachi gene de öldü... Benim yapmam gereken şey... ben... kaçmak istiyorum. Bana ne yapmamı öğütlersiniz?”</p>

  <p class="block_11">“Sakin olmanı. Şimdi öğüt istiyorsun, değil mi? Ama dün akşam dünyanın efendisiymiş gibi görünüyordun. Sersem, dün bana yardım etseydin bu son cinayeti önlerdik. Malachi’yi ölüme götüren kitabı ona veren sensin. Neyse, hiç olmazsa şunu söyle bana. O kitap sende mi, ona dokundun mu, okudun mu onu? Peki sen niçin ölü değilsin?”</p>

  <p class="block_11">“Bilmiyorum. Yemin ederim, ona dokunmadım; daha doğrusu laboratuvardan alırken dokundum; onu açmadım bile; tuniğimin altına sakladım; sonra gidip hücremde ot şiltenin altına koydum. Malachi’nin beni gözetlediğini biliyordum; bunun için hemen yazı salonuna döndüm. Sonra, Malachi bana yardımcısı olmamı önerince, onu hücreme götürüp kitabı teslim ettim. Hepsi bu.”</p>

  <p class="block_11">“Onu açmadığını söyleme bana.”</p>

  <p class="block_11">“Evet, açtım; saklamadan önce; aradığınız kitabın gerçekten o olup olmadığından emin olmak için. Arapça bir elyazmasıyla başlıyordu; sonra Süryanice olduğunu sandığım bir elyazması, sonra Latince bir metin, en sonunda da Yunanca bir metin vardı...”</p>

  <p class="block_11">Katalogun üstünde gördüğümüz kısaltmaları anımsadım. İlk iki başlık, ar. ve syr. diye kaydedilmişti. O kitaptı bu! Ama William üsteliyordu: “Ona dokundun, ama ölmedin. Öyleyse dokunmakla ölünmüyor. Peki, Yunanca metin hakkında bana bir fikir verebilir misin? Ona baktın mı?”</p>

  <p class="block_11">“Çok az, başlığı olmadığını anlayacak kadar; başından bir bölümü eksilmiş gibiydi...”</p>

  <p class="block_11">“<i class="calibre2">Liber acephalus</i><sup class="calibre3"><sup class="noteref" id="back_note_319"><a class="calibre4" href="../Text/index_split_382.html#note_319" title="319">319</a></sup></sup>...” diye mırıldandı William.</p>

  <p class="block_11">“... ilk sayfayı okumaya çalıştım, ama doğrusunu isterseniz Yunancam çok kötüdür; daha çok zaman harcamam gerekiyordu. Sonra, bu Yunanca sayfalarda başka bir özellik dikkatimi çekti. Sayfaların tümünü çeviremedim, çünkü beceremedim. Sayfalar, nasıl söylesem, nemliydi, yapışmıştı, birbirinden kolay ayrılmıyordu. Parşömenin bir tuhaf oluşundan ileri geliyordu bu... Başka parşömenlerden daha yumuşaktı; ilk sayfası aşınmıştı; dökülüyordu neredeyse; şeydi... kısacası tuhaftı.”</p>

  <p class="block_11">“Tuhaf; Severinus da tıpkı bu sözcüğü kullanmıştı,” dedi William.</p>

  <p class="block_11">“Parşömene benzemiyordu... Kumaşa benziyordu; ama çok daha inceydi...” diye sürdürdü Benno.</p>

  <p class="block_11">“<i class="calibre2">Charta lintea</i><sup class="calibre3"><sup class="noteref" id="back_note_320"><a class="calibre4" href="../Text/index_split_383.html#note_320" title="320">320</a></sup></sup> ya da pergamino de pano,” dedi William. “Hiç görmemiş miydin?”</p>

  <p class="block_11">“Duymuştum, ama gördüğümü sanmıyorum. Çok pahalıymış diyorlar; kolayca yırtılabilirmiş. Bu yüzden az kullanılırmış. Araplar yapıyorlar, değil mi?”</p>

  <p class="block_11">“Önce onlar yaptılar. Ama İtalya’da da yapılıyor; Fabriano’da. Sonra... Ama, elbette, hiç kuşku yok!” William’ın gözleri parlıyordu. “Ne güzel, ne ilginç bir açıklama, aferin Benno, teşekkür ederim! Evet, sanırım, bu kitaplıkta charta lintea az bulunur, çünkü son zamanlarda hiç elyazması gelmedi. Hem sonra, birçokları onun parşömen gibi yüzyıllarca dayanamayacağından korkuyorlar, belki de doğrudur. Şimdi düşünelim, eğer burada bronzdan daha dayanıklı olmayan bir şeyin bulunmasını istemişlerse... Charta lintea, demek? Çok güzel. Hoşça kal. Kaygılanma. Senin için tehlike yok.”</p>

  <p class="block_11">“Sahi mi William, emin misiniz?”</p>

  <p class="block_11">“Eminim. Eğer yerinde kalırsan. Zaten yeterince felâkete yol açtın.”</p>

  <p class="block_11">Benno’yu güvenli değilse de, biraz daha yatışmış bırakarak yazı salonundan uzaklaştık.</p>

  <p class="block_11">“Sersem!” dedi William, dişlerinin arasından, dışarı çıkarken. “Şimdiye dek çoktan her şeyi çözmüş olurduk, eğer araya girmeseydi...”</p>

  <p class="block_11">Başrahip’i yemekhanede bulduk. William yanına gidip kendisiyle görüşmek istediğini söyledi. Abbone yan çizmedi; kısa süre sonra bizimle evinde buluşacağını söyledi.</p>

  <p class="block_18"><br class="calibre6" id="calibre_pb_52" /></p>
</body>
</html>
