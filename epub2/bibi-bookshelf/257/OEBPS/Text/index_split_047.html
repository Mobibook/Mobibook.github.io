<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_15" id="id_Toc405308387">ALTINCI GÜN</p>

  <p class="block_19" id="id_Toc405308388"><span class="text_2">GECEYARISI<br class="calibre5" /></span> <i class="calibre2">Prensler oturuyorlar; Malachi ise yere yıkılıyor.</i></p>

  <p class="block_17"> </p>

  <p class="block_11">Geceyarısı duası için aşağıya indik. Gecenin son bölümünde, yaklaşan yeni günün hemen hemen ilk bölümünde, gökyüzü hâlâ bulutluydu. Avludan geçerken nem, tedirgin uykunun ardından ağrıyan kemiklerimin içine, iliklerime dek işliyordu. Kilise soğuktur, ama tonozların altında, kötü hava koşullarından korunmuş, başka insanların bedenlerinin ve duanın ısısıyla ısınmış, diz çöktüğüm zaman rahat bir soluk aldım.</p>

  <p class="block_11">İlahilerin söylenmesine az önce başlanmıştı; William, karşımızdaki sıralarda, Jorge ile Tivolili Pacifico arasında boş bir yer gösterdi bana. Malachi’nin yeriydi bu, gerçekten de kör adamın yanında otururdu hep. Bu boşluğun farkına varan yalnız biz değildik. Bir yanda, bu boşlukların kötü haber belirtisi olduğunu kuşkusuz arlık çok iyi bilen Başrahip’in kaygılı bir bakışını yakaladım. Öte yandan, yaşlı Jorge’nin olağanüstü tedirgin olduğunu fark ettim. Işıksız ak gözlerinden ötürü anlamı her zaman anlaşılmaz olan yüzünün üçte biri gölgede kalmıştı; ama elleri sinirli ve kıpır kıpırdı. Birkaç kez dolup dolmadığını anlamak istercesine yanındaki yeri elleriyle yokladı. Düzensiz devinimlerle durup durup aynı hareketi yapıyordu; yerinde bulunmayan adam her an geleceğini umuyormuş, gelmediğini görmekten korkuyormuş gibi.</p>

  <p class="block_11">“Kütüphaneci nerede olabilir?” diye fısıldadım William’a.</p>

  <p class="block_11">“Malachi kitabı elinde bulunduran tek kişi artık,” diye yanıtladı William. “Eğer cinayetleri o işlememişse, o kitabın içerdiği tehlikeleri bilmiyor olabilir...”</p>

  <p class="block_11">Başka söyleyecek bir şey yoktu. Yapabileceğimiz tek şey beklemekti. Biz de bekledik; William’la ben, boş bölmeye gözlerini dikip bakmayı sürdüren Başrahip, durmadan karanlığı elleriyle yoklayan Jorge.</p>

  <p class="block_11">Ayin sona erdiğinde, Başrahip rahiplere ve çömezlere, Büyük Noel ayini için hazırlık yapmak gerektiğini, bu nedenle de, âdet olduğu gibi, alacakaranlıktan önceki zamanın, bu tören için öngörülen bazı ilahilerin tüm toplulukça uyum içinde söylenmesini sağlamak için provayla geçeceğini anımsattı. Bu dinine bağlı insanlar topluluğu gerçekte tek bir vücut, tek bir uyumlu ses gibi eğitilmişti; yıllar süren bir süreç sonucunda, şarkıda tek bir ruh olarak birleştiklerinin bilincine varıyorlardı.</p>

  <p class="block_11">Başrahip, onları <i class="calibre2">Sederunt</i>’u söylemeye çağırdı: <i class="calibre2">Sederunt principes et adversus me loquebantur, iniqui. Persecuti sunt me. Adjuva me, Domine, Deus meus salvum me fac propter magnam misericordiam tuam</i>.<sup class="calibre3"><sup class="noteref" id="back_note_299"><a class="calibre4" href="../Text/index_split_362.html#note_299" title="299">299</a></sup></sup> Başrahip’in o ayetleri, özellikle prenslerin elçilerinin ayinde hazır bulundukları o gece, tarikatımızın Efendimiz’le, yığınların Tanrı’sıyla arasındaki ayrıcalıklı bağ sayesinde güçlülerin kovuşturmasına karşı direnmeye yüzyıllardan beri nasıl hazır olduğunu anımsatmak için bile bile mi seçtiğini sordum kendi kendime. Gerçekten de bu tekdüze ezginin başı, büyük bir güç etkisi yaratır.</p>

  <p class="block_11">İlk se hecesi üzerine, yavaş ve ağırbaşlı bir koro başladı; onlarca insanın bas sesi nefleri doldurdu; başımızın üstünde dolaştı; ama gene de yeryüzünün yüreğinden yükseliyor gibiydi. Ses aralıksız sürdü; çünkü öteki sesler, o derin ve sürekli çizginin üstünde, bir dizi vokaliz ve melizmalar örmeye başlayınca -dünyasal- bas egemenliğini sürdürdü ve bir resitatör, yavaş yavaş alçalan, ağır bir sesle, on iki kez <i class="calibre2">Ave Maria</i>’yı yinelediği sürece dinmedi. Sanki sonsuzluğun sürekliliğini benzetileyen bu uzatılmış hecenin, yakaranlara verdiği güvenle tüm korkularından arınmış gibi, öteki sesler (özellikle çömezlerin sesleri), kaya gibi sağlam bas sesin üstünde yükselerek doruklar, akıcı ve vurgulanmış tiz notlar oluşturuyorlardı. Yüreğim bir doruk noktasının ya da bir <i class="calibre2">porrectus</i>’un,<sup class="calibre3"><sup class="noteref" id="back_note_300"><a class="calibre4" href="../Text/index_split_363.html#note_300" title="300">300</a></sup></sup> bir <i class="calibre2">torculus</i><sup class="calibre3"><sup class="noteref" id="back_note_301"><a class="calibre4" href="../Text/index_split_364.html#note_301" title="301">301</a></sup></sup> ya da bir sıçrayışın titreşimleriyle tatlı tatlı altüst olurken, bu sesler bana ruhun (yakaranların ve onları dinlerken benim kendi ruhumun), duygu taşkınlığını taşıyamayarak bu sesler aracılığıyla sevinci, üzüntüyü, övgüyü, sevgiyi, tatlı tınıların sıçrayışıyla dile getirmek için parçalandığını söyler gibiydi. Bu arada, sanki düşmanların, Tanrı’nın kullarını kovuşturan erk sahiplerinin tehdit edici varlığı kararsız kalmış gibi yeraltı dünyası cinlerinin inatçı direnişi yumuşamıyordu. Sonunda, tek bir notanın Neptün’ce kükreyişi ona karşı çıkanların sevinçli haleluyalarına yenik düştü; ya da en azından onlarca sarılıp sarmalandı; görkemli ve kusursuz bir akort ve savsaklayıcı bir nota üstünde eriyip yok oldu.</p>

  <p class="block_11">Sederunt, neredeyse donuk bir çetinlikle söylendikten sonra, principes yüce ve meleklere yaraşır bir dinginlikle boşlukta yükseldi. Artık bize karşı konuşan güçlülerin kim olduklarını kendi kendime sormuyordum; o oturan, korkutucu hortlağın gölgesi dağılmış, yok olmuştu.</p>

  <p class="block_11">O zaman, öteki hortlakların da yok olduklarını sandım; çünkü dikkatimi kendine çekmiş olan ezgiden sonra, Malachi’nin yerine bir kez daha bakınca, kütüphaneciyi sanki hiç yok olmamış gibi duaya katılan öteki rahiplerin arasında gördüm. William’a baktım; gözlerinde bir rahatlama belirtisi gördüm; uzaktan Başrahip’in gözlerinde farkettiğim aynı rahatlamaydı bu. Jorge’ye gelince, bir kez daha ellerini uzatmış, komşusunun bedenine değince onları hemen çekmişti. Ama onu heyecanlandıran duyguların ne olduğunu söyleyemeyeceğim.</p>

  <p class="block_11">Şimdi koro neşeyle, “<i class="calibre2">adjuva me</i>”yi<sup class="calibre3"><sup class="noteref" id="back_note_302"><a class="calibre4" href="../Text/index_split_365.html#note_302" title="302">302</a></sup></sup> söylüyordu; sözcüğün pırıltısı kiliseyi neşeyle dolduruyordu; su ise, “sederunt’taki gibi iç kapayıcı değil, kutsal dirimle doluydu. Rahipler ve çömezler ezginin kuralına uygun olarak söylüyorlardı: beden dik, boğaz serbest, baş yukarıda, kitap, başı eğerek soluğun göğüsten daha az güçlü çıkmasına yol açmaksızın okunabilsin diye, hemen hemen omuz hizasında. Ama gün hâlâ ışımamıştı; borazanları sevinçle çalmasına karşın uykunun sisi şarkıcıların birçoğunu ağına düşürüyor, hatta ara ara uzun bir notada yitip gitmiş, ezginin dalgalanmasına güvenerek uykuya kapılıp başlarını eğiyorlardı. O zaman uyandırıcılar, o durumda bile ellerindeki ışıkla onların yüzlerini bir bir arayıp buluyor, ruhlarını ve bedenlerini yeniden uyandırıyorlardı.</p>

  <p class="block_11">Malachi’yi ilk fark eden bir uyandırıcı oldu; sanki birden, belki de gece uyumadığı kopkoyu bir uykuya dalmış gibi tuhaf bir biçimde sallanıyordu. Uyandırıcı elinde lambayla onun yanına gidip yüzünü aydınlattı; böylece benim de dikkatimi çekti. Kütüphaneci hiç tepki göstermedi. Uyandırıcı ona dokundu; o zaman Malachi olanca ağırlığıyla öne doğru düştü. Uyandırıcı onu yere düşmeden tutmaya ancak vakit bulabildi.</p>

  <p class="block_11">Ezgi yavaşladı, sesler söndü; kısa süren bir koşuşturma oldu. William hemen yerinden fırladı; Tivoli’li Pacifico’yla uyandırıcının cansız yere uzatmakta oldukları Malachi’nin yanına gitti.</p>

  <p class="block_11">Başrahip’le hemen hemen aynı anda oraya vardık ve lambanın ışığında zavallının yüzünü gördük. Malachi’nin yüzünü daha önce betimlemiştim; ama o gece, o ışıkta, daha şimdiden ölümün imgesi gibiydi bu yüz. Burnu incelmiş, gözleri çukura kaçmış, şakakları çukurlaşmış, kulakları beyaz ve büzüşmüş, kulak memeleri dışarı dönük, yüzün derisi daha şimdiden sert, gergin ve kuru, yanakları sarımsı, üstlerine koyu bir gölge yayılmış. Gözleri hâlâ açıktı; kurumuş dudakları arasından güçlükle bir soluk çıkıyordu. Ağzını açtı; üstüne eğilmiş olan William’ın arkasından eğilince, dişlerinin kovuğunda dolaşan, daha şimdiden siyahımsı bir renk almış dilini gördüm. William kolunu Malachi’nin omuzlarına dolayarak onu kaldırdı; öteki eliyle alnını solduran ter tabakasını sildi. Malachi birinin kendisine dokunduğunu, birinin varlığını sezdi; gözlerini dikip ileriye baktı: Kuşkusuz görmeden, önündekinin kim olduğunu tanımadan. Titreyen elini kaldırıp William’ı göğsünden yakaladı; yüzünü neredeyse onunkine dokunacak kadar yaklaştırdı; sonra güçsüz, kısık bir sesle birkaç sözcük söyledi: “Bana söylemişti... Gerçekten de... bir akrep kadar güçlüydü...”</p>

  <p class="block_11">“Kim söylemişti?” diye sordu William. “Kim?”</p>

  <p class="block_11">Malachi bir kez daha konuşmaya çalıştı. Ama büyük bir titreme aldı onu; başı arkaya düştü. Yüzü tüm rengini, her türlü yaşam belirtisini yitirdi. Ölmüştü.</p>

  <p class="block_11">William ayağa kalktı. Yanında Başrahip’i gördü; tek sözcük söylemedi ona. Sonra Başrahip’in arkasında Bernardo Gui’yi gördü.</p>

  <p class="block_11">“Efendimiz, Bernardo,” diye sordu William, “mademki katilleri bulup tutukladınız, bunu kim öldürdü?”</p>

  <p class="block_11">“Bunu bana sormayın,” dedi Bernardo. “Bu manastırda dolaşan tüm kötüleri adalete teslim ettiğimi söylemedim ki ben. Elimden gelseydi bunu seve seve yapardım,” William’a baktı. “Ama ötekileri şimdi Efendimiz Başrahip’in sert tutumuna ya da aşırı hoşgörüsüne bırakıyorum.” Bunları söylerken Başrahip susmuş, sararıyordu. Sonra uzaklaştı.</p>

  <p class="block_11">O sırada bir tür sızlanma, boğuk bir hıçkırık işittik. Diz çökme sırasının üstünde, olanları kendisine anlatmış olduğu anlaşılan bir rahibe dayanmış olan Jorge’ydi bu.</p>

  <p class="block_11">“Hiç bitmeyecek...” dedi kırık bir sesle. “Ey Tanrım, tüm günahlarımızı bağışla!”</p>

  <p class="block_11">William bir ancık daha cesedin üstüne eğildi. Bileklerini tuttu; el ayalarını ışığa çevirdi. İki üç parmağın iç kısımları kararmıştı.</p>

  <p class="block_18"><br class="calibre6" id="calibre_pb_47" /></p>
</body>
</html>
