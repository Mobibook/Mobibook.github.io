<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_20" id="calibre_pb_55">“Peki şimdi kim var içeride?”</p>

  <p class="block_11">“İkinci kişi. Birincisi finis Africae’de; bir başkası ona ulaşmaya çalışmış; ama yukarıdaki iki geçidi de açıp kapayan düzeneği kapatmış olmalı. Böylece ziyaretçi tuzağa düşmüş. Çırpınıp duruyor olmalı; çünkü o daracık yerde çok hava yok sanırım.”</p>

  <p class="block_11">“Kim o? Kurtaralım onu!”</p>

  <p class="block_11">“Az sonra kim olduğunu göreceğiz. Onu kurtarmaya gelince, bunu ancak düzeneği yukarıdan kapatarak yapabiliriz; çünkü buradan şifreyi bilmiyoruz. Hemen yukarı çıkalım.”</p>

  <p class="block_11">Yazı salonuna çıktık; oradan labirente; az sonra güney kulesine ulaştık. Tam iki kez hızımı kesmek zorunda kaldım; çünkü o akşam yarıklardan içeri giren rüzgârın yarattığı hava akımları geçitlerin içine işliyor; uğuldayarak odalarda esiyor, masaların üstüne dağılmış sayfaları hışırdatıyordu; bu nedenle alevi elimle korumak zorunda kalıyordum.</p>

  <p class="block_11">Az sonra aynalı odadaydık; bizi bekleyen, o görüntüleri çarpıtan oyuna artık hazırdık. Lambaları kaldırıp çerçevenin üstündeki ayetleri aydınlattık; super thronos viginti quatuor... Giz artık açıklığa kavuşmuştu; quatuor sözcüğü yedi harfliydi; q ve r ile bir şey yapmak gerekiyordu. Heyecanla bunu ben yapmak istedim: lambayı çabucak odanın ortasındaki masanın üstüne bıraktım; ama bunu sinirli bir devinimle yaptım; alev oraya konmuş olan bir kitabın cildini yalamaya başladı.</p>

  <p class="block_11">“Dikkat et aptal!” diye bağırdı William ve bir üfleyişle alevi söndürdü. “Kitaplığı tutuşturmak mı istiyorsun?”</p>

  <p class="block_11">Özür diledim; lambayı yeniden yakmaya davrandım. “Zarar yok, bırak kalsın,” dedi William, “benimki yeter. Al bunu, bana ışık tut; çünkü yazı çok yüksekte, senin boyun yetmez. Çabuk olalım.”</p>

  <p class="block_11">“Ya içeride silahlı biri varsa?” diye sordum; William uzun boylu olduğu halde, ayak parmaklarının ucunda yükselmiş, İncil’den ayetlere dokunmak için neredeyse el yordamıyla uğursuz harfleri arıyordu o sırada:</p>

  <p class="block_11">“Işık tut bana; kör Şeytan. Korkma da; Tanrı bizden yana!” diye yanıtladı kopuk kopuk. Parmakları, quatuor’un q’suna dokunuyordu; birkaç adım gerisinde durduğum için ne yaptığını ondan daha iyi görüyordum. Ayetlerin harflerinin duvarın içinde, duvara oyulmuş, ya da gömülmüş olduklarını daha önce söylemiştim: quatuor sözcüğünün harflerinin, kabartma maden kalıplarla yapıldığı, arkalarında duvara gömülü olağanüstü bir düzenek olduğu açıktı. Çünkü üstüne basılınca q harfi tık diye kuru bir ses çıkardı; aynı şey William r harfine bastığı zaman da oldu. Aynanın çerçevesi tümüyle sarsıldı ve cam yüzeyi geriye doğru fırladı. Ayna, sola doğru açılan bir kapıydı. William, aynanın sağ kenarıyla duvar arasında beliren açıklığa elini soktu ve kendine doğru çekti. Kapı gıcırdayarak bize doğru açıldı. William açıklıktan süzüldü; ben de lambayı başımın üstünde, yüksekte tutarak arkasından daldım.</p>

  <p class="block_11">Altıncı günün bitiminde, akşam duasından iki saat sonra, yedinci güne dönmek üzere olan gecenin yarısında, finis Africae’ye girmiştik.</p>

  <p class="block_32"><span class="text_3"><br class="calibre6" id="calibre_pb_56" /></span></p>
</body>
</html>
