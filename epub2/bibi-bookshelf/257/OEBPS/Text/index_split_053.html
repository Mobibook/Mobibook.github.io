<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_18"><b class="calibre7">Altıncı Gün</b></p>

  <p class="block_19" id="id_Toc405308394"><span class="text_2">İKİNDİ<br class="calibre5" /></span><i class="calibre2">Başrahip, William’ı dinlemek istemiyor; değerli taşların dili üstüne konuşuyor, son üzücü olaylarla ilgili soruşturmanın sürdürülmemesi isteğini dile getiriyor.</i></p>

  <p class="block_17"> </p>

  <p class="block_11">Başrahip’in evi şapelin üstündeydi; bizi kabul ettiği geniş, görkemli salonun penceresinden dingin ve esintili günlerde manastır kilisesinin damı üzerinden Aedificium’un çizgileri görülebiliyordu.</p>

  <p class="block_11">Bir pencerenin önünde ayakta duran Başrahip tam o sırada onu seyrediyordu; ağırbaşlı bir el devinimiyle bize onu gösterdi.</p>

  <p class="block_11">“Güzel bir kale,” dedi, “orantıları, kemerin yapımım yöneten altın kuralı özetliyor. Üç kat üstüne kurulmuş; çünkü üç, kutsal üçlü sayısıdır; İbrahim’i ziyaret eden meleklerin sayısı üçtü; Yunus koça balığın karnında üç gün geçirmişti; İsa’yla Lazarus mezarda üç gün kaldılar; İsa, Baba’dan, acı kadehi kendisinden uzaklaştırmasını üç kez istedi; havarilerle birlikte dua etmek için üç kez saklandı. Petrus üç kez göründü. Tanrıbilimsel erdemler üçtür; kutsal diller de üçtür; ruhu” bölümleri, düşünen yaratıklar da üç sınıfa ayrılır: melekler, insanlar ve şeytanlar; üç çeşit ses vardır: vox, flatus, pulsus<sup class="calibre3"><sup class="noteref" id="back_note_321"><a class="calibre4" href="../Text/index_split_384.html#note_321" title="321">321</a></sup></sup>; insanlık tarihinin de üç dönemi vardır: yasadan önce, yasa dönemi ve yasadan sonraki dönem.</p>

  <p class="block_11">“Gizemsel tutarlığın olağanüstü bir uyumu,” diye ona katıldı William.</p>

  <p class="block_11">“Ama dörtgen biçimi de,” diye sürdürdü Başrahip, “tinsel ders bakımından zengindir. Dört yön vardır; sonra mevsimler; dört temel öğe, sıcak, soğuk, nem ve kuruluk; doğum, büyüme, olgunluk ve yaşlılık; gökyüzünde, karada, havada ve denizde yaşayan canlılar; gökkuşağını oluşturan renkler; şubatın dört yılda bir yirmi dokuz çekmesi.”</p>

  <p class="block_11">“Evet, kuşkusuz,” dedi William, “sonra üç dört daha yedi eder; sayılar içinde en gizemlisi; öte yandan üç çarpı dört on iki eder; havarilerin sayısı; on iki çarpı on iki yüz kırk dört eder, seçkinlerin sayısı.” Sayıların kavramsal dünyasına ilişkin bu son bilgi gösterisine Başrahip’in ekleyeceği başka bir şey yoktu. Bu da William’a konuyu açma olanağı verdi.</p>

  <p class="block_11">“Son olaylar hakkında konuşmalıyız; ben uzun uzun düşündüm,” dedi.</p>

  <p class="block_11">Başrahip sırtını pencereye döndü; ciddi bir yüzle William’a baktı. “Belki gereğinden de uzun. İtiraf ederim, William Birader, sizden daha çok şey beklemiştim. Buraya geldiğinizden bu yana neredeyse altı gün geçti; bu altı gün içinde Adelmo’dan başka dört rahip öldü; iki rahip engizisyon tarafından tutuklandı -kuşkusuz adalet yerini buldu; ama sorgucu daha önceki cinayetlerle uğraşmak zorunda kalmasaydı bu utançtan kurtulabilirdik - son olarak aracılık ettiğim toplantı bütün bu kötü olaylardan ötürü acınacak sonuçlar verdi... Kabul edersiniz ki, sizden Adelmo’nun ölümüyle ilgili soruşturmayı yürütmenizi rica ettiğim zaman başka sonuçlar bekleyebilirdim.”</p>

  <p class="block_11">William, tedirgin, sustu. Kuşkusuz Başrahip haklıydı. Anlatmakta olduğum öykünün başında, üstadımın çıkardığı tümdengelimlerin çabukluğuyla başkalarını şaşırtmayı sevdiğini söylemiştim; biri onu, üstelik hakkı olarak, ağır davranmakla suçlayınca gururunun incinmesi anlaşılabilir bir şeydi.</p>

  <p class="block_11">“Doğru,” diye kabul etti. “Beklentilerinizi, boşa çıkardım, ama bunun nedenini açıklayacağım size, yüce efendimiz. Bu cinayetler, rahipler arasındaki bir çatışmadan ya da bir öç almadan doğmuyor; manastırın uzak tarihinden kaynaklanan olaylara bağlı bunlar...”</p>

  <p class="block_11">Başrahip tedirginlikle ona baktı: “Ne demek istiyorsunuz? İpucunun zavallı kilercinin başka bir öyküyle kesişen öyküsünde olmadığını ben de anlıyorum. Ama öteki, benim de belki bildiğim ama sözünü edemediğim öteki öykü... Onun açıklığa kavuştuğunu ve bundan bana sizin söz edeceğinizi umuyordum...”</p>

  <p class="block_11">“Yüce efendimiz, günah çıkarma sırasında öğrendikleri bir olayı düşünüyorlar...” Başrahip başını öteye çevirdi; William sürdürdü: “Yüce efendimiz, benim zatıâlilerinden öğrenmeksizin, Berengar’la Adelmo ve Berengar’la Malachi arasında yasak ilişkiler olduğunu bilip bilmediğimi öğrenmek istiyorlarsa, evet, manastırda herkes biliyor bunu...”</p>

  <p class="block_11">Başrahip kıpkırmızı kesildi: “Böyle şeyleri çömezin yanında konuşmanın yararlı olduğunu sanmıyorum. Hem toplantı bittiğine göre, yazman olarak artık ona gereksinim duyduğunuzu da sanmıyorum. Sen çık oğlum,” dedi bana buyurgan bir sesle. Aşağılanmış, dışarı çıktım. Ama merak ettiğim için, konuşmayı izleyebileceğim bir biçimde aralık bıraktığım kapının arkasına saklandım.</p>

  <p class="block_11">William yeniden konuşmaya başladı: “Bu utanç verici ilişkiler gerçekten olmuşsa bile, bu üzücü olaylarda etkisi azdır. Başka bir ipucu var; sizin de tahmin edeceğinizi düşünüyordum. Her şey, finis Africae’de saklanmış olan bir kitabın çalınması ve ele geçirilmesinin çevresinde dönüyor; kitap şimdi Malachi’nin çabasıyla yerine döndü, ama gördüğünüz gibi cinayetlerin sonu gelmedi.”</p>

  <p class="block_11">Uzun bir sessizlik oldu; sonra Başrahip, beklenmedik açıklamalar karşısında şaşırmış bir kimse gibi, kırık, güvensiz bir sesle konuşmaya başladı: “Olamaz... Siz... Siz finis Africae’yi ne biliyorsunuz? Koyduğum yasağı çiğneyip kitaplığa mı girdiniz?”</p>

  <p class="block_11">William’ın gerçeği söylemesi gerekiyordu; o zaman Başrahip’in öfkesi sınır tanımazdı. Yalan söylemek istemediği açıktı. Soruyu soruyla yanıtlamayı yeğ tuttu: “Zatıâlileri, ilk görüşmemizde, Brunellus’u hiç görmeden öylesine iyi betimleyen benim gibi bir adamın, içine girmediği yerler hakkında fikir yürütmekte güçlük çekmeyeceğini söylememişler miydi?”</p>

  <p class="block_11">“Evet, doğru,” dedi Abbone. “Ama niçin böyle düşünüyorsunuz?”</p>

  <p class="block_11">“Bu sonuca nasıl vardığımı anlatmak uzun sürer. Açıklanması istenmeyen bir şeyin birçoklarınca keşfedilmesini önlemek için bir dizi cinayet işlendi. Şimdi, ister hakları olduğu için ister gizlice, kitaplığın gizleri hakkında bir şeyler bilen herkes öldü. Geriye yalnız bir kişi kalıyor: siz.”</p>

  <p class="block_11">“Demek istiyorsunuz ki... demek istiyorsunuz ki...” Başrahip, boyun damarları şişmiş gibi konuşuyordu.</p>

  <p class="block_11">“Beni yanlış anlamayın,” dedi, belki de gerçekten bir şey sezdirmek isteyen William, “demek istiyorum ki, bilen ve başka hiç kimsenin bilmemesini isteyen biri var. Bilen son kişi sizsiniz; bundan sonraki kurban siz olabilirsiniz; eğer bu yasak kitap hakkında bildiklerinizi, her şeyden önce de, manastırda kitaplık hakkında sizin bildiklerinizi, belki de daha çoğunu, kimin bilebileceğini bana söylemezseniz.”</p>

  <p class="block_11">“Burası soğuk,” dedi Başrahip, “çıkalım.”</p>

  <p class="block_11">Hemen kapıdan uzaklaşıp onları alt kata inen merdivenin başında bekledim. Başrahip beni gördü, gülümsedi.</p>

  <p class="block_11">“Bu rahipçik, şu günlerde ne çok tedirgin edici şey işitmiş olmalı! Hadi gel oğlum, kaygılanma. Bana kalırsa, gerçekte olduğundan daha çok entrika olduğu sanıldı...”</p>

  <p class="block_11">Bir elini kaldırdı; gün ışığı, yüzükparmağındaki erkinin simgesi olan görkemli yüzüğü aydınlattı. Yüzük, taşlarının olanca parıltısıyla ışıl ışıl ışıldadı.</p>

  <p class="block_11">“Bunu tanıyorsun, değil mi?” dedi bana. “Yetkemin simgesi; ama aynı zamanda taşıdığım yükün de simgesi. Bu bir süs değil, bekçisi olduğum kutsal sözün tasımı.” Parmaklarıyla taşa -daha doğrusu, insan sanatının ve doğanın o hayranlık verici başyapıtını oluşturan renk renk taşların yengisine-dokundu. “Bu ametist,” dedi, “alçakgönüllülüğün aynası; Ermiş Matta’nın hoşgörüsünün yumuşaklığını anımsatıyor bize; bu kalseduan, acımanın belirtisi; Yusuf un ve Ermiş Büyük James’in dindarlığının simgesi; bu jasper, inancı dile getirir; Ermiş Petros’u çağrıştırır; şehitliğin belirtisi olan akik, Ermiş Bartolomeo’yu anımsatır, bu safir; umut ve derin düşünce, Ermiş Andrew’un ve Ermiş Paulus’un taşı; bu da zümrüt; sağlam öğreti, bilgi ve hoşgörü; Ermiş Thomas’ın erdemleri... Taşların dili ne görkemli,” diye sürdürdü, gizemsel görüntüye dalıp gitmiş. “Geleneksel değerli taş oymacıları, Aron’un usundan ve havarinin kitabındaki göksel Kudüs’ün betimlemesinden aktardılar bu dili. Öte yandan, Sion’un duvarları, Musa’nın kardeşinin göğsünü süsleyen aynı değerli taşlarla örülmüştü; yalnızca, Eski Ahit’in ikinci kitabında adı geçen lâltaşı, agat ve damarlı akikin yerini, İncil’de, kalseduan, akik, kuvars ve zirkon aldı.”</p>

  <p class="block_11">William ağzını açacak oldu; ama Başrahip bir elini kaldırarak onu susturdu ve konuşmasını sürdürdü: “Bir dua anımsıyorum; Bakire Meryem onuruna her taş betimlenip uyaklandırılmıştı. Nişan yüzüğünden, onu güzelleştiren, değerli taşların dilinde kendini ortaya koyan, yüce gerçeklerle ışıyan simgesel bir şiir gibi söz ediliyordu orada. Jasper inancın, kalseduan acımanın, zümrüt arılığın, sardoniks eldeğmemiş yaşamın erincinin, yakut, çarmıhta kanayan yüreğin simgesi; değişik pırıltıları, Meryem’in mucizelerinin olağanüstü çeşitliliğini anımsatan krizolit; zirkon acımanın, ametist, pembe-mavi karışımıyla Tanrı sevgisinin simgesi... Ama yüzük kaşında bunlardan daha az şey dile getirmeyen başka maddeler de kakılmıştır; ruhun ve bedenin erdenliğini yansıtan billur; ılımlılığın simgesi, ambere benzeyen Yemen taşı; tıpkı Bakire Meryem’in tövbekâr yüreklerin teline iyiliğinin yayıyla dokunması gibi, demiri çeken mıknatıs. Gördüğünüz gibi, mücevherimi çok küçük Jıve alçakgönüllüce de olsa süsleyen tüm maddeler.” Yüzüğünü oynatıyor ve beni afallatmak istiyormuş gibi parıltısıyla gözlerimi kamaştırıyordu. “Olağanüstü bir dil, değil mi? Başka pederler için değerli taşlar daha başka anlamlar da taşır; Papa III. Innocente için rubi dinginlik ve sabrı, granat merhameti dile getirir. Ermiş Brunone için akuamaren, duru ışınlarının erdeminde tanrıbilimi odaklaştırır. Turkuaz neşeyi dile getirir; sardoniks serafimleri çağrıştırır; topaz melekleri; jasper tahtları, krizolit egemenlikleri, safir erdemleri, oniks erki, beril prenslikleri, rubi başmelekleri, zümrüt ise melekleri simgeler. Değerli taşların dilinin, yoruma ve içinde belirdikleri bağlama göre değişen çok çeşitli biçimleri vardır. Peki hangisinin yorum, hangisinin doğru bağlam olduğuna kim karar verir? Biliyorsun, oğlum, bunu sana öğrettiler; tüm yorumcular içinde en güvenilir ve en saygın, dolayısıyla da kutsal olan yetke. Yoksa, dünyanın biz günahkârların gözlerimizin önüne serdiği çok değişik biçimlerdeki işaretleri nasıl yorumlayabilirdik? Şeytan’ın bizi kışkırtarak sürüklediği ikirciklilik tuzağına düşmekten nasıl kaçınabilirdik? Ermiş Hildegard’ın tanıklık ettiği gibi, Şeytan değerli taşların dilinden görülmemiş bir biçimde nefret eder. Bu kötü hayvan, bu dilde, değişik anlamlar ya da bilgi düzeyleriyle aydınlanmış bir mesaj görür ve onu yok etmek ister; çünkü o, düşman, taşların görkeminde cennetten kovulmadan önce kendi tekelinde olan harikaların yankısını sezer ve bu parıltıyı ateşin yarattığını anlar; ateşse onun işkencesidir.” Öpmem için yüzüğünü bana uzattı; diz çöktüm. Başımı okşadı. “Bugünlerde işittiğin, kuşkusuz yanlış olan şeyleri unutmalısın, oğlum. Tüm tarikatların en büyüğüne ve en soylusuna girdin sen; ben bu tarikatın bir Başrahip’iyim; sen de benim yargı erkime bağlısın. Buyruğumu dinle: Unut; dudakların sonsuza dek mühürlensin. Ant iç.”</p>

  <p class="block_11">Duygulanmış, boyun eğmiş, kuşkusuz ant içerdim. Böylece, sen de, benim iyi okurum, benim gerçeklere bağlı olan bu öykümü şimdi okuyamazdın. Ama tam o sırada William araya girdi; belki de benim ant içmemi önlemek için değil, içgüdüsel bir dürtüyle, sıkıntıdan; Başrahip’in konuşmasını kesmek, onun yarattığına hiç kuşku olmayan o büyüyü bozmak için.</p>

  <p class="block_11">“Çocuğun ne ilgisi var? Ben size bir soru sordum; tehlike konusunda sizi ben uyardım, sizden bana bir ad söylemenizi istedim... Şimdi benim de, yüzüğü öperek öğrendiklerimi ya da kuşkulandıklarımı unutmamı mı isterdiniz?”</p>

  <p class="block_11">“A, siz...” dedi Başrahip hüzünle, “bir dilenci rahipten geleneklerimizin güzelliğini anlamasını, sır saklamaya, gizlere, acımanın gizemlerine... evet, acımanın gizemlerine, onur duygusuna ve büyüklüğümüzün dayandığı susku andının değerine saygı duymasını beklemiyorum... Bana tuhaf bir öyküden sözettiniz, inanılmaz bir öyküden. Uğruna zincirleme adam öldürülen bir kitap, yalnızca benim bilmem gereken bir şeyi bilen birisi... Masal bunlar, anlamsız suçlamalar. Dilerseniz anlatın, hiç kimse inanmaz size. Eğer hayal gücünüzün yarattığı bu kurgunun tek bir öğesi bile doğru olsaydı... şimdi her şey gene benim denetimim, benim sorumluluğum altında. Ben ilgileneceğim bu konuyla; araçlar benim elimde, yetki bende. Ne denli akıllı, ne denli güvenilir olursa olsun, yalnızca benim sorumluluğumda olan şeyleri soruşturmasını bir yabancıdan istemekle, en başında yanlış davrandım ben. Ama bana söylediğiniz gibi, siz anlamıştınız; başlangıçta erdenlik andının çiğnenmesinin söz konusu olduğuna inanıyordum ve (ne tedbirsizmişim) bir başkasının, günah çıkarma sırasında, işittiğim şeyi doğrulamasını istiyordum. İyi, şimdi bana söylemiş bulunuyorsunuz. Yaptığınız, ya da yapmaya çalıştığınız şey için size büyük bir gönül borcu duyuyorum. Heyetlerin buluşması gerçekleşti; buradaki göreviniz sona erdi. İmparatorluk sarayında sizi sabırsızlıkla beklediklerine inanıyorum; sizin gibi bir insandan uzun süre yoksun kalınamaz. Manastırdan ayrılmanıza izin veriyorum. Bugün belki geç oldu; günbatımından sonra yola çıkmanızı istemiyorum, yollar güvenli değil. Yarın sabah erkenden gideceksiniz. Yo, bana teşekkür etmeyin; burada rahipler arasında sizi de görmek ve konukseverliğimizle onurlandırmak bir zevkti. Eşyalarınızı hazırlamak için çömezinizle birlikte çekilebilirsiniz. Yarın sabah tansökümünde sizi uğurlayacağım. Size bütün yüreğimle teşekkür ederim. Doğal olarak, soruşturmalarınızı sürdürmeniz gerekmez. Rahipleri son bir kez daha tedirgin etmeyin. Gidebilirsiniz.”</p>

  <p class="block_11">İzin vermekten öte bir şeydi bu; kovmaktı. William selâm verdi ve merdivenlerden indik.</p>

  <p class="block_11">“Bu ne demek?” diye sordum. Artık hiçbir şey anlamıyordum.</p>

  <p class="block_11">“Bir varsayım yapmaya çalış. Nasıl yapıldığını öğrenmiş olmalısın.”</p>

  <p class="block_11">“Eğer öğrendimse, en az iki varsayım yapmalıyım: birbirine karşıt ve her ikisi de inanılmaz iki varsayım. Pekâlâ, öyleyse...” Yutkundum; varsayım yapmak tedirgin ederdi beni. “Birinci varsayım: Başrahip her şeyi biliyordu ve sizin hiçbir şey keşfetmeyeceğinizi umuyordu. Önce sizi soruşturma yapmakla görevlendirdi; Adelmo öldüğü zaman, yavaş yavaş olayın çok daha karmaşık olduğunu, şu ya da bu biçimde kendisinin de işin içine karıştığını anladı; sizin bu dolabı ortaya çıkarmanızı istemiyor. İkinci varsayım: Başrahip hiçbir şeyden kuşkulanmadı (ama, şimdi sizin ne düşündüğünüzü bilmediğim için, neden kuşkulanmadığını bilmiyorum). Ne olursa olsun, her şeyin bir savaşım... eşcinsel rahipler arasında bir savaşımdan ileri geldiğini düşünmeye devam ediyordu... Oysa şimdi onun gözünü açtınız; birden korkunç bir şey anladı; bir ad düşündü; işlenen cinayetlerden kimin sorumlu olduğu konusunda kesin bir fikir edindi. Ama bu andan başlayarak sorunu tek başına çözmek, sizi uzaklaştırmak istiyor; manastırın onurunu kurtarmak için.”</p>

  <p class="block_11">“Güzel. İyi mantık yürütmeye başlıyorsun. Ama görüyorsun; her iki durumda da Başrahip’imiz, manastırının ünü için kaygılanıyor. İster katil olsun, ister kurban, bu kutsal topluluğun ününü zedeleyecek haberlerin bu dağların ötesine sızmasını istemiyor. Dilerseniz rahiplerini öldürün, ama bu manastırın onuruna dokunmayın. Hay...” William öfkelenmeye başlamıştı. “O derebeyi piçi, yalnızca Aquinash’nin mezar kazıcısı olduğu için ün kazanan o tavuskuşu, bir bardağın götü kadar kocaman bir yüzük taktığı için var olan o şişirilmiş şarap tulumu! Kendini beğenmiş Cluny’ler sizi! Prenslerden daha kötü, dolandırıcılardan daha dolandırıcısınız siz!”</p>

  <p class="block_11">“Üstadım...” demek yürekliliğini gösterdim, incinmiş, azarlarcasına.</p>

  <p class="block_11">“Sus, sen de aynı hamurdansın. Siz basit insanlar değilsiniz; onların çocukları da değilsiniz. Bir köylüye rastlarsanız belki onu tarikatınıza alırsınız; ama dün gördüm, onu laik makamlara teslim etmekte dur aksam azsınız. Ama içinizden birine yapmazsınız bunu: Üstünü örtmek gerek; Abbone manastırın onurunu kurtaracağını bilse, o sefili bulur, hazine mahzeninde bıçaklar, böbreklerini kutsal andaçların arasına karıştırır, yeter ki manastırın onuru kurtulsun... Bir Fransisken’in, halktan bir Minorit’in bu kutsal yapıdaki yılan yuvasını ortaya çıkarmasına sıra gelince, yo, hayır, bu Abbone’nin ne pahasına olursa olsun izin vermeyeceği bir şeydir. Teşekkür ederim, William Birader, İmparator’un size ihtiyacı var, güzel yüzüğümüzü gördünüz, güle güle. Ama artık karşı karşıya bulunduğum sorun yalnızca benimle Abbone arasında değil; benimle tüm olanlar arasında; bunu öğrenmeden bu duvarlardan dışarı çıkmayacağım. Yarın sabah gitmemi istiyor, öyle mi? Pekâlâ, burası onun evi; ama yarına kadar öğrenmeliyim. Mutlaka öğrenmeliyim.”</p>

  <p class="block_11">“Öğrenmeli misiniz? Şimdi kim zorluyor sizi?”</p>

  <p class="block_11">“Hiç kimse bizi bir şey öğrenmeye zorlamaz, Adso. Öğrenmeliyiz, hepsi bu; yanlış anlama pahasına da olsa.”</p>

  <p class="block_11">Hâlâ şaşkın ve William’ın bağlı bulunduğum tarikatla onun rahipleri aleyhindeki sözlerinden ötürü aşağılanmış hissediyordum kendimi. Abbone’yi biraz olsun haklı çıkarmak için üçüncü bir varsayım oluşturdum; bana öyle geliyordu ki bu işte iyice ustalaşmıştım: “Üçüncü bir olasılığı düşünmediniz, üstadım,” dedim. “Son günlerde farkına vardığımız, bu sabah da, Nicola’nın giz olarak söylediklerinden ve kilisede kulağımıza çalınan fısıltılardan açıkça anladığımıza göre, kütüphanecilerin ardarda yabancı olmasına katlanamayan bir grup İtalyan rahip var burada; Başrahip’i geleneklere saygı göstermemekle suçluyorlar; anladığım kadarıyla da, yaşlı Alinardo’nun arkasına saklanıyorlar; manastırın değişik bir biçimde yönetilmesini istemek için onu bir bayrak gibi öne sürüyorlar. Bunları iyi anladım; çünkü bir çömez de, kendi manastırında bu tür birçok tartışma, anıştırma, komplo işitmiştir. Şimdi Başrahip belki de açıklamalarımızın düşmanlarının eline bir silah vereceğinden korkuyor ve sorunu büyük bir sakınımla çözmek istiyordur...”</p>

  <p class="block_11">“Olabilir. Ama o gene de şişirilmiş bir şarap tulumu. Öldürtecek kendini.”</p>

  <p class="block_11">“Benim tahminlerime ne diyorsunuz peki?”</p>

  <p class="block_11">“Sonra söylerim.”</p>

  <p class="block_11">Avludaydık. Rüzgâr sertleşiyor, daha ikindiyi yeni geçmesine karşın, alacakaranlık iyiden iyiye bastırıyordu. Günbatımı yaklaşıyordu ve önümüzde çok az zaman kalmıştı. Günbatımında kuşkusuz Başrahip, William’ın artık soru sormaya ve dilediği her yere girip çıkmaya hakkı olmadığım söyleyerek rahipleri uyaracaktı.</p>

  <p class="block_11">“Geç oldu,” dedi William, “insanın vakti azsa serinkanlılığını yitirmemeli; yoksa vay haline. Önümüzde sonsuz zaman varmış gibi davranmalıyız. Çözmem gereken bir sorun var: finis Afriace’ye nasıl girebiliriz; çünkü kesin yanıt orada olmalı. Sonra birini kurtarmalıyız; henüz hangisi olduğuna karar vermedim. Son olarak da, ahır yönünden bir şey beklemeliyiz; sen orayı gözetleyeceksin... Şu kaynaşmaya bak...”</p>

  <p class="block_11">Gerçekten de Aedificium’la avlu arasındaki alan olağanüstü canlıydı. Biraz önce Başrahip’in evinden gelen bir çömez Aedificium’a doğru koşmuştu. Şimdi Nicola çıkıyordu oradan; yatakhaneye doğru yönelmişti. Bir köşede o sabahki grup, Pacifico, Aymaro ve Pietro, Alinardo’yla onu bir şeye razı etmeye çalışıyorlarmış gibi hararetli bir konuşmaya dalmışlardı. Sonra bir karara varmış göründüler. Aymaro hâlâ isteksiz görünen Alinardo’ya destek oldu ve onunla birlikte Başrahip’in evine doğru gitti. Tam içeri girerlerken Nicola yatakhaneden çıktı; Jorge’yi aynı yöne doğru yöneltiyordu; içeri girmekte olan iki kişiyi gördü; Jorge’nin kulağına bir şey fısıldadı; yaşlı adam başını salladı. Ama toplantı binasına doğru yürümeye devam ettiler.</p>

  <p class="block_11">“Başrahip duruma el koyuyor...” diye mırıldandı William, kuşkuyla, Aedificium’dan, yazı salonunda olmaları gereken başka rahipler de çıkıyorlardı; onların hemen ardından Benno geliyordu; gittikçe artan bir kaygıyla bize doğru yürüdü.</p>

  <p class="block_11">“Yazı salonunda kaynaşma var,” dedi bize. “Kimse çalışmıyor, aralarında konuşuyorlar... Neler oluyor?”</p>

  <p class="block_11">“Olan şu: Bu sabaha değin en kuşkulu görünen kimselerin tümü de öldü. Daha düne dek herkes Berengar’dan sakınıyordu; aptal, hain ve kösnül Berengar’dan; sonra kilerci, sapkınlığından kuşkulanılan biri; son olarak da Malachi, hiç kimse tarafından sevilmeyen... Şimdi kimden sakınacaklarını bilmiyorlar; hemen kendilerine bir düşman bulmaları gerek, ya da bir günah keçisi. Herkes birbirinden kuşkulanıyor; bazıları tıpkı senin gibi korkak; bazıları başkalarını korkutmaya karar vermişler. Hepiniz de tedirginsiniz. Adso, ara sıra ahırlara bir göz at. Ben gidip biraz dinleneyim.”</p>

  <p class="block_11">Şaşmalıydım: Önünde yalnızca birkaç saati kalmışken gidip dinlenmek hiç de akıllıca bir karar gibi görünmüyordu. Ama artık üstadımı tanıyordum. Bedeni ne denli gevşerse, kafası o denli iyi çalışıyordu.</p>

  <p class="block_18"><br class="calibre6" id="calibre_pb_53" /></p>
</body>
</html>
