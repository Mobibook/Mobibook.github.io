<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_20" id="calibre_pb_16">“Pekâlâ,” dedi William, “şimdi git; koroya git, Efendimiz’le konuş, insanlarla konuşmak istemediğine göre; ya da git günah çıkaracak bir rahip bul kendine: çünkü o zamandan beri günah çıkarmadınsa, kutsal şeylere bir günahkâr gibi yaklaşmış olmalısın. Git. Gene görüşürüz.”</p>

  <p class="block_11">Berengar koşarak gözden silindi. William ellerini ovuşturdu; bir şeyden hoşnut kaldığı zaman böyle yaptığını birçok kez görmüştüm.</p>

  <p class="block_11">“İyi,” dedi, “birçok şey şimdi açıklığa kavuşuyor.”</p>

  <p class="block_11">“Açıklığa kavuşmak mı, üstadım?” diye sordum ona, “Adelmo’nun hortlağı da işin içine karıştı şimdi; nasıl açıklığa kavuşmuş olabilir?”</p>

  <p class="block_11">“Sevgili Adso,” dedi William, “bu hortlak pek de hortlak gibi görünmüyor bana. Ne olursa olsun, daha önce vaizlerin yararlandıkları bir kitapta okuduğum bir sayfayı yineliyordu. Bu rahipler belki de gereğinden çok okuyorlar; heyecanlandıkları zaman da kitaplardaki görüntüleri yeniden yaşıyorlar. Adelmo’nun bu sözleri gerçekleri mi söylediğini, yoksa Berengar’ın bu sözleri işitme gereksinimi duyduğu için mi onları işittiğini bilmiyorum. Şu bir gerçek ki, bu olay benim bir dizi varsayımımı doğruluyor. Örneğin: Adelmo kendini öldürdü; Berengar’ın öyküsü, bize onun ölmeden önce büyük bir tedirginlik ve yapmış olduğu bir eylemden ötürü duyduğu pişmanlıkla kıvranarak dolaştığını anlatıyor. İşlediği günahtan ötürü heyecanlı ve korkmuştu; çünkü birisi onu korkutmuş, Berengar’a öylesine düşgörüsel ustalıkla anlattığı cehennemi görüntüler öyküsünü anlatmıştı. Mezarlıktan geçiyordu, çünkü korodan geliyordu; orada birisine bir giz vermişti (ya da itirafta bulunmuştu); o birisi de içini korku ve pişmanlıkla doldurmuştu. Mezarlıktan, Berengar’ın bize anlattığı gibi, yatakhanenin ters yönüne doğrulmuştu. Demek ki, Aedificium’a doğru; ama aynı zamanda (olabilir ki) ahırların arkasındaki dış duvara doğru gidiyordu; buradan da kendini uçuruma atmış olması gerektiği sonucuna vardım. Kendini fırtına çıkmadan önce aşağı atlı, duvarın dibine düşüp öldü ve ancak sonradan toprak kayması ölüsünü kuzey kulesinden doğu kulesine sürükledi.”</p>

  <p class="block_11">“Peki, yakıcı ter damlası ne oluyor?”</p>

  <p class="block_11">“Bu, dinlediği ve yinelediği öykünün bir parçası ya da Berengar’ın telâş ve pişmanlığı arasında kurduğu bir şeydi. Çünkü Adelmo’nun pişmanlığının bir antistrofu olarak Berengar’ın da bir pişmanlığı var; sen de işittin. Eğer Adelmo korodan gelmişse, belki de elinde bir mum vardı; arkadaşının elindeki damla da bir mum damlasından başka bir şey değildi. Ama Berengar onun yakışını çok daha derinden duydu, çünkü Adelmo’nun ona üstadım diye seslendiği kesin. Bu da, Adelmo’nun Berengar’a, ona, şimdi kendisini ölesiye umutsuzluğa düşüren bir şey öğretmiş olduğu için serzenişte bulunduğunun belirtisi. Bunu Berengar da biliyor. Ona yapmaması gereken bir şey yaptırarak Adelmo’yu ölüme sürüklediği için acı çekiyor. Kütüphaneci yardımcısı hakkında işittiklerimizden sonra, bunun ne olduğunu tasarlamak zor değil.”</p>

  <p class="block_11">“İkisinin arasında ne olduğunu anladığımı sanıyorum,” dedim bilgimden utanç duyarak, “ama hepimiz bağışlayıcı bir Tanrı’ya inanmıyor muyuz? Adelmo belki de günah çıkarmıştır diyorsunuz; öyleyse, ilk günahından arınmak için neden daha büyük ya da en azından eşit ağırlıkta bir günah işledi?”</p>

  <p class="block_11">“Çünkü biri ona umutsuzca sözler söyledi. Dediğim gibi, çağdaş bir vaiz, birine Adelmo’yu korkutan sözleri esinlemiş olmalı; o da bu sözlerle Berengar’ı korkutmuş. Son yıllarda vaizler halk arasında dine bağlılık, yılgınlık (aynı zamanda tutku ve insansal ve tanrısal yasalara boyun eğiş) uyandırmak için hiçbir zaman olmadığı kadar korkunç, insanı allak bullak eden ölümcül sözcükler kullanır oldular. Hiçbir zaman günümüzdeki kadar, <i class="calibre2">Flagellanteler</i>’in<sup class="calibre3"><sup class="noteref" id="back_note_110"><a class="calibre4" href="../Text/index_split_173.html#note_110" title="110">110</a></sup></sup> ayinleri sırasında, İsa’nın ve Bakire Meryem’in acılarının esinlediği övgüler işitilmedi; basit insanların inancını, cehennem azabını çağrıştırmada günümüzde olduğu kadar direnilmedi.”</p>

  <p class="block_11">“Belki de tövbe gereksinimi,” dedim.</p>

  <p class="block_11">“Adso, günümüzdeki kadar tövbe çağrısında bulunulduğunu işitmedim hiç; ne vaizler, ne piskoposlar, ne de benim Tinci kardeşlerim artık gerçek bir tövbe esinleyecek durumda değil...”</p>

  <p class="block_11">“Ama üçüncü dönem, Melek Papa, Perugia Ruhani Meclisi...” dedim şaşkın.</p>

  <p class="block_11">“Özlem bunlar. Büyük tövbe dönemi sona erdi; tarikatın ruhani meclisi bile bunun için söz edebiliyor tövbeden. Yüz, iki yüz yıl önce, büyük bir yenilenme kasırgası esti. İster ermiş, ister sapkın olsun, kim bundan söz ederse yakılıyordu. Şimdi herkes bundan söz ediyor. Bir anlamda Papa bile tartışıyor bu konuyu. İnsan soyunun yenilenmesinden ruhani meclisler ve saraylar söz ediyorsa eğer, buna inanma.”</p>

  <p class="block_11">“Ama Fra Dolcino,” deme yürekliliğini gösterdim, bir gün önce birkaç kez işittiğim bu ada ilişkin olarak daha çok şey öğrenmek isteğiyle.</p>

  <p class="block_11">“O öldü, hem de yaşadığı gibi kötü bir biçimde; çünkü o da çok geç geldi. Hem sen ne biliyorsun onun hakkında?”</p>

  <p class="block_11">“Hiçbir şey, onun için size soruyorum...”</p>

  <p class="block_11">“Bundan hiç söz etmemeyi yeğlerim. Sözde Havariler’in kimilerini tanıdım ben; yakından gözledim onları. Acıklı bir öyküdür bu. İçine dokunur. En azından benim içime dokundu; benim yargı yürütme yeteneksizliğim daha da çok içine dokunur. Birçok ermişin vazettiklerini uyguladığı için, çılgınca şeyler yapan bir adamın öyküsüdür bu. Bir an geldi ki, suçun kimde olduğunu anlamaz oldum; sanki, sanki tövbe etmeyi vazeden ermişlerle, bunu çoğu zaman başkalarının zararına uygulayan günahkârların oluşturdukları iki karşıt cephe üzerinde esen bir akrabalık rüzgârıyla sersemlemiştim... Ama ben başka bir şeyden söz ediyordum; belki de hep aynı şeyden; tövbe çağı sona erince, tövbekarlar için tövbe gereksinimi bir ölüm gereksinimine dönüştü. Ölümü ölümle ödeyerek, ölüm getiren gerçek tövbekârlığı yenilgiye uğratmak için çılgına dönmüş tövbekarları öldürenler, ruhun tövbesi yerine imgelemin tövbesini, doğaüstü acı ve kan görüntülerini koydular; bu görüntülere gerçek tövbenin ‘aynası’ adını verdiler. Basit insanların, hatta bazan okumuşların imgeleminde cehennem işkencelerini canlandıran bir ayna. Böylece -deniyor- hiç günah işlenmeyecek. Korku aracılığıyla ruhu günahtan uzak tutup başkaldırının yerine korkuyu koymayı umuyorlar.”</p>

  <p class="block_11">“Gerçekten de artık günah işlemeyecekler mi?” diye sordum heyecanla.</p>

  <p class="block_11">“Günah işlemekten ne anladığına bağlı, Adso,” dedi üstadım. “Birkaç yıldır yaşamakta olduğum bu ülkenin insanlarına haksızlık etmek istemiyorum, ama ermiş diye çağırsalar da, bir put korkusuyla günah işlememek, İtalyan halkının pek de erdemli olmayışının tipik bir belirtisi gibi görünüyor bana. İsa’dan çok Ermiş Sebastiano’dan, ya da Ermiş Antonio’dan korkuyorlar. Bir yeri temiz tutmak istedikleri zaman oraya kimse işemesin diye bir tahta parçasının ucuyla Ermiş Antonio’nun bir resmini çizerler; çünkü İtalyanlar köpekler gibi duvara işerler; bu resim oraya işemek isteyenleri kaçırır. Böylece İtalyanlar, üstelik vaizlerinin davranışlarından ötürü, eski boş inançlara dönme tehlikesiyle karşı karşıyalar; bedenin dirileceğine artık inanmıyorlar, yalnızca bedensel acılardan ve aşağılanmalardan büyük bir korku duyuyorlar; bu yüzden de İsa’dan çok Ermiş Antonio’dan korkuyorlar.”</p>

  <p class="block_11">“Ama Berengar İtalyan değil ki,” dedim.</p>

  <p class="block_11">“Bunun hiç önemi yok, ben kilisenin ve vaizlerin tarikatlarının bu yarımadaya yaydıkları, buradan da bu manastır gibi bilgili rahiplerin bulunduğu saygıdeğer manastırlara bile ulaşan havadan söz ediyorum.”</p>

  <p class="block_11">“Ama hiç olmazsa günah işlemeyecekler,” diye direndim; çünkü yalnızca bununla bile yetinmeye hazırdım.</p>

  <p class="block_11">“Bu manastır bir <i class="calibre2">speculum mundi</i><sup class="calibre3"><sup class="noteref" id="back_note_111"><a class="calibre4" href="../Text/index_split_174.html#note_111" title="111">111</a></sup></sup> olsaydı, yanıtını almış olurdun.”</p>

  <p class="block_11">“Ama öyle değil mi?” diye sordum.</p>

  <p class="block_11">“Dünyanın aynası olabilmesi için, dünyanın bir biçimi olması gerekir,” diye bağladı sözünü, benim yeniyetme kafamın alamayacağı denli filozof olan William.</p>

  <p class="block_18"><br class="calibre6" id="calibre_pb_17" /></p>
</body>
</html>
