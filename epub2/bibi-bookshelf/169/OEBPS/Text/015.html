<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.9" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p4"></p>

  <h1><a id="ncx1275"></a><a id="a168"></a>XIV. METAFİZİK</h1>

  <h3><a id="ncx1276"></a><a id="a169"></a>1. Eski metafizik</h3>

  <p>Felsefenin başlangıçlarından beri metafizik, hususi bir saha olarak devam edegelmiştir. Fakat metafizik kavramına tarih boyunca çeşitli manalar verilmiştir; öyle ki metafizik tabiri kadar çok manalı olan, hem iyiye, hem de kötüye kullanılan diğer bir tabirle karşılaşmak hemen hemen mümkün değildir. Mesela zamanımızın pozitivist çevreleri, kendi dar görüşleri bakımından manasız gördükleri bütün problemlere metafizik damgasını basarlar ve bir probleme metafizik adının verilmesi, onun aynı zamanda felsefenin dışına atılmasını da gerektirir. Şimdi Amerika&rsquo;da moda haline gelen asrımızdaki pozitivist felsefenin bir üstadı sayılan M. Schlick metafizik hakkında aynen şunu söyler: &ldquo;<span class="t8">metafizik, bo</span><span class="t8">ş</span> <span class="t8">bir gevezelikten, bir bo</span><span class="t8">ş</span> <span class="t8">bo</span><span class="t8">ğ</span><span class="t8">azl</span><span class="t8">ı</span><span class="t8">ktan ibarettir</span>&rdquo;.</p>

  <p>Hâlbuki Ortaçağ felsefesinden Kant&rsquo;a kadar gelen felsefe geleneğinde &mdash;birkaç istisna bir tarafa&mdash; metafizik tabiri çok müspet bir manada kullanılır. Nitekim Ortaçağ felsefesinde metafizik, diğer felsefi disiplinlerin yanında en mühim yeri almakta idi; o, her bilim gibi sınırları çizilmiş bir &ldquo;bilim&rdquo;di ve bu sıfatla da onun üniversite öğretiminde mühim bir yeri vardı ve sınırlan belli sahalarla uğraşıyordu; hatta Kant bile hoca sıfatıyla bu metafiziği okutmaya mecbur kalmıştı.</p>

  <p>Fakat Ortaçağ için ontoloji ve metafizik aynı manaya geliyordu ve metafizik de varlığın ispatiyle uğraşıyordu; Ortaçağ varlıkla şu üç sahayı kastediyordu: Varlığın kaynağı olan Tanrı, ruh, kâinat. Metafiziğin vazifesi de, her şeyin yaratıcısı olan Tanrı&rsquo;yı, ruhun ebediliğini, kâinatın mevcudiyetini ispat etmekti ve bu hususta o mantıktan faydalanıyordu<a id="a170"></a><a href="../Text/notes.html#a330"><span class="t10">{75}</span></a>. Metafizik, bugün bile geleneklerine sımsıkı bağlı olan bazı batı memleketlerinde hususi bir felsefi disiplin olarak okutulmaktadır.</p>

  <p>Bütün bunlara rağmen bugün durum çok değişmiştir. Bugün artık sınırları çizilmiş, sahaları belli olan bir metafizikten bahsetmeye imkân kalmamıştır. ilk defa Kant, sınırlan çizilmiş ve &ldquo;sahalar metafiziği&rdquo; adını alan bu konstrüktif, rasyonalist, spekülatif metafizikle mücadele etti. Kant için bu &ldquo;sahalar metafiziği&rdquo; üç bölüme ayrılıyordu:</p>

  <p>1. Rasyonel kozmoloji;</p>

  <p>2. Rasyonel teoloji;</p>

  <p>3. Rasyonel psikoloji.</p>

  <p>Bunlardan birincisi kâinatın varlığını, ikincisi ruhun ebediliğini, üçüncüsü Tanrı&rsquo;nın mevcudiyetini ispatla uğraşıyordu. İşte ilk defa Kant, kendi &ldquo;Kritik&rdquo;i ile bu metafizikleri felsefe sahasının dışına atmaya muvaffak oldu<a id="a171"></a><a href="../Text/notes.html#a332"><span class="t10">{76}</span></a>.</p>

  <p>Fakat Kant&rsquo;ın pozitif olan bu mücadelesi uzun müddet yanlış anlaşıldı; Kant&rsquo;ın yanlış anlaşılmasına da Yenikantçılar sebep oldular. Yenikantçıların felsefi temayülü anti-metafizikti. Zira Yenikantçılar için felsefe, sadece bilgi teorisinden ibaretti; onların henüz mevcudiyetini bir hoş görürlükle karşıladıkları mantık, etik, estetik vesaire gibi felsefi disiplinler, bilgi teorisinin hususi birer yönleri olarak kabul ediliyordu. Onlar var olan bir şey kabul etmedikleri için, o felsefi çevrede var olandan bahsetmek âdeta yasak edilmişti. Böyle bir görüş içinde metafizikten veya metafizik problemlerden bahsetmeye imkân yoktu.</p>

  <p>Fakat her sahada olduğu gibi felsefede de devirlerin peşin hükümleri vardır; imdi o devir de, muayyen bir peşin hükme dayanarak Kant&rsquo;a anti-metafizik bir temayül atfediyordu. Hâlbuki Kant, sınırlan, sahaları, belli bir metafiziğin imkânsızlığı ile mücadele etmişti ve bundan dolayı da o, bir problem metafiziğinin kurucusu oldu. Zira Kant, &ldquo;saf aklın kritiği&rdquo; ile bu &ldquo;metafiziği&rdquo; felsefe sahasının dışına attıktan sonra der ki: <span class="t8">Bu sahalar metafizi</span><span class="t8">ğ</span><span class="t8">i, yerini &ldquo;saf akl</span><span class="t8">ı</span><span class="t8">n tenkidi&rdquo;ne b</span><span class="t8">ı</span><span class="t8">rakmal</span><span class="t8">ı</span><span class="t8">d</span><span class="t8">ı</span><span class="t8">r ve saf akl</span><span class="t8">ı</span><span class="t8">n tenkidi ise, müstakbel bir metafizi</span><span class="t8">ğ</span><span class="t8">in prolegomena's</span><span class="t8">ı</span> <span class="t8">olacakt</span><span class="t8">ı</span><span class="t8">r</span>.</p>

  <p>Bu sahalar metafiziğinin yanı başında yer alan diğer yapısal metafizikler de, spekülatif sistem felsefelerinin metafizikleridir. Mesela K. Marx&rsquo;ın tarihi materyalist metafiziği, Hegel&rsquo;in Geist-metafiziği; Schopenhauer&rsquo;in irade-metafiziği, Descartes&rsquo;m çift substans metafiziği; vitalist, mekanist vesaire gibi metafizikler. Bütün bu metafizikler arasında ortak olan nokta, hepsinin de konstrüktif, spekülatif olmalarıdır.</p>

  <h3><a id="ncx1288"></a><a id="a172"></a>2. Problem metafiziği</h3>

  <p>Gerek şimdiye kadar ele alınan felsefi disiplinler, gerekse bilimin araştırma sahasında meydana çıkan öyle problemler ve problem-artıkları vardır ki, bunların herhangi bir şekilde araştırılması, cevaplandırılması, insanı öteden beri uğraştırmaktadır. İlk defa Kant, bu problemler sahasını, onların ehemmiyetini gösterdi ve bu hususta aynen şu fikirleri ileri sürdü: <span class="t8">İ</span><span class="t8">nsan akl</span><span class="t8">ı</span><span class="t8">, bilgisinin muayyen bir türünde hususi bir kaderle kar</span><span class="t8">ş</span><span class="t8">ı</span> <span class="t8">kar</span><span class="t8">ş</span><span class="t8">ı</span><span class="t8">yad</span><span class="t8">ı</span><span class="t8">r; insan akl</span><span class="t8">ı</span> <span class="t8">bu bilgisinde öyle sualler taraf</span><span class="t8">ı</span><span class="t8">ndan rahats</span><span class="t8">ı</span><span class="t8">z edilmektedir ki, ak</span><span class="t8">ı</span><span class="t8">l onlar</span><span class="t8">ı</span> <span class="t8">ne cevapland</span><span class="t8">ı</span><span class="t8">rabiliyor, ne de onlar</span><span class="t8">ı</span> <span class="t8">reddedebiliyor</span>.</p>

  <p>Gerçekten bu problemler felsefe ve insan bilgisinin ebedi problemleridir; hatta uzun asırlar boyunca insan bilgisi yalnız bunlarla uğraşmıştır; fakat aynı zamanda onları bir bilmece çözer gibi de çözdüğünü sanmıştı; bu, sırf bir <span class="t8">sanma</span>dan ibaret kaldı; çünkü insan bilgisi ilerledikçe, bu ebedi problemlerin çözülemezliği daha açık bir şekilde ortaya çıktı.</p>

  <p>İnsanın başlangıçtan beri sorduğu suallerden (bu ebedi problemlerden) bazılarını sıralayalım: Ölüm nedir? İnsan hayatının bir manası var mıdır, yok mudur? İnsan ot gibi biter, ot gibi yiter mi, yoksa onun devam eden, hatta ölümünden sonra da devam eden bir mevcudiyeti var mı? İnsan ve diğer canlılar nasıl ve ne zaman yer üzerinde meydana çıkmışlardır? Onlar ilahi bir varlık tarafından mı yaratılmıştır, yoksa bütün canlı varlıklar tabii bir evrim neticesi midirler? Eğer insan da, uzvi varlığın gelişmesinin zorunlu ve tabii bir neticesi ise, onun bir ilk-formu var mıdır? Eğer varsa, bu takdirde bu ilk insan formu ile hayvanlar ve hiç değilse antropoid adını alan maymunlar arasında bir yakınlık var mıdır, yok mudur?</p>

  <p>Kâinatın bir yaratıcısı var mı? Kâinat sonlu mudur, yoksa sonsuz mudur? Eğer kâinat yaratılmış ise, yani onun bir başlangıcı varsa, onun bir sonu da olacak mıdır? Dil nedir? Dil insanla birlikte mi, yoksa ona sonradan mı verilmiştir? Neden bir tek dil değil de, birçok diller vardır? İnsan hür müdür, yoksa hürriyet onun için bir kuruntudan mı ibarettir? Gibi sualler.</p>

  <p>Diğer taraftan hangi sahaya ait olursa olsun bütün genetik ve kaynak problemleri de daima metafizik olan problemlerdir. İşte bütün bu ve bunlara benzer problemlerle metafizik uğraşacaktır. Fakat bu metafizik, artık eski metafizik gibi, ne bir sistem metafiziği, ne de sahası sınırlanmış rasyonalist, yani ispatçı bir metafizik olabilir; bu suallerle ancak problem metafiziği uğraşabilir.</p>

  <p>Gerçi problem metafiziğinin kurucusu Kant olmuştur; fakat asıl &ldquo;problem metafiziği&rdquo; fikrini felsefeye N. Hartmann kazandırmıştır. Kant, metafizik problemlerin umumi bir karakteristiğini yaparken hangi problemlere metafizik problemler denileceğini belirtmiyor. Hâlbuki N. Hartmann, hangi problemlere metafizik problemler denilebileceğini açık bir şekilde gösteriyor. N. Hartmann için metafizik bir problemin şöyle bir vasfı vardır: Metafizik bir problem, irrasyonel bir artık ihtiva eden problemdir, irrasyonel tabiriyle de N. Hartmann, bilinemeyen, sonuna kadar çözülemeyen, çözülmesine imkân olmayan bir problem kastediyor ve böyle bir problemin tek bir işleniş ve çözüş tarzı değil, birçok işleniş ve çözüş tarzları vardır ve metafizik problemler sonuna kadar çözülemedikleri için, daima yeni baştan ele alman problemler oluyorlar. Bu problemlerin işlenişleri arasında da farklar vardır; bu işleniş, ya geniş bir fenomen temeline dayanır; veyahut da çok az fenomenleri göz önünde bulundurur. Fakat tamamıyla irrasyonel bir problem de yoktur; irrasyonel olan, daima bir kısmıyla rasyonel olan bir problemde ortaya çıkar. Zira tamamıyla irrasyonel bir problem, ne bilimin, ne de felsefenin bir araştırma sahası olabilir. İşte Tanrı problemi böyle bir problemdir; insan ancak ona inanabilir; fakat o, hiçbir şekilde ne bilimin, ne de felsefenin bir araştırma sahası olabilir.</p>

  <p>Bu suretle metafizik kapalı, sınırlan belli bir felsefi disiplin olmaktan çıktı; onun yerine bir metafizikler kompleksi geçti ve eski metafizik de &ldquo;bir&rdquo;liğini kaybetti; zira bu suretle bütün problemler için açık olan çeşitli metafiziklere yol açıldı; bu metafizik problemler her sahaya serpilmişlerdir; yani yalnız felsefe sahasına münhasır kalmazlar; bilimlerde de metafizik problemler vardır. Mesela bugün bir bilgi-metafiziği, bir varlık-metafiziği, bir insan başarılarının metafiziği, bir tarih, bir tabiat, bir sanat, bir dil, bir ahlâk, bir hukuk ve devlet, bir din vesaire gibi metafizikler vardır.</p>

  <p>Gerçi bilim adamları sahalarında hiçbir metafiziğin bahis konusu olamayacağını iddia ederler; fakat bu, sadece bir iddiadan ibarettir. Bugün birçok bilimlerin de &ldquo;metafizik&rdquo; problemlerle başa çıkamadıklarını tespit etmek ve göstermek çok kolaydır. Fakat bilim adamları, kendileri tarafından kurulan ve yalnız sahalarına ait olan &ldquo;içkin&rdquo; metafiziklerine başvuruyorlar; bu gibi içkin metafiziklerle açık bir şekilde bilhassa fizik, biyoloji, tarih gibi bilimlerde karşılaşıyoruz.</p>

  <p>Problemlerin &mdash;ister bunlar varlık-strüktürlerine, ister bilgi fenomenlerine ait olsunlar&mdash; sonuna kadar çözülemeyeceğini bilim ve felsefe tarihi bize açık olarak gösterdiği halde, yine de anti-metafizik tavırlarla karşılaşıyoruz. Anti-metafizik bir tavır daima şöyle bir durumda ortaya çıkar: Bazı dar görüşlü bilim adamları sahalarında &ldquo;inşa&rdquo; ettikleri içkin metafiziklerin farkında değildirler ve onlar bu içkin metafizik teorileriyle bütün problemleri bilmece çözer gibi çözerler; daha doğrusu çözdüklerini sanırlar; veyahut da aynı şekilde hareket eden sistem kurucuları, böyle bir kuruntunun uyanmasına sebep oluyorlar; zira onlar da, yapısal metafiziklerinin farkına varmadan bütün problemleri çözeceklerine inanırlar.</p>

  <p>Hâlbuki metafizik problemlere bilmecelere tatbik edilen çözme usulü tatbik edilemez; zira bilmeceler insan tarafından kuruluyor ve yine de onun tarafından hallediliyorlar. Fakat bilginin, insanın ve onun varlık-yapısının, kâinattaki yerinin, umumiyetle varlık strüktürlerinin problemleri insan tarafından kurulan bilmeceler değildirler; bunlar, bilginin, insanın, kâinatın, varlık-âleminin yapısında mevcut olan problemlerdir. Bu problemleri görmemezlikten gelebiliriz; onları inkâr ve reddedebiliriz; fakat onları ortadan kaldıramayız; çünkü bunlar bizim yaptığımız problemler değildir.</p>

  <p>Zaten metafizik problemleri görmemiz için herhangi bir buyruk veya zorlanma da yoktur ve herkesin bunları görmesi de zorunlu değildir. Bu problemler ancak bilimsel ve felsefi araştırmalar içinde bulunanların karşılaşacakları problemlerdir. Bu problemler, onlara dışarıdan, kuş bakışı bakan, yahut da &ldquo;toptan bir bilgi&rdquo; ile varlık-âlemine, insanın varlık-yapısına, onun fenomenlerine bakan bir insanın görebileceği problemler değildirler. Aslında &ldquo;problem&rdquo;in kendisi bile, ancak muayyen bir saha ile derinden uğraşan insanların karşısına çıkabilir. Seyircinin veyahut bilgileri el kitaplarına münhasır kalan insanların &ldquo;problem&rdquo; görmesine imkân yoktur. Nitekim fiziğe ait el kitapları okuyarak fizik öğrenen bir insan da, bu sahadaki araştırmaların içinde bulunmayan bir insan sıfatıyla, bu bilimin problemlerini göremez.</p>

  <p>Hayat da böyle değil midir? Hayatta güçlüklerle karşılaşmayan bir insan, günlük hayatın herkes için böyle düpedüz, takıntısız olduğunu kabul edebilir; nasıl ki bu, hayatta hiçbir güçlüğün bulunmadığını göstermezse, bilim ve felsefede de bir sahanın problemleriyle uğraşmayanlar, onlarla çarpışmayanlar da, bu problemleri görmelerine imkân yoktur.</p>
</body>
</html>
