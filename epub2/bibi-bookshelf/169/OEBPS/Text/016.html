<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.9" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p4"></p>

  <h1><a id="ncx1302"></a><a id="a173"></a>XV. PROBLEM OLARAK FELSEFE<br />
  TARİHİ</h1>

  <h3><a id="ncx1303"></a><a id="a174"></a>1. Tarih</h3>

  <p>İnsan adını alan varlık-sahası ile onun başarıları dün veya bugün başlamamışlardır; hem insanın kendisinin, hem de başarılarının bir başlangıcı, bir oluşu, yani bir tarihi vardır; zira onun hem kendisi, hem de başarıları, statik değil, oluş halindedir. Fakat insan başarılarını araştırmak için, itibari de olsa, onları muayyen bir &ldquo;tarih&rdquo; den başlatmak, onlara herhangi bir &ldquo;tarih&rdquo; koymak icap eder. Gerçi insan bilgisinin başlangıçları, tıpkı kendisinin başlangıcı gibi karanlıklara gömülüyor; tespit edilmesi güçleşiyor; fakat yine de böyle bir başlangıcı kabul etmeye şiddetle ihtiyaç vardır. Nitekim böyle bir başlangıç tespit edilmiştir de.</p>

  <p>Aslında tarih insanla başlar; zira tarih, bir taraftan insan faaliyetleriyle, bu faaliyetlerin neticesinde meydana gelen başarıların, diğer taraftan insan olaylarının bir bilgisidir. İnsan faaliyetleri çok yönlüdür; bundan dolayı onların mahsulü olan başarıların da çeşitli olması gerekir. Fakat her insan faaliyeti ile onun neticesi olan her insan başarısı, pozitif veya negatif bir gelişme, bir oluş içindedir. İnsan faaliyetlerinin neticesinde meydana gelen her başarının bir başlangıcı vardır; bu başarıların izleri, aynı zamanda insanın yeryüzündeki izlerinin de bir başlangıcıdır.</p>

  <p>Mademki tarih, insan başarılarının pozitif veya negatif gelişmelerinin bir bilgisidir; o halde her insan başarısının bir tarihi olmalıdır. İmdi umumi bir bilgi tarihi yanında bir kimya tarihi, bir fizik, bir biyoloji vs&rsquo;nin bir tarihi; bir teknik, bir tıp tarihi, insanın gıda maddelerinin, bunların hazırlanmasının bir tarihi ile, faydalandığı hayvanların bir tarihi vardır; bunların yanı başında bir edebiyat tarihi, bir sanat tarihi, umumiyetle bir kültür tarihi vardır. Çünkü bütün bu bilgi sahaları muayyen insan faaliyetlerinin birer mahsulüdürler ve her faaliyetin de bir tarihi vardır. İşte felsefe tarihi de insanın felsefe sahasındaki faaliyetlerinin, başarılarının bir tarihi olmak zorundadır.</p>

  <p>Fakat her insan faaliyeti daima akıp giden zamanın herhangi bir kesiminde başlamıştır; hiçbir insan faaliyeti bugün başlamamıştır ve hiçbir insan başarısı yalnız bir insanın, bir devrin veya bir tek topluluğun mahsulü değildir. İmdi hali hazırda, insan başarıları için başlangıç noktası olarak kabul edilen zaman arasında birçok insanların, birçok insan topluluklarının faaliyetleri birbirine eklenmiş ve bugünkü durum meydana gelmiştir. Diğer insan başarılan gibi, bilim, sanat, teknik, felsefe de muayyen bir faaliyetin neticesidir. İmdi bugünkü zaman noktasıyla, başlangıç olarak kabul edilen zaman noktası arasında birçok insanlar, bilimsel ve felsefi problemlerle uğraşmışlar, sanat eserleri, teknik eserleri meydana getirmişlerdir; bu sahalara ait problemlerle uğraşmışlar, fikirler, tahminler ileri sürmüşler; daha sonra ortaya konulan problemler için muayyen hal şekilleri, hal tasavvurları, hal teklifleri ileri sürmüşlerdir.</p>

  <p>İmdi asırların ve sayısız insanların emek ve zahmetlerinin mahsulü olan bilginin ve umumiyetle insan başarılarının süreklilikğini tespit etmek icap eder. Zira daha önceki bilimsel ve felsefi fikirleri veya diğer başarılara ait olan fikirleri, tasavvurları, teşebbüsleri, bilmenin büyük bir ehemmiyeti vardır. Çünkü hem maziden faydalanmak, hem de onları şimdiki başarılara bağlayarak, hali hazırı anlamak, insan başarılarının gelişme seyrini takip etmek, aynı zamanda kendi zamanımızdaki başarılan ilerletmek, geliştirmek, ancak bu sayede mümkün olur.</p>

  <p>Çünkü insan bilgisi, insanın teknik ve diğer başarıları onun &ldquo;mevcudiyet şartları&rdquo;dırlar; bunlar, insanın diğer varlık-âlemi karşısında takındığı tavrın, onunla ardı arası kesilmeyen bir hesaplaşmanın neticesidir; nesilden nesle devredilen bu başarıların birbirinden nasıl faydalandığını, insanların edindikleri tecrübelerin, bilginin, nesilden nesle nasıl devredildiklerini de, yine bu başarıların tarihi bize öğretecektir. Zira zincirin son halkası daha önceki halkalarla ilgilidir; bu halkaların münasebeti bilinmeyince, hali hazır durumunu anlamak kolay olmaz ve insan başarıları sanki tesadüflerin bir mahsulü imiş gibi görünürler. Hâlbuki insan başarıları sahasında böyle bir tesadüfilik bahis konusu değildir; bütün insan başarıları, onun deneme ve sınamalarından ibaret olan faaliyetleriyle, bütün aktivitesinin ve bunu sevk ve idare eden önceden görme, önceden tayin etme gibi kabiliyetlerinin bir mahsulüdür.</p>

  <h3><a id="ncx1310"></a><a id="a175"></a>2. İlim ve felsefe tarihinin hususiyetleri</h3>

  <p>Gerçi birçok insan başarıları ve bütün bu başarıların bir tarihi vardır; fakat bu insan başarılarının en mühimleri, onun bilim, felsefe, sanat ve teknik sahasındaki başarılarıdır. Bu sebepten dolayı en mühim tarih de, bilim, felsefe, sanat, teknik tarihidir; çünkü bütün insan faaliyetleri &mdash;hangi sahaya ait olurlarsa olsunlar&mdash; bilgiye dayanan faaliyetlerdir; fakat bilim için &mdash;bilhassa tabiata bilimleri için&mdash; tarih bir problem değildir; hatta muayyen bir dereceye kadar sanat sahası için de tarih yine bir problem olmuyor.</p>

  <p>Tarihin problem olarak karşımıza çıktığı yer, felsefe sahasıdır. Zira bu sahada tarihin fonksiyonunun ne olduğu henüz kesin bir karakter kazanmamıştır. Hâlbuki mesela kimya için tarihin yeri ve sınırlan bellidir; nitekim kimya için tarih, onun bilgisinin gelişme seyrinden başka bir şey değildir ve buradaki hataları bilgiden ayırmak da çok kolaydır; zira kimyanın tarihi, onun aktüel bilgisi ile birlikte yürür ve hatalar tasfiye edilir. Fakat felsefede böyle bir şey kolay değildir. Çünkü kimyada, Kant&rsquo;ın söylediği gibi, kesintisiz bir süreklilik vardır ve bu süreklilik hiçbir yerde kesilmez. Hâlbuki felsefede bunun her defa yeniden meydana getirilmesi icap eder.</p>

  <p>Bu durum, olaylar tarihinde de açıktır. Burada da her olay, tarihi bir karakter taşımaz; bu olaylardan ancak tesir edebilen, tarihi bir karakter taşır ve olayların birbirine tesiri kendiliğinden olup-biter; bunlar herhangi bir şekilde tespit (mesela vesika olarak) edilmişlerdir ve olaylar durmadan yeni tarihi durumlar meydana getirirler. Felsefedeki fikirler, olaylardan da farklıdırlar; gerçi felsefe için de bir fikrin tesir etmesi, onun ehemmiyetini ifade eder; onun tarihiliğini meydana çıkarır; fakat bu tesir, burada kendiliğinden olup-biten bir şey değildir. Bu fikirlerin, diğer insanlar tarafından bilinmesi şarttır; bilinmeyen bir fikir, âdeta mevcut olmayan bir şey gibidir; nasıl ki mevcut olmayan bir şeyin tesir etmesi beklenemezse, aynı şekilde bilinmeyen bir fikrin tesir etmesi de bahis konusu olamaz.</p>

  <p>Fakat burada bir fikrin bilinmesi, onun pozitif bir surette tesir etmesi de kâfi değildir; bu bilinen fikrin, bir bilgi karakterine sahip olması şarttır; işte felsefe tarihindeki bütün güçlük buradan çıkıyor. Kimyada bilgi karakterine sahip olan bir fikirle, bilgi karakterine sahip olmayan bir fikir birbirinden kolaylıkla ayrılır; zira onu yoklamak ve hakikat olup olmadığım meydana çıkarmak kolaydır. Üstelik kimya tarihini yazan insan hakiki bir kimyacıdır; yani araştırmalar içinde bulunan bir insandır; Hâlbuki felsefe tarihi için bunu söylemek mümkün değildir. Felsefe tarihi, çok defa filozof olmayanlar, sadece felsefe ile meşgul olanlar tarafından yazılmaktadır; bundan başka felsefe, bütün sahaların problemlerini içine alan bir bilgidir ve onun kimyada olduğu gibi, laboratuvar tecrübesiyle yoklanacak bir tarafı da yoktur.</p>

  <p>Diğer taraftan kimya adını alan bilgi, muayyen şeylerin elde edilmesi için pratik sahaya tatbik edilir ve bundan dolayı onun insan hayatıyla sıkı bir ilgisi vardır. Hâlbuki muayyen şeylerin elde edilmesi için kullanılmayan felsefi bilgi ile hayat arasında, kimyadaki gibi tatbiki bir münasebet yoktur; hatta birçok insan toplulukları bilim ve felsefe olmadan da ampirik bir bilgi ile hayatlarını devam ettirebiliyorlar. Felsefe, ancak yüksek bir bilimsel kültürün bulunduğu yerde meydana çıkar. Böylece bir yerde felsefenin mevcut olup olmaması, derin veya sathi olması, orada bilimin ve bilimsel araştırmaların bulunmasına, bunların derin veya sathi olmasına bağlıdır. Diğer birçok tabiat bilimleri, yine pratik hayatla, günlük hayatla o kadar ilgilidirler ki, onların hayatın kendilerinden istediği şeye cevap vermeleri lazımdır. Bir <span class="t8">phytopatholog</span> (nebat hastalıkları mütehassısı), bitkilere bulaşan hastalıkların önüne geçmelidir; bir mineralog, yer altındaki servetleri insanın faydalanmasına arz etmelidir; bir kimyacı endüstri için lazım olan maddeleri elde etmelidir; bir fizikçi hayatın çeşitli sahaları için faydalı olmayı bilmelidir. İmdi tabiat bilimleri ve bunlara dayanan teknikler, hayat için direkt olan bir fayda veya zarar sağlayabiliyorlar.</p>

  <p>Fakat bununla şöyle bir iddia ortaya atılmıyor: Bu bilimlerin vazifesi bununla başlıyor ve bununla bitiyor. Bütün bilimlerin nazari, felsefi temelleri vardır; bu temeller üzerinde düşünülürken veya bilimsel araştırmalar yapılırken pratik hayatın fayda alanı, asla göz önünde bulundurulmaz; fakat bu bilimler, ortaya koydukları neticelerle pratik hayata müdahale ve yardım etmek zorundadırlar. İnsan hastalıklarının önüne geçmeyi, hastalara yardım etmeyi gaye edinmeyen bir tıbbın mevcudiyeti hiçbir mana ifade etmez. Fakat diğer taraftan tıp, bundan ibarettir de denemez. Zira onun da nazari temellere ihtiyacı vardır; bu temeller ona iki şey kazandırır: bu temeller bir taraftan tıp için yeni araştırmaları, yeni usullerin bulunmasını mümkün kılar; diğer taraftan bu nazari temeller, tıbbın pratik hayata tatbik edilmesinin yönünü tayin ederler. Çünkü insan, umumiyetle organizma hakkında mekanik bir görüşün hüküm sürdüğü bir devirdeki tedavi usulleriyle, insanı esnekliği olan biyopsişik, somut bir bütün olarak gören bir tıbbın tedavi usulleri ve hastasına yardımı arasında bir fark olacaktır.</p>

  <p>Böylece nazari temeller ve pratik saha el ele vermek zorundadır. Yalnız, nazari temellerin araştırılmasında bekleyen, yardım isteyen bir durum yoktur. Bundan dolayı da ondan sarfı nazar edilebileceği sanılıyor. Gerçekten dışarıdan bakılınca, sanki bilim için nazari temeller lazım değilmiş; onlara dayanmak gerekmiyormuş gibi bir kuruntuya kapılmak mümkündür. Fakat her bilimin, mesela tıbbın, kurucuları, ilerleticileri, yani üstatları böyle temellere dayanmadan hiçbir şeyin yapılamayacağını biliyorlar. Bu hususta, yani nazari temellerle pratik saha bakımından her bilimde sayısız misaller vermek mümkündür; bütün tabiat bilimleri, bu bakımdan çok öğretici bir numune teşkil ederler; fakat bu yalnız onlara inhisar etmez, diğer bilimler de aynı durumdadırlar.</p>

  <h3><a id="ncx1318"></a><a id="a176"></a>3. Felsefe tarihinin karşılaştığı güçlükler</h3>

  <p>Vazifesi, yalnız nazari temellerin bütünü (yani hem varlığın, hem de her tür bilginin) üzerinde durmak olan felsefede vaziyet çok değişir; burada pratik hayatın istediği bir şey yoktur; gerçi pratik hayat, bu nazari temellerden de faydalanabiliyor; fakat burada, tıp veya kimyada olduğu gibi acele bir durum bahis konusu değildir. Çünkü burada mevcut olan bir duruma hemen yardım etme diye bir şey yoktur; bu bakımdan felsefenin hiçbir yerde acele etmesine lüzum kalmıyor; ama yine de onun sırtında ağır bir yük vardır. Çünkü o hem kendisi, hem de bilim hakkında hesap vermek, her durumla hesaplaşmak, bütün fenomen gruplarını, izah etmek, anlamak, açığa çıkarmak zorundadır.</p>

  <p>Fakat felsefede bu açığa çıkarmanın, bu izah etme ve anlamanın çeşitli yollan vardır; işte filozofun asıl mühim vazifesi bu çeşitli yollardan, yürünmesi verimli olan, yeni araştırmalara vesile olabilen geniş yolu seçmek ve yalnız bilgi karakterine sahip olan şeyler üzerinde durmaktır; ama bu hiç de kolay değildir.</p>

  <p>Fakat pratik hayat, felsefeye bilgisinin hakikat olup olmadığım göstermek bakımından hemen hemen hiç yardım etmediğine göre, felsefenin bunu hususi bir şekilde ve hususi bir yolda yürüyerek gerçekleştirmesi gerekmektedir. Bundan dolayı burada hata ile hakikati birbirinden ayırmanın güçlüğü ortaya çıkıyor; çünkü pratik hayat, felsefeyi buna zorlamıyor. Mesela şu meşhur Yenikantçıların şuur teorisini göz önünde bulunduralım: Onlara göre şuur, şuur fenomenleri doğuştandır; yani şuur insanın birlikte getirdiği asli bir cehizdir. Pratik hayata tesir etmeyen, pratik hayatla ilgisi olmayan, pratik hayatın kendisine karşı kayıtsız kalabildiği &mdash;çünkü ona ne zararı, ne de faydası dokunabiliyor&mdash; bu iddia, felsefede olduğu gibi devam edebildi; ancak zamanımızdaki gibi fenomenler üzerinde duran, teorilerde pragmatik bir gaye gören bir düşünüş tarzı, bunun yanlış olduğunu ortaya koyabildi.</p>

  <p>Şimdi bu teorinin karşısına, bunun aksini iddia eden başka bir teori çıksa, onun yanında yer alacak ve bunlar yan yana kalabileceklerdir. Bu teorinin iddiası da şudur: İnsan şuuru bir <span class="t8">tabula rasa</span>dır ve o, doğuştan hiçbir şey birlikte getirmez; onun &ldquo;edinmeleri&rdquo; tecrübenin, hayatın mahsulüdür; felsefede bu gibi teoriler yan yana durabiliyorlar; çünkü her ikisinin de pratik hayatta herhangi bir yeri yoktur.</p>

  <p>Yenikantçılarm şuur hakkında ortaya attıkları iddia, şöyle bir görüşe dayanıyor: Ruhla beden arasında asli bir münasebet yoktur (zira bedenin serpilip geliştiğini görmemek mümkün değildir). Bilimsel bilgi ile felsefi bilgiyi birbirinden kati sınırlarla ayıran ve böyle bir nazari temelden hareket eden filozoflar, şuuru sabit tutmak zorundadırlar. Hâlbuki insanın biyopsişik bütünü üzerinde duran zamanımızın felsefi antropolojisi bunun yanlışlığım gösteriyor. Çünkü felsefi antropoloji, insan bilgisinin türleri arasına kesin bir sınır koymuyor ve bilimin araştırmalarından da faydalanıyor. Nitekim bugünkü biyolojik bilimler, canlının biyopsişik bir varlık olarak birlikte ancak biyopsişik nüveler getirdiğini gösteriyorlar; bu nüveler gelişir; bunu yeni doğan çocuğun zaman içindeki gelişmesinde, değişmesinde görüyor ve tespit edebiliyoruz. Bu fenomen, bize şuurun ne sabit olduğunu, ne de henüz ışık görmeyen bir fotoğraf kâğıdına benzetilebileceğini gösteriyor.</p>

  <p>Fakat bu teorileri benimseyenlerden birisi bizim karşımıza çıksa ve iddiasında ısrar etse ona ne diyebiliriz, ne gösterebiliriz? Gerçi biz onun dikkatini fenomenler üzerine çekeriz; fenomenleri sayıp dökebiliriz; fakat bu, kimyada bir maddenin yeni bulunan, kemiyet ve keyfiyet bakımından daha verimli olan bir istihsal metodunda olduğu gibi bağlayıcı değildir; yani onu ispat edemeyiz. Penisini bulan H. Fleming başlangıçta bu maddeyi pratik hayata tatbik edilemeyecek derecede güçlükle ve az miktarda elde edebiliyordu. Onun bu keşfinden takriben 12 sene sonra, kimya bu maddeyi yığınla elde etmeye muvaffak oldu ve bu yeni metot, eski istihsal metodunun yerine geçti ve hiç kimsenin aklına başka türlü düşünmek veya eskisi üzerinde ısrar etmek gelmedi ve gelemez de.</p>

  <p>Şimdi de Husserl&rsquo;in şuur teorisini ele alalım: Husserl için şuur, saf ve transandantal bir şuurdur ve fenomenolojik bir redüksiyonla psikolojik şuurdan elde edilir. Fakat bu transandantal şuur, öyle bir varlık-sahasıdır ki, onun mevcudiyeti, başka bir şeyin mevcut olmasına ihtiyaç göstermez. Gerçi Husserl&rsquo;in bu iddiası büyük bir konstrüksiyondur; hatta böyle bir konstrüksiyon için herhangi bir fenomen temeli göstermek de mümkün değildir; fakat Husserl&rsquo;in bu konstrüksiyonlarıyla birlikte yeni bir felsefi görüş ortaya çıkıyor ki, bu da umumi bir bilgi olan &ldquo;mahiyet&rdquo; sahasının bilgisidir ve bu sağlam olan taraftan faydalanmak için, Husserl&rsquo;in baş vurduğu konstrüksiyonları, onunla birlikte yapmak zorunda kalmadan, mesela &ldquo;bilgi, süje ile obje arasındaki münasebettir&rdquo; şeklinde bir fikir ortaya atılabilir; bu ve buna benzer ifadeler ne Husserl&rsquo;m şuur teorisine, ne de onun redüksiyon teorisine dayanır. Husserl&rsquo;in mahiyet bilgisine ait olan bu görüşü, felsefe için bir keşif sayılır. Fakat bu keşif konstrüksiyonlarla yan yana bulunmaktadır ve bu keşif, felsefe ile bilim arasındaki münasebeti ortaya koymakla kalmıyor; aynı zamanda bilimlerin (Husserl&rsquo;in <span class="t8">anti-scientifik</span> temayülüne rağmen) takip ettikleri yolun da böyle bir yol olduğunu gösteriyor. Çünkü bilim de daima umumi olan bir bilgi ortaya koymaktadır. Mesela &ldquo;düşme kanunu&rdquo; yalnız elimizde bulunan bu muayyen cisme mahsus değildir; bütün cisimlere aittir; bilginin yukarıdaki tarifi de (yalnız bir ilme değil bütün bilimlere aittir) öyledir.</p>

  <p>Konstrüksiyonla bilgi karakterine sahip olan fikirlerin yan yana bulunması Husserl&rsquo;e has bir şey değildir. Bu durum, diğer filozoflarda da aynıdır. Mesela Platon&rsquo;u düşünelim: edebi konuşan, birçok mitoslara baş vuran Platon&rsquo;un &ldquo;ide&rdquo;lerinin felsefe tarihinde ne kadar çok karikatürize edildiği malûmdur. Aristoteles&rsquo;in form ve madde problemi de öyledir. Heraklit&rsquo;in oluş ve &ldquo;logos&rdquo;u, Parmenides&rsquo;in düşünmesi ve duyuların kritiği, Anaximander&rsquo;in <span class="t8">peras</span> ve <span class="t8">apeiron</span>&rsquo;u; Kant&rsquo;ın bilginin tecrübe ile başlaması ve tecrübeden doğmaması fikriyle transandantal süje problemi; bütün kaziyeleri determine eden en yüksek prensip problemi; hürriyet, &ldquo;objektif geçerlik&rdquo;, düşünme ile idrak arasındaki münasebet problemleri, Locke&rsquo;un ölçünme ve sensation problemi, Berkeley&rsquo;in bilinç ve varlık problemi; Descartes&rsquo;m <span class="t8">çift substans</span> problemi; D. Hume&rsquo;un <span class="t8">empresyon</span>, <span class="t8">deneyim</span> hakkındaki fikirleri de böyledir. Fakat felsefe tarihi her nedense bilgi karakterine sahip olabilenle, bundan mahrum olan fikirleri yan yana bırakmakta ve ikisine aynı gözle bakmakta bir mahzur görmüyor.</p>

  <h3><a id="ncx1327"></a><a id="a177"></a>4. Felsefe tarihinin doğru yolda yürümesine engel olan motifler</h3>

  <p>Acaba felsefe tarihinin böyle yanlış bir yola girmesinin sebebi nedir? Bu sebep şu olsa gerek: Felsefede esas olan sistem kurmaktır ve her sistemin muayyen bir çerçevesi vardır. Filozofun fikirleri, ya bu çerçevenin içine sığabilir veyahut da onu aşar; sığdığı zaman filozof, tutarlıdır, sığmadığı zaman filozof söylediklerini çürüten, tutarsız olan bir filozof demektir. Fakat böyle bir felsefe tarihi görüşünün tam olabilmesi için, bu sistemlerin de muayyen bir tasnife tâbi tutulması gerekir. Tasnif, bu sistemleri muayyen &ldquo;izm&rdquo;lere ayırmak suretiyle tamamlanır: mesela idealizm, realizm, ampirizm, sansüalizm, pozitivizm, materyalizm vesaire gibi; bunlara metafizik &ldquo;izm&rdquo;ler de ilâve edilmelidir.</p>

  <p>İşte tarihçi, filozofları bu tasnif prensiplerine göre gruplandırıyor ve filozoflardan birisinin eksik bıraktığı bir fikri, öbürü tamamlıyor; mesela böylece idealizm en yüksek tepe noktasını Hegel&rsquo;de; ampirizm ise, en yüksek tepesini D. Hume&rsquo;da buluyor ve filozoflar arasında roller taksim ediliyor; onlardan birisinin fikri iyice sivriltildikten sonra, onu takip eden bu sivrilikleri gideriyor. Fakat bu defa o da muayyen bir sivrilik bırakıyor; onu takip eden onu düzeltiyor. Böylece felsefe tarihi, birbirinin yerine geçen yapısal sistemlerin bir tarihi oluyor. Fakat bu manadaki felsefe tarihi, bir &ldquo;hatalar tarihi&rdquo;, diğer bir tabirle birbirini nakzeden fikirlerin bir tarihi oluyor.</p>

  <p>Zira her sistem, kendisinin doğru olan biricik sistem olduğunu iddia ediyor ve karşı sistemleri çürütmeye çalışıyor. Sonradan tarihçi, bu filozofların fikirlerini tetkik ettiği zaman, bunlarla ne yapılabileceğini şaşırıyor; zira tarihçi henüz felsefe tarihinin vazifesini kesin olarak tespit etmiş değildir: felsefe tarihinden biz ne bekleyebiliriz ve ne beklemeliyiz? Acaba felsefe tarihi, bir filozofun söylediği ve yazdığı bütün fikirlerin yan yana bir sıralanmasından mı ibaret olacaktır? Yahut W. Windelband&rsquo;m denediği gibi mi hareket etmeliyiz?</p>

  <p>Bilindiği gibi Windelband bir devirdeki fikir malzemesini sahalara veyahut disiplinlere ayırmakla iktifa ediyor; bu suretle problem grupları ele almıyor. Fakat böyle bir hareket tarzının, filozofun sisteminin bütünlüğü ile ele alınmasından farkı yoktur. Diğer taraftan Windelband gibi hareket edildiği takdirde, problem grupları arasındaki bağlar kısmen kayboluyor veyahut hiç değilse bu, münasebeti görmek mümkün olmuyor. Bundan başka tarih, yine sistemlerin, doktrinlerin, &ldquo;izm&rdquo;lerin içinde dönüp dolaşıyor; sistemlerdeki görüş ve bilgi karakterine sahip olan fikirler, bir filozofun sistemini bütünlüğü ile tasvir etmekten daha fazla bir şey ortaya çıkaramıyor; bundan dolayı bu deneme de bir problem tarihi olmaktan uzak kalıyor<a id="a178"></a><a href="../Text/notes.html#a335"><span class="t10">{77}</span></a>.</p>

  <p>W. Dilthey ile mektebi de bu bakımdan bir değişiklik yapamadı. Burada felsefe tarihi bir devirdeki fikir cereyanlarının tarihi münasebetlerini göstermekten ileri gidemedi ve düşünmenin alâka merkezini inanma, zevk, sosyal münasebetler gibi felsefi olmayan faktörler teşkil etti. Böyle bir tarih görüşünde düşüncelerin motifleri meydana çıkıyor; bir devrin felsefesinin neden muayyen bir istikamete sürüklendiği, muayyen bir &ldquo;geçerliği&rdquo; olan fikirlerin kullanıldığı, muayyen peşin hükümlerin devam ettiği, başka fikirlerin nazarı dikkate alınmadığı anlaşılır bir hale getiriliyor; fakat fikirlerin bilgi bakımından olan başarısı ikinci derecede kalan bir rol oynuyor<a id="a179"></a><a href="../Text/notes.html#a336"><span class="t10">{78}</span></a>. Böyle bir tarihi görüşün bir yeri olduğu muhakkaktır; fakat bu, felsefenin gerçekleştirdiği bilginin bir tarihi olamaz.</p>

  <p>Hakiki manadaki felsefe tarihi, felsefenin asırlardan beri ortaya koyduğu bilginin bir tarihi olmalıdır; tıpkı kimyanın veya fiziğin tarihi gibi. Fakat kimya ve fizikteki durum gayet açıktır; çünkü kimya ve fizikte bilginin takip ettiği yol kesintisiz devam eden bir yoldur. Hâlbuki felsefede bilginin takip ettiği yol, böyle değildir. Felsefeci, her defasında kendisi bu yolu yürünebilir bir hale getirmelidir; yani felsefeci her defasında böyle bir yolu kendisi inşa etmelidir. Bunun için, tıpkı kimyacı gibi, felsefeci de kendi devrindeki problemlerin seviyesinden hareket ederek geçmiş asırlara inmeli ve oradan da tekrar kendi devrine çıkmalıdır. İşte burada felsefeci bir seleksiyon yapmak zorundadır; yani felsefeci bir bilgi karakterine sahip olan fikirleri böyle bir karakterden mahrum olan fikirlerden ayırt etmeli; yani hata ve hakikati birbirinden ayırmalıdır.</p>

  <p>Bunun için de felsefe tarihi, bütün tasnif kategorilerinden vaz geçmeli; herhangi bir sisteme bağlanmamalıdır. Zamanımız, artık sistem felsefesini, konstrüksiyonları yadırgamaya başlamış ve felsefe, daha ziyade bütün problem ve fenomenlere açık bir bilgi olarak görülmeye başlanmıştır; tıpkı kimyada ve fizikte olduğu gibi. Fakat bununla felsefe, fizik ve kimyanın ne metodunu taklit etmelidir; ne de onlar tarafından kendisine herhangi bir şey dikte ettirmelidir; ancak bu bilimlerin tarihi, felsefe için bir örnek, bir model olmalıdır.</p>

  <p>İmdi felsefe tarihi, tıpkı kimya tarihi gibi başlangıçtan beri bütün problem sahalarına ait yalnız bilgi karakterine sahip olan fikirleri ele almalıdır. Fakat bu bilgi, felsefenin bütün sahalarına ait olmalıdır. Felsefenin başlangıçları için böyle bir yolu takip etmek kolay olduğu halde, asırlar geçtikçe bu mesai de güçleşir. Bu güçlük felsefenin kimya ve fiziğe nazaran hususi olan durumundan doğmaktadır; fizik ve kimyada bilgi kabiliyetine sahip olmayan her şey terkedilir ve kısmen doğru olan metotlar yerine tamamıyla doğru olan metotlar geçer.</p>

  <p>Felsefenin, daha önce de söylediğimiz gibi, pratik bir tarafı olmadığı, felsefe hayatın herhangi bir sahasına tatbik edilemediği için, onda hakikat olan bilgi ile hatanın birbirinden ayrılması güçleşiyor. Hele burada herhangi bir &ldquo;izm&rdquo;den hareket edildiği zaman, bu güçlük büsbütün artar. Zira sistemlerde &ldquo;müspet&rdquo; olan bir görüş, hemen umumileştirilmektedir. Görüş ve bilgi kabiliyetim haiz olan fikir umumileşince, bilgi çekirdeği lüzumsuz kabuklarla sarılıyor; neticede bu çekirdek de kaybolmak tehlikesini gösteriyor. Mesela Heraklit&rsquo;in oluş fikri, halis olan bir bilgidir; fakat var olan hiçbir şey kabul etmemek ve her şeyi oluş olarak görmek bir hatadır; Platon&rsquo;un &ldquo;ide&rdquo;ler hakkındaki görüşü, sabit kalan, devam eden bir şeyi göstermek istiyor; fakat bununla oluşun bu sahada bulunmadığını iddia etmek doğru olmaktan çok uzaktır.</p>

  <p>Böyle bir durumda tarihçi filozofun başvuracağı merciler vardır: Hiçbir filozofu, hiçbir felsefi fikri herhangi bir tasnif kategorisine sıkıştırmamak. Mesela Yunan felsefesinin başlangıçlarına, tabiat filozofları tabirinde olduğu gibi, herhangi bir damga basmamak icap eder. Nasıl ki kimya, kendi tarihini eski devirlerin pratik hayatta kullandıkları keramik ve diğer şeylerdeki renklerle başlatıyorsa, felsefe de felsefi fikri, ilk defa Thales ile başlatmalıdır. Çünkü insanlık tarihinde ilk defa Anadolu&rsquo;nun Ege kıyılarında yaşayan bu filozofta, bütün çeşitliliği &ldquo;bir&rdquo; olarak görmek gibi bir teşebbüsle karşılaşıyoruz. Thales&rsquo;in bu &ldquo;bir&rdquo;liğe, bu taşıyıcı olan &ldquo;bir&rdquo;e su adını vermesinin ehemmiyeti ikinci derecededir. Bundan dolayı ona bir tabiat felsefesi görüşü atfetmek de doğru değildir; felsefe tarihçisi, bunu bir prensip, bir kategori olarak ele alabilir ve neticede görecektir ki, her filozofun varlığı kavrayışında böyle ilkesel olan bir temel vardır; fakat bu temel, zamanla birden fazla olan, çeşitli olan bir duruma girebilir. Felsefe tarihçisi zaman süresini takip ederse, görür ki, gittikçe bu tür ilkesel şeylere ait olan bilgi gelişiyor; bazı devirlerde böyle bir bilgi, fenomenlerle gösterilebileceğinden daha fazla olan bir şey iddia etmek ister; fakat bu da felsefe tarihçisini şaşırtmamalıdır. Kimya da, simyacıların devrinde çıkmazlara girmiştir; fakat yine de mümkün olmayan bir şey aranırken, tesadüfen başka şeyler keşfedilmiştir; bugün onların rüyası gerçekleşmiştir.</p>

  <p>Düşünen insan da, çok sonraları görülebilecek fikirler ortaya koyabiliyor; nitekim bazı devirler için hiçbir mana ifade etmeyen fikirler, zamanla birden birisi tarafından görülüyor ve derhal ehemmiyet kazanıyorlar. Mesela bugünün antropolojisi (insan felsefesi) kurulup gelişmeye başladıktan sonra, geçen asırların Kant&rsquo;ın fikir hazinesinde göremedikleri fikirleri kıymetlendirmek mümkün oluyor; Kant&rsquo;ın eserlerinde mevcut olan insan meselelerine ait olan bu fikirler, ancak zamanımızda kıymet kazanıyorlar.</p>

  <p>Fakat temellere, ilkesel şeylere ait olan felsefe, hiçbir devirde hür olarak araştırma yapamıyor; onun karşısına derhal dış motifler dikiliyor; bu dış motifler, ya devlete ait oluyorlar veyahut da devletin himaye ettiği bir dine ait olabiliyorlar<a id="a180"></a><a href="../Text/notes.html#a338"><span class="t10">{79}</span></a>. Düşünme böyle bir hürriyetten mahrum olunca, tefsirler başlıyor; mesela bir <span class="t8">katolisism</span>, Aristoteles&rsquo;in felsefesinde bir din felsefesi görüyor ve Aristoteles&rsquo;in bu din felsefesi ile diğer felsefi fikirleri arasında bir münasebet gördürmeye gayret ediyor; tefsirlere başvuruluyor; neticede böyle bir münasebet de herhangi bir şekilde meydana çıkarılıyor. Fakat asıl gülünç olanla, bunun farkında olmayarak Aristoteles&rsquo;te böyle bir problem olduğunu iddia edenlerde karşılaşıyoruz. Bugün bile Nicolai Hartmann&rsquo;ın felsefi fikirlerine Katolik çevrelerde iyi bir gözle bakılmamaktadır; çünkü Hartmann bütün teleolojik fikirleri felsefesinin dışına atmıştır; böylece Tanrı fikri de felsefenin dışına atılmıştır.</p>

  <p>Felsefi fikirler, felsefe dışı fikirlerin, görüşlerin, motiflerin tesiri altında kaldıkça, onların spekülatif olmaları, canı çıkıncıya kadar tefsire tâbi tutulmaları zorunlu oluyor. Gerçi bir filozofun ortaya attığı fikirleri anlamak ve onların neden başka şekilde değil de, bu şekilde ortaya konulduğunu kavramak zaruridir. Fakat burada ancak bilgi kabiliyetine sahip olan taraf üzerinde durulmalıdır. Mesela Descartes&rsquo;te yapısal olanla bilgi kabiliyetine sahip olan taraflar birbirinden ayırt edilmeli ve sadece bilgi tarafı ele alınmalıdır. İmdi bugün Descartes&rsquo;in &ldquo;ide&rdquo;leri tasnif problemi ile Tanrı&rsquo;yı, dış dünyayı ispata çalışması gibi problemler, artık her türlü görüş ve bilgiden mahrum olan bir konstrüksiyon olarak terkedilmelidir.</p>

  <p>Aynı şekilde D. Hume&rsquo;un ampirizminde de bilgi kabiliyetine sahip olan tarafla yapısal olan taraf birbirinden ayırt edilmelidir. Hume&rsquo;un izlenim ve deneyim hakkındaki fikirleri dikkate lâyık olan derin görüşler ihtiva ediyorlar; burada düşünmenin meydana getirdiği konstrüksiyonlarla direkt idrakin ve tecrübenin rolünü açık olarak görüyoruz; tarihçi artık felsefeye ve ilme mal olan bu fikirleri, öbürlerinden ayırt etmeli. Hume, bu fikirlerine dayanarak zorunluluk fikrini reddetmeye çalışıyor; burada da onun hatasını görüyoruz; fakat yine de pozitif bir tarafla karşılaşıyoruz ki, o da zorunlu olan bilginin bir sınırının bulunması icap ettiğidir.</p>

  <p>Böylece felsefe tarihi her yerde bilgi ile hatayı birbirinden ayırt ederek çalışmalarına başlamalıdır. Nasıl ki hakiki kimyacıların sayısı az ise, hakiki filozofların sayısı da azdır; fakat kimyada, hakiki kimyacı ile sahte kimyacı birbirinden kolaylıkla ayrıldığı halde, felsefede bu, hiç de kolay değildir; hele felsefe ile uğraşan bilimsel bir duygudan mahrum olunca, onun konstrüksiyonlarının sınırım bulmak mümkün değildir.</p>

  <p>Bugün gözümüzün önünde &ldquo;Die Monade&rdquo;<a id="a181"></a><a href="../Text/notes.html#a340"><span class="t10">{80}</span></a> adında bir eser çıkıyor; bu eser, felsefenin Thales&rsquo;ten bugüne kadar gelen bütün görüşlerini yok farz eder gibi bir tavır takınıyor ve bilginin sübjektifliğini müdafaa ediyor ve bu prensipten hareket ederek diğer filozofları ve bilhassa ontolojik felsefeyi tenkit ediyor (hâlbuki kimyada buna imkân yoktur). Felsefe, kaderi icabı her devirde ve her zaman onun ehli olmayan insanlar tarafından kötüye kullanılıyor; fakat pratik hayatla ilgisi olmayan böyle bir görüş, zararsız olarak devam ediyor ve bir müddet sonra da mazinin karanlıklarına gömülüyor.</p>

  <p>Fakat felsefe tarihi, felsefe sahasında mevcut olan bütün eserlerle uğraşmak zorunda değildir. Felsefe tarihi fikir malzemesini, yalnız felsefenin üstatlarında aramalıdır; çıraklarda bunu aramaya lüzum yoktur; çünkü onun burada bulacağı bir şey de yoktur.</p>

  <p>Felsefe tarihi, bir bilginin, temellere nüfuz eden bir bilginin tarihi olmak istediği müddetçe, onun pozitif görüşlerin, pozitif bilginin bir tarihi olması zaruridir. Bunun için onun, felsefi bilgiyi, felsefi pozitif görüşü, sistemin esaretinden kurtarması, bilginin halis çekirdeğini bulması lazımdır. Bu hususta felsefe tarihçisi için ölçü, var olan şeyler ve onların fenomenleridir; bu fenomenlerin çokluğunu izah eden görüştür; bütün diğer yabancı motifler, felsefi görüşün dışına atılmalıdır; her fenomen sahası ayrı, fakat yine de diğer fenomen gruplarıyla münasebet haline getirilerek tetkik edilmelidir ve hiçbir sahanın prensibi diğer bir sahaya tatbik edilmemelidir.</p>

  <p>Hiçbir sisteme esir olmayan, diğer bir tabirle fikirlerini herhangi bir sistemin çemberine sıkıştırmayan filozoflar vardır; bunların başında F. Nietzsche gelir; Nietzsche tam manasıyla filozoftur. O her yerde ve her zaman gördüğünü ortaya koyar; bu ortaya konulan fikirlerin daha önceki fikirlerle olan münasebetini, yani onları nakzedip etmediklerini düşünmez bile. Kant&rsquo;ı da, bütünlüğü ile bir sistemin esiri saymak çok güçtür.</p>

  <p>Bütün bu hazırlıklardan sonra felsefenin, tarihini yazması icap etmektedir. Nitekim aynı Nietzsche felsefe tarihinden acı acı şikâyet eder; ona göre de felsefe tarihi, bir filozofun esas fikirlerini, görüş ve bilgi kabiliyetini haiz olan fikirleri ele alacağı yerde, filozofun bütün söylediklerini ele alıyor; bu suretle filozofun şahsiyeti ortadan kayboluyor. Hâlbuki Nietzsche&rsquo;ye göre her felsefe tarihi hiç olmazsa bu şahsiyeti de meydana çıkarmalıdır.</p>

  <p>Felsefe tarihinin pragmatik manada diğer birçok şekilleri de düşünülebilirse de, bunlardan en faydalısı monografilerdir; fakat bunların tam olması için, tasviri olmaları gerekir; fikirleri tefsirlere tâbi tutmak, monografilerin bu faydasını bertaraf edebilir; fakat burada gelişi güzel bir tasvir değil, yine bilgi karakterine sahip olan fikirler alınmalıdır.</p>

  <p>Şimdiye kadar yazılan felsefe tarihleri, daha ziyade tasnif kategorilerine dayanan ve filozofların öğrettiklerini tasvir ve tenkit eden tarihlerdir; bunlar, ilgi uyandırıcı olabilirler; fakat öğrenen kimseyi ümitsizliğe sevk edebilirler. Çünkü felsefi görüşler, filozoftan filozofa göre değişiyorlar ve fikirler, birbirlerini nakzediyorlar; bugün mevcut olan felsefe tarihlerini okuyanların böyle bir ümitsizliğe kapılmamalarına imkân yoktur.</p>

  <p>Bundan başka böyle bir felsefe tarihi, bize felsefenin gelişmesini göstermekten ziyade birbirini tutmayan fikirlerin bir ambarı oluyor. Bu sebepten dolayı da sistemlerinde tutarlı hareket edenler, bu tür felsefe tarihçileri tarafından en çok beğenilenleridir; bunun içindir ki Nietzsche&rsquo;ye uzun müddet filozof nazarıyla bakılmamıştır. Hâlbuki Nietzsche, felsefenin uzun asırlar boyunca kendisiyle geçinebileceği bir fikir hazinesidir.</p>

  <p>Sistemlerin iflâs etmeye başladığı devrimizde Nietzsche&rsquo;nin de büyük bir ehemmiyet kazanması tabii görülmelidir. Nitekim zamanımızda Nietzsche ile uğraşan ciddi cehitler vardır. Bunu biz, sistemciliğin sunilikleriyle şuurlu bir şekilde mücadele eden N. Hartmann&rsquo;a borçluyuz; aynı şekilde yeni bir felsefe tarihi görüşüne olan ihtiyacımıza da yine ilk defa o işaret etmiştir.</p>

  <p>İşte hakiki bir felsefe tarihi yukarıdan beri tahlil ve tasvir etmeye çalıştığımız bütün felsefi disiplinlerin problemlerinin bir tarihi olmalıdır; fakat böyle bir tarih, daima bu problemlerdeki bilginin, müspet görüşün, problemlerin hal tarzlarının veya böyle tasavvurların tarihi olacaktır. Fakat bu disiplinlerde ortaya atılan problemleri, her devirde aramaya çalışmamalı ve bu yüzden bir suniliğe düşmemeye gayret edilmelidir; bu problem sahaları, bu problemlerin açık bir şekilde ortaya çıktığı bir yerde ele alınmalıdır; zorla ve büyük tefsirlere başvurarak, konstrüksiyonlar yaparak bu problem sahalarını her filozofta aramak doğru olmayacaktır.</p>
</body>
</html>
