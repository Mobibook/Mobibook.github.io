<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1 class="sigil_not_in_toc" style="text-align: center;"></h1>

  <h1 id="sigil_toc_id_3" style="text-align: center;"><b>IV</b><br /></h1>

  <div>
    <b><br /></b>
  </div>

  <p><span style="font-family: 'Times New Roman', serif; font-size: small;">Aradan birkaç gün geçmişti. Remzi tarlasına doğru dürüst su akıtamamıştı. Geliyor gidiyor, uğraşıyordu. Çeltiğin en çok su istediği günlerdi. Sararmış kalmıştı yeşil ekin. Remzi'nin sıkıntısı da arttıkça artmıştı. Geceleri de bükte kalıyor, biraz olsun akıtabilmek için ta yukarılara kadar günde sekiz - on kere gidip geliyordu. Hep «it» ti bu Yarbükü'nün adamı, hep... O savuşunca geverleri gene ağzına kadar açıyorlar, arkın suyunu horul horul kendi tarlalarına akıtıyorlardı. Uyku dünek kalmamıştı Remzi'de. Çelimsiz bedeni büsbütün zayıflamış, avurtları çökmüştü içeri. Açlıktan ölmüş bir cenazeye benziyordu. Omuzunda küreği ile bir aşağı, bir yukarı dört dönüyordu. Gene de bir iş çıkaramıyor, herkesin çeltiği gittikçe gelişirken, onunkisi sarardıkça sararıyordu.</span><br />
  <a id="bookmark0"></a></p>

  <p><span class="font1">Haydar, iğdenin gölgesine oturuyor, arkasını ağaca dayıyor, Remzi'nin gelişlerini gidişlerini sinsi sinsi gözetliyordu. Çiçek bozuğu yüzünde gizli hesapların gölgesi vardı. Altın dişini göstererek Remzi'nin arkasından gülüyordu çok kere. Sonra bir sigara yakıp dumanını havaya iiflüyordu. İşsiz güçsüz oturup duruyordu akşamlara kadar. Geceleri de bükte kalıyordu. Geldiği günlerdeki gibi değildi artık. Biraz kilo almıştı. Çiçek bozuğu yüzü iyice dolmuş, hem de</span> <span style="font-family: 'Times New Roman', serif; font-size: small;">kararmıştı.</span></p>

  <p><span class="font1">Elini açık duran bağrına soktu. Kıllı göğsünü kaşıdı uzun uzun. Tutuklu günlerinin acısın çıkarıyor gibiydi. Öyle bir gevşeyiş, yayılış vard içinde. Kocaman ağzını açarak «ağğğ...» diye esnedi. Sonra bir bacağını öbürünün üstüne attı. Ayağının baş parmağı oynuyordu kendiliğinden.</span></p>

  <p><span class="font1">Arkın kıyısında Remzi'yi gördü. Omuzunda küreği ile aşağıdan yanı geliyordu. Yüzü bungundu. Her günkü gibi telâş içinde yürüyordu.</span></p>

  <p><span class="font1">— Ne o Remzi, dedi. Gene suya mı gidiyorsun?</span></p>

  <p><span class="font1">— He, dedi Remzi. Başka nereye gidilir? Benim işim Allaha kaldı gayri. Ben Allahtan istiyorum, başka kimseden değil. Tarlamı takır takır kuruttu namussuzlar...</span></p>

  <p><span class="font1">Haydar tınmadı. Hafiften gülümsedi hattâ.</span></p>

  <p><span class="font1">— Ne edeceksin, dedi. El elin derdinden ne anlar?</span></p>

  <p><span class="font1">Remzi oyalanmamak için yürüdü. Her gün buna benzer konuşurlardı zati. Ne yararı vardı bunların? Boş sözlerdi işte.</span></p>

  <p><span class="font1">Haydar arkasından baktı. «Hu...» diye soludu. Kurnazca başını salladı. «Geleceksin dediğime...» diye söylendi. Sonra uzun uzun kulağının arkasını kaşıdı. Bir sigara daha yakıp başını ağacın köküne dayadı. Hantal bir görünüşü vardı bu haliyle. İri bir hayvana benziyordu. Çiçek bozuğu yüzü dümdüzdü.</span></p>

  <p><span class="font1">Biraz sonra yukarılarda gene bir gürültü kopmuştu. Remzi'yle karşılıklı bağırıp çağırıyorlardı. Haydar için bildik seslerdi bunlar. Remzi'nin sıkıntı dolu inceli kalınlı bağırmaları, öbürlerinin alaylı karşılıkları, tehditleri... Her günkü gürültüydü işte.</span></p>

  <p><span class="font1">Haydar kendi kendine gülümsedi. Sonra biraz uyumak için uzandı oraya. Yattığı yerde gerindi. Üstünde bir - iki kara sinek vızıldıya-rak sağa sola uçuşup duruyordu. Epey zaman geçtiği halde uyuyamadı bir türlü.</span></p>

  <p><span class="font1">— Ulan sinek git başımdan! diyerek doğruldu. Öldürmek için kollamağa başladı. Ama uçup gitti sinekler.</span></p>

  <p><span class="font1">Biraz sonra arkın kıyısında Remzi'yi gördü. Yalın ayaklariyle yukardan çabuk çabuk geliyordu. Bir şeyler söylüyordu ağzının içinde. Haydar duymak için kulak verdi. Birisine sövüyordu herhalde.</span></p>

  <p><span class="font1">— Gel gel! dedi Haydar. Bir sigara yak, gel... Üzme kendini bu kadar. Tatlı canına yazık değil mi? Malını mezara mı götüreceksin?</span></p>

  <p><span class="font1">Remzi, Haydar'a baktı. Kemikleri çıkık yüzü bungunluğundan kararmıştı. Ne yapacağını bilemiyordu.</span></p>

  <p><span class="font1">— Ne edeyim Haydar ağa, ne edeyim? Sen söyle ne edeyim? Ne bu benim çektiğim böyle?</span></p>

  <p><span class="font1">— Canım her şey olacağına varır. Kızıp durma. Gel bir sigara yak...</span></p>

  <p><span class="font1">Remzi omuzundaki küreği indirdi. Bir eliyle yüzünün terini sildi. Bükün aşağısına yukarısına baktı. Sonra arkı geçip Haydar'ın yanına geldi. Kara kara soluklanıyordu.</span></p>

  <p><span class="font1">— Yani yok mu... dedi. Şöyle üst başlardan iyi bir tarlayla değişen olsa, değişirim valla. Ne bu be! Her yıl, her yıl aynı dert......Herifin üç</span></p>

  <p><span class="font1">dönüm tarlası var, geverini ağzına kadar açıyor yahu... Bre müslüman sana lâzım olan kol kadar bir su. Niye açarsın geverini o kadar? Haydar geniş geniş gülümsüyordu. — Sigara yak, dedi. Canını sıkma. Sen en iyisi o tarlayı birisiyle değiş, at başından gitsin. Madem öyle... doğru söyledin sen.</span></p>

  <p><span class="font1">Remzi, Haydar'ın uzattığı ateşle sigarasını yaktı. Zayıf yüzünde şakak kemikleri büsbütün dışarı çıkmışlardı. Haydar birden ciddileşti,</span></p>

  <p><span class="font1">— Tut elimi, dedi. Sana benim Eskibük'telû tarlayı veriyorum. Üste ne istiyorsun?</span></p>

  <p><span class="font1">Remzi şaka yapıyor sanıp gülümsedi,</span></p>

  <p><span class="font1">— Bırak Haydar ağa, dedi. Bungun zama</span><span style="font-family: 'Times New Roman', serif; font-size: small;">nımda sen de...</span></p>

  <p><span class="font1">Haydar gözlerini küçülttü. Çiçek bozuğu yüzü birden gerilmişti. Nişan alır gibi bakıyordu.</span></p>

  <p><span class="font1">— Bana bak, dedi. Tut elimden. Üste kaç lira istiyorsun?</span></p>

  <p><span class="font1">Remzi afallamıştı. Durumu anlamağa çalıştı. Ciddi söylüyordu herhalde.</span></p>

  <p><span class="font1">— Ahaa... Haydar ağa sen de... «Yangına körükle geliyorsun» gibilerden bir şey söyliyecekti. Bulamayıverdi. Sigarası elinden düştü.</span></p>

  <p><span class="font1">— Üste ne istiyorsun? diye sordu tekrar.</span></p>

  <p><span class="font1">Remzi bir tuhaf olmuştu, iki yanına bakındı. Haydar'ı hâlâ şaka yapıyor sanıyordu herhalde. Gülümsemeğe çalıştı,</span></p>

  <p><span class="font1">— Benim satılık tarlam yok Haydar ağa, dedi. Onun elini geri itmek istedi.</span></p>

  <p><span class="font1">— Tut elimden. Senin satılık tarlan var, biliyorum ben. Bu tarlayı başkasına verirsen... O zaman karışmam işte. Bu iğde şahit olsun bak, anladın mı?</span></p>

  <p><span class="font1">Parmağını sallıyordu. Yüzü korkunçtu. Remzi söylenenleri anlayamaz olmuştu. Ağzını bir tuhaf açmış, alık alık bakıyordu. Birden ayağa kalktı. Elinde olmadan titremeğe başlamıştı.</span></p>

  <p><span class="font1">— Benim, yok... diye kekeledi.</span></p>

  <p><span class="font1">Haydar çabukça çevreye baktı. Doğrulup Remzi'nin yanıbaşmda dikildi.</span></p>

  <p><span class="font1">— Bunları kimseye söyleme... diye soludu yüzüne. Karın bile duymayacak, anladın mı? Remzi'nin arkasından yürüdü. Az su akan arla geçtiler.</span></p>

  <p><span class="font1">— Yürü! diye eliyle yol gösterdi.</span></p>

  <p><span class="font1">Remzi kollarını sarkıtmıştı. Şaşmıştı bu işe.</span></p>

  <p><span class="font1">Ne demek gerektiğini bilemiyordu. Sallanarak yürüdü. Haydar da arkasından geliyordu. «Gören var mı?» diye dönüp bakıyordu ikide bir. ilerde, tarlaların yeşillikleri içinde herkes kendi</span> <span style="font-family: 'Times New Roman', serif; font-size: small;">işindeydi.</span></p>

  <p><span class="font1">Kısığa geldiler. İn cin yoktu buralarda. Remzi hemen arkasından gelen Haydar'ın nefeslerini ensesinde duyuyordu. Arkın üstündeki tek ağaç köprüyü geçtiler. Sol yandaki dik iniş doğruca ırmağın içine gidiyordu.</span></p>

  <p><span class="font1">— Dur, dedi Haydar. Elini onun omuzuna koydu. Remzi yanında çocuk gibi cılız kalıyordu. Sonra omuzunu sıktırdı iyice. Şaka yapar gibi salladı.</span></p>

  <p><span class="font1">Haydar dişini göstererek gülümsedi. Yakından" bakınca, kocaman, çirkin bir ağzı vardı. Sonra dostça,</span></p>

  <p><span class="font1">— Korkma, dedi. Ben seni severim. Otur hele......</span></p>

  <p><span class="font1">Koluyla Remzi'nin omuzuna yüklendi. O .daracık, biçimsiz yere oturdular. Haydar sigara uzattı.</span></p>

  <p><span class="font1">— Remzi, dedi. Sesi yumuşamıştı biraz. Sen burayı üst başlardan uygun bir tarla denk geti-rirsen</span></p>

  <p><span class="font1">değişeceksin. Biliyorum ben. Değişmen de lâzım. Kendin söylüyorsun işte. Hiç bir yıl iyi çeltik kaldıramamışsın' Kaldırabildin mi ha?</span></p>

  <p><span class="font1">Remzi yutkundu,</span></p>

  <p><span class="font1">— Yok... gibi bir şeyler mırıldandı.</span></p>

  <p><span class="font1">— Kaldıramazsın. Bu Yarbükü'nün adamı sana doğru dürüst su vermez. İşte böyle çalışır çabalarsın, sonu boş, anladın mı?</span></p>

  <p><span class="font1">— Sana şunu söyliyeyim. Bu tarlayı başka birine verirsen... Karışmam o zaman. Burası zati benim tarlamın bitişiğinde bir mer'a idi. Bana düşerdi burayı açmak. Ama o zaman bizde akıl nerede? Baban gelip sahiplendi, yaptı</span> <span style="font-family: 'Times New Roman', serif; font-size: small;">çattı. Bir şey diyemedik. Şimdi başkasına adım attırmam buraya. Anladın mı? Bunu iyi bil! Böyle bir şey yapmağa kalkarsan sen bilirsin, gayri, iş nereye varır... Kimseye de söyleme, anladın mı?</span></p>

  <p><span class="font1">— Haydar ağa, dedi Remzi. Sesi titriyordu. Ben sana ne yaptım Haydar ağa?</span></p>

  <p><span class="font1">— Bir şey yap, yapma... Tarlamın ayak ucuna kimseyi sokmam. İşte sana Eskibük'te dört buçuk dönüm tarla. Dört buçuk diyorum ya, iyice ölçsen belki beş dönüm. Anladın mı? Üste de ne istiyeceksen iste! Bulur denkleştirir veririm. Bu sana kardaşça bir söz. Değilse sen bilirsin gayri...</span></p>

  <p><span class="font1">Remzi kendini koyvermiş, ellerini sarkıtmış-tı. Sigarasını yakmayı unutmuştu, içi zönklu-yordu boyuna.</span></p>

  <p><span class="font1">— Haydar ağa... dedi. Yukarda bir Allah var. Senin tarlanla benim tarlam değişilir mi? Olur mu bu?</span></p>

  <p><span class="font1">Haydar ters ters baktı,</span></p>

  <p><span class="font1">— Üste para vereceğiz dedik ya!</span></p>

  <p><span class="font1">— Ben parayı ne edeyim Haydar ağa?</span></p>

  <p><span class="font1">— Sıkıntıyla başını sallıyordu. Tek gözü yaşarmıştı.</span></p>

  <p><span class="font1">— Para ne edilir, mal alırsın. Bir gün bakarsın başka bir çeltik yeri satan olur, orayı da alırsın. Ne edilir para?</span></p>

  <p><span class="font1">Remzi bitkin bitkin başını sallıyordu. Bir halsizlik gelmişti içine. Doğru dürüst düşünemi-yordu.</span></p>

  <p><span class="font1">— Sigaranı yak, dedi Haydar. Kibrit çakıp uzattı. Remzi isteksizce yakarken onun avurtları îyice</span></p>

  <p><span class="font1">çökmüş yüzüne baktı. Güneş yanığı teni «anlaşmış, yüzüne çamura benzer kirli bir renk yayılmıştı.</span></p>

  <p><span class="font1">— Uff... diye dumanlan üfledi.</span></p>

  <p><span class="font1">— Söyle, dedi Haydar. Üste ne istiyorsun?</span></p>

  <p><span class="font1">Remzi cevap vermiyordu. Önlerinde ırmağın suları dönüp duruyor, anafor yapıyor, horultular çıkarıyordu. Geride kocaman kayalar vardı. Minare boyunda dimdik kayalar. Biraz ilerdeki büyük karaağaçlar kayaların yarı beline bile çıkamıyorlardı. ıssızdı buralar.</span></p>

  <p><span class="font1">— Söyle... dedi Haydar. Sonra buradan aşağı sana zırnık su akıtmam, anladın mı?</span></p>

  <p><span class="font1">Sesi sinirliydi. Remzi başını kaldırıp baktı. Elleriyle yüzünü kapattı.</span></p>

  <p><span class="font1">— Yapma bunu ağa, dedi Allah'tan kork! Haydar'ın yüzü geriliverdi. Ağzını büzdü.</span></p>

  <p><span class="font1">Kendisini zorla tutuyor gibiydi. Sonra ansızın Remzi'nin böğrüne bir yumruk attı.</span></p>

  <p><span class="font1">— Huh, etti Remzi. Böğrünü tutup kıvrandı.</span></p>

  <p><span class="font1">— Sus. Sesini çıkarayım deme!</span></p>

  <p><span class="font1">Tekrar vuracakmış gibi Remzi'nin üstüne eğildi. Burun burunaydılar. Remzi ne edeceğini şaşırmıştı. Ta yanıbaşında Haydar'ın çiçek bozuğu yüzünü görünce başını öbür yana çevirdi.</span></p>

  <p><span class="font1">— Yapma... diye inledi. Ayağa kalkacaktı, Haydar omuzuna yüklenip oturttu.</span></p>

  <p><span class="font1">— Ne vuruyorsun? Ben sana ne yaptım, Allah Allah...</span></p>

  <p><span class="font1">— Sus! Svıs diyorum...</span></p>

  <p><span class="font1">Göz göze geldiler. Remzi hâlâ şaşkın gibiydi. Ne oluyor, anlıyamıyordu.</span></p>

  <p><span class="font1">— Ne dediysen yaptık, dedi. Benden ne istiyorsun daha?</span></p>

  <p><span class="font1">Haydar cevap vermedi. Gözlerini ağartmış bakıyordu. Kocaman ellerini dizlerinin üstüne indirdi. Pişman olmuş gibi yaptı.</span></p>

  <p><span class="font1">— Ben seni severim Remzi, dedi. Senin iyiliğin için söylüyorum bunları. Beni kırma. Bak yalvarıyorum sana. Kimseye söyleme bunları: Bu tarlayı başkasına vermeğe falan kalkmayacaksın. Bunu aklından çıkar, anladın mı? Gene kötü etmeyin beni...</span></p>

  <p><span class="font1">Sertleşmişti gittikçe.</span></p>

  <p><span class="font1">— Bak, diye soludu. Vallahi bir iki can daha yakarım. Beni zorlama bu işe!</span></p>

  <p><span class="font1">Remzi dönüp sessizce baktı.</span></p>

  <p><span class="font1">— Benim satılacak, değişilecek tarlam yok Haydar ağa, dedi.</span></p>

  <p><span class="font1">— Var, biliyorum ben. Değişmeyip de ne edeceksin? Çeltik mi kaldıracaksın buradan?</span></p>

  <p><span class="font1">Remzi karşılık vermedi. Bir zaman sustular.</span></p>

  <p><span class="font1">— Bugün rüyamda ne gördüm biliyor musun, dedi Haydar. Bir hikâye anlatıyor gibiydi. Sesini öyle yumuşattı. Kim olduğunu seçemedim ama... birisinin boynuna taş bağlayıp ırmağın şurasına attım. Adam suyun içinde kaybolup gitti.</span></p>

  <p><span class="font1">ikisi birden önlerinde akan ırmağa baktılar. Derin sular horuldayarak dönüp duruyordu orada. Remzi ayağa kalktı. Haydar da doğruldu arkasından.</span></p>

  <p><span class="font1">— Nereye? diye sordu. Remzi eliyle tarlasını gösterdi.</span></p>

  <p><span class="font1">— Dur, dedi. Bunu kimseye söylemiyecek-sin. Kendin düşün taşm. Üste kaç lira isteyecek-sen gel bana söyle, anladın mı? Başkasına duyu-rursan... sen bilirsin gayri gerisini.</span></p>

  <p><span class="font1">Remzi bitkin, yürüdü. Sersem gibi olmuştu. Haydar durup arkasından baktı, sonra oda yürüdü.</span></p>

  <p><span class="font1">— Arktan iyi su geliyor bak, dedi. Akşama kadar böyle aksın size. Aha ben şimdi gider komşulara söylerim. Biraz daha çoğaltırız.</span></p>

  <p><span class="font1">Remzi cevap vermiyordu.</span></p>

  <p><span class="font1">— O deyyuslara söylerim şimdi, geverlerini biraz kapattırırım. Bu Yarbükü'nün adamiyle başka türlü başa çıkılmaz.</span></p>

  <p><span class="font1">Tarlanın başına gelmişlerdi, ilerde Halime kadın dikilmiş kendilerine bakıyordu. Bir ürkek hali vardı onun da. Maşalaya eğildi birden</span></p>

  <p><span class="font1">— Sigara yak, dedi Haydar. Remzi'ye arkadan paketi uzattı. Remzi duymazdan geldi. Peşini bıraksın istiyordu. Tarlanın içine saptı. Yürüyüşünü biraz hızlandırmıştı, geriyi kolluyordu bir yandan. Haydar da hızlandı. Peşini bırakmıyordu nedense.</span></p>

  <p><span class="font1">Halime kadın baktı, bir anlam veremedi onların bu haline. Tekrar maşalaya eğildi. Remzi'-nin suratı asıktı. Dargın gibiydi öyle. Karısının çalıştığı maşalaya girdi. Hiçbir şey söylemeden otlara eğildi.</span></p>

  <p><span class="font1">— Nasıl Halime? diye seslendi Haydar. Maşalaya iyi su geldi mi?</span></p>

  <p><span class="font1">— Geliyor, dedi kadın usulca.</span></p>

  <p><span class="font1">— îyi. Akşama kadar böyle aksın. Bizim ge-veri de kaparım ben. Aha şimdi gider, yukar-lardan biraz daha çoğaltırım. Bu Yarbükü'nün adamı başka dilden anlamaz.</span></p>

  <p><span class="font1">Ne Remzi, ne karısı birşey söylemediler. Haydar maşalanın kıyısına oturup bir sigara yaktı. Halime kadın eğilince arkası belli olmasın diye ona yanını çevirdi. Suratının asıldığı belli oluyordu. Haydar'ın gelip oraya oturmasına sinirlenmişti.</span></p>

  <p><span class="font1">Haydar bir zaman onların çalışmasını seyretti. Hiç bir söz bulup konuşamıyorlardı.</span></p>

  <p><span class="font1">— Hadi eyvallah., diye kalktı sonra. Ağır ağır arkın kıyısına doğru yürüdü. Her zamanki</span></p>

  <p><span class="font1">gibi davranıyordu sözüm ona. Halime kadın elinde biriktirdiği darı demetini kıyıya atarken yan yan Haydar'a baktı. Yüzü burgundu kadının.</span></p>

  <p><span class="font1">— Ufff... yaptı Remzi usulca. Yılgın yılgın baktı. Söyleyecek bir söz bulamıyordu. «Katil... katil!» dedi içinden. Kafasını sallıyordu.</span></p>

  <p><span class="font1">Haydar arkın kıyısına dikildi, uzun uzun Remzi'nin tarlasına baktı. Sigarasını tüttürüyordu bir yandan. Sonra 'eğilip çıplak ayağının üstünü kaşıdı. Canı gitmek istemiyordu nedense. Bir sağa bir sola bakınıp duruyordu. Remzi</span> <span style="font-family: 'Times New Roman', serif; font-size: small;">farkındaydı işin. «Gözüne toprak dolsun gözüne...» diye mırıldandı.</span></p>

  <p><span class="font1">Halime kadın anlamamıştı,</span></p>

  <p><span class="font1">— Ne? diye sordu.</span></p>

  <p><span class="font1">— Hiç dedi Remzi.</span></p>

  <p><span class="font1">— Ne bakıp duruyor bu adam oralara?</span></p>

  <p><span class="font1">— Bilmem.</span></p>

  <p><span class="font1">Sonra Haydar ağır ağır karadutlara doğru gitti. Remzi de çeltik maşalasından çıkıp tirin otları üstüne öylece uzanıverdi. Bir ağırlık gelmişti içine. Hasta gibiydi. Hiç bir şey düşüne-miyordu. Her şey bir karanlığa batmış kalmıştı. «Allah, Allah!..» diye söyleniyordu.</span></p>

  <p><span class="font1">Karısı doğrulup Remzi'ye baktı.</span></p>

  <p><span class="font1">— Ne o? diye sordu. Hasta mısın yoksa? —ı- He... dedi Remzi. Başını ıslak otlara koydu.</span></p>

  <p><span class="font1">Remzi'ye bir hal olmuştu. Hasta gibiydi. Çöktüğü yerde oturup kalıyordu öyle. Davranmak, bir işe sarılmak gelmiyordu içinden.</span></p>

  <p><span class="font1">— Hadi, dedi karısı. Ne oturup duruyorsun? Eşeğin semerini yükle de ben gideyim. Akşam oldu...</span></p>

  <p><span class="font1">Remzi boynunu kaşıyarak baktı.</span></p>

  <p><span class="font1">— Ben de gideyim, dedi.</span></p>

  <p><span class="font1">Bir isteksizlik vardı üstünde. Çeltiğin suyu muyu umurunda değildi gayri.</span></p>

  <p><span class="font1">— Olur mu? dedi karısı. Gece bari sulasay-dm?</span></p>

  <p><span class="font1">Remzi düşündü. Gece buralarda kalmak... içinden gelmiyordu. Karısını da köye gönderme-se... Yarın köyden ekmeği aşı kim getirirdi? Meseleyi söylese miydi acaba?</span></p>

  <p><span class="font1">— Sen de gitmesen köye? diye sordu. Karısı birşey anlamamıştı.</span></p>

  <p><span class="font1">— Niye? dedi. Banım ne işim var burada?</span></p>

  <p><span class="font1">— îşte... Ben hastayım biraz.</span></p>

  <p><span class="font1">— Sabahınan ekmeğimizi kim getirecek?</span></p>

  <p><span class="font1">— Ben yarın bir soluk gider getiririm.</span></p>

  <p><span class="font1">— Yok, dedi kadın. Ben buralarda yalnız kalmam gayri.</span></p>

  <p><span class="font1">— Niye? , Halime kadın düşündü. Söylemek zorunda kaldı-,</span></p>

  <p><span class="font1">—Şu katil gelir belki. Hoşuma gitmiyor bugünlerde. Düşman gibi bakıyor bana.</span></p>

  <p><span class="font1">— Ya?., dedi. Gözlerini karısına dikti.</span></p>

  <p><span class="font1">— Nasıl düşman gibi bakıyor?</span></p>

  <p><span class="font1">— Ne bileyim, bakıyor işte pis...</span></p>

  <p><span class="font1">Bir zaman konuşamadılar. Remzi uzun uzun düşündü. Bak bu hiç aklına gelmemişti işte.</span></p>

  <p><span class="font1">— Allah Allah... diye söylendi. Demek öyle? Uhhh... yaptı sonra, nefesini boşalttı. Bitkin düşmüştü gene. Kımıldayacak gücü kalmamıştı.</span></p>

  <p><span class="font1">— Sen bilirsin Yarabbi... diye söylendi. Yöremi belâ sardı benim.</span></p>

  <p><span class="font1">Kadın kocasına döndü,</span></p>

  <p><span class="font1">— Niye sarsın? dedi. Bakar bakar da döner gider it. Baka ne yapacak?</span></p>

  <p><span class="font1">— Komşu olmasak şurada... Yüzünü şeytan görsün katil yüzünü. Adama hayır mı gelir o katilden zati? Aah, ah! Biz de adam sandık da yüz verdik iyice.</span></p>

  <p><span class="font1">Tarla işini de söyleyecekti az daha. Karısına bakıp yutkundu. Kendisini tutmuştu.</span></p>

  <p><span class="font1">— Karı... dedi. Başını sallıyordu. Ne elemek istiyordu kırabilir? Söz bulamıyordu. Bir çeşit kin birikmişti zayıf yüzünde.</span></p>

  <p><span class="font1">— Kalk, dedi karısı. Kalk! Hiç bir şey olmaz. Biz doğru olduktan sonra elin iti köpeği ne edebilir adama?</span></p>

  <p><span class="font1">Halime kadın asıl sorunu bilmiyordu. Remzi yutkundu. Sonra ayağa kalktı zorla.</span></p>

  <p><span class="font1">— ikimiz de gitmiyelim bugün köye, dedi. Vazgeç...</span></p>

  <p><span class="font1">— Niye?</span></p>

  <p><span class="font1">— îşte, vazgeç bugün.</span></p>

  <p><span class="font1">— Olur mu herif! Çocuklar beklerler evde. Hem aş ekmek... Gideyim ben gideyim.</span></p>

  <p><span class="font1">Remzi cevap veremedi. Ne yapmalıydı acaba? Burada kalsa... Gece tekrar yanma gelirdi belki. Şimdi yukarılara suya gidince nasıl olsa görecekti. Keşke yolunun üstünde olmasaydı tarlası,</span></p>

  <p><span class="font1">daha yukarılarda olsaydı. Oralara kadar gitmeyiverirdi. Şu yakınlarda başka bir komşu</span> <span style="font-family: 'Times New Roman', serif; font-size: small;">da yoktu ki, Allah kahretsin! Olmayacaktı bu iş. Sonu kötüye gidiyordu.</span></p>

  <p><span class="font1">Remzi eşeğin semerini yüklerken düşündü durdu. Kendi kendine konuşuyor gibiydi. Doluya koyuyor olmuyordu, boşa koyuyor dolmuyor</span><span style="font-family: 'Times New Roman', serif; font-size: small;">du.</span></p>

  <p><span class="font1">— Dürzü!.. diye söylendi. Üste para verecekmiş. Hangi parasını verecek bilmem ki?</span></p>

  <p><span class="font1">Tekrar durdu. Kollarını semerin üstüne dayadı. Kara eşek kuyruğunu sallayıp duruyordu,</span></p>

  <p><span class="font1">— Vay vay!., diye söylendi. Çaresizlik içindeydi, îşin sonu doğruca kötüye gidiyordu. Haydar bu isteğinden vazgeçmezse dilber çeltik tarlası pisipisine çıkacaktı elinden. On altı dönümlük çeltik tarlası...</span></p>

  <p><span class="font1">Semerin kolanını bağlayıp geriye döndü. Bir baştan bir başa bakındı tarlaya.</span></p>

  <p><span class="font1">— Yok canım, dedi kendi kendine. Ölürüm de vermem tarlamı. Ölmek bundan iyi.</span></p>

  <p><span class="font1">Karısı hazırlanmıştı, iğde ağacının yanından,</span></p>

  <p><span class="font1">— Tamam mı Remzi? diye seslendi.</span></p>

  <p><span class="font1">— Tamam tamam, hadi.</span></p>

  <p><span class="font1">Boş heybeyi semerin üstüne attılar. Kadın eşeği önüne katıp köy yoluna yukarı sürdü.</span></p>

  <p><span class="font1">Remzi oracığa oturdu. Sıkıntıdan herbir yanı kasmıyordu. Bir çıkar yol düşünüyor, hiç bir şey bulamıyordu. «Tarlayı gizlice başkasına sat-sam...» diye söylendi kendi kendine. Ama buranın parası kimde vardı şimdi? Kocaağalar almazlardı. Katil Haydar'm ayak ucuna sokulmak işlerine gelmezdi. Başkaca buraya para verecile-cek adam yoktu köyde.</span></p>

  <p><span class="font1">Remzi düşündü kaldı. Hiç bir yol başa çıkmıyordu. Ya tarlayı kuzu gibi Haydar'a devredecekti, hem de üste para falan ummadan. Nereden bulup verecekti Haydar parayı? Ya da dayatacak, «vermem» diyecekti. Hem de katil Haydar'a yapacaktı bunu!</span></p>

  <p><span class="font1">Ellerini yüzüne kapattı. «Allah... dedi, Allah! Bana sen yol göster.» Alevler içinde kalmış gibiydi.</span></p>

  <p><span class="font1">Birden doğruldu. Haydar'm tarlasına yanı baktı. Şimdi çıkıp gelmesin deyyus diye düşündü. Akşam iyice kararıyordu. Vadinin içini ırmağın uğultusu doldurmuştu. Çeltik maşalaları-nın içinde kurbağalar vıraklayıp duruyorlardı. Remzi baktı, yukarıya su çoğaltmaya gitmekten falan vazgeçti. Tekrar karşılaşmak istemiyordu şu herifle. Yüzünü şeytan görsündü. Onların olsundu hep arkın suyu. Gözlerini toprak doldursundu hepsinin de.</span></p>

  <p><span class="font1">iğdenin dibinde duran yorganı aldı. Geceleyin Haydar'm kendisini bulamıyacağı bir yere gidip yatacaktı. Karadutların altına gitse, belki gelirdi oraya. Irmağın kıyısına doğru yürüdü. Bir yandan görünmemek için çevreyi kol-luyordu. Avurtları çökük yüzünden yılgın bir ışık vardı. Karşılaşmak istemiyordu tekrar. Söğüt dallarının, kamışların içine girdi. Bir aralık durup ortalığı dinledi. Karşıda, ırmağın öte gecesinde tepelerin karaltıları göğe vurmuştu. Söğüt ormanının içine oturdu. Yapayalnızdı burada. Bir iştir olsa da, bar bar bağırsa kimse duyamazdı sesini. Remzi ürktü biraz. Burada yatmak olmazdı. Ya uyurken o katil kendisini an-yaraktan tâ buraya kadar gelirse, burada bulu-verirse onu... Remzi'nin kalbi küt küt atmağa başladı. Çevresine bakındı tekrar. Heyecandan ağzını açmış öyle soluyordu. Irmak hemen birkaç adım ilerdeydi. Hem de burada iyice durgundu, sular çok derindi. Remzi doğrulup yorganı koltuğuna aldı, kamışları haşırdatmama-ğa çalışarak çıktı oradan. Maşalamn kıyısına dî-kilip düşündü. Nerede yatmalıydı acaba? Karanlığın içini iyice görmeğe çalışarak ark boyuna baktı. Haydar gelirse muhakkak oradan ağrı yürüyerek gelirdi.</span></p>

  <p><span class="font1">— Çık çık çık... diye söylendi kendikendine. Canım tarlası zehir olmuştu be. Rahatı huzuru kaçıp gitmişti. Ne olacaktı bu işin sonu?</span></p>

  <p><span class="font1">Yorganı koltuğunda tâ karadulların yanından dolaşarak köy yoluna yukarı tırmandı. Kayalık tepenin üstünde yatacaktı. Haydar'ın aklı-ha bile gelmezdi burası. .Yahn ayak, kayalara basa basa yürüdü. Sonra vadiye doğru döndü. Uçuruma yakın bir yerde iki kayanın arasına yorganı serdi. Ama yatası yoktu. Oracığa oturdu. Bugün olanları bir daha düşünmeğe başladı. Vadinin içi iyice görülüyordu buradan. Hemen aşağıda geniş çeltik tarlaları belli belirsizdi orada. İçinde bir yer ince ince sızladı, nasıl verilirdi bir başkasına? Hem de pisipisine...</span></p>

  <p><span class="font1">Canı sigara istedi birden. Koynundan teneke tabakayı çıkardı. Taşın arkasına saklanıp kibriti çaktı. Sigaranın ateşini avucunun içinde tutuyordu. Askerlikte öğrenmişti bunu, karanlıkta sigara ateşi tâ uzaklardan görülürdü.</span></p>

  <p><span class="font1">— Huhhh... diye ağzından burnundan dumanları üfledi. İçinde kocaman, yakıcı bir endişe kımıldanıp acıtıp duruyordu. Yorganın üstüne uzandı. Dirseğini başının altına destek yaptı. Aşağıya, vadinin içine bakıyordu. Gökte açık, kıpır kıpır yıldızlar vardı. O sırada ilerdeki bir kayalığın üstünde bir gece kuşu ötmeğe başladı. İnsana korku veren, boğuk bir sesi vardı. Durup durup ötüyordu. Bütün vadiyi dolduruyordu sesi. Remzi dinledi dinledi, dayanamadı,</span></p>

  <p><span class="font1">— Huşşt! diye doğruldu. Kolunu salladı. Kuş duymuştu herhalde, sustu. Biraz sonra tehlikenin geçtiğini sezinlemiş olacak, yeniden ötmeğe başladı.</span></p>

  <p><span class="font1">.— Allah Allah! dedi Remzi. Var bunda bir</span> <span style="font-family: 'Times New Roman', serif; font-size: small;">iş..</span></p>

  <p><span class="font1">Zayıf yüzüne yeni bir bunaltı çöktü. Tehlike hemen karsısına gelip dikilmiş gibiydi. Alnını yanıbaşındaki büyük kayaya dayayıp kuşun</span> <span style="font-family: 'Times New Roman', serif; font-size: small;">sesini dinledi. Her ötüşünde içinde sürtünmeğe benzer sinirli, uğursuz bir titreme oluyordu. Sabaha kadar uyuyamadı. Sıkıntılar içinde kıvrandı bunaldı durdu orada.</span></p>

  <p><span class="font1">Remzi ertesi gün, daha ertesi gün gene burada yattı. O kuş da her gün gelip orada öttü, Usulca gidip kovalıyor, arkasından taş atıyor, sonra gelip yorganının arasına uzanıyordu. Tam uyuyacağı sırada kuş boğuk sesiyle «uğğğ... uğğğ...» diye başlıyordu gene ötmeğe. Remzi doğrulup oturuyor, bir sıkıntı içinde bildiği dualan arka arkaya okumağa başlıyordu. Rahatı huzuru</span></p>

  <p><span class="font1">kalmamıştı iyice. Gündüzü de gecesi de zehir olmuştu. Ne edeceğini bilemiyordu.</span></p>

  <p><span class="font1">Baktı olmayacak, bu kuş kendisini uyutmı-yacak burada. Yorganı koltuğuna kıstırdı, gene ırmak boyuna gitti. Rastgele büyümüş karma kanşık söğüt dallarının arasına bir yere serdi yorganı, îki-üç gündür Haydar'la hiç karşılaşmamışlardı. Gündüzleri su çoğaltmak için yukarılara karısiyle birlikte gidiyorlar, ne çoğalta-bilirlerse çoğaltıp, gelip işlerine bakıyorlardı. Haydar ikisini yan yan gözetliyordu oradan geçerlerken. Geceleri bükte yatmıyor sanısını vermek için suya muya gitmiyordu gayri. Hava iyice kararıncaya kadar saklanıyor, sonra yorganı, urbalarını koltuklayıp bir yerlere yatmağa gidiyordu.</span></p>

  <p><span class="font1">Haydar iğde ağacının altında doğruldu. Başını arkaya eğerek gerindi. Karanlıkta çiçek bozuğu yüzüne kan doldu. Sabahtan beri oturuyordu öyle, uyuşup kalmıştı. Üstünü başını çırpıp düzeltti. Yukarılara baktı, sesmes kesilmişti Yarbükünde. Yalnız ta yukarda bend'e yakın bir yerde bir ışık yanıyordu. Kör Mehmet'in tarlası mıydı, yoksa daha mı yukardaydı? Buradan pek belli olmuyordu. Vadinin içine ağır, koyu bir karanlık dolmuştu.</span></p>

  <p><span class="font1">Haydar usulca arkı geçti. Aşağıya hiç su ak</span><span style="font-family: 'Times New Roman', serif; font-size: small;">mıyordu. Cıvık bir çamur kalmıştı arkta sadece. Kurnaz kurnaz gülümsedi. Aşağıya doğru yürüdü. Ellerini arkasına bağlamıştı. Sinsi, içinden pazarlıklı bir hali vardı. Göz yordamı ile kısıktaki tek ağaç köprüyü geçti. Vadinin iyice daraldığı yer daha bir karanlıktı. Karaağaçların arasından geçti. Remzi'nin tarlası başlıyordu gayri, ilerde tarlanın düzlüğü belli belirsiz far-kediliyordu. O sırada sessizliği birdenbire yırtan bir kuş sesi duydu. .Hemen yanıbaşından yükselen kayalıktan geliyordu ses. Haydar başım kaldırıp oraya baktı.</span></p>

  <p><span class="font1">— Vaynamussuz vay, dedi. Ne biçim ses o öyle?</span></p>

  <p><span class="font1">Sonra önem vermiyerek yürüdü, îld yanına bakmıyordu boyuna. Remzi geceleri bükte kalınıyordu gayri. Korkuyordu enayi. Öyle biliyordu Haydar. Dudaklarının ucuna bir gülümseme</span> <span style="font-family: 'Times New Roman', serif; font-size: small;">geldi.</span></p>

  <p><span class="font1">— Serseri, dedi. Uğraştırmadan güzelce versene şu tarlayı.</span></p>

  <p><span class="font1">îğde ağacının yanına gelince ellerini beline . dayayıp karanlıktaki geniş tarlaya</span></p>

  <p><span class="font1">baktı. Kurnaz kurnaz başını sallıyordu. Adamının eline geçse ne çeltik kalkardı ya buradan? Üç</span></p>

  <p><span class="font1">beş yıl içinde zengin eder çıkarırdı adamı.</span></p>

  <p><span class="font1">Haydar ellerini tekrar arkaya bağladı. Parmakları kendi kendine oynayıp duruyordu. Belirsiz bir haz yayılmıştı her yerine.</span></p>

  <p><span class="font1">Döndü, îğde ağacının altından geçerken baktı, Remzi'nin yorganı neredeydi acaba? Yoktu oralarda. Eğildi, ağacın köküne dayalı bir çift ayakkabı duruyordu. Eline aldı. Remzi'nin ayakkabılarıydı bunlar, öyle ya? Köye gitmemişti demek? Gitse bunları giyer giderdi. Doğrulup baktı. Neredeydi acaba? Demek kendisinden saklanıyordu. Yorgan da burada olmadığına göre muhakkak bir yere gizlenmiş yatıyordu hınzır. Kayalığın dibindeki an kovanlarının bu</span><span style="font-family: 'Times New Roman', serif; font-size: small;">lunduğu küçük kulübenin yanına baktı. Acele, acele yürüyordu. Arkı koğuşturarak karadutla-rın altına gitti. Oraları da çabukça aradı. Nerede olabilirdi bu? Irmak kıyısına gider miydi acaba? Orada sivrisinekten nasıl uyunurdu? Korku belâsı, giderdi belki de Haydar durup düşündü. «Şunu bulayım, dedi. îşi bugün bitiririm belki. Şimdi kimse de yok buralarda.»</span></p>

  <p><span class="font1">Ses çıkarmamaya çalışarak maşalalarm kıyısından ırmak boyunca yürüdü, ikide bir durup dinliyordu. Otların içine doğru eğilip bakıyordu. Ortalık iyice sessizdi. Yaprak kımıldamıyordu gecenin içinde. Kamışların arasına daldı. Hışırdatarak birkaç adım yürüdü.</span></p>

  <p><span class="font1">Remzi yattığı yerde sıçradı. Karanlıkta doğrulup yorganın üstüne oturdu. Tetikteydi. Kamışların hışırtısını iyice duymuştu.</span></p>

  <p><span class="font1">Haydar birkaç adım daha yürüdü. Remzi'nin yüreği «küt küt» vurmağa başladı. Heyecandan soluğu sıklaşmıştı. Duyulmasın diye ağzım açtı. Tam bu sırada yutkunası gelmişti. Tükrüğü ağzında tuttu. Haydar kımıldanmadan bakıyor, çevreyi dinliyordu. Otların arasında en ufak bir çıtırdı bile duyulabilirdi. Haydar elleriyle, kamışları açarak bir iki adım daha attı. Otların üstünden bakınca ırmak ilerde ak bir beyazlık halinde farkediliyordu. Remzi gözlerini yumup bekledi. Bir iki adım daha atsa Remzi'nin yorganını muhakkak görecekti. Ama atmadı, geri döndü. Kamışları hışırdatarak yürüdü. Remzi nefesini boşaltarak, gözlerini açtı. Terlemişti, bir eliyle yüzünü sildi. Kalbi atıyordu hâlâ. Usulca doğrulup geriye baktı. Haydar'm uzaklaştığını anlayınca biraz rahatladı. O. zaman aklına bir dua okumak geldi. Ses çıkarmamağa çalışarak dudaklariyle okudu duayı. Bitirince «vay katil dürzü vay... diye mırıldandı kendikendine. Beni arıyor buralarda. Niyeti kötü bu adamm.»</span></p>

  <p><span class="font1">Derin derin nefes alıp veriyordu. Bir bitkin</span><span style="font-family: 'Times New Roman', serif; font-size: small;">lik yayılmıştı içine. Öylece düşünüp kaldı orada. Kımıldanamıyordu.</span></p>

  <p><span class="font1">Haydar kamışları yara yara yürüdü. Bir yerde ırmak kıyısına çıkmıştı. Oralara baktı. Avuçlariyle su alıp içti ırmaktan. Remzi'yi bulamadığına üzülmüştü. Bu günlerde ay ışığı da yoktu aksi gibi. Yanında bir cep feneri olsaydı, o zaman bulurdu herhalde.</span></p>

  <p><span class="font1">— Vay tilki vay!., diye söylendi. Nereye girip saklandı acaba?</span></p>

  <p><span class="font1">«Ama ben bulurum onu» dedi, ırmak boyunca tekrar yürüdü. Baka baka kısığa kadar geldi.</span></p>

  <p><span class="font1">Sonra geldiği tarafa tekrar yürüdü. — Remzi! diye seslendi usulca. Remzi! Şimdi daha çabuk yürüyordu. Birkaç adım gidiyor, sonra «Remzi!..» diye sesleniyordu. Kalın, bed bir sesi vardı.</span></p>

  <p><span class="font1">Geceye yayılıyordu dimdik. Demin otların içine girip baktığı yerde durdu. «Remzi...» diye seslendi tekrar.</span></p>

  <p><span class="font1">Remzi büzüldü. Nefesim duyulmasın diye ağzını açtı. Kalbi hızlı hızlı vuruyordu. «Şimdi defolur gider» diye düşündü, sakin olmağa çalıştı. Sonra kamışların hışırdadığını duydu. Geri dönmüştü herhalde.</span></p>

  <p><span class="font1">— Ula Remzi! dedi Haydar. Otların hışırtısı uzaklaştı.</span></p>

  <p><span class="font1">Remzi doğrulup baktı arkasından. Biraz sonra Haydar'ın sesi karadutların altından geliyordu.</span></p>

  <p><span class="font1">— Vay namussuz katil vay! diye söylendi. Yanımda bir silâhım da yok, tüh!</span></p>

  <p><span class="font1">Haydar iğde ağacının yanma gelip dikildi iki yanına bakınıp duruyordu. Nereye saklanmış olabilirdi bu?</span></p>

  <p><span class="font1">Bir sigara çıkarıp yaktı. Remzi ırmak kıyısında doğrulmuş bakıyordu. O sırada yanan kibritin ateşini gördü. Demek oradaydı Haydar.</span></p>

  <p><span class="font1">— Hınzır, diye söylendi. Hınzır! Git başımdan. Yakamı bırak benim.</span></p>

  <p><span class="font1">— Remzii! diye bağırdı Haydar.</span></p>

  <p><span class="font1">Belki Yarbükü'nün yukarılarından bile duyuldu sesi. Önce bu yanın kayalıklarında, sonra ırmağın öte geçesindeki tepelerde yankılandı. Gecenin durgunluğu içinde amma da pis bir sesti. On kere bağırsa insanı delirtmeye yeter de artardı.</span></p>

  <p><span class="font1">— Remzi! dedi tekrar.</span></p>

  <p><span class="font1">Remzi yutkundu, kendisini tutuyordu. Usulca çıktı oradan. Bu it herif gene gelirdi belki. Kamışları hışırdatmamağa çalışarak, karadut-lara doğru yürüdü. Köye gidecekti. Ayakkapla-rını da alamamıştı ama varsın olsun. Buralarda duramazdı gayri. Göz yordamı ile tepeye yukarı tırmanırken bir şeylerden kaçıyor gibiydi, îkide bir arkasına dönüp bakıyordu. Az sonra vadi arkada, aşağıda kaldı.</span></p>

  <p><span class="font1">— Ula Remzii! diye bağırdı Haydar tekrar. Remzi durup geriye döndü.</span></p>

  <p><span class="font1">— Ölünün körüüü! diye yanıtlıyacaktı az daha. Öyle kızıyordu. Ama zorla tuttu kendisi? ni. Yola yukarı yürüdü tekrar. Yalın ayak taşlardan taşlara sekiyordu.</span></p>

  <p><span class="font1">Haydar aşağıda sigarasından bir nefes daha çekti. «Ula Remzi... diye söylendi. Eğer bu-ralardaysan, sabahın ilk ışığında bulurum senİ4 istersen öküzün boynuzuna gir.» ;</span></p>

  <p><span class="font1">Remzi, yolda bol yıldızlı göğün altında yapayalnızdı. Anlatılmaz bir acı ile yanıyordu içi. Dilber çeltik tarlası zehir olup çıkmıştı baksanıza. Rahatı huzuru kalmamıştı. Kime ne diyebilirdi? Herkesin yanında-etmiyordu ki eden...</span></p>

  <p><span class="font1">— Vay gözüne toprak dolasıca vay! diye söylendi. Bu sefer de geldin beni mi buldun katil! Köpek işesin senin katil yüzüne!</span></p>

  <p><span class="font1">Ne söylese hısrını alamıyordu. Karanlıkta</span> <span style="font-family: 'Times New Roman', serif; font-size: small;">avurtları çökük yüzü bunaltıdan, sıkıntıdan terlemiş, kararmıştı. Bir çıkar yol arıyor,</span></p>

  <p><span class="font1">bulamıyordu kafasında. «Yarın muhtara gideyim» diye düşündü. Köyün büyüklerine anlatayım.»</span></p>

  <p><span class="font1">Ama ne yapardı onlar? Belki çağırırlar «yapma, etme ayıp...» derlerdi. «Vallaha haberim yok, derdi o da. Bana iftira ediyor...» Sonra da bükte zırnık su akıtmazdı aşağı. Güzelim çeltiğimi kurutur. Duygu, insaf yoktu herifte...</span></p>

  <p><span class="font1">— Vay koca katil vay!., diye söylendi. Katil oğlu katil vay!.. Sekiz seneyi yeyince bir de acir mistik sana. Keşke on sekiz sene verselerdi.</span></p>

  <p><span class="font1">Başı ağrıyor, içi bulanıyordu yürürken. Biraz dinlenmek için yolun kıyısına oturdu. Tenha, ılık bir geceydi üstünde. Yıldızlar her günkü gibi kıpır kıpır yanıp sönüp duruyorlardı. Hiç bir şeyden haberleri yoktu.</span></p>

  <p><span class="font1">Remzi yüzünü avuçlarının içine aldı, uğuş-turdu iyice. Alnının iki tarafını sıktırdı, içinde bir yer deli deli zonklayıp duruyordu. Aklı hep tarlasmdaydı. Başkasına verivermeyi bir türlü bazmedemiyordu. Nasıl olurdu bu, nerede görülmüştü? Babası çalışmış etmiş, oğluna on beş on altı dönüm bir çeltik tarlası bırakmıştı. Şimdi başkası kalkmış, zorla elinden almağa çalışıyordu. Nasıl verilirdi? Babasının kemikleri sızılardı mezarda. Yarın çocukları büyüyüp akılları erince ne derlerdi? Her şeyi bırak, köyde nasıl karşılanırdı bu iş? Şu Yapılı köyü Remzi'nin üstüne gülerdi, koca Yapılı köyü...</span></p>

  <p><span class="font1">Kalkıp yürüdü. Yüzü karmakarışıktı. Kulakları uguldayıp duruyordu.</span></p>

  <p><span class="font1">— Nasıl olur be! dedi birden. Karşısında birisi var da onunla konuşuyor gibiydi. Elini salladı.</span></p>

  <p><span class="font1">— Ne hakkın var be!.. Babanın tarlasını mı istiyorsun benden? Allah Allah!..</span></p>

  <p><span class="font1">Her şeyi göze almışa benziyordu. Öyle bir</span> <span style="font-family: 'Times New Roman', serif; font-size: small;">güç gelmişti içine. Kin dolu bir nefretle kafasını sallayarak yürüdü.</span></p>

  <p><span class="font1">— Sen Katil Haydar'san, ben de Remzi'yim, dedi. Ne günün varsa gör hadi... Allah Allah! Kimseyle kötü olmayalım dediysek, ne bu be? Ben adamı üstüme bastırmam, anladın mı?</span></p>

  <p><span class="font1">Zayıf yüzüne kin dolmuştu.</span></p>

  <h1 class="sigil_not_in_toc" style="text-align: center;"></h1>

  <h1 id="sigil_toc_id_4" style="text-align: center;"><b>V</b><br /></h1>

  <div>
    <b><br /></b>
  </div>

  <p><span class="font1">Yaşlı kadın her günkü alışkanlığı ile yataktan doğruldu. Başörtüsünü düzeltti. Gün doğmamıştı daha. Belini tuta tuta kalktı, sabah namazı zamanıydı. Hayatlarda ibriği aradı. Gene nereye koymuşlardı şu ibriği? İçeri girdi, Rem-zi'yi görüverdi. Sedirin üstüne uzanmış yatıyordu. Üstüne eski bir kilim almıştı. Eğilip baktı kadın, şaşmıştı. Oğlu kaç zamandır bükte yatıyordu, bu gece niye gelmişti acaba?</span></p>

  <p><span class="font1">— Remzi! diye sarstı, Remzi!</span></p>

  <p><span class="font1">Remzi bir korku içinde sıçrayarak uyandı. Kötü bir rüya görüyordu herhalde. Sonra kendine geldi. «Külhüvallahü ahad»ı okumağa başladı.</span></p>

  <p><span class="font1">— Ne oldu? dedi kadın. Ne zaman geldin sen?</span></p>

  <p><span class="font1">Remzi cevap vermedi. Sakalları uzamış yüzünü kaşıdı, sonra arkasını dönüp tekrar uzandı sedire. Kadın baktı kaldı.</span></p>

  <p><span class="font1">— Hasta mısın? diye sordu.</span></p>

  <p><span class="font1">— He... dedi Remzi.</span></p>

  <p><span class="font1">Kadın meraklanmıştı. Bir şey anlayamamıştı durumundan. Bükte yatan adam geceleyin niye gelsindi? Apdestini alıp namaza durdu ama bir yandan da düşünüyordu. Sonra gene içeri gidip baktı. Remzi uyanıktı, arkasını dönmüş, duvara bakıyordu öyle.</span></p>

  <p><span class="font1">— Remzi, diye sordu. Bükten niye geldin sen?</span></p>

  <p><span class="font1">Remzi cevap vermedi.</span></p>

  <p><span class="font1">— Ne zaman geldin?</span></p>

  <p><span class="font1">Remzi gözlerini kapadı, uyur gibi yaptı.</span></p>

  <p><span class="font1">— Allah Allah... dedi kadın. Bir şey mi oldu oğul, söylesene?</span></p>

  <p><span class="font1">Yaşlı kadın dışarı gitti.</span></p>

  <p><span class="font1">— Halime, diye seslendi. Halime... Kalk hele!</span></p>

  <p><span class="font1">Halime kadın doğruldu. Yanında yatan küçük kızın üstünü örttü. Yerde yan yana iki yatak seriliydi. Büyük kızlar öbür yataktaydılar. Birinin bacağı dışarı çıkmıştı.</span></p>

  <p><span class="font1">— Remzi ne zaman geldi bükten? Halime kadın baktı,</span></p>

  <p><span class="font1">— Ne Remzi'si? dedi. Gelmiş mi?</span></p>

  <p><span class="font1">— Gelmiş ya... Senin haberin yok mu? Niye geldi acaba?</span></p>

  <p><span class="font1">— Bilmem, dedi kadın.</span></p>

  <p><span class="font1">Başının yazmasını çözüp tekrar bağladı.</span></p>

  <p><span class="font1">— Hasta mı oldu yoksa? diye kalktı. Arka arkaya içeri girdiler.</span></p>

  <p><span class="font1">— Remzi! dedi Halime, Remzii, niye geldin bükten?</span></p>

  <p><span class="font1">Remzi kımıldandı, ne cevap vereceğini bilemiyordu. Doğrulup sedire oturdu. Yüzü sıkıntılıydı.</span></p>

  <p><span class="font1">— Söylesene, ne zaman geldin?</span></p>

  <p><span class="font1">Gözleri hep yere bakıyordu. Cevap veremedi bîr türlü. Kadınlar büsbütün merak etmişlerdi. Bir tuhaftı Remzi'nin davranışları.</span></p>

  <p><span class="font1">— Bükte hasta mı oldun herif söylesene? Niye konuşmuyorsun?</span></p>

  <p><span class="font1">— Yok, dedi. Bir anasının yüzüne, bir karısına baktı. Başka bir şey söylemedi.</span></p>

  <p><span class="font1">— E niye geldin ya gece vakti? —, Geldim . iste,</span></p>

  <p><span class="font1">Kadınlar biribirlerine bakıştılar. Hiç bir şey</span> <span style="font-family: 'Times New Roman', serif; font-size: small;">anlayamamışlardı. Sonra Remzi tekrar uzandı sedire,</span></p>

  <p><span class="font1">— Üstüme bir yorgan örtüverin, dedi.</span></p>

  <p><span class="font1">Yattı ama uyuyanıadı. İçi zonkluyordu. Kulaklarında hiç bitmeyen, uykusunda bile duyduğu, değirmen sesine benzer bir uğultu vardı. İki eliyle kulaklarını kapadı açtı, geçti mi diye dinledi, geçmiyordu. Doğrulup oturdu tekrar. Ayaklarında büklerin kurumuş çamuru duruyordu.</span></p>

  <p><span class="font1">— Halime... diye seslendi dışarı. Bana bir ayakkabı getir hele.</span></p>

  <p><span class="font1">Kadın kapının önünde kocasının ayakkabılarını aradı, bulamadı.</span></p>

  <p><span class="font1">— Nerde senin ayakkabıların? diye sordu.</span></p>

  <p><span class="font1">— Yok, dedi Remzi. Bükte kaldı, seninkileri ver.</span></p>

  <p><span class="font1">Kadın kocasına baktı. Düşündü. Bir şeyler sezinlemiş gibiydi. Sedire doğru eğildi,</span></p>

  <p><span class="font1">— Bükte bir şey mi oldu? diye sordu usulca. Kavga mı ettiniz?</span></p>

  <p><span class="font1">— He... dedi Remzi. Derin bir nefes aldı. Başını salllıyordu.</span></p>

  <p><span class="font1">— Kiminle?</span></p>

  <p><span class="font1">— Kiminle olur katilden başka? Yüzü kin içindeydi.</span></p>

  <p><span class="font1">— Niye?</span></p>

  <p><span class="font1">Remzi iki eliyle yüzünü kapadı. Söyleyemiyordu bir türlü. Öylece kaldı.</span></p>

  <p><span class="font1">— Söylesene, niye kavga ettiniz? Doğuştunuz mü?</span></p>

  <p><span class="font1">— Dövdü mü seni?</span></p>

  <p><span class="font1">— Yok bir şey. Sen bana ayakkabı ver. Halime ayakta düşündü kaldı. Katil Hay</span><span style="font-family: 'Times New Roman', serif; font-size: small;">dar da niye kavga etmiş olabilirdi? Su içindi herhalde. Katil sövmüştür, bu da bir şey dediyse kovalamıştır belki.</span></p>

  <p><span class="font1">— Öyle mi, diye sordu. Su için mi kavga ettiniz?</span></p>

  <p><span class="font1">— Yok, dedi Remzi. Tarlamı elimden almak istiyor dürzü.</span></p>

  <p><span class="font1">Kadın anlayamadı.</span></p>

  <p><span class="font1">— Niye? diye sordu.</span></p>

  <p><span class="font1">— Niye olacak... «Değişelim» diyor...</span></p>

  <p><span class="font1">— Değişelim mi diyor? Nereyle?</span></p>

  <p><span class="font1">— Eskibük'teki tarlasıyla bizim tarlayı...</span></p>

  <p><span class="font1">— Aaa etti kadın. Kaç dönümmüş onların tarlası?</span></p>

  <p><span class="font1">Remzi cevap vermedi. İkisi de karşılıklı düşünüp kaldılar. Yaşlı kadın girdi içeri.</span></p>

  <p><span class="font1">— Hadi gayri Halime, dedi. Kaldır yatakları, geç kalacaksınız.</span></p>

  <p><span class="font1">Remzi'nin kalktığını görünce,</span></p>

  <p><span class="font1">— Niyi varmış? diye sordu.</span></p>

  <p><span class="font1">— Yok bir şeyim, dedi Remzi. İşi karısına söyleyince biraz rahatlamıştı. Sedirden inip urbalarını giyinmeğe başladı.</span></p>

  <p><span class="font1">Köyün işe gitme zamanıydı. Sokaklarda, evlerde bir kımıltı vardı gene. Remzi karısının ayakkabılarının topuklarına basarak avlu kapısından çıktı Muhtara söyleyecekti işi. Olmazsa, candarma karakoluna gidecekti. Kafasına koymuştu. Çabuk çabuk yürüyordu. Bir sokağın köşesini döndü.</span></p>

  <p><span class="font1">— Ne o Remzi? dedi birisi. Sabah sabah nereye böyle?</span></p>

  <p><span class="font1">Kara Mahmut'un sesiydi. Evinin kapısı önüne oturmuş birşeyler yapıhodu. Büke gidecekti belli ki.</span></p>

  <p><span class="font1">— Hiç. dedi Remzi.</span></p>

  <p><span class="font1">— Gel bakalım gel! Niye öyle çiğneyip geçiyorsun adamı, kibritin var «mı?</span></p>

  <p><span class="font1">— Var, dedi Remzi. Yanına gelip kibriti uzattı.</span></p>

  <p><span class="font1">— Nereye gidiyorsun böyle!</span></p>

  <p><span class="font1">— Muhtara.</span></p>

  <p><span class="font1">— Ne edeceksin muhtarı?</span></p>

  <p><span class="font1">Sıkıntı içinde elini salladı. Şimdi söyleyemezdi söyliyeceğini. Kara Mahmut sigara verdi. Bugün ciddiydi nedense.</span></p>

  <p><span class="font1">— Ne olacak muhtar? diye sordu tekrar. Remzi baktı,</span></p>

  <p><span class="font1">— Ula Mahmut... dedi. Sen benim hısımım-sın. Benim başım dertte, haberiniz yok.</span></p>

  <p><span class="font1">— Hayır ola?</span></p>

  <p><span class="font1">Remzi yutkundu. Sesi üzüntülüydü, Mahmut büsbütün ciddileşti.</span></p>

  <p><span class="font1">— Bu katil yok mu, katil... Bu sefer de geldi beni buldu bu katil.</span></p>

  <p><span class="font1">Mahmut başını kaldırıp baleti,</span></p>

  <p><span class="font1">— Seni mi buldu? diye sordu.</span></p>

  <p><span class="font1">— He ya. Nasıl hısımsınız siz? Başım dertte benim...</span></p>

  <p><span class="font1">— Ne oldu Remzi?</span></p>

  <p><span class="font1">— Tarlamı almak istiyor elimden. Beni gizlilerde sıkıştırıyor boyuna.</span></p>

  <p><span class="font1">Mahmut bir tuhaf oldu. Elindeki sigarayı unuttu, düşündü kaldı öyle.</span></p>

  <p><span class="font1">— Tarlanı mı almak istiyor? diye sordu.</span></p>

  <p><span class="font1">— He ya, «Eskibük'teki tarlayla değişelim» diyor namussuz. Nasıl yenir bu bok?</span></p>

  <p><span class="font1">— Allah Allah... dedi Mahmut. Ne demek bu? Mal senin değil mi, ister değişirsin ister değişmezsin. Nasıl sıkıştırır?</span></p>

  <p><span class="font1">— Sıkıştırıyor işte. Değişmezsem beni vuracakmış, hiç su akıtmıyacakmış aşağı. Her şeyi yapacakmış. Benim başım belâda Mahmut, Bükte yalnız kalamaz oldum, haberiniz yok...</span></p>

  <p><span class="font1">Mahmut sigarasından bir nefes çekti.</span></p>

  <p><span class="font1">— Allah Allah, dedi. îşe bak sen. Herif seni zayıf gördü ha?</span></p>

  <p><span class="font1">— Söyle ne edeyim ben?</span></p>

  <p><span class="font1">— Ne edersin yahu? Dersin «Arkadaş, mal benim, ister değişirim, ister değişmem.» On altı dönüm tarla, onun avuç içi kadar yeriyle değişilir mi? Nerede görülmüş bu?,</span></p>

  <p><span class="font1">— Üstüme geliyor Mahmut, dövecek oluyor beni...</span></p>

  <p><span class="font1">— Nasıl gelir yahu? ölü müsün? Zati hep sende kabahat, yüz verdin, yüz verdin... Başına çıkardın herifi.</span></p>

  <p><span class="font1">Remzi bunalım içindeydi. Elleriyle yüzünü uğuşturdu. Ne yapacağımı bilemiyordu.</span></p>

  <p><span class="font1">— Muhtara söyleyeceğim, dedi. Ne edeceklerse etsinler. Başım balâda benim.</span></p>

  <p><span class="font1">— Muhtar ne yapacak? Sen kendine bak kendine!</span></p>

  <p><span class="font1">— Ben ne yapayım?</span></p>

  <p><span class="font1">— Ne yapayım olur mu? Malına sahip çık. Dünyada mal bir, karı iki. Ben olsam onun çarkını kırarım valla. Hangi zamanda yaşıyoruz? Dağ başında eşkıya mı sanmış kendini?</span></p>

  <p><span class="font1">Remzi sıkıntıyla başını salladı. Sonra muhtar odasdına doğru yürüyüp gitti. Mahmut arkasından baktı. Köşeyi dönünce başını çevirdi,</span></p>

  <p><span class="font1">— Vay canına, dedi. Dudaklarım büzdü. Uzun uzun düşündü orada. «Herife bak be, diye söylendi. Amma iş ha!» Şaşmıştı.</span></p>

  <p><span class="font1">Remzi muhtar odasının merdivenlerini çıktı. Kerpiçten yapılmış eski, büyük bir evdi burası. Bir gözü muhtar odası diye ayrılmıştı.</span></p>

  <p><span class="font1">— Muhtar ağa! Muhtar ağa! diye bağırdı bir iki kere. Evin alt katında bir kımıldanma oldu. Yaşlıca bir kadın dışarı çıktı.</span></p>

  <p><span class="font1">— Ne olacak muhtar? diye sordu. Daha kalkmadı.</span></p>

  <p><span class="font1">— îşim vardı abla, dedi Remzi. Gözleri kanlanmıştı, sızlıyordu nedense.</span></p>

  <p><span class="font1">— Aha burada beklerim, kaldınver ne olur?</span></p>

  <p><span class="font1">Merdivene oturdu. Dirseklerini dizlerine dayayıp, başını ellerine bıraktı. Hasta gibiydi. Soğumuş gimişti her şeyden. Bir karartı içinde ne yapacağını bilemiyordu.</span></p>

  <p><span class="font1">— Ne o len Remzi? diye çıktı muhtar. Sabah sabah zorun ne?</span></p>

  <table width="100%">
    <tr>
      <td></td>
    </tr>
  </table>
</body>
</html>
