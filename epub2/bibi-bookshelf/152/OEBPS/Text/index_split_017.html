<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>SIRÇA FANUS</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block_14">15</h1>

  <p class="block_12">Philomena Guinea’nın siyah Kadillak arabası akşam saatlerinin sıkışık trafiğinde bir tören arabası gibi süzülerek yol buluyordu kendine. Birazdan Charles’ı aşan kısa köprülerin birinden geçecekti ve ben hiç düşünmeden kapıyı açacak, araba selinin ortasından köprünün korkuluğuna koşacaktım. Bir sıçrayış yetecekti, tepeme kadar suya gömülmem için.</p>

  <p class="block_12">Bir kâğıt mendili dalgın dalgın parmaklarımın arasında burarak hap kadar ufak parçalara bölüyor ve fırsat gözlüyordum. Kadillağın arka koltuğunda annemle erkek kardeşimin arasında oturuyordum. Her ikisi de hafifçe öne doğru eğilerek arabanın kapıları üzerinde birer çapraz kol demiri oluşturuyorlardı sanki.</p>

  <p class="block_12">Önümde şoförün mavi bir kasketle mavi bir ceketin omuzları arasına sıkışmış geniş ensesini ve yanında ünlü romancı Philomena Giunea’nın, çıtkırıldım, egzotik bir kuşu andıran zümrüt yeşili tüylü şapkasını ve gümüş saçlarını görebiliyordum.</p>

  <p class="block_12">Bayan Guinea’nın neden ortaya çıktığından tam emin değildim. Bütün bildiğim, benim durumumla ilgilendiği ve bir zamanlar mesleğinin doruğunda, kendisinin de bir süre akıl hastanesinde yatmış olduğuydu.</p>

  <p class="block_12">Annem Bayan Guinea’nın Bahama Adalarındayken bir Boston gazetesinde benim hakkımdaki haberi okuyup kendisine bir telgraf çektiğini söylemişti. Bayan Guinea telgrafında, «İşin içinde bir oğlan var mı?» diyordu.</p>

  <p class="block_12">Eğer işin içinde bir oğlan olsaydı, o zaman Bayan Guinea’nın etinden bir şey gelmezdi, elbette.</p>

  <p class="block_12">Ama annem de bir telgraf çekerek, «Hayır, sorun Esther’in yazması. Bir daha asla yazamayacağını sanıyor,» demişti.</p>

  <p class="block_12">Bunun üzerine Bayan Guinea bir uçağa atlayıp Bostan’a dönmüş ve beni o kalabalık kent hastanesi koğuşundan çıkarmıştı. Şimdi de oyun ve golf alanlarıyla, bahçeleriyle bir kulübün tesislerine benzeyen bir özel kliniğe götürüyordu. Orada, tanıdığı doktorlar beni iyi edene kadar, burslu bir öğrenciymişim gibi masraflarımı ödeyecekti.</p>

  <p class="block_12">Annem minnettar olmam gerektiğini söylüyordu. Parasının hemen hepsini tükettiğimi ve Bayan Guinea imdada yetişmese, şu anda nerede olacağımı bilmediğini söylüyordu. Oysa ben pekâlâ da biliyordum bunu. Kentin dışında, bu özel kliniğin hemen yanıbaşındaki büyük devlet hastanesinde olacaktım.</p>

  <p class="block_12">Bayan Guinea’ya minnettar olmam gerektiğini biliyordum, ama hiçbir şey hissedemiyordum. Bayan Guinea bana bir Avrupa ya da dünya turu bileti vermiş olsaydı da zerrece farketmeyecekti. Çünkü nerede olursam olayım -bir gemi güvertesinde, Paris’te bir sokak kahvesinde ya da Bangkok’da- hep aynı sırça fanusun altında kendi ekşimiş havamda bunalıyor olacaktım.</p>

  <p class="block_12">Gökyüzünün mavi kubbesi ırmağın üzerinde açılıyordu. Irmak yelkenlilerle benek benekti. Davrandım, ama annem de, erkek kardeşim de derhal kendi yanlarındaki kapıyı tuttular. Lastikler köprünün ızgarası üzerinde kısaca vızıldadı. Su, yelkenler, mavi gök ve havada asılı duran martılar, inanılmaz bir kartpostal gibi hızla kayıp geçti ve bir anda kendimizi öbür kıyıda bulduk.</p>

  <p class="block_12">Gri kadife koltuğa yaslanıp gözlerimi kapadım. Sırça fanusun havası çevremi sarmıştı, kımıldayamıyordum.</p>

  <p class="block_3"> </p>

  <p class="block_3"> </p>

  <p class="block_12">İşte yine kendime ait bir odam vardı. Bu oda bana Doktor Gordon’un hastanesindeki odayı anımsatıyordu - bir yatak, bir yazı masası, bir dolap, bir masa ve bir sandalye. Telli ama parmaklıksız bir pencere. Odam birinci kattaydı ve çam iğneleriyle örtülü topraktan az yüksekte olan pencerem, kırmızı tuğla duvarla çevrilmiş, ağaçlıklı bir avluya bakıyordu. Pencereden atlasam dizkapaklarım bile çürümeyecekti. Yüksek duvarın iç yüzeyi cam gibi pürüzsüz görünüyordu.</p>

  <p class="block_12">Köprünün üzerindeki yolculuk cesaretimi kırmıştı.</p>

  <p class="block_12">Mükemmel bir fırsatı kaçırmıştım. Irmağın suları dokunulmamış bir içki gibi geçip gitmişti yanımdan. Annemle erkek kardeşim yanımda olmasalardı bile atlamaya kalkışamayacağımdan kuşkulanıyordum.</p>

  <p class="block_12">Hastanenin ana binasında kaydımı yaptırırken ince yapılı genç bir kadın yaramıza gelip kendini tanıtmıştı. «Adım Doktor Nolan. Esther’in doktoru olacağım.»</p>

  <p class="block_12">Doktorumun kadın olması şaşırtmıştı beni. Kadın psikiyatrlar olduğunu bilmiyordum. Bu kadın Myrna Loy’la annem arası bir şeydi. Beyaz bir bluzla belinde geniş, deri bir kemerle büzülen bol bir etek giymiş ve modaya uygun, yarımay biçiminde gözlükler takmıştı.</p>

  <p class="block_12">Ama hemşire beni çimenlik bahçeden geçirip odanın bulunduğu, Çaplan adlı kasvetli tuğla binaya götürdükten sonra, Doktor Nolan beni görmeye gelmedi. Onun yerine bir sürü yabancı adam geldi.</p>

  <p class="block_12">Ben yatağımda, kalın, beyaz bir battaniyenin altında yatarken onlar birer birer odama girip kendilerini tanıtıyorlardı. Neden bu kadar kalabalık olduklarını ve ne diye kendilerini tanıtmak istediklerini anlayamıyordum. Bir ara çok kalabalık olduklarını farkedip farketmediğimi anlamak için beni sınadıklarını düşünmeye başladım ve tetikte olmaya çalıştım.</p>

  <p class="block_12">Sonunda kır saçlı, yakışıklı bir doktor içeri girip hastanenin yöneticisi olduğunu söyledi. Ardından, Pilgrimlerden<sup class="calibre2"><sup class="noteref" id="back_note_2"><a class="calibre3" href="../Text/index_split_026.html#note_2" title="2">2</a></sup></sup>, Kızılderililerden ve onlardan sonra toprağa sahip çıkanlardan, çevredeki akarsulardan, ilk hastaneyi kimin yaptırdığından ve hastanenin nasıl yandığından, ikinci hastaneyi kimin yaptırdığından sözetmeye başladı. Bir an sandım ki ne zaman sözünü kesip de bütün bu anlattıklarının bir yığın zırva olduğunu söyleyeceğimi görmek için bekliyor.</p>

  <p class="block_12">Ama sonra anlattıklarının bir kısmının doğru olabileceğini düşündüm ve bu kez de neyin gerçek olup neyin olmadığım kestirmeye çalıştım, ama ben bunu yapamadan veda edip gitmişti bile.</p>

  <p class="block_12">Bütün doktorların sesleri uzakta kaybolup gidene kadar bekledim. Sonra beyaz battaniyeyi üzerimden fırlatıp ayakkabılarımı giydim ve hole çıktım. Kimse durdurmadı beni. Ben de holün benim kaldığım kanadından öteye, daha uzun bir hole geçip yürümeye devam ettim. Kapısı açık bir yemek salonunun önünden geçtim.</p>

  <p class="block_12">Yeşil üniformalı bir görevli akşam yemeği için masaları hazırlıyordu. Beyaz keten masa örtüleri, cam bardaklar ve kâğıt peçeteler vardı. Bir sincabın bir cevizi saklaması gibi ben de aklımın bir köşesine, burada gerçek cam bardakların bulunduğu bilgisini sakladım. Kent hastanesinde kâğıt bardaklardan su içerdik ve yemekte etimizi kesmek için bıçak da verilmezdi. Et her zaman çatalla kesebileceğimiz kadar fazla pişmiş olurdu.</p>

  <p class="block_12">Sonunda, eski püskü mobilyaları ve havı dökülmüş bir halısı olan büyük bir salona vardım. Yuvarlak yüzlü, uçuk benizli, kısa siyah saçlı bir kız koltuğa oturmuş, dergi okuyordu. Bir zamanlar tanıdığım bir kız izci liderini anımsatıyordu bana. Ayaklarına baktım. Önündeki biyeli diliyle çok spor havası olan kahverengi deriden, düz ayakkabılar giymişti. Bağcıkların ucunda minik, yapma meşe palamutları vardı.</p>

  <p class="block_12">Kız gözlerini kaldırıp gülümsedi. «Ben Valerie’yim. Sen kimsin?»</p>

  <p class="block_12">Duymazlıktan gelip salondan çıktım ve ikinci kanadın ucuna doğru yürüdüm. Yolumun üzerinde, bel hizasına gelen bir kapının ardında birkaç hemşire gördüm.</p>

  <p class="block_12">«Herkes nerede?»</p>

  <p class="block_12">«Dışarıda.» Hemşire küçük yapışkan bantlar üzerine aynı şeyi tekrar tekrar yazıyordu. Kapının üzerinden eğilip ne yazdığına baktım. E. Greenwood, E. Greenwood, E. Greenwood, E. Greenwood.</p>

  <p class="block_12">«Dışarıda nerede?»</p>

  <p class="block_12">«Ha, UT<sup class="calibre2"><sup class="noteref" id="back_note_3"><a class="calibre3" href="../Text/index_split_027.html#note_3" title="3">3</a></sup></sup>, golf sahası, badminton.»</p>

  <p class="block_12">Hemşirenin yanındaki iskemlenin üzerinde duran bir çamaşır yığını dikkatimi çekti. Bunlar birinci hastanedeki hemşirenin ben aynayı kırdığım sırada rugan deri çantaya yerleştirmekte olduğu çamaşırlardı. Hemşireler etiketleri çamaşırların üzerine yapıştırmaya başladılar.</p>

  <p class="block_12">Salona döndüm. Bu insanların nasıl olup da badminton ve golf oynadıklarını anlayamıyordum. Bunları yapabiliyorlarsa gerçekten hasta olmamaları gerekirdi.</p>

  <p class="block_12">Valerie’nin yanına oturup onu dikkatle inceledim.</p>

  <p class="block_12">Evet, pekâlâ bir İzci kampında olabilirdi bu kız. Vogue dergisinin yıpranmış bir sayısını yoğun bir ilgiyle okuyordu.</p>

  <p class="block_12">«Allah için bu kız ne arıyor burada?» diye düşündüm. «Hiçbir derdi yok ki.»</p>

  <p class="block_3"> </p>

  <p class="block_3"> </p>

  <p class="block_12">«Sigara içmem seni rahatsız eder mi?» Doktor Nolan yatağımın yanındaki koltukta arkasına yaslandı.</p>

  <p class="block_12">Hayır dedim, duman kokusunu severim. Doktor Nolan’ın sigara içerse daha fazla oturacağını düşünüyordum. Bu onun benimle konuşmak için ilk gelişiydi. Gittiği zaman yine o eski boşluğa düşecektim.</p>

  <p class="block_12">Doktor Nolan birdenbire, «Bana Doktor Gordon’dan söz et,» dedi. «Ondan hoşlandın mı?»</p>

  <p class="block_12">Doktor Nolan’a kuşkuyla baktım. Doktorların hepsi bu işin içinde olmalıydı. Ve mutlaka bu hastanenin gizli bir köşesinde de tıpkı Doktor Gordon’unki gibi içimi dışıma çıkarmaya hazır durumda bekleyen bir makine vardı.</p>

  <p class="block_12">«Hayır,» dedim. «Hiç hoşlanmadım ondan.»</p>

  <p class="block_12">«Bu ilginç işte. Neden?»</p>

  <p class="block_12">«Bana yaptığından hoşlanmadım.»</p>

  <p class="block_12">«Sana yaptığından mı?»</p>

  <p class="block_12">Doktor Nolan’a makineyi, mavi şimşekleri, sarsıntıyı ve gürültüyü anlattım. Ben anlattığım sürece sessizce dinledi.</p>

  <p class="block_12">Sonra, «Bir yanlışlık olmuş,» dedi. «Öyle olmaması gerekir.»</p>

  <p class="block_12">Gözlerimi ona diktim.</p>

  <p class="block_12">Doktor Nolan, «Eğer gerektiği gibi yapılırsa,» dedi. «Uykuya dalmak gibi bir şeydir.»</p>

  <p class="block_12">«Bunu bana bir kez daha yaparlarsa, kendimi öldürürüm.»</p>

  <p class="block_12">Doktor Nolan kesin bir tonla, «Burada şok tedavisi görmeyeceksin,» dedi. «Görsen bile,» diye düzeltti, «sana önceden haber vereceğim ve söz veriyorum ki daha önce gördüğüne hiç benzemeyecek. Hem biliyor musun,» diye bitirdi sözünü, «bazılarının hoşuna bile gidiyor bu.»</p>

  <p class="block_12">Doktor Nolan gittikten sonra pencerenin içinde bir kutu kibrit buldum. Normal büyüklükte bir kutu değildi bu; son derece ufak bir kutuydu. Kutuyu açtım. İçinde bir dizi pembe uçlu beyaz kibrit vardı. Birini yakmaya çalıştım, elimde bükülüverdi.</p>

  <p class="block_12">Doktor Nolan’ın bana neden bu kadar budalaca bir şey bıraktığını anlayamıyordum. Belki de onu geri verip vermeyeceğimi görmek istiyordu. Oyuncak kibritleri yeni, yünlü sabahlığımın etek ucuna gizledim. Doktor Nolan kibritleri isterse, onların şekerden yapılma olduğunu sanıp yediğimi söyleyecektim.</p>

  <p class="block_3"> </p>

  <p class="block_3"> </p>

  <p class="block_12">Bitişikteki odaya yeni bir kadın taşınmıştı.</p>

  <p class="block_12">Sanırım binada benden yeni olan tek kişi oydu. Bu durumda ötekiler gibi benim gerçekten ne kadar kötü olduğumu bilemezdi. Odasına gidip onunla dost olabileceğimi düşündüm.</p>

  <p class="block_12">Kadın, boynunda işlemeli akik bir broşla tutturulmuş, eteği dizkapaklarıyla ayaklarının arasına kadar inen mor bir elbiseyle uzanmış yatıyordu. Kızılımsı saçları bir öğretmen topuzuyla toparlanmıştı. İnce, gümüş çerçeveli gözlükleri siyah bir lastikle göğüs cebine iliştirilmişti.</p>

  <p class="block_12">Yatağının kenarına oturarak, «Merhaba,» diye söze başladım. «Benim adım Esther, sizinki ne?»</p>

  <p class="block_12">Kadın kımıldamadı, tavana bakmaya devam etti. İncinmiştim. Belki Valerie ya da bir başkası benim ne kadar aptal olduğumu ilk geldiğinde söylemişti ona.</p>

  <p class="block_12">Bir hemşire başını kapıdan uzattı.</p>

  <p class="block_12">«A, burada mısın?» dedi bana. «Bayan Norris’i ziyaret ediyorsun demek. Ne iyi!» Ve yine gözden kayboldu.</p>

  <p class="block_12">Orada, morlu kadını seyrederek, büzülmüş pembe dudaklarının açılıp açılmayacaklarını ve açılırlarsa ne söyleyeceklerini merak ederek ne kadar oturduğumu bilmiyorum.</p>

  <p class="block_12">Sonunda Bayan Norris, bana hiçbir şey söylemeden, yüzüme bile bakmadan, siyah, yüksek, düğmeli çizmelerinin sardığı ayaklarını yatağın öbür tarafından sarkıttı ve odadan çıkıp gitti. İnce bir biçimde benden kurtulmaya çalıştığım düşündüm. Biraz uzaktan, sessiz adımlarla koridor boyunca izledim onu.</p>

  <p class="block_12">Bayan Norris yemek salonunun kapısına varınca durakladı. Oraya gelinceye kadar düzgün adımlarla, ayaklarını halının desenindeki güllerin tam ortalarına basarak yürümüştü. Bir an bekledi. Sonra diz yüksekliğinde, görünmez bir çiti aşıyormuş gibi ayaklarım birer birer havaya kaldırarak eşikten geçti.</p>

  <p class="block_12">Keten örtülü yuvarlak masalardan birine oturup kucağına bir peçete serdi.</p>

  <p class="block_12">Aşçı mutfaktan, «Daha yemeğe bir saat var,» diye seslendi.</p>

  <p class="block_12">Ama Bayan Norris yanıt vermedi. Kibar bir tavırla dümdüz deriye doğru bakıyordu.</p>

  <p class="block_12">Ben de bir sandalye çekip tam karşısına oturdum ve bir peçete serdim kucağıma. Holde yemek zili duyulana kadar öylece, hiç konuşmadan, bizi kardeşçe yaklaştıran bir sessizlik içinde oturduk.</p>

  <p class="block_3"> </p>

  <p class="block_3"> </p>

  <p class="block_12">Hemşire, «Uzan bakalım,» dedi. «Bir iğne daha yapacağım.»</p>

  <p class="block_12">Yüzüstü yatıp eteğimi kaldırdım. Sonra da ipek pijamamın pantolonunu aşağıya sıyırdım.</p>

  <p class="block_12">«O da nesi, ne var senin altında?»</p>

  <p class="block_12">«Pijama. İkide bir giyip çıkarma derdi olmasın diye.»</p>

  <p class="block_12">Hemşire, «Cık, cık,» dedi. Sonra «Hangi taraf?» diye sordu. Eski bir şakaydı bu.</p>

  <p class="block_12">Başımı kaldırıp çıplak kalçalarıma bir göz attım. Önceki iğnelerden morlu, yeşilli, mavili çürüklerle doluydular. Sol taraf sağ taraftan daha koyu görünüyordu.</p>

  <p class="block_12">«Sağ taraf.»</p>

  <p class="block_12">«Nasıl istersen.» Hemşire iğneyi batırdı. Minik acının tadına vararak irkildim. Günde üç kez hemşireler iğne yapıyordu bana. Her iğneden bir saat kadar sonra da bir bardak şekerli meyve suyu veriyorlar ve yanımda bekleyip içmemi seyrediyorlardı.</p>

  <p class="block_12">Valerie, «Şanslısın,» diyordu. «Sana ensülin veriyorlar.»</p>

  <p class="block_12">«Hiçbir şey <span class="text_">olmuyor ki.</span>»</p>

  <p class="block_12">«Olur, olur. Bana da vermişlerdi. Bir tepki olunca bana haber ver.»</p>

  <p class="block_12">Ama hiçbir tepki olmuyordu bende. Yalnızca durmadan şişmanlıyordum. Annemin yeni almış olduğu o çok bol elbiseleri bile dolduruyordum artık. Tombul karnıma ve geniş kalçalarıma baktığım zaman da Bayan Guinea’nın beni bu halde görmediğine şükrediyordum, çünkü bebek bekleyen bir kadından pek farkım yoktu.</p>

  <p class="block_3"> </p>

  <p class="block_3"> </p>

  <p class="block_12">«İzlerimi gördün mü?»</p>

  <p class="block_12">Valerie siyah perçemini yana itip alnının her iki yanındaki bir çift soluk izi gösterdi. Sanki bir zamanlar boynuzları çıkmaya başlamış da onları kökünden kesmişti.</p>

  <p class="block_12">Akıl hastanesinin bahçesinde Spor Terapistiyle birlikte yürüyüş yapıyorduk ikimiz. Bugünlerde gittikçe daha sık izin veriliyordu yürüyüş yapmama. Bayan Norris’i ise hiç dışarı çıkarmıyorlardı.</p>

  <p class="block_12">Valerie Bayan Norris’in Caplan’da değil daha kötü durumdakilerin kaldığı Wymark’ta olması gerektiğini söylüyordu.</p>

  <p class="block_12">«Bu izlerin ne olduğunu biliyor musun?» diye üsteledi Valerie.</p>

  <p class="block_12">«Hayır. Nedir?»</p>

  <p class="block_12">«Beynimin bir kısmı kesilip çıkartıldı.»</p>

  <p class="block_12">Hiç değişmeyen mermersi durgunluğunu ilk kez anlayarak saygıyla baktım Valerie’ye.</p>

  <p class="block_12">«Kendini nasıl hissediyorsun?»</p>

  <p class="block_12">«İyi. Artık kızgın değilim. Eskiden hep kızgındım. Önceleri Wymark’da kalıyordum, şimdi Caplan’dayım. Artık bir hemşireyle birlikte kente alışverişe, sinemaya gidebiliyorum.»</p>

  <p class="block_12">«Çıktığında ne yapacaksın?»</p>

  <p class="block_12">«Çıkmayacağım ki,» diye güldü Valerie. «Burayı seviyorum.»</p>

  <p class="block_3"> </p>

  <p class="block_3"> </p>

  <p class="block_12">«Taşınma günü!»</p>

  <p class="block_12">«Neden taşınacakmışım?»</p>

  <p class="block_12">Hemşire neşeyle çekmecelerimi açıp kapamaya, dolabımı boşaltıp eşyalarımı siyah çantaya doldurmaya devam etti.</p>

  <p class="block_12">Sonunda Wymark’a aktarılıyordum galiba.</p>

  <p class="block_12">Hemşire şen bir sesle, «Yalnızca binanın ön tarafına taşınıyorsun,» dedi. «Orayı seveceksin. Daha çok güneş alır.»</p>

  <p class="block_12">Hole çıktığımızda Bayan Norris’in de taşındığını gördüm. Benimki gibi genç ve neşeli bir hemşire Bayan Norris’in odasının kapısında durmuş, onun cılız sincap kürkünden yakası olan mor bir paltoyu giymesine yardım ediyordu.</p>

  <p class="block_12">Uğraşı tedavisi, yürüyüşler ve badminton maçlarıyla oyalanmayı ve hatta benim zevk aldığım, Bayan Norris’inse hiç gitmediği haftalık filmleri feda ederek onun yatağının yanıbaşında saatlerce nöbet tutuyor, dudaklarının solgun ve suskun yuvarlağını seyrederek düşünceye dalıyordum.</p>

  <p class="block_12">Ağzını açıp konuşsa ve ben koşarak hole çıkıp hemşirelere haber versem ne heyecan verici bir şey olurdu bu! Bayan Norris’i yüreklendirdiğim için beni överler ve belki de kentte alışveriş yapma ve sinemaya gitme ayrıcalığı tanırlardı. O zaman kurtulmam da kesinleşirdi.</p>

  <p class="block_12">Ama saatler süren bu nöbetler boyunca Bayan Norris tek sözcük söylememişti.</p>

  <p class="block_12">«Nereye taşınıyorsunuz?» diye sordum ona. Hemşire Bayan Norris’in dirseğine dokundu ve Bayan Norris tekerlekli bir bebek gibi sarsılarak harekete geçti.</p>

  <p class="block_12">Hemşire bana alçak sesle, «Wymark’a gidiyor,» dedi. «Korkarım Bayan Norris senin gibi ilerlemiyor.»</p>

  <p class="block_12">Bayan Norris’in ön kapının eşiğindeki görünmez çiti aşmak için ayaklarını birer birer yukarı kaldırışını izledim.</p>

  <p class="block_12">Hemşire beni yeşil golf alanlarına bakan ön kanattaki güneşli bir odaya yerleştirirken, «Sana bir sürprizim var,» dedi. «Tanıdığın biri bugün buraya geldi.»</p>

  <p class="block_12">«Tanıdığım biri mi?»</p>

  <p class="block_12">Hemşire güldü. «Bana öyle bakma. Polis değil gelen.» Sonra benim bir şey söylemediğimi görünce, «Eski bir arkadaşın olduğunu söylüyor,» diye ekledi. «Yandaki odada kalıyor. Neden onu görmeye gitmiyorsun?»</p>

  <p class="block_12">Hemşirenin şaka ettiğini ve eğer yandaki kapıya vurursam hiçbir yanıt gelmeyeceğini düşündüm. Ve eğer içeriye girersem, sincap yakalı mor paltosuyla ve bedeninin suskun vazosunda bir gül koncası gibi duran ağzıyla yatağının üzerinde uzanmış yatan Bayan Norris’i bulacaktım.</p>

  <p class="block_12">Yine de dışarı çıkıp bitişik kapıya vurdum.</p>

  <p class="block_12">Neşeli bir ses, «Girin!» diye seslendi.</p>

  <p class="block_12">Kapıyı aralayıp içeriye bir göz attım. Pencerenin yanında, binici pantalonu giymiş at gibi iriyarı bir kız oturuyordu. Geniş bir gülümsemeyle bana çevirdi bakışlarını.</p>

  <p class="block_12">«Esther!» Soluk soluğa bir hali vardı. Sanki uzun, çok uzun bir yol boyunca koşmuş ve henüz durmuştu. «Seni gördüğüme öyle sevindim ki. Burada olduğunu söylemişlerdi bana.»</p>

  <p class="block_12">«Joan?» dedim duraksayarak, sonra «Joan!» dedim şaşkınlıkla ve gözlerime inanamayarak.</p>

  <p class="block_12">Joan yanılgıya meydan vermeyen, kocaman, pırıltılı dişlerini göstererek güldü.</p>

  <p class="block_12">«Gerçekten benim. Şaşıracağını biliyordum.»</p>

  <p class="block_13" id="calibre_pb_17"> </p>
</body>
</html>
