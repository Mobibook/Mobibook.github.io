<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>SIRÇA FANUS</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block_14">9</h1>

  <p class="block_12">Hilda kedi gibi gerinerek esnedi, başını konferans masasının üzerinde duran kollarına gömüp yeniden uykuya daldı. Safra yeşili bir tutam hasır, alnının üzerine tropikal bir kuş gibi tünemişti.</p>

  <p class="block_12">Safra yeşili. Sonbaharda moda olacaktı bu renk. Ancak Hilda her zamanki gibi modanın altı ay önünde gidiyordu. Siyahla safra yeşili, beyazla safra yeşili, nü yeşiliyle, yani birinci dereceden kuzeniyle safra yeşili.</p>

  <p class="block_12">Beynimin içinde yaldızlı ve bomboş moda sloganlarının aptalca kabarcıkları yükseliyordu. Yüzeye geldiklerinde kof bir patlamayla yitip gidiyorlardı.</p>

  <p class="block_3"> </p>

  <p class="block_16">Öleceklerine öyle seviniyorum ki.</p>

  <p class="block_3"> </p>

  <p class="block_12">Otel kafeteryasına inişimi Hilda’nınkiyle aynı ana rastlatan talihimi lanetledim. Gece çok geç yatmış olduğumdan, yukarıda unutulan bir eldiveni, mendili, şemsiyeyi ya da defteri almak için odama dönmek gibi bir bahane uyduracak kadar bile işlemiyordu kafam. Bunun cezası da, Amazon’un buzlu camlı kapılarından Madison Avenue üzerindeki binamızın çilek pembesi mermer girişine kadar süren uzun, ölgün bir yürüyüştü.</p>

  <p class="block_12">Hilda yol boyu bir manken gibi yürüdü.</p>

  <p class="block_12">«Nefis bir şapka bu, sen mi yaptın?»</p>

  <p class="block_12">Neredeyse Hilda’nın bana dönüp, «Hastasın galiba,» demesini bekliyordum. Ama yalnızca kuğu gibi boynunu uzatıp kısaltmakla yetindi.</p>

  <p class="block_12">«Evet.»</p>

  <p class="block_12">Bir gece önce gördüğüm oyundaki kadın kahramanın bedenine yabancı bir ruh girmişti. Bu ruh kadının ağzından konuşurken sesi bir mağaradan geliyormuşçasına öyle derinden çıkıyordu ki, erkek mi kadın mı olduğu anlaşılmıyordu. İşte Hilda’nın sesi de tıpkı o ruhun sesine benziyordu.</p>

  <p class="block_12">Sanki her dakika varolup olmadığından emin olmak, ister gibi parlak vitrinlerdeki görüntüsünü seyrediyordu yürürken. Aramızdaki sessizlik öyle derindi ki, bunda benim de suçum olsa gerek diye düşünmüştüm.</p>

  <p class="block_12">Onun için de, «Rosenberg’lerin durumu ne korkunç değil mi?» demiştim.</p>

  <p class="block_12">Rosenberg’ler o gece geç saatte elektrikli sandalyede idam edileceklerdi.</p>

  <p class="block_12">Hilda, «Evet!» dedi ve ben sonunda bu kızın kalbinde insancıl bir tele dokunduğumu hissettim. Hilda bu Evet’i ancak ikimiz konferans salonunun mezarsı sabah kasvetinde öteki arkadaşları beklerken açıkladı.</p>

  <p class="block_12">«Böyle insanların yaşaması korkunç bir şey.»</p>

  <p class="block_12">Sonra esnedi ve uçuk portakal rengi ağzı geniş bir karanlığa açıldı. Yüzünün gerisindeki kör mağaraya büyülenmiş gibi baktım. Sonunda dudakları birleşti, kımıldadı ve ruh saklandığı yerden konuştu: «Öleceklerine öyle seviniyorum ki.»</p>

  <p class="block_3"> </p>

  <p class="block_3"> </p>

  <p class="block_12">«Haydi, bir gülücük gönder bize.»</p>

  <p class="block_12">Jay Cee’nin odasındaki pembe kadife kanepenin üzerinde elimde yapma bir gülle, yüzüm derginin fotoğrafçısına dönük olarak oturuyordum. Resmi çekilecek, on iki kişinin sonuncusuydum. Makyaj odasına gizlenmeye çalışmış, ama başaramamıştım. Betsy kapının altından ayaklarımı görüp casusluk etmişti.</p>

  <p class="block_12">Resmimin çekilmesini istemiyordum, çünkü ağlayacaktım. Neden ağlayacağımı bilmiyordum, ama birisi bana bir şey söylerse ya da çok yalandan bakarsa gözlerimden yaşların, boğazımdan hıçkırıkların boşanacağını ve bir hafta boyunca ağlayacağımı biliyordum. Gözyaşlarının içimde kabarıp çok dolu ve dengesiz bir bardağın içindeki, su gibi çalkalandığını hissedebiliyordum.</p>

  <p class="block_12">Bu fotoğraflar dergi baskıya girmeden ve bizler Tulsa, Biloxi, Teaneck ya da Coos Bay gibi gelmiş olduğumuz yerlere dönmeden önce çekilecek son posta fotoğraflardı. Ne olmak istiyorsak onu simgeleyen bir şeyle çekilecekti fotoğrafımız.</p>

  <p class="block_12">Betsy bir çiftçinin karısı olmak istediğini belirtmek için bir mısır koçanı almıştı eline. Hilda ise şapkalar yapmak istediğini göstermek için şapka yapımcılarının kullandığı saçsız ve yüzsüz bir manken başını tutuyordu. Doreen’in elinde Hindistan’da sosyal yardım işlerinde çalışmak istediğini belirtmek için dore işlemeli bir sari vardı (aslında öyle bir niyeti olmadığını söylemişti bana, yalnızca eline bir sari geçirmek istemişti).</p>

  <p class="block_12">Bana ne olmak istediğimi sorduklarında bilmediğimi söyledim.</p>

  <p class="block_12">Fotoğrafçı, «Haydi haydi, elbette biliyor sundur,» dedi.</p>

  <p class="block_12">Jay Cee, «Her şey olmak istiyor,» diye espri yaptı.</p>

  <p class="block_12">Ozan olmak istediğimi söyledim.</p>

  <p class="block_12">O zaman elimde tutabileceğim bir şey aradılar.</p>

  <p class="block_12">Jay Cee bir şiir kitabı tutmamı önerdi, ama fotoğrafçı bunun çok açık olduğunu söyleyip kabul etmedi. Şiirlerin esin kaynağım gösteren bir şey olmalıydı. Sonunda Jay Cee en yeni şapkasındaki tek uzun saplı yapma gülü çıkardı.</p>

  <p class="block_12">Fotoğrafçı kızgın beyaz ışıklarını ayarladı. «Haydi, şiir yazmanın seni ne denli mutlu ettiğini göster bize.»</p>

  <p class="block_12">Jay Cee’nin penceresindeki kauçuk bitkilerinin yaprakları ötesinde uzanan mavi gökyüzüne daldım. Birkaç bulut kümesi bir sahne salınışıyla sağdan sola doğru kayıyordu. Gözlerimi en büyük buluta dikip sanki o gözden kaybolunca ben de onunla kayıp gidebilecekmişim gibi bekledim.</p>

  <p class="block_12">Ağzımı dümdüz bir çizgi halinde tutmanın çok önemli olduğunu hissediyordum.</p>

  <p class="block_12">«Gülümse biraz.»</p>

  <p class="block_12">Sonunda ağzım boyun eğerek bir vantriloğun kuklasının ağzı gibi garip bir şekilde kıvrılmaya başladı.</p>

  <p class="block_12">Fotoğrafçı ansızın bir şeyler sezinleyerek, «Hey,» diye karşı çıktı. «Ağlayacak gibisin.»</p>

  <p class="block_12">Kendimi tutamadım.</p>

  <p class="block_12">Yüzümü Jay Cee’nin kanepesinin pembe kadifesine gömdüm ve bütün sabah boyunca içimde sinsi sinsi dolanıp duran tuzlu gözyaşlarıyla zavallı hıçkırıklar odaya boşandıkça müthiş bir rahatlık duydum.</p>

  <p class="block_12">Başımı kaldırdığımda fotoğrafçı ortadan kaybolmuştu. Jay Cee de gitmişti. Korkunç bir hayvanın üzerinden atılmış bir deri gibi pörsük ve terkedilmiş hissediyordum kendimi. Hayvandan kurtulmuş olmak ferahlatmıştı beni, ama ruhumu ve pençelerini geçirebildiği her şeyi de alıp götürmüşe benziyordu.</p>

  <p class="block_12">El çantamda içinde rimel, rimel fırçası, göz fan, üç ruj ve kenarında aynası olan yaldızlı kutuyu aradım. Aynadan kaçamak gözlerle bana bakan yüz, uzun bir dayaktan sonra bir tutukevi hücresinin parmaklıklarından bakıyor gibiydi. Şişmiş, berelenmiş ve renkleri birbirine karışmıştı. Suya, sabuna ve Hıristiyan hoşgörüsüne muhtaç bir yüzdü.</p>

  <p class="block_12">Gönülsüzce boyanmaya başladım.</p>

  <p class="block_12">Makul bir aradan sonra Jay Cee bir kucak dolusu öykü taslağıyla rüzgâr gibi girdi içeri.</p>

  <p class="block_12">«Bunlar seni eğlendirir,» dedi. «İyi okumalar.»</p>

  <p class="block_12">Her sabah öykü editörünün odasındaki tozdan grileşmiş yığınlar kar beyazı yeni yazılarla çığ gibi kabarırdı. Amerika’nın her köşesinde, çalışma odalarında, tavan aralarında, sınıflarda, insanlar gizlice yazıyor olmalıydı. Sözgelimi her dakika bir kişi bir yazı bitiriyor olsa, beş dakika içinde öykü editörünün masasının üzerine beş öykü yığdıveriyordu. Bir saatte birbirlerini masadan yere itip duran altmış öykü birikiyordu. Ve bir yılda...</p>

  <p class="block_12">Havada, sağ üst köşesinde daktiloyla Esther Greenwood yazılı hayalî bir kâğıdın uçtuğunu görüp gülümsedim. Dergide geçirdiğim bir aydan sonra yaz okulunda verilen bir dersi izlemek için başvurmuştum. Bu ders ünlü bir yazar tarafından veriliyordu. Ve yazar, gönderdiğiniz bir öykü taslağını okuduktan sonra sizi sınıfına kabul edip etmeyeceğini bildiriyordu.</p>

  <p class="block_12">Kuşkusuz çok az kişi olacaktı sınıfta. Ben de öykümü uzun bir süre önce göndermiş ve henüz yazardan bir yanıt almamıştım. Ama döndüğümde kabul mektubunu evdeki posta masasının üzerinde bulacağımdan kuşkum yoktu.</p>

  <p class="block_12">Bu derste yazacağım öykülerden birkaçını takma bir adla dergiye gönderip Jay Cee’yi şaşırtmaya karar verdim. Bir gün Öykü Editörü, Jay Cee’nin odasına gelip öyküleri masasının üzerine bırakacak ve, «Burada her günkülerden bir gömlek üstün bir şeyler var,» diyecekti. Jay Cee de bu görüşü paylaşıp öyküleri kabul edecek ve öykülerin yazarını yemeğe çağıracaktı. O zaman beni bulacaktı karşısında.</p>

  <p class="block_3"> </p>

  <p class="block_3"> </p>

  <p class="block_12">Doreen. «Gerçekten,» dedi, «bu seferki farklı olacak.»</p>

  <p class="block_12">«Anlat bakalım nasılmış,» dedim soğukça.</p>

  <p class="block_12">«Perulu,» dedi.</p>

  <p class="block_12">«Bodur olurlar.» dedim. «Aztekler gibi de çirkindirler.»</p>

  <p class="block_12">«Hayır, hayır, hayır şekerim, tanıştım onunla.»</p>

  <p class="block_12">Benim yatağımın üzerinde, kirli keten elbiseler, kaçık naylon çoraplar ve grileşmiş iç çamaşırlarından oluşan darmadağınık bir yığının ortasında oturuyorduk. Ve on dakikadır Doreen beni Lenny’nin tanıdığı birinin bir arkadaşıyla bir kulübün düzenlediği dansa gitmem için kandırmaya çalışıyordu. Lenny’nin tanıdığı birinin arkadaşı, doğrudan doğruya Lenny’nin arkadaşı olan birinden çok farklıdır diyordu üsteleyerek. Ama ben ertesi sabah sekiz treniyle eve döneceğim için artık valizlerimi toparlamaya girişmem gerektiğini hissediyordum.</p>

  <p class="block_12">Bir de, bütün gece New York sokaklarında tek başıma dolaşırsam, kentin görkemli büyüsü sonunda biraz olsun üzerime bulaşabilecekmiş gibi belirsiz bir fikir vardı kafamda.</p>

  <p class="block_12">Ama vazgeçtim.</p>

  <p class="block_12">Bu son günlerde herhangi bir şey yapmaya karar vermek giderek daha güç gelmeye başlamışta bana. Ve güç bela bir şey yapmaya, sözgelimi valizlerimi toplamaya karar verdiğim zaman da bütün yaptığım, dolaplardan ve çekmecelerden kirlenmiş, pahalı giysilerimi çıkarıp sürükleyerek sandalyelerin, yatağın ve döşemenin üzerine yaymak ve oturup şaşkın şaşkın onları seyretmekten ibaretti. Sanki onların da kendilerine özgü, inatçı birer kişiliği vardı da yıkanıp katlanmayı ve istif edilmeyi reddediyorlardı.</p>

  <p class="block_12">Doreen’e, «Asıl sorun bu elbiseler,» dedim. «Buraya döndüğümde bu elbiseleri karşımda görmeye dayanamam.»</p>

  <p class="block_12">«Bundan kolay ne var?»</p>

  <p class="block_12">Ve Doreen o şaşmaz inceliğiyle kombinezonları, naylon çorapları, Primrose Corset Company’nin armağanı olan, o giymeye hiç cesaret edemediğim, çelik tellerle dolu şık, askısız sutyeni, ve son olarak da tuhaf kesimli kırk dolarlık elbiselerden oluşan hazin demeti birer birer toplamaya başladı.</p>

  <p class="block_12">«Hey, onu kaldırma. Onu giyeceğim.»</p>

  <p class="block_12">Doreen çıkınından siyah bir parçayı çıkarıp kucağıma bıraktı. Sonra ötekileri bir kartopu gibi yumuşak bir tomar haline sokup yatağın altına tıkıştırdı.</p>

  <p class="block_12">Doreen altın tokmaklı yeşil kapıya vurdu.</p>

  <p class="block_12">İçeriden yarıda kesilen bir erkek kahkahası ve itişmeler duyuldu. Sonra, kısa kesilmiş sarı saçlı, uzun boylu, ceketsiz bir genç kapıyı birkaç santim aralayıp dışarıya bir göz attı.</p>

  <p class="block_12">Doreen’i görür görmez, «Bebeğim!» diye gürledi:</p>

  <p class="block_12">Doreen onun kollarında kayboldu. Lenny’nin tanıdığı bu olsa gerek diye düşündüm.</p>

  <p class="block_12">Ben siyah kılıfımın içinde, biyeli siyah şalımla, her zamankinden daha sarı benizli ve daha az umutlu, sessizce kapı aralığında duruyordum. Doreen’in sarışın genç tarafından odaya buyur edilip yine uzun boylu, ama esmer ve biraz daha uzun saçlı bir erkeğe götürülüşünü izlerken, «Ben bir gözlemciyim», diyordum kendi kendime. Bu erkek bembeyaz bir takım, uçuk mavi bir gömlek giymiş ve parlak bir iğneyle tutturulmuş sarı saten bir boyunbağı takmışta.</p>

  <p class="block_12">Gözlerimi bu iğneden ayıramıyordum.</p>

  <p class="block_12">İçinden büyük beyaz bir ışık fışkırıyor ve neredeyse odayı aydınlatıyordu. Sonra ışık kendi içine çekiliyor ve altın bir yüzey üzerinde bir çiy tanesi bırakıyordu.</p>

  <p class="block_12">Bir adım attım.</p>

  <p class="block_12">Birisi, «Bu bir elmas,» dedi ve bir sürü insan kahkahayı bastı.</p>

  <p class="block_12">Tırnağımla taşın camsı yüzeyine hafifçe vurdum. «Bu onun ilk elması.»</p>

  <p class="block_12">«Ona versene Marco.»</p>

  <p class="block_12">Marco başını eğdi ve iğneyi avucuma koydu.</p>

  <p class="block_12">Taş göksel bir buz parçası gibi ışıkla dans ediyor ve göz kamaştırıyordu. Onu çarçabuk kehribar taklidi boncuktan yapılma gece çantamın içine kaydırıp çevreme bakındım. Yüzler tabak gibi bomboştu ve kimse soluk almıyor gibiydi.</p>

  <p class="block_12">Sert, kuru bir el kolumu kavradı, «Neyse ki bu akşam hanımefendiye ben eşlik ediyorum. Belki,» Marco’nun gözlerindeki kıvılcım söndü ve gözleri kararıverdi, «küçük bir hizmette bulunup...» Birisi güldü.</p>

  <p class="block_12">«... elması yeniden kazanırım.»</p>

  <p class="block_12">Kolumu çevreleyen parmaklarını daralttı.</p>

  <p class="block_12">«Ay!»</p>

  <p class="block_12">Marco elini çekti. Koluma baktım. Bir başparmağın mor izi çarptı gözüme. Marco beni izliyordu. Sonra kolumun iç tarafını göstererek.</p>

  <p class="block_12">«Oraya bak,» dedi.</p>

  <p class="block_12">Baktım ve dört tane birbirinin eşi, hafif iz gördüm.</p>

  <p class="block_12">«Görüyorsun ki hiç şakam yok.»</p>

  <p class="block_12">Marco’nun bir görünüp bir kaybolan, küçük gülümsemesi, Bronx Hayvanat Bahçesinde kızdırdığım bir yılanı anımsatıyordu bana. Parmağımla kafesin kalın camına vurduğum zaman yılan zemberekli çenelerini açmış ve gülümser gibi olmuştu. Sonra, ben oradan çekip gidene kadar o görünmez panoyu dövüp durmuştu.</p>

  <p class="block_12">Daha önce bir kadın düşmanı tanımamıştım hiç.</p>

  <p class="block_12">Marco’nun bir kadın düşmanı olduğunu anlamak güç değildi, çünkü o gece salonda bulunan bütün o mankenlerin ve TV yıldızcıklarının yüzüne bile bakmayıp yalnızca benimle ilgilendi. İncelikten, hatta meraktan bile değildi bu. Bir deste birbirinden farksız oyun kâğıdı içinde onun şansına düşmüş bir karttım yalnızca.</p>

  <p class="block_3"> </p>

  <p class="block_12">Kulüp orkestrasından bir adam mikrofona çıkıp elindeki tohum çıngıraklarını sallamaya başladı. Güney Amerika müziği demekti bu.</p>

  <p class="block_12">Marco elime uzandı, ama ben dördüncü içkime sıkıca sarılıp yerimden kımıldamadım. Rom ve misket limonu suyundan yapılan bu içkiyi daha önce hiç içmemiştim. Şimdi içmemin nedeni de Marco’nun benim için onu ısmarlamış olmasıydı. Ne içmek istediğimi bana sormadığı için öyle minnettar kalmıştım ki hiçbir şey söylemeden kadehleri birbiri ardına yuvarlıyordum.</p>

  <p class="block_12">Marco bana baktı.</p>

  <p class="block_12">«Hayır,» dedim.</p>

  <p class="block_12">«Ne demek hayır?»</p>

  <p class="block_12">«Bu tür müzikle dans edemem.»</p>

  <p class="block_12">«Budalalık etme.»</p>

  <p class="block_12">«Ben burada oturup içkimi bitirmek istiyorum.»</p>

  <p class="block_12">Marco gergin bir gülümsemeyle bana doğru eğildi ve bir hamlede içkim kanatlanıp bir salon palmiyesinin dibine boşaldı. Sonra elimi öyle bir kavradı ki onun peşinden piste gitmekle kolumun koparılması arasında bir seçim yapmak zorunda kaldım.</p>

  <p class="block_12">«Bu bir tango.» Marco beni dans edenlerin arasına çıkardı. «Tangoya bayılırım.»</p>

  <p class="block_12">«Ben dans edemem ki.»</p>

  <p class="block_12">«Senin dans etmene gerek yok. Ben dans edeceğim.»</p>

  <p class="block_12">Marco’nun kolu belimi kavradı ve beni anî bir hareketle göz kamaştırıcı beyaz giysisine doğru çekti. Sonra, «Farzet ki boğuluyorsun,» dedi.</p>

  <p class="block_12">Gözlerimi kapadım ve müzik fırtınalı bir sağanak gibi patladı üzerimde. Marco’nun bacağı benim bacağıma doğru, benim bacağım geriye doğru kaydı. Bütün bedenim ona çivilenmiş gibiydi. Kendi irademin ve bilgimin dışında, onunla birlikte, onun gibi hareket ediyordum. Bir süre sonra, «Dans etmek için iki kişiye gerek yok, yalnızca birinin dans etmesi yeterli,» diye düşündüm ve rüzgârda savrulup bükülen bir ağaç gibi bıraktım kendimi.</p>

  <p class="block_12">«Ben sana demedim mi?» Marco’nun soluğu kulağımı yakıyordu. «Pekâlâ da iyi dans ediyorsun.»</p>

  <p class="block_12">Kadın düşmanlarının kadınları nasıl aptal yerine koyabildiklerini anlamaya başlamıştım. Kadın düşmanları tanrı gibiydiler: İncitilemez ve tepeden tırnağa güçlü. Yeryüzüne iniyor ve sonra gözden kayboluveriyorlardı. Ele geçirmek olanaksızdı onları.</p>

  <p class="block_12">Güney Amerika müziğinden sonra bir ara verildi.</p>

  <p class="block_12">Marco beni çift kanatlı camlı kapılardan geçirip bahçeye çıkardı. Balo salonunun penceresinden ışıklar ve sesler dökülüyordu, ama birkaç metre ötede gecenin karanlığı bir barikat gibi yükseliyor ve geçit vermiyordu onlara. Yıldızların sonsuzlukta eriyen pırıltısında ağaçlar ve çiçekler serin kokularını salıyorlardı. Aysız bir geceydi.</p>

  <p class="block_12">Çalılıklar arkamızda kapanıyordu. Terkedilmiş bir golf sahası tepelikli arazide birkaç ağaç kümesine doğru uzanıp gidiyordu. Bu manzara tanıdık bir hüzünle dolduruyordu içimi - kulüp ve dans ve tek bir ağustos-böceğinin öttüğü çayırlık.</p>

  <p class="block_12">Tam nerede olduğumuzu bilmiyordum, ama New York’un zengin banliyölerinden birindeydik.</p>

  <p class="block_12">Marco ince bir puro ve kurşun biçiminde gümüş bir çakmak çıkardı. Puroyu dudaklarının arasına yerleştirip küçük’ alevin üzerine eğildi. Yüzü ışık ve gölgelerin abartılı oyununda bir mültecinin yüzü gibi yabancı ve acılıydı.</p>

  <p class="block_12">Onu izledim.</p>

  <p class="block_12">Sonra, «Kime âşıksın?» diye sordum. Bir dakika boyunca Marco hiçbir şey söylemedi. Yalnızca ağzını açıp mavi, buharlı bir halka koyverdi. «Mükemmel!» diye güldü.</p>

  <p class="block_12">Halka karanlıkta genişleyip bir hayalet solukluğunda bulanıp gitti.</p>

  <p class="block_12">Sonra, «Kuzinime âşığım,» dedi.</p>

  <p class="block_12">Hiç şaşırmamıştım.</p>

  <p class="block_12">«Neden onunla evlenmiyorsun?»</p>

  <p class="block_12">«Olanaksız bu.»</p>

  <p class="block_12">«Neden?»</p>

  <p class="block_12">Marco omuzlarını silkti. «Birinci dereceden kuzinim o. Rahibe olacak.»</p>

  <p class="block_12">«Güzel mi?»</p>

  <p class="block_12">«Kimse eline su dökemez.»</p>

  <p class="block_12">«Onu sevdiğini biliyor mu?»</p>

  <p class="block_12">«Elbette.»</p>

  <p class="block_12">Durakladım. Engel gerçek dışı geliyordu bana. «Onu seviyorsan,» dedim, «bir gün başka birini de seversin.»</p>

  <p class="block_12">Marco purosunu yere fırlatıp ayağıyla ezdi.</p>

  <p class="block_12">Toprak süzülerek yükselip yumuşak bir darbeyle çarptı bana. Parmaklarımın arasından çamur fışkırıyordu. Marco ben yarım yamalak doğruluncaya kadar bekledi. Sonra ellerini omuzlarıma dayayıp beni yeniden yere fırlattı.</p>

  <p class="block_12">«Elbisem...»</p>

  <p class="block_12">«Elbisen ha!» Çamur kürek kemiklerimin biçimini aldı. «Elbisen!» Marco’nun yüzü belli belirsiz yüzümün üzerine eğildi. Birkaç tükürük damlası dudaklarıma çarptı. «Elbisen de siyah, çamur da siyah.»</p>

  <p class="block_12">Sonra beni ezip tüm bedeniyle çamura girecekmiş gibi abandı üstüme.</p>

  <p class="block_12">«Oluyor,» diye düşündüm. «Oluyor. Eğer yalnızca burada yatıp hiçbir şey yapmazsam, olacak.»</p>

  <p class="block_12">Marco omzumdaki askıya dişlerini geçirip elbisemi belime kadar yırttı. Çıplak tenin pırıltısı iki kanlı bıçaklı düşmanı ayıran soluk bir tül gibi göründü gözüme.</p>

  <p class="block_12">«Sürtük!»</p>

  <p class="block_12">Sözcükler kulağımın yanından ıslık gibi geçiyordu. «Sürtük!»</p>

  <p class="block_12">Tozlar yatıştı ve savaşı olanca çıplaklığıyla gördüm.</p>

  <p class="block_12">Kıvranmaya ve ısırmaya başladım. Marco bütün ağırlığıyla üstüme abanmıştı. «Sürtük!»</p>

  <p class="block_12">Ayakkabımın sivri topuğunu bacağına sapladım.</p>

  <p class="block_12">Birden döndü, elleriyle acıyan yeri yoklamaya çabalıyordu.</p>

  <p class="block_12">Sonra yumruğumu sıkıp hızla burnuna vurdum. Bir savaş gemisinin çelik zırhına çarpar gibi olmuştum. Marco doğruldu. Ağlamaya başladım.</p>

  <p class="block_12">Marco beyaz bir mendil çıkarıp hafifçe burnunu sildi. Mürekkep gibi bir siyahlık soluk renkli bezin üzerine yayıldı.</p>

  <p class="block_12">Tuzlu yumruğumu emdim.</p>

  <p class="block_12">«Doreen’i istiyorum.»</p>

  <p class="block_12">Marco’nun gözleri golf alanının ötesine daldı. «Doreen’i istiyorum. Eve gitmek istiyorum.»</p>

  <p class="block_12">«Sürtük, hepsi sürtük.» Marco kendi kendine konuşuyor gibiydi. «Evet ya da hayır, hepsi aynı.»</p>

  <p class="block_12">Omzunu dürttüm. «Doreen nerede?»</p>

  <p class="block_12">Marco öfkeyle homurdandı. «Park yerine git. Bütün otomobillerin arka koltuklarına bak.» Sonra hızla döndü. «Elmasım.»</p>

  <p class="block_12">Ayağa kalkıp karanlıkta şalımı buldum. Yürümeye başladım. Marco ayağa fırlayıp yolumu kesti. Sonra parmağını kanlı burnuna sürüp yanaklarıma iki kanlı çizgi çekti. «Elmasımı bu kanla kazandım. Onu bana ver.»</p>

  <p class="block_12">«Nerede olduğunu bilmiyorum.»</p>

  <p class="block_12">Oysa elmasın gece çantamda olduğunu ve Marco beni yere yıktığı zaman çantamın bir gece kuşu gibi bizi saran karanlığa doğru uçtuğunu çok iyi biliyordum. Onu uzaklaştırmayı ve tek başıma geri dönüp çantamı aramayı tasarladım.</p>

  <p class="block_12">O büyüklükte bir elmasla neler alınabileceği hakkında hiçbir fikrim yoktu, ama ne olursa olsun kuşkusuz pek çok şey alınabilirdi.</p>

  <p class="block_12">Marco iki eliyle birden omuzlarımı yakaladı.</p>

  <p class="block_12">Sözcüklerin üzerine basa basa, «Söyle,» dedi.</p>

  <p class="block_12">«Söyle, yoksa boynunu kırarım.»</p>

  <p class="block_12">Birden hiç umursamadığımı hissettim.</p>

  <p class="block_12">«Kehribar taklidi boncuktan gece çantamın içinde,» dedim. «Çamurların arasında bir yerde.»</p>

  <p class="block_12">Marco’yu karanlığın içinde ellerinin ve dizlerinin üzerinde sürünerek, elmasının pırıltısını öfkeli gözlerinden gizleyen daha küçük bir karanlığı ararken bıraktım.</p>

  <p class="block_12">Doreen balo salonunda da, park yerinde de yoktu.</p>

  <p class="block_12">Elbiseme ve ayakkabılarıma yapışmış çimenleri gözlerden gizlemek için gölgelerin dibine sokularak yürüdüm. Siyah şalımla da omuzlarımı ve çıplak göğüslerimi örtmüştüm.</p>

  <p class="block_12">Neyse ki dans bitmek üzereydi ve davetliler gruplar halinde ayrılıp park yerindeki arabalara doğru geliyorlardı. Arabalara birer birer sorarak sonunda içinde yer olan ve beni Manhattan’ın ortasına bırakabilecek birini bulabildim.</p>

  <p class="block_12">Geceyle gündoğumu arasındaki o belirsiz saatte Amazon’un çatısı ıpıssızdı.</p>

  <p class="block_12">Mısır çiçekli sabahlığımla bir hırsız kadar sessiz, korkuluğun kenarına doğru emekledim. Korkuluk hemen hemen omuzlarıma kadar yükseliyordu. Duvara yaslanmış bir deste açılır kapanır sandalyeden birini sürükleyerek getirdim. Sandalyeyi açarak oturacak yerine tırmandım.</p>

  <p class="block_12">Sert bir esinti saçlarımı başımdan havalandırıyordu. Ayaklarımın dibinde kent, sanki bir cenaze için karartılmış yapılarıyla, ışıklarını uykuya daldırmıştı.</p>

  <p class="block_12">Bu benim son gecemdi.</p>

  <p class="block_12">Taşıdığım çıkını yakalayıp bir yanından sarkan soluk ucu çektim. Giyile giyile esnekliğini yitirmiş askısız bir kombinezon yığıldı avucuma. Bir barış bayrağı gibi salladım onu, bir kez, bir kez daha... Sonra rüzgâra bıraktım.</p>

  <p class="block_12">Beyaz bir kar tanesi gecenin içine doğru sürüklenip yavaşça alçalmaya başladı. Kimbilir hangi sokak ya da damda son bulacaktı uçuşu. Yeniden çıkma el attım.</p>

  <p class="block_12">Rüzgâr çabaladı ama başaramadı ve yarasamsı bir gölge karşıdaki çatı katının dam bahçesine doğru indi.</p>

  <p class="block_12">Gardrobumdaki tüm giysileri birer birer gece rüzgârına verdim. Ve gri parçalar, bir sevgilinin külleri gibi çırpma çırpına oraya buraya, New York’un karanlık yüreğinde kesin olarak hiçbir zaman bilemeyeceğim yerlere doğru sürüklenip gittiler.</p>

  <p class="block_13" id="calibre_pb_11"> </p>
</body>
</html>
