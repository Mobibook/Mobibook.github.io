<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>SIRÇA FANUS</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block_14">20</h1>

  <p class="block_12">Hastanenin arazisi yeni yağmış karla örtülüydü. Bu bir Noel serpintisi değil, ocak ayının adam boyu karıydı. Okulları, iş yerlerini, kiliseleri kapattırıp bugün boyunca ya da daha uzun süreyle not ve randevu defterlerinin, masa takvimlerinin yerinde bomboş, tertemiz bir sayfa bırakan türden bir kar.</p>

  <p class="block_12">Bir hafta sonra, yönetim kuruluyla görüşmemi yüzümün akıyla atlatırsam, Philomena Guinea’nın o kocaman, siyah arabası beni batıya götürüp okulumun dövme demir kapısına bırakacaktı.</p>

  <p class="block_12">Tam kış ortası!</p>

  <p class="block_12">Massachusetts bir mermer suskunluğuna dalmış olacaktı. Karlar altındaki Grandma Moses köylerini, kurumuş su kamışlarının takırdadığı bataklık araziyi, kurbağalarla dere iskorpitlerinin buzlar içinde hayale daldıkları gölcükleri ve ürperen koruları canlandırdım gözümde.</p>

  <p class="block_12">Ama bu aldatıcı temizlik ve düzlükteki görünümün altındaki topografya hep aynıydı. Ve ben San Francisco, Avrupa ya da Merih yerine, dereleri, tepeleri ve ağaçlarıyla o eski manzarayı öğrenecektim yine. Alta aylık bir aradan sonra o kadar şiddetle bıraktığım yerden yeniden başlamak bir bakıma ne kadar da basit görünüyordu.</p>

  <p class="block_12">Kuşkusuz herkes bilecekti olup biteni.</p>

  <p class="block_12">Doktor Nolan birçok kimsenin bana temkinli yaklaşacağını, hatta uyarıcı çan taşıyan bir cüzzamlı gibi benden kaçacağını açık açık söylemişti. Annemin yüzü, yirminci yaş günümden sonraki ilk ve son ziyaretindeki solgun ve sitemli haliyle geçti aklımdan. Akıl hastanesinde bir kız evlat! Ona bunu yapmıştım işte. Ama yine de beni bağışlamaya karar verdiği besbelliydi.</p>

  <p class="block_12">O tatlı, mazlum gülümsemesiyle, «Bıraktığımız yerden başlayacağız Esther,» demişti. «Bütün bu olanlara kötü bir düş gözüyle bakacağız.»</p>

  <p class="block_12">Kötü bir düş.</p>

  <p class="block_12">Sırça fanusun içinde ölü bir bebek gibi tıkanıp kalan insan için dünyanın kendisi kötü bir düştür. Kötü bir düş. Her şeyi anımsıyordum.</p>

  <p class="block_12">Kadavraları, Doreen’i, incir ağacının öyküsünü, Marco’nun elmasını, Common’daki denizciyi, Doktor Gordon’un şaşı hemşiresini, kırık termometreleri, iki tür fasulyesiyle o zenci görevliyi, ensülin yüzünden aldığım on kiloyu ve gökle deniz arasında gri bir kafatası gibi kabaran kayayı anımsıyordum.</p>

  <p class="block_12">Belki de unutkanlık, kar gibi onları örtüp susturmalıydı.</p>

  <p class="block_12">Ama onlar benim bir parçamdı artık. Yerel görünümümü oluşturuyordu hepsi.</p>

  <p class="block_3"> </p>

  <p class="block_3"> </p>

  <p class="block_12">«Bir bay seni görmek istiyor.»</p>

  <p class="block_12">Kar beyazı kepli, güleryüzlü hemşire başım kapıdan içeri uzattı. Bir an kafam karışıverdi ve kendimi okulda sandım. Sanki çorak avluya bakan eski odamın aşınmış sandalyeleriyle masasının yerini, bembeyaz ağaçlara, tepelere bakan bu odadaki tertemiz, beyaz mobilyalar almıştı. Ve yurdun telefonunda, nöbetteki kız, «Bir bay seni görmek istiyor,» demişti.</p>

  <p class="block_12">Belsize’da yaşayan bizleri, yakında döneceğim okuldaki briç oynayan, dedikodu yapan, ders çalışan kızlardan o kadar farklı kılan neydi acaba? O kızlar da bir tür sırça fanus altında yaşamıyor muydu?</p>

  <p class="block_12">«Girin,» dedim ve Buddy Willard elinde hâki kasketiyle odaya girdi.</p>

  <p class="block_12">«Vay, Buddy,» dedim.</p>

  <p class="block_12">«Vay, Esther,»</p>

  <p class="block_12">Öylece durup birbirimize baktık. Bir duygu kıpırtısı bekledim, en hafifinden bir alevleniş. Hiçbir şey olmadı. O kocaman, dost sıkıntı dışında hiçbir şey. Buddy’nin hâki ceketli silueti, bana bir yıl önce kayak pistinin dibinde Buddy’nin arkasında duran kahverengi direkler kadar önemsiz ve benden kopuk göründü.</p>

  <p class="block_12">Sonunda, «Buraya nasıl geldin?» diye sordum.</p>

  <p class="block_12">«Annemin arabasıyla.»</p>

  <p class="block_12">«Bu karda mı?»</p>

  <p class="block_12">«Şey,» Buddy sırıttı, «dışarıda bir kar yığınına saplandım. Tepe çok dik geldi bana. Bir kürek ödünç alabileceğim bir yer var mı?»</p>

  <p class="block_12">«Bahçıvanların birinden bir kürek alabiliriz.»</p>

  <p class="block_12">«Güzel.» Buddy gitmek üzere arkasını döndü.</p>

  <p class="block_12">«Bekle, ben de gelip sana yardım edeyim.»</p>

  <p class="block_12">Buddy o zaman dönüp bana baktı ve gözlerinde tuhaf bir pırıltı gördüm - bir zamanlar beni ziyarete gelen Hıristiyan Bilimcisinin, eski İngilizce öğretmenimin ve Protestan rahibin gözlerinde görmüş olduğum merak ve sakınma karışımının aynısıydı bu.</p>

  <p class="block_12">«Oh Buddy,» diye güldüm. «İyiyim ben.»</p>

  <p class="block_12">Buddy telaşla, «Oh, biliyorum, biliyorum Esther,» dedi.</p>

  <p class="block_12">«Saplanan arabalarla uğraşmaması gereken ben değil, sensin Buddy.»</p>

  <p class="block_12">Gerçekten de Buddy işin çoğunu benim yapmama ses çıkarmadı.</p>

  <p class="block_12">Araba hastaneye çıkarken tepenin camlaşmış buzunda patinaj yapmış ve geri geri gidip bir tekerleği yoldan çıkarak derin bir kar yığınına saplanmıştı.</p>

  <p class="block_12">Bulutların gri kefeninden sıyrılan güneş, el değmemiş yamaçlarda bir yaz görkemiyle parlıyordu. İşimin ortasında duraklayıp bu bozulmamış güzelliği seyrederken, ağaçları ve çayırları, bele kadar yükselen sel suları altında görmenin bana verdiği derin coşkuyu duydum. Sanki dünyanın her zamanki düzeni hafifçe kayıp yeni bir evreye girmişti.</p>

  <p class="block_12">Arabanın kara saplanmış olmasına şükrediyordum. Buddy’nin bana soracağım bildiğim ve sonunda da Belsize’daki ikindi çayında alçak çekingen bir sesle sorduğu soruyu geciktiriyordu bu. Dee Dee çay fincanının kenarından kıskanç bir kedi gibi gözetliyordu bizi. Joan’ un ölümünden sonra Dee Dee bir süre Wymark’a taşınmış, ama şimdi yine aramıza dönmüştü.</p>

  <p class="block_12">«Şeyi merak ediyordum...» Buddy fincanını sakar bir çatırtıyla tabağına koydu.</p>

  <p class="block_12">«Neyi merak ediyordun?»</p>

  <p class="block_12">«Şeyi merak ediyordum... Yani, belki sen bir şeyler söyleyebilirsin bana.» Buddy’ylfc gözgöze geldik ve ilk kez onun ne kadar değişmiş olduğunu gördüm. Bir fotoğrafçının flaşı gibi kolaylıkla ve sık sık parlayan o eski, kendinden emin gülümsemesi gitmiş, yerine ciddi, hatta kararsız bir anlatım gelmişti - çoğunlukla istediğini elde edemeyen bir erkeğin yüzüydü bu.</p>

  <p class="block_12">«Söyleyebileceğim bir şey varsa söylerim Buddy.»</p>

  <p class="block_12">«Sence bende kadınları çıldırtan bir şey mi var?»</p>

  <p class="block_12">Kendimi tutamayıp kahkahalarla gülmeye başladım - belki Buddy’nin yüzündeki ciddiyet ve «çıldırtmak» sözcüğünün bu tür bir tümcedeki olağan anlamıydı beni güldüren.</p>

  <p class="block_12">Buddy, «Demek istiyorum ki,» diye devam etti, «Joan’la çıktım, sonra da seninle. Ve önce sen... sonra da Joan...»</p>

  <p class="block_12">Bir kek kırıntısını parmağımla ıslak, kahverengi bir çay damlasına ittim.</p>

  <p class="block_12">Doktor Nolan’ın, «Elbette sen yapmadın!» dediğini duyar gibi oldum. Joan hakkında konuşmak için gitmiştim ona ve bir tek o zaman görmüştüm öfkelendiğini. Hiç kimse yapmadı. Kendisi yaptı.» Sonra bana en iyi psikiyatrların hastaları arasında bile intihar edenlerin bulunduğunu ve eğer biri sorumlu tutulacaksa, bu psikiyatrların sorumlu tutulmaları gerektiğini ve tersine, onların kendilerini hiç de sorumlu görmediklerini anlatmıştı.</p>

  <p class="block_12">«Bizim durumumuzun seninle ilgisi yok Buddy.»</p>

  <p class="block_12">«Emin misin?»</p>

  <p class="block_12">«Kesinlikle.»</p>

  <p class="block_12">Buddy, «Eh,» diye soluk aldı. «Sevindim buna.» Ve çayını bir kuvvet ilacı gibi sonuna kadar içti.</p>

  <p class="block_3"> </p>

  <p class="block_3"> </p>

  <p class="block_12">«Bizi bırakıp gideceğini duydum.»</p>

  <p class="block_12">Hemşirelerin denetimindeki küçük toplulukla birlikte, Valerie’ye ayak uydurarak yürümeye başladım. «Ancak doktorlar evet derse. Yarın görüşmem var.»</p>

  <p class="block_12">Sıkışmış kar ayağımızın altında çıtırdıyordu. Öğle güneşi buz saçaklarını ve kabuklaşan karları erittikçe her taraftan akan ve damlayan suların çizgili şırıltısı duyuluyordu. Ama gece inmeden yine donacaktı hepsi.</p>

  <p class="block_12">Bu berrak ışıkta sık, siyah çamların gölgeleri eflatuna çalıyordu. Karları temizlenmiş hastane patikalarının tanıdık labirentinde bir süre Valerie’yle birükte yürüdüm. Bitişik patikalarda yürüyen doktorlar, hemşireler ve hastalar, bele kadar yığılmış karların üzerinden görünen bedenleriyle sanki küçük tekerlekler üzerinde kayıyor gibiydiler.</p>

  <p class="block_12">Valerie, «Görüşmeler!» diye güldü. «Onların hiç değeri yok! Eğer seni çıkarmaya niyetleri varsa çıkarırlar.»</p>

  <p class="block_12">«Umarım.»</p>

  <p class="block_12">Valerie’nin, ardında iyi ya da kötü pek az şeyin olabileceği, kardan yapılmışçasına sakin yüzüne Caplan’ın önünde veda edip tek başıma yürümeye devam ettim. Bu güneşle dolu havada büe soluğum bembeyaz buharlaşıyordu. Valerie son olarak, «Güle güle! Yine görüşürüz.» diye neşeyle haykırmıştı.</p>

  <p class="block_12">«Bana kalırsa görüşmeyeceğiz,» diye düşündüm.</p>

  <p class="block_12">Ama emin değildim. Hiç mi hiç emin değildim. Bir gün, bir yerde -okulda, Avrupa’da, herhangi bir yerde- o boğucu çarpıtmalarıyla sırça fanusun yeniden üzerime inmeyeceğini nasıl bilebilirdim?</p>

  <p class="block_12">Ve Buddy de, sanki ben arabayı saplandığı yerden çıkarırken kendisinin hiçbir şey yapmadan dikilmek zorunda kalışının öcünü almak istercesine, «Şimdi kiminle evleneceğini merak ediyorum doğrusu Esther,» dememiş miydi?</p>

  <p class="block_12">Karı kürekle yığarken geriye doğru uçuşan gevşek kar tanelerinin iğneleyici yağmuruna karşı gözlerimi kırpıştırarak, «Ne?» demiştim.</p>

  <p class="block_12">«Şimdi kiminle evleneceğini merak ediyorum. Esther. Yani,» tepeyi, çamları ve inişli yokuşlu peyzajı bölen kardan çatılı, haşin binaları içine alan bir el hareketiyle, «burada kaldıktan sonra,» demişti.</p>

  <p class="block_12">Ve elbette kalmış olduğum yerde kaldıktan sonra kimin benimle evleneceğini de bilemiyordum. Hiç mi hiç bilemiyordum.</p>

  <p class="block_3"> </p>

  <p class="block_3"> </p>

  <p class="block_12">«Elimde bir fatura var Irwin.»</p>

  <p class="block_12">Hastanenin kayıt binasının ana holündeki telefonda alçak sesle konuşuyordum. Önce santral memuresinin dinliyor olmasından kuşkulanmıştım, ama o gözünü bile kırpmadan o küçük fişleri takıp çıkarmaya devam ediyordu.</p>

  <p class="block_12">Irwin, «Evet,» dedi.</p>

  <p class="block_12">«Aralık ayının belli bir gününde acil bakım ve bir hafta sonraki kontrol için yirmi dolarlık bir fatura.»</p>

  <p class="block_12">Irwin, «Evet,» dedi.</p>

  <p class="block_12">«Hastaneden, sana gönderdikleri faturaya yanıt alamadıkları için bu faturayı bana gönderdiklerim söylüyorlar.»</p>

  <p class="block_12">«Pekâlâ, pekâlâ, şimdi bir çek yazıyorum. Boş bir çek yazıyorum onlara.» Irwin’in sesi belli belirsiz değişti. «Seni ne zaman göreceğim?»</p>

  <p class="block_12">«Gerçekten bilmek istiyor musun?»</p>

  <p class="block_12">«Hem de çok.»</p>

  <p class="block_12">«Hiçbir zaman,» dedim ve telefonu yüzüne kapattım.</p>

  <p class="block_12">Irwin’in bundan sonra çeki hastaneye gönderip göndermeyeceğini merak ettim kısaca. Sonra da «Elbette gönderecek,» diye düşündüm, «bir matematik profesörü olduğuna göre hiçbir şeyi sallantıda bırakmak istemeyecektir.»</p>

  <p class="block_12">Nedense dizlerim kesiliyordu, ama rahatlamıştım.</p>

  <p class="block_12">Irwin’in sesi hiçbir anlam ifade etmemişti bana.</p>

  <p class="block_12">İlk ve son karşılaşmamızdan bu yana onunla ilk kez konuşuyordum ve bir daha konuşmayacağımdan da oldukça emindim. Irwin’in benimle bağlantı kurabilmesine kesinlikle olanak yoktu. Ancak hemşire Kennedy’nin evine gidebilirdi, ama o da Joan’un ölümünden sonra başka yere taşınmış ve izini kaybettirmişti.</p>

  <p class="block_12">Artık bütünüyle özgürdüm.</p>

  <p class="block_3"> </p>

  <p class="block_3"> </p>

  <p class="block_12">Joan’un annesiyle babası beni cenazeye çağırdı.</p>

  <p class="block_12">Bayan Gilling benim Joan’un en iyi arkadaşlarından biri olduğumu söylüyordu.</p>

  <p class="block_12">Doktor Nolan, «Gitmek zorunda olmadığını biliyorsun,» dedi. «Bir mektup yazıp gitmeni benim uygun görmediğimi söyleyebilirsin.»</p>

  <p class="block_12">«Gideceğim,» dedim ve gittim. Gösterişsiz cenaze töreni süresince neyi görmüyor olduğumu sandığımı düşündüm hep.</p>

  <p class="block_12">Tabut, mihrabın üzerindeki kar beyazı çiçekler arasında orada olmayan bir şeyin siyah gölgesi gibi yükseliyordu. Çevremdeki sıralardaki yüzler, mum ışığında balmumu solukluğundaydılar. Noel’den kalma çam dallarından soğuk havaya bir cenaze tütsüsü yükseliyordu.</p>

  <p class="block_12">Yanıbaşımda Jody’nin yanakları olgun elmalar gibi al aldı. Bu küçük toplulukta okuldan ve kasabadan Joan’u tanıyan başka kızların yüzlerini seçebiliyordum. Dee Dee ve hemşire Kennedy ön sıralardan birinde, örtülü başları eğik, duruyorlardı.</p>

  <p class="block_12">Sonra, tabutun, çiçeklerin, rahibin ve yaslı yüzlerin gerisinde, dumansız bacalar gibi yükselen mezartaşlarıyla, dizboyu karla örtülü kasaba mezarlığını gördüm.</p>

  <p class="block_12">Katı toprakta iki metre derinliğinde siyah bir çukur kazılacaktı. Gölgeler birbirine karışacak ve bizim oralara özgü garip, sarımsı toprak, beyazlığın ortasındaki yarayı kapatacaktı. Bir kez daha kar yağdığında da Joan’un mezarının tazeliğini belirten izler tümüyle silinecekti.</p>

  <p class="block_12">Derin bir soluk alıp kalbimin eski böbürlenişine kulak verdim.</p>

  <p class="block_12">Va-rım, Va-rım, Va-rım.</p>

  <p class="block_3"> </p>

  <p class="block_3"> </p>

  <p class="block_12">Doktorlar haftalık kurul toplantılarım yapıyorlardı eski işler, yeni işler, kabul edilenler, çıkarılanlar ve görüşmeler. Hastanenin kitaplığında yıpranmış bir <i class="calibre1">National Geographic</i> dergisini görmeden karıştırarak sıramı bekliyordum.</p>

  <p class="block_12">Hastalar hemşirelerin eşliğinde kitap rafları arasında dolaşıyor ve kendisi de bu hastaneden çıkmış olan kitaplık memuresiyle alçak sesle konuşuyorlardı. Bu miyop gözlü, evde kalmış, silik kadına bakarken onun sınavı başarıyla atlattığını ve müşterilerinden farklı olarak iyi ve sağlıklı olduğunu nasıl bilebildiğini düşündüm merakla.</p>

  <p class="block_12">Doktor Nolan, «Sakın korkma,» demişti. «Ben orada olacağım. Tanıdığın öteki doktorlar ve birkaç konuk da hazır bulunacak. Başhekim Dr. Vining sana birkaç soru soracak ve sonra gidebileceksin.»</p>

  <p class="block_12">Ama Doktor Nolan’ın bana tekrar tekrar güven vermesine karşın korkudan ölecek gibiydim.</p>

  <p class="block_12">Buradan ayrılırken, önümde uzanan her şey hakkında güvenli ve bilgili olacağımı ummuştum. Ne de olsa «analiz» edilmiştim. Oysa soru işaretlerinden başka bir şey göremiyordum.</p>

  <p class="block_12">Kurul odasının kapalı kapısına sabırsız bakışlar fırlatıp duruyordum. Çoraplarımın dikişleri düzgün, siyah ayakkabılarım çatlak ama cilalı ve kırmızı yünlü giysim yaptığım planlar kadar çarpıcıydı. Eski şeyler, yeni şeyler...</p>

  <p class="block_12">Ama evlenmeye niyetim yoktu. İkinci bir kez doğanlar için de bir dinsel tören olmalı diye düşünüyordum. Yamanıp lastikleri değiştirilmiş, yola çıkmaya uygunluğu olanlar için uygun bir tören düşünmeye çalışırken Doktor Nolan birden karşımda bitiverdi ve omzuma dokundu.</p>

  <p class="block_12">«Haydi Esther.»</p>

  <p class="block_12">Ayağa kalkıp onun ardından açık kapıya doğru yürüdüm.</p>

  <p class="block_12">Eşikte kısa bir soluk almak için durakladığımda bana ilk geldiğim gün ırmakları ve Pilgrimleri anlatan gümüş saçlı doktoru, Bayan Huey’nin çiçek bozuğu sıska yüzünü ve beyaz maskelerin üzerinden tanıdığımı sandığım gözleri gördüm.</p>

  <p class="block_12">Bütün gözler ve yüzler bana çevrildi. Kendimi onların rehberliğine bırakıp büyülü bir iple çekilircesine odaya girdim.</p>

  <p class="block_3"> </p>

  <p class="block_4">SON</p>

  <p class="block_9"> </p>
</body>
</html>
