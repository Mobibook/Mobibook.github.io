<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>SIRÇA FANUS</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block_14">19</h1>

  <p class="block_12">«Ben psikiyatr olacağım.»</p>

  <p class="block_12">Joan her zamanki soluk soluğa coşkusuyla konuşuyordu. Belsize’daki oturma odasında elma suyu içiyorduk.</p>

  <p class="block_12">Kuru bir sesle, «Ya,» dedim, «iyi olur.»</p>

  <p class="block_12">«Doktor Quinn’le uzun uzun konuştum. Bunun pekâlâ da olabileceğini düşünüyor.» Joan’un psikiyatrı olan Doktor Quinn zeki, kurnaz ve bekâr bir hanımdı. Eğer Doktor Quinn’e düşmüş olsaydım hâlâ Caplan’da ya da daha büyük bir olasılıkla Wymark’ta olacağımı düşünürdüm sık sık. Doktor Quinn’de Joan’a hitap eden, benimse kanımı donduran elle tutulmaz gözle görülmez bir şeyler vardı.</p>

  <p class="block_12">Joan Egolardan ve İdlerden sözetmeye başlamıştı. Benim aklım da başka bir şeye, alt çekmecemdeki açılmış kahverengi pakete kaydı. Ben Doktor Nolan’la hiçbir zaman Egolardan ve İdlerden konuşmamıştım. Gerçekte tam neden sözettiğimizi de bilemiyordum.</p>

  <p class="block_12">«... şimdi artık dışarıda kalacağım.»</p>

  <p class="block_12">Dikkatimi yine Joan’a verdim o zaman. Kıskançlığımı gizlemeye çalışarak, «Nerede?» diye sordum.</p>

  <p class="block_12">Doktor Nolan kendisinin tavsiyesi ve Philomena Guinea’nın bursuyla ikinci dönemde okuluma dönebileceğimi söylemişti. Ama doktorlar aradaki zaman boyunca annemle oturmama karşı çıktıkları için kış dönemi başlayana kadar hastanede kalacaktım.</p>

  <p class="block_12">Yine de Joan’un benden önce çıkması haksızlıkmış gibi geliyordu bana.</p>

  <p class="block_12">«Nerede?» diye üsteledim. «Kendi başına yaşamana izin vermiyorlar, değil mi?» Joan daha o hafta yeniden kente inme hakkına kavuşmuştu.</p>

  <p class="block_12">«Yo, hayır, elbette vermiyorlar. Cambridge’de Hemşire Kennedy’yle birlikte kalacağım. Oda arkadaşı yeni evlenmiş. Evi paylaşacak birine ihtiyacı var.»</p>

  <p class="block_12">«Şerefe.» Elma suyuyla dolu bardağımı kaldırdım, tokuşturduk. Açığa vurmamakla birlikte Joan’a her zaman değer vereceğimi düşündüm. Sanki savaş ya da kıtlık gibi olağanüstü bir durum bizi bir araya itmiş ve kendimize özgü bir dünyayı paylaşmıştık. «Ne zaman gidiyorsun?»</p>

  <p class="block_12">«Aybaşında.»</p>

  <p class="block_12">«Güzel.»</p>

  <p class="block_12">Joan neredeyse özlemle, «Beni görmeye geleceksin, değil mi Esther?» dedi. «Elbette.»</p>

  <p class="block_12">Ama içimden, «Pek sanmam,» diye düşündüm.</p>

  <p class="block_3"> </p>

  <p class="block_3"> </p>

  <p class="block_12">«Acıyor,» dedim. «Acıması normal mi?»</p>

  <p class="block_12">Irwin bir şey söylemedi. Sonra, «Bazen acır,» dedi.</p>

  <p class="block_12">Irwin’e Widener kitaplığının merdivenlerinde rastlamıştım. Yüksek merdivenin tepesinde durmuş karlarla kaplı avluyu çevreleyen kırmızı tuğla binaları seyrediyor ve hastaneye dönmek için troleybüse binmeye niyetleniyordum. Tam o sırada çirkince ve gözlüklü, ama zeki bir yüzü olan uzun boylu genç bir adam yanıma yaklaşıp, «Saatiniz kaç acaba?» diye sordu.</p>

  <p class="block_12">Saatime bir göz attım. «Dördü beş geçiyor.»</p>

  <p class="block_12">Sonra adam önünde bir yemek tepsisi gibi taşıdığı kitap yığınını bir kolundan öbürüne aktardı ve kemikli bir bilek göründü.</p>

  <p class="block_12">«Ama sizin kendi saatiniz var!»</p>

  <p class="block_12">Adam esefle saatine baktı. Kaldırıp kulağı hizasında salladı. «Çalışmıyor ki.» Çekici bir gülümsemeyle, «Nereye gidiyorsunuz?» diye sordu.</p>

  <p class="block_12">«Akıl hastanesine dönüyorum,» diyecektim ama adam umut verici görünüyordu. Fikrimi değiştirdim... «Eve.»</p>

  <p class="block_12">«Önce bir kahve içmek ister miydiniz?»</p>

  <p class="block_12">Duraksadım. Akşam yemeği saatinde hastaneye dönmüş olmam gerekiyordu ve tam oradan temelli çıkmak üzereyken geç kalmak istemiyordum.</p>

  <p class="block_12">«Çok küçük bir fincan mı?»</p>

  <p class="block_12">Yeni, normal kişiliğimi bu adamın üzerinde denemeye karar verdim. Duraksadığım süre içinde bana adının Irwin olduğunu ve çok iyi kazanan bir matematik profesörü olduğunu söylemişti. «Pekâlâ,» deyip, adımlarımı Irwin’inkine uydurdum ve buzla kaplı uzun merdiveni onun yanısıra inmeye başladım.</p>

  <p class="block_12">Ve ancak Irwin’in çalışma odasını gördükten sonra onu baştan çıkarmaya karar verdim.</p>

  <p class="block_12">Irwin Cambridge’in köhne dış mahallelerinden birinde, karanlık, rahat bir bodrum katında oturuyordu. Bir öğrenci kahvesinde üç fincan acı kahve içtikten sonra, dediğine göre bir bira içmek için oraya götürdü beni. Çalışma odasında, sayfalarının ortasında şiir gibi sanatkârca yerleştirilmiş kocaman formüller olan bir yığın tozlu, anlaşılmaz kitabın arasında, doldurulmuş kahverengi deri koltuklara oturduk.</p>

  <p class="block_12">İlk biramı yudumlarken -kış ortasında soğuk bira içmekten hoşlandığım söylenemezdi, ama elimde tutabileceğim bir şey olması için kabul etmiştim bardağı- kapı çalındı.</p>

  <p class="block_12">Irwin sıkılgan bir tavırla, «Bir hanım olabilir,» dedi.</p>

  <p class="block_12">Irwin’in kadınlara hanım demek gibi garip, modası geçmiş bir alışkanlığı vardı.</p>

  <p class="block_12">Rahat bir el hareketiyle, «İyi, iyi,» dedim. «İçeri getir.»</p>

  <p class="block_12">Irwin başını olumsuz anlamda salladı. «Seni görünce bozulabilir.»</p>

  <p class="block_12">Kehribar renkli soğuk bira silindirine gülümsedim. Kapı sert ve ısrarlı bir biçimde yine çalındı. Irwin içini çekip kapıyı açmak için kalktı. O gözden kaybolur kaybolmaz ben de yerimden fırlayıp banyoya daldım. Alüminyum rengindeki kirli kepengin arkasına gizlenip kapının çatlağından Irwin’in keşişe benzeyen yüzünü gözetledim.</p>

  <p class="block_12">Doğal koyun yününden kaba bir kazak, mor bir pantolon, astraganla süslenmiş yüksek topuklu siyah şosonlar ve astragan bir kalpak giymiş geniş yapılı, iri göğüslü slav tipli bir hanım, kış ayazına beyaz, duyulmayan sözcükler üflüyordu. Irwin’in sesi soğuk koridordan geriye, bana doğru sürükleniyordu.</p>

  <p class="block_12">«Üzgünüm Olga... Çalışıyorum Olga... hayır, sanmıyorum Olga.» Bu arada hanımın kırmızı ağzı sürekli oynuyor ve beyaz bir buhara dönüşen sözcükler kapının yanındaki leylağın çıplak dalları arasında yükseliyordu. Ve sonunda: «Belki Olga... güle güle Olga.»</p>

  <p class="block_12">Gözlerimden beş on santim ötede, parlak dudaklarında bir Sibirya burukluğuyla, gıcırdayan tahta merdivenlerden inen hanımın uçsuz bucaksız bozkırları anımsatan yün giysili göğsünü hayranlıkla seyrettim.</p>

  <p class="block_12">Cambridge’in tartışmasız Fransız restoranlarından birinde bir salyangoza bir iğne saplarken neşeyle, «Galiba Cambridge’de bir yığın sevgilin var,» dedim Irwin’e.</p>

  <p class="block_12">Irwin alçakgönüllü, hafif bir gülümsemeyle, «Hanımlarla aram fena değildir.» diye itiraf etti.</p>

  <p class="block_12">Boş salyangoz kabuğunu kaldırıp içindeki ot yeşili suyu içtim. Bunun görgü kurallarına uygunluğu konusunda hiçbir fikrim yoktu, ama akıl hastanesinde aylar boyu sağlıklı yavan gıdalarla beslendikten sonra tereyağına karşı oburca bir iştah duyuyordum.</p>

  <p class="block_12">Restorandaki paralı telefondan Doktor Nolan’ı arayıp gece Cambridge’de Joan’un yanında kalmak için izin istemiştim. Elbette Irwin’in beni yemekten sonra yine evine çağırıp çağırmayacağım bilmiyordum, ama bir başka profesörün karısı olan Slav hanımı başından savması umut verici görünüyordu.</p>

  <p class="block_12">Başımı arkaya atıp bir kadeh Nuits-St-Georges’u bir yudumda içtim.</p>

  <p class="block_12">Irwin, «Sen şarabı oldukça seviyorsun,» dedi.</p>

  <p class="block_12">«Yalnız Nuits-St.-Georges. Onu... ejderhayla birlikte hayal ediyorum.»</p>

  <p class="block_12">Irwin elime uzandı.</p>

  <p class="block_12">İlk yatacağım erkeğin zeki olması gerektiğini düşünüyordum. Bu ona saygı duymamı sağlayacaktı. Irwin yirmi altı yaşında bir profesördü ve dâhi bir çocuğun soluk, tüysüz cildine sahipti. Aynı zamanda benim deneyimsizliğimi kapatmak için oldukça deneyimli biri gerekliydi ve Irwin’in «hanımları» bu konuda rahatlatmışlardı beni. Bir de kendimi güvenceye almak için tanımadığım ve ilişkimi sürdürmeyeceğim birini istiyordum - kabilelerin dinsel törenlerindeki rahipler gibi kişisel bağların ötesinde görev yapan birini.</p>

  <p class="block_12">Akşamın sonuna doğru Irwin hakkında hiçbir kuşkum kalmamıştı artık.</p>

  <p class="block_12">Buddy Willard’ın baştan çıktığını öğrendim öğreneli bakireliğimi boynuma asılmış bir değirmentaşı gibi taşıyordum. Öyle uzun bir süredir, öylesine önemli olmuştu ki benim için, onu her ne pahasına olursa olsun korumak bir alışkanlık haline gelmişti. Onu beş yıldır koruyordum ve artık usanmıştım ondan.</p>

  <p class="block_12">Ancak eve döndüğümüzde, Irwin beni kollarına alıp şaraptan sersemlemiş ve gevşemiş bir halde zifiri karanlık yatak odasına taşırken, «Şey, Irwin, sanırım sana söylemem gerek, ben bakireyim,» diye mırıldandım.</p>

  <p class="block_12">Irwin gülerek beni yatağın üzerine fırlattı.</p>

  <p class="block_12">Birkaç dakika sonra koyverdiği şaşkınlık ünlemi, aslında Irwin’in bana inanmamış olduğunu ortaya çıkardı. Doğum kontroluna gündüzden başlamakla ne kadar yerinde davranmış olduğumu düşündüm. Çünkü gece vakti bu şaraplı kafayla, yapmam gereken ince işleme mutlaka boşverecektim. Irwin’in kaba battaniyesinin özerinde çıplak ve kendinden geçmiş durumda uzanmış, o mucizevî değişimin kendini hissettirmesini bekliyordum.</p>

  <p class="block_12">Ama hissettiğim tek şey keskin, yerimden hoplatacak kadar güçlü bir acıydı.</p>

  <p class="block_12">«Acıyor,» dedim. «Acıması normal mi?»</p>

  <p class="block_12">Irwin bir şey söylemedi. Sonra, «Bazen acır,» dedi.</p>

  <p class="block_12">Kısa bir süre sonra Irwin kalkıp banyoya gitti. Suyun duştan fışkırışını duydum. Irwin’in niyetlendiği şeyi yapıp yapmadığından emin değildim. Belki de bakire oluşum ona bir şekilde engel olmuştu. Ona hâlâ bakire olup olmadığımı sormak istedim, ama bunu yapamayacak kadar tedirgin hissediyordum kendimi. Bacaklarımın arasından ılık bir şeyler sızıyordu. Şöyle bir uzanıp dokunacak oldum.</p>

  <p class="block_12">Elimi banyodan sızan ışığa tutup baktığımda parmak uçlarımın siyah olduğunu gördüm.</p>

  <p class="block_12">Telaşla, «Irwin,» dedim, «bana bir havlu getir.»</p>

  <p class="block_12">Irwin beline bir banyo havlusu sarih olarak döndü ve bana da daha küçük bir havlu fırlattı. Havluyu bacaklarımın arasına sokup hemen çıkardım. Kandan yarı yarıya siyahlaşmıştı.</p>

  <p class="block_12">Sıçrayıp oturarak, «Kan geliyor!» diye bildirdim. Irwin, «Çoğu kez olur bu,» diye güven verdi. «Bir şeyin kalmaz.»</p>

  <p class="block_12">O zaman kanla lekelenmiş gerdek çarşafları ve bakireliğini daha önce yitirmiş gelinlerin kullandığı kırmızı mürekkep dolu kapsüllerle ilgili öyküleri anımsadım. Acaba ne kadar kan gelecekti? Havluyu dikkatle yerleştirip uzandım. Aradığım yanıtın bu kan olduğunu düşündüm. Hâlâ bakire olmam sözkonusu olamazdı. Karanlığa gülümsedim. Büyük bir geleneğin bir parçası olduğumu hissettim.</p>

  <p class="block_12">Kanama durur durmaz geç saatlerde kalkan bir troleybüsle hastaneye dönmeyi planlayarak havlunun temiz bir köşesini gizlice yarama bastırdım. Yeni durumumu mutlak bir dinginlik içinde derinlemesine düşünmek istiyordum. Ama havluyu geri çektiğimde kandan siyahlaşmış ve sırılsıklamdı.</p>

  <p class="block_12">Zayıf bir sesle, «Ben... eve gitsem iyi olacak,» dedim.</p>

  <p class="block_12">«Hemen gitmeyeceksin ya?»</p>

  <p class="block_12">«Evet, sanırım hemen.»</p>

  <p class="block_12">Irwin’in havlusunu bacaklarımın arasına sargı bezi gibi sıkıştırdım. Sonra terli giysilerimi üzerime geçirdim. Irwin beni arabayla götürmeyi önerdi, ama beni akıl hastanesine götürmesi olacak iş değildi. Joan’un adresini bulmak için çantamı karıştırdım. Irwin, o sokağı bildiğini söyledi ve arabayı çalıştırmak için dışarı çıktı. Ona kanamanın devam ettiğini söyleyemeyecek kadar kaygılıydım. Her an duracağını umut ediyordum.</p>

  <p class="block_12">Ama Irwin beni kenarlarında karların yığıldığı ıssız sokaklardan geçirip götürürken ılık sızıntının havluyu ve eteğimi aşıp arabanın koltuğuna yayıldığını hissettim.</p>

  <p class="block_12">Işıkları yanan evlerin yanından yavaşlayarak geçerken bekâretimden okulda ya da evde kaldığım bir sırada vazgeçmeyişimin ne kadar yerinde olduğunu düşündüm. Oralarda bunu gizlemek olanağını bulamazdım.</p>

  <p class="block_12">Joan kapıyı sevinçli bir şaşkınlıkla açtı. Irwin elimi öpüp Joan’a bana iyi bakmasını söyledi.</p>

  <p class="block_12">Kapadığım kapıya yaslanırken kanın gözle görülür biçimde ansızın yüzümden çekildiğini hissettim.</p>

  <p class="block_12">Joan, «Esther, allahaşkına neyin var senin?» dedi.</p>

  <p class="block_12">Acaba Joan bacaklarımdan süzülüp siyah rugan ayakkabılarıma yapış yapış dolan kanı ne zaman farkedecekti? Bir kurşun yarasından ölüyor olabileceğimi ve Joan’un yine boş gözlerle bana bakıp bir fincan kahve ve bir sandviç istememi bekleyeceğini düşündüm.</p>

  <p class="block_12">«O hemşire burada mı?»</p>

  <p class="block_12">«Hayır, Caplan’da gece nöbetinde...»</p>

  <p class="block_12">«İyi.» Yeni bir posta kan, sırılsıklam olmuş havluyu geçip ayakkabılarımın içine doğru usandırıcı bir yolculuğa başlarken hafif, acı bir gülümsemeyle, «Yani... kötü,» dedim.</p>

  <p class="block_12">Joan, «Sende bir gariplik var,» dedi.</p>

  <p class="block_12">«Bir doktor çağırsan fena olmaz.»</p>

  <p class="block_12">«Neden?»</p>

  <p class="block_12">«Çabuk.»</p>

  <p class="block_12">«Ama...»</p>

  <p class="block_12">Hâlâ hiçbir şey farketmemişti.</p>

  <p class="block_12">Kısa bir homurtuyla eğilerek kış ayazında çatlamış siyah Bloomingdale ayakkabılarımdan birini çıkardım. Joan’un faltaşı gibi açılan çakılsı gözlerinin önünde ayakkabıyı havaya kaldırıp hafifçe eğdim ve onun, bir çağlayan gibi bej halıya dökülen kanı algılayışını izledim.</p>

  <p class="block_12">«Tanrım! Neyin var senin?»</p>

  <p class="block_12">«Kanama geçiriyorum.»</p>

  <p class="block_12">Joan beni yarı itip yarı sürükleyerek kanepeye götürüp yatırdı. Kana bulanmış ayaklarımın altına birkaç yastık yerleştirdi. Sonra geri çekilip emredercesine sordu, «O adam kimdi?»</p>

  <p class="block_12">Bir an Irwin’le geçirdiğim akşamın tüm öyküsünü itiraf edene kadar Joan’un doktor çağırmayı reddedeceği ve itirafımdan sonra da bir çeşit ceza olarak yine doktor çağırmamakta ısrar edeceği gibi çılgınca bir düşünceye kapıldım. Ama sonra anlatacaklarımı olduğu gibi kabul edeceğini, Irwin’le yatmamın onun kesinlikle kavrayamayacağı bir şey olduğunu ve Irwin’i yalnızca benim gelişimden duyduğu hoşnutluğu zedeleyen biri olarak gördüğünü anladım.</p>

  <p class="block_12">Umursamadığımı belirten gevşek bir «Aman, adamın biri,» dedim. Bir kan dalgası daha çözülürken dehşet içinde karın kaslarımı kastım. «Bir havlu getir.»</p>

  <p class="block_12">Joan dışarı çıktı ve az sonra bir yığın havlu ve çarşafla geri döndü. Dakika sektirmeyen bir hemşire gibi kanlı giysilerimi yukarıya sıyırdı ve en alttaki kıpkırmızı havluya gelince hızlı bir soluk alıp temiz bir bandaj koydu. Kalbimin her atışında yeniden kan fışkırdığından kalbimin atışlarını yavaşlatmaya çalışarak uzandım.</p>

  <p class="block_12">Güç bir doğumdan sonra bir kan seli içinde ardarda ölüp giden solgun ve soylu kadınları anlatan Victoria dönemi romanları hakkında aldığım iç ezici bir dersi anımsadım. Belki de Irwin beni ne olduğu belirsiz, korkunç bir biçimde yaralamıştı ve ben orada Joan’un kanepesinin üzerinde uzanmış yatarken aslında tükenip gidiyordum.</p>

  <p class="block_12">Joan altına Hint işi bir minder çekip Cambridge’ deki doktorların uzun listesini tepeden aşağı doğru telefonla aramaya başladı. İlk numara yanıt vermedi. Joan yanıt veren ikinci numaraya durumumu anlatmaya başladı, ama sonra kesip, «Anlıyorum,» dedi ve telefonu kapadı.</p>

  <p class="block_12">«Ne oldu?»</p>

  <p class="block_12">«Yalnızca sürekli müşteriler ve acil durumlar için gelirmiş. Bugün pazar ya!»</p>

  <p class="block_12">Kolumu kaldırıp saatime bakmak istedim, ama elim yanımda bir külçe gibiydi ve kımıldamaya niyeti yoktu. Pazar - doktorların cenneti! Doktorlar özel kulüplerde, doktorlar deniz kıyısında, doktorlar metresleriyle birlikte, doktorlar kanlarıyla birlikte, doktorlar kilisede, doktorlar yatlarında, doktorlar her yerde kesinlikle doktor değil, yalnızca insan bugün.</p>

  <p class="block_12">«Allahaşkına», dedim, «durumumun acil olduğunu söyle.»</p>

  <p class="block_12">Üçüncü numara yanıt vermedi ve dördüncüde de Joan âdet haliyle ilgili bir sorun olduğunu söyler söylemez karşı taraf telefonu kapattı. Joan ağlamaya başladı.</p>

  <p class="block_12">«Bak Joan,» dedim güçlükle, «bu yöredeki hastaneyi ara. Acil bir durum olduğunu söyle. Beni almak zorundalar.»</p>

  <p class="block_12">Joan toparlandı ve beşinci numarayı çevirdi. Acil Servis, oraya gelebilirsem bir doktorun benimle ilgileneceğini vaat edince de derhal bir taksi çağırdı.</p>

  <p class="block_12">Joan benimle gelmekte ısrar etti. Ben yeni değiştirdiğim havluları çaresizlikle sımsıkı tutarken, Joan’ un verdiği adresten etkilenen şoför şafak vakti solukluğunda köşeleri hızla dönerek canhıraş bir fren sesiyle Acil Servisin girişinde durdu.</p>

  <p class="block_12">Joan’u şoföre ücretini vermek üzere bırakıp çiğ bir ışıkla aydınlatılmış boş odaya telaşla daldım. Bir hemşire beyaz bir paravananın arkasından çıktı. Joan miyop bir baykuş gibi, irileşmiş gözlerini kırpıştırarak içeri girmeden önce durumumla ilgili gerçeği birkaç sözcükle alelacele kadına anlatmayı başardım.</p>

  <p class="block_12">O sırada Acil Servis doktoru da ortaya çıktı ve ben hemşirenin yardımıyla muayene masasına tırmandım. Hemşire doktora bir şeyler fısıldadı. Doktor başım sallayıp kanlı havluları çözmeye girişti. Yoklayan, araştıran parmaklarını hissediyordum. Joan yanıbaşımda bir asker gibi kaskatı dikilmiş elimi tutuyordu. Bunu benim için mi yoksa kendisi için mi yaptığını kestiremiyordum.</p>

  <p class="block_12">«Ay!» Oldukça kötü bir dürtmeyle irkildim. Doktor bir ıslık koyverdi. «Milyonda bir tanesin.»</p>

  <p class="block_12">«Ne demek istiyorsunuz?»</p>

  <p class="block_12">«Yani milyonda bir kişiye böyle olur bu.» Doktor hemşireye alçak sesle kısa bir şeyler söyledi. Kadın aceleyle yan taraftaki masaya gidip birkaç rulo gaz beziyle parlak metalden aletler getirdi. Doktor eğilerek, «Sıkıntının tam nereden geldiğini görebiliyorum,» dedi.</p>

  <p class="block_12">«Peki ama, onarabilecek misiniz?»</p>

  <p class="block_12">Doktor güldü. «Elbette onaracağım, hiç merak etme.»</p>

  <p class="block_3"> </p>

  <p class="block_3"> </p>

  <p class="block_12">Kapımın tıkırdatılmasıyla uyandım. Geceyarısını geçiyordu ve akıl hastanesi ölüm sessizliğindeydi. Bu saatte hâlâ kimin ayakta olabileceğini düşünemiyordum.</p>

  <p class="block_12">«Girin!» Başucumdaki lambayı yaktım.</p>

  <p class="block_12">Kapı açıldı ve aralıkta Doktor Quinn’in esmer, canlı başı göründü. Hayretle baktım. Çünkü kim olduğunu bildiğim ve hastanenin holünde başımla kısaca selamlayarak sık sık yanından geçtiğim halde, onunla hiç konuşmuşluğum yoktu.</p>

  <p class="block_12">Şimdiyse, «Bayan Greenwood; bir dakika girebilir miyim?» diyordu.</p>

  <p class="block_12">Başımı evet anlamına eğdim.</p>

  <p class="block_12">Doktor Quinn kapıyı ardından sessizce kapatarak odaya girdi. Üzerinde o kusursuz lacivert döpiyeslerinden biri vardı. Yakasından kar beyazı, sade bir bluz görünüyordu.</p>

  <p class="block_12">«Sizi rahatsız ettiğim için özür dilerim Bayan Greenwood. Üstelik gecenin bu saatinde. Ama bize Joan konusunda yardımcı olabileceğinizi düşündüm.»</p>

  <p class="block_12">Bir an Doktor Quinn’in beni Joan’un yeniden hastaneye dönüşüne neden olmakla suçlayacağını sandım. Acil Servise gidişimizden sonra Joan’un durumun ne kadarını anladığından emin değildim, ama birkaç gün sonra kente inme haklarını kaybetmeden Belsize’a dönmüştü.</p>

  <p class="block_12">Doktor Quinn’e, «Elimden geleni yaparım,» dedim. Doktor Quinn ciddi bir yüzle yatağımın kenarına ilişti. «Joan’un nerede olduğunu bilmek istiyoruz. Sizin de bir fikriniz olabileceğini düşündük.»</p>

  <p class="block_12">Birden Joan’la ilişkimi bütünüyle koparmak istedim. «Bilmiyorum,» dedim soğukça. «Odasında değil mi?»</p>

  <p class="block_12">Belsize’a zorunlu dönüş saati çoktan geçmişti. «Hayır, Joan’un bu akşam kentte sinemaya gitme izni vardı ve henüz dönmedi.»</p>

  <p class="block_12">«Kiminle birlikteydi?»</p>

  <p class="block_12">«Yalnızdı.»</p>

  <p class="block_12">Doktor Quinn durakladı. «Geceyi nerede geçirebileceği konusunda bir fikriniz var mı?»</p>

  <p class="block_12">«Mutlaka döner. Bir engel çıkmıştır». Ama gecenin bu durgun saatinde Boston’da Joan’un ne gibi bir engele takılabileceğini düşünemiyordum.</p>

  <p class="block_12">Doktor Quinn olumsuz anlamda salladı başını. «Son troleybüs geçeli bir saat oluyor.»</p>

  <p class="block_12">«Belki taksiyle gelir.»</p>

  <p class="block_12">Doktor Quinn içini çekti.</p>

  <p class="block_12">«Hemşire Kennedy’ye sordunuz mu?» diye devam ettim. «Hani Joan’un birlikte kaldığı kız?» Doktor Quinn başını eğdi. «Ailesine?»</p>

  <p class="block_12">«Yo, oraya kesinlikle gitmez... ama onlara da sorduk.»</p>

  <p class="block_12">Doktor Quinn hareketsiz odada bir ipucu koklayabilirmiş gibi bir an oyalandı. Sonra, «Pekâlâ, elimizden geleni yapacağız,» dedi ve çıkıp gitti.</p>

  <p class="block_12">Işığı söndürüp yine uyumaya çalıştım, ama Joan’ un yüzü, bedeninden kopuk ve pişmiş kelle gibi sırıtkan, sallanıyordu önümde. Bir ara karanlığın içinden sesinin hışırtısını bile duyar gibi oldum. Ama sonra bunun yalnızca hastanenin ağaçları arasında esen gece rüzgârı olduğunu anladım.</p>

  <p class="block_12">İkinci bir vuruş, donuk gri şafak vakti uyandırdı beni.</p>

  <p class="block_12">Bu kez kapıyı kendim açtım.</p>

  <p class="block_12">Karşımda Doktor Quinn duruyordu. İnce yapılı bir talim çavuşu gibi hazır ol duruşundaydı. Ama dış çizgilerinde garip bir bulanıklık vardı.</p>

  <p class="block_12">«Sanırım bilmeniz gerek,» dedi. «Joan bulundu.»</p>

  <p class="block_12">Doktor Quinn’in edilgen fiili kullanışı kanımı dondurdu.</p>

  <p class="block_12">«Nerede?»</p>

  <p class="block_12">«Korulukta, donmuş göllerin yanında...»</p>

  <p class="block_12">Ağzımı açtım, ama sesim çıkmadı.</p>

  <p class="block_12">Doktor Quinn, «Hademelerden biri buldu,» diye devam etti, «şimdi, işe gelirken..»</p>

  <p class="block_12">«Bir şey olma...»</p>

  <p class="block_12">«Ölmüş,» dedi Doktor Quinn. «Korkarım kendini, asmış.»</p>

  <p class="block_13" id="calibre_pb_21"> </p>
</body>
</html>
