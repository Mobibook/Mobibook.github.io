<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>SIRÇA FANUS</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block_14">16</h1>

  <p class="block_12">Dolabı, yazı masası, sehpası, sandalyesi ve üzerinde büyük, mavi bir C harfi bulunan beyaz battaniyesiyle Joan’un odası benimkinin tıpatıp aynıydı. Bir an Joan’un nerede olduğumu duyup şaka olsun diye rol yaparak akıl hastanesinde bir oda tutmuş olabileceğini düşündüm. Hemşireye de bu nedenle benim arkadaşım olduğunu söylemiş olmalıydı. Gerçekte Joan’la hiç arkadaşlığımız yoktu, yalnızca uzaktan tanırdım onu.</p>

  <p class="block_12">Joan’un yatağına kıvrılıp, «Buraya nasıl girdin?» diye sordum.</p>

  <p class="block_12">Joan. «Senin hakkında yazılanları okudum,» dedi.</p>

  <p class="block_12">«Ne?»</p>

  <p class="block_12">«Senin hakkında yazılanları okudum ve kaçtım.»</p>

  <p class="block_12">Kuşkuyla, «Ne demek istiyorsun?» dedim.</p>

  <p class="block_12">Joan hastanenin çiçekli basma kaplı koltuğuna yaslanarak. «Şöyle,» dedi. «Yaz tatilinde bir derneğin şube başkanının yanında çalışıyordum. Masonlar gibi bir dernek, ama onlar değil. Kendimi berbat hissediyordum. Ayaklarımda iltihaplı şişlikler vardı ve yürümekte zorluk çekiyordum. Son günlerde işe giderken ayakkabı yerine lastik çizme giymek zorunda kaldım, bunun da moralimi nasıl etkilediğini tahmin edersin herhalde.»</p>

  <p class="block_12">İşe lastik çizmelerle gittiğine göre ya Joan deliydi, ya da benim bütün bunlara inanacak kadar deli olup olmadığımı anlamaya çalışıyordu. Üstelik bu iltihaplı şişlikten yalnız yaşlılarda olurdu. Onun deli olduğunu sanıyor ve suyuna gidiyormuşum gibi yapmaya karar verdim.</p>

  <p class="block_12">Her anlama çekilebilecek bir gülümsemeyle, «Ben de ayakkabısız hiç rahat edemem,» dedim.</p>

  <p class="block_12">«Ayakların çok acıyor muydu?»</p>

  <p class="block_12">«Müthiş. Ve patronum -karısından yeni ayrılmıştı ama dernek kurallarına uymadığı için açıktan açığa boşanamıyordu- evet, patronum ikide bir zile basıp beni çağırıyordu ve her kalkışımda ayaklarınım acısı içime işliyordu. Ama daha masama oturur oturmaz zil yine çalıyor ve adamın söylemek istediği başka bir şey oluyordu.»</p>

  <p class="block_12">«Neden ayrılmadın işten?»</p>

  <p class="block_12">«Ayrıldım elbette bir bakıma yani. Rapor alıp işten uzak kaldım. Dışarı çıkmıyordum. Kimseyle görüşmüyordum. Telefonu bir çekmeceye tıkmıştım, çalınca hiç açmıyordum...»</p>

  <p class="block_12">«Sonra doktorum büyük bir hastanenin psikiyatrına gönderdi beni. Randevum on ikideydi ve berbat durumdaydım. Sonunda, saat yarımda sekreter dışarı çıkıp bana doktorun yemeğe gittiğini söyledi. Beklemek isteyip istemediğimi sordu, ben de bekleyeceğimi söyledim.»</p>

  <p class="block_12">«Doktor geri geldi mi?» Joan’ın uydurmuş olamayacağı kadar çapraşık bir öyküydü bu. Ama sonunda ne çıkacağını merak ettiğimden anlatmasını istiyordum.</p>

  <p class="block_12">«A, evet. Düşünebiliyor musun, kendimi öldürecektim. Eğer bu doktor bir şeyler yapmazsa her şey bitecek,» diyordum. Neyse, sekreter beni uzun bir koridordan geçirdiği ve tam kapının önüne geldiğimiz sırada bana dönüp, Doktorun yanında birkaç öğrenci olmasının sizce bir sakıncası yok değil mi? dedi. Ne diyebilirdim? ‘Yo, hayır,’ dedim. İçeri girdim ve üzerime dokuz çift gözün dikildiğini hissettim. Dokuz çift! On sekiz tane göz.»</p>

  <p class="block_12">«Eğer o sekreter bana odada dokuz kişi olacağını söylemiş olsaydı, derhal çekip giderdim. Ama bir kez girmiştim odaya ve artık çok geçti. Ha, o gün üzerimde bir kürk manto vardı...»</p>

  <p class="block_12">«Ağustosta mı?»</p>

  <p class="block_12">«Ama hani o soğuk, yağışlı günlerden biriydi ve düşündüm ki bu benim ilk psikiyatrım - anlarsın ya. Her neyse bu psikiyatr onunla konuştuğum sürece kürk mantoyu süzdü durdu ve tam ücret yerine indirimli öğrenci ücretini ödemeye kalktığımda neler düşündüğünü kestirebiliyordum. Gözlerinde dolar işaretlerini görebiliyordum resmen. Neyse, ona bir sürü şey anlattım - ayaklarımdaki şişleri, çekmecedeki telefonu, kendimi öldürmek istediğimi. Sonra, durumumu ötekilerle tartışırken dışarıda beklememi söyledi. Ve beni yeniden içeri çağırdığında ne dese beğenirsin?»</p>

  <p class="block_12">«Ne dedi?»</p>

  <p class="block_12">«Ellerini kavuşturup bana baktı ve ‘Bayan Gilling, sizin grup terapisinden yararlanacağınız görüşüne vardık’, dedi.»</p>

  <p class="block_12">«Grup terapisi mi?» Bir yankı odası kadar sahte olmalıydı yanıtlarım, ama Joan farkında bile değildi bunun.</p>

  <p class="block_12">«Öyle dedi işte. Düşünebiliyor musun, kendimi öldürmek istiyorum ve çoğu benden iyi durumda olmayan bir yığın yabancıyla bu konuda sohbet edeceğim!»</p>

  <p class="block_12">«Çılgınlık bu.» Elimde olmadan gitgide artan bir ilgi duyuyordum konuya. «İnsanca bir şey bile değil.»</p>

  <p class="block_12">«Aynen böyle dedi. Doğruca eve gidip o doktora bir mektup yazdım. Onun gibi bir adamın hasta insanlara yardıma kalkmaya hakkı olmadığım anlatan güzel bir mektup döşendim...»</p>

  <p class="block_12">«Yanıt aldın mı?»</p>

  <p class="block_12">«Bilmiyorum. Senin hakkındaki yazıyı okuduğum gündü o gün.»</p>

  <p class="block_12">«Ne demek istiyorsun?»</p>

  <p class="block_12">«Yani,» dedi Joan, «polisin senin öldüğünü sanmasıyla filan ilgili. Bir yerlerde bir yığın kupür olacak.» Yerinden kalktı ve keskin bir at kokusu burun deliklerimi gıcıkladı. Joan okulda her yıl yapılan spor yarışmalarında engelli at yarışlarında şampiyondu hep. Bir süre bir ahırda yatıp kalkmış olduğu kuşkusuna kapıldım.</p>

  <p class="block_12">Joan açık duran valizini karıştırıp bir avuç gazete kupürü çıkardı.</p>

  <p class="block_12">«İşte burada, bir göz atıver.»</p>

  <p class="block_12">İlk kupürde siyah gölgeli gözlü, siyah dudakları bir gülümsemeyle yayılmış bir kızın büyütülmüş, kocaman bir resmi vardı. Bu kadar şuh bir resmin nerede çekilmiş olduğunu anımsayamadım önce. Ama sonra sahte yıldızlar gibi parlak, beyaz ışıklar saçan Bloomingdale küpelerini ve Bloomingdale kolyesini farkettim.</p>

  <p class="block_3"> </p>

  <p class="block_3"> </p>

  <p class="block_12">KIZ ÖĞRENCİ KAYIPLARA KARIŞTI. ANNE KAYGI İÇİNDE.</p>

  <p class="block_3"> </p>

  <p class="block_3"> </p>

  <p class="block_12">Resmin altındaki yazı, kızın 17 Ağustos günü üzerinde yeşil bir etek ve beyaz bir buluzla ortadan kaybolduğunu ve eve uzun bir yürüyüşe çıkacağını söyleyen bir not bıraktığını anlatıyordu. <i class="calibre1">Bayan Greenwood gece yarısına kadar dönmeyince annesi polise haber vermişti.</i></p>

  <p class="block_12">İkinci kupürde evimizin arka bahçesinde annem ve erkek kardeşimle birlikte gülümserken çekilmiş bir resmimiz vardı. Bu resmi de kimin çekmiş olduğunu önce düşünemedim. Ama sonra, üzerimde bir işçi tulumu, ayaklarımda da lastik ayakkabılar olduğunu gördüm ve bunları ıspanak topladığım yaz boyunca giymiş olduğumu, sıcak bir öğleden sonra Dodo Conway’in bize uğrayıp üçümüzün birkaç resmini çektiğini anımsadım. <i class="calibre1">Anne Greenwood kızının eve dönmesini sağlayacağı umuduyla bu resmin basılmasını rica etti.</i></p>

  <p class="block_3"> </p>

  <p class="block_3"> </p>

  <p class="block_12">KIZLA BİRLİKTE UYKU HAPLARININ DA ORTADAN KAYBOLMUŞ OLMASI KAYGI UYANDIRIYOR.</p>

  <p class="block_3"> </p>

  <p class="block_3"> </p>

  <p class="block_12">Bir düzine kadar ay suratlı insanın ormanda geceyarısı çekilmiş karanlık fotoğrafı. Sıranın ucundaki adamların tuhaf görünüşlü ve normalden kısa boylu olduklarını düşündüm. Sonra bunların insan değil köpek olduğunu farkettim. <i class="calibre1">Kayıp kızın aranmasında tazılar kullanılıyor. Komiser yardımcısı Bill Hindly’ye göre, ‘Durum iyi görünmüyor.’</i></p>

  <p class="block_3"> </p>

  <p class="block_3"> </p>

  <p class="block_12">KIZ CANLI OLARAK BULUNDU!</p>

  <p class="block_3"> </p>

  <p class="block_3"> </p>

  <p class="block_12">Son resim, ucunda sıradan, lahana gibi bir baş olan, uzun, gevşek bir battaniye rulosunu bir ambülansın arka tarafına yerleştiren polisleri gösteriyordu. Haber yazısında annemin bodrumda haftalık çamaşırını yıkarken, kullanılmayan bir delikten hafif iniltiler duyduğu anlatılıyordu...</p>

  <p class="block_12">Kupürleri yatağın beyaz örtüsünün üzerine yaydım.</p>

  <p class="block_12">«Onları sakla», dedi Joan. «Bir deftere yapıştırmaksın hepsini.»</p>

  <p class="block_12">Kupürleri katlayıp cebime attım.</p>

  <p class="block_12">Joan, «Hakkında yazılanları okudum,» diye sürdürdü konuşmasını, «Seni nasıl bulduklarını değil de o ana kadar olanları. Ve bütün paramı toparlayıp ilk uçakla New York’a gittim.»</p>

  <p class="block_12">«Neden New York’a?»</p>

  <p class="block_12">«Şey, New York’ta kendimi öldürmenin daha kolay olacağını sanıyordum.»</p>

  <p class="block_12">«Peki ne yaptın?»</p>

  <p class="block_12">Joan utangaç utangaç gülümsedi ve avuçlarını açıp ellerini uzattı. Bileklerinin beyaz derisi üzerinde minyatür bir dağ silsilesi gibi kabaran geniş, kırmızımsı izler vardı.</p>

  <p class="block_12">«Bunu nasıl yaptın?» İlk kez Joan’la benim ortak bir yanımız olabileceği geçti aklımdan.</p>

  <p class="block_12">«Yumruklarımı oda arkadaşımın pencere camına geçirdim.»</p>

  <p class="block_12">«Hangi oda arkadaşın?»</p>

  <p class="block_12">«Üniversitedeki eski oda arkadaşım. New York’ta çalışıyordu. Kalacak başka bir yer düşünemedim, hem pek param da kalmamıştı, bu yüzden onun yanına gittim. Annemle babam beni orada buldular -arkadaşım bende bir gariplik olduğunu yazmış onlara- babam derhal uçakla gelip beni geri getirdi.»</p>

  <p class="block_12">«Ama şimdi iyisin.» Bu bir soru değil bir açıklamaydı.</p>

  <p class="block_12">Joan parlak, çakıl grisi gözleriyle beni süzerek, «Sanırım,» dedi. «Sen değil misin?»</p>

  <p class="block_3"> </p>

  <p class="block_3"> </p>

  <p class="block_12">Akşam yemeğinden sonra uyuyakalmıştım.</p>

  <p class="block_12">Yüksek perdeden bir sesle uyandım. <i class="calibre1">Bayan Bannister, Bayan Bannister, Bayan Bannister, Bayan Bannister.</i> Uykumu açmaya çalışırken karyolanın direğine ellerimle vurup bağırmakta olduğumu farkettim. Gece hemşiresi Bayan Bannister’in sivri, çarpık silueti apar topar çıktı ortaya.</p>

  <p class="block_12">«Dur bakalım, bunu kırmasan daha iyi olur.»</p>

  <p class="block_12">Saatimin kayışını çözdü.</p>

  <p class="block_12">«Ne var? Ne oldu?»</p>

  <p class="block_12">Bayan Bannister’ın yüzü hızlı bir gülümsemeyle buruştu. «Bir tepki oldu.»</p>

  <p class="block_12">«Tepki mi?»</p>

  <p class="block_12">«Evet, kendini nasıl hissediyorsun?»</p>

  <p class="block_12">«Garip. Hafif, uçar gibi.»</p>

  <p class="block_12">Bayan Bannister doğrulup oturmama yardım etti. «Artık iyi olacaksın. Hemen iyileşeceksin. Biraz sıcak süt ister misin?»</p>

  <p class="block_12">«Evet.»</p>

  <p class="block_12">Ve Bayan Bannister fincanı dudaklarıma uzattığı zaman sıcak sütü dilimin üzerinde gezdirerek, annesinin sütünü emen bir bebek gibi tadını çıkara çıkara içtim.</p>

  <p class="block_3"> </p>

  <p class="block_3"> </p>

  <p class="block_12">«Bayan Bannister sende bir tepki olduğunu söyledi bana.» Doktor Nolan pencerenin yanındaki koltuğa oturup minik bir kibrit kutusu çıkardı. Kutu sabahlığımın eteğinin kıvrımına sakladığımın tıpkısıydı ve bir an hemşirenin onu orada bulup Doktor Nolan’a gizlice geri vermiş olabileceğini düşündüm.</p>

  <p class="block_12">Doktor Nolan bir kibriti kutunun kenarına sürttü. Kibritin ucunda kızgın, sarı bir alev canlanıverdi. Doktorun alevi sigaranın içine çekişini izledim.</p>

  <p class="block_12">«Bayan B. kendini daha iyi hissettiğini söyledi.»</p>

  <p class="block_12">«Bir süre hissettim. Şimdi yine eskisi gibiyim.»</p>

  <p class="block_12">«Sana bir haberim var.»</p>

  <p class="block_12">Bekledim. Şu aralar her gün kimbilir kaç gündür, sabah, öğleden sonra ve akşam boyunca beyaz battaniyeme sarınmış olarak kameriyenin altındaki şezlonga oturup okuyor gibi yapıyordum. Bana öyle geliyordu ki Doktor Nolan bana belirli bir süre tanıyordu. Bu sürenin sonunda o da aynen Doktor Gordon’un söylemiş olduklarım söyleyecekti, «Üzgünüm ama sende olumlu bir gelişme göremiyorum, sanırım biraz şok tedavisi görsen iyi olacak...»</p>

  <p class="block_12">«Ee, ne olduğunu duymak istemiyor musun?»</p>

  <p class="block_12">Donuk bir sesle, «Ne?» diye sordum ve kendimi hazırladım.</p>

  <p class="block_12">«Bir süre hiç konuğun olmayacak.»</p>

  <p class="block_12">Doktor Nolan’a şaşkınlıkla bakakaldım. «Ama bu harika bir şey.»</p>

  <p class="block_12">Gülümsedi. «Memnun olacağım tahmin etmiştim.»</p>

  <p class="block_12">Sonra ikimiz de yazı masamın yanındaki çöp sepetine baktık. Bir düzine uzun saplı gül kan kırmızısı goncalarını çöp sepetinden dışarıya uzatmıştı.</p>

  <p class="block_12">O gün öğleden sonra annem beni görmeye gelmişti.</p>

  <p class="block_12">Annem, ardı arkası kesilmeyen konuklarımdan yalnızca bir tanesiydi. Beni görmeye gelenler arasında daha önce yanında çalıştığım Hıristiyan Bilimci hanım, lisedeki İngilizce öğretmenim ve Philomena Guinea’nın kendisi de vardı. Hıristiyan Bilimci hanım benimle çimlerin üzerinde yürürken İncil’de sözü geçen, yeryüzünden yükselen sisi, bu sisin yanlışları simgelediğini, benim tüm derdimin bu sise inanmak olduğunu ve ona inanmaktan vazgeçer geçmez sisin yok olacağını ve benim de gerçekte sağlıklı olduğumu görebileceğimi anlatıyordu. İngilizce öğretmenim sözcüklere olan ilgimi yeniden uyandırmak için bana bir sözcük oyunu olan Dilmeceyi öğretmeye çalışıyor, Philomena Guinea ise doktorların yaptıklarını hiç doyurucu bulmuyor ve bunu onlara söyleyip duruyordu.</p>

  <p class="block_12">Bu ziyaretlerden nefret ediyordum.</p>

  <p class="block_12">Kameriyemin altında ya da odamda oturup dururken güler yüzlü bir hemşire içeri dalıp bir konuğum olduğunu söylüyordu. Bir defasında Protestan kilisesinin o hiç hoşlanmadığım papazını bile getirmişlerdi. Adam yanımda olduğu sürece müthiş tedirgindi. Benim iyiden iyiye keçileri kaçırdığıma hükmettiğinin farkındaydım, çünkü ona cehenneme inandığımı ve benim gibi ölümden sonra yaşama inanmayanların öldükten sonraki cehennemi kaçıracakları için ölmeden önce cehennemde yaşamak zorunda olduklarını ve kim neye inanıyorsa öldüğü zaman başına onun geleceğini söylemiştim.</p>

  <p class="block_12">Bu ziyaretlerden nefret ediyordum, çünkü gelen konukların yağdan sicim sicim olmuş saçlarıma bakıp eskiden ne olduğumu ve onların benim ne olmamı istediklerini düşündüklerini seziyor ve yanımdan iyice altüst olmuş durumda ayrıldıklarını biliyordum.</p>

  <p class="block_12">Beni kendi halime bıraksalar biraz huzura kavuşacağımı düşünüyordum.</p>

  <p class="block_12">En beteri annemdi. Beni hiç azarlamıyor, ama kederli bir yüzle durmadan ne gibi bir hata yapmış olduğunu söylemem için yakarıyordu. Doktorların onun hatalı davrandığım düşündüklerinden emin olduğunu, çünkü ona tuvalet eğitimimle ilgili bir yığın soru sorduklarını, oysa benim çok küçük yaşta mükemmel bir şekilde eğitildiğimi ve ona hiçbir zorluk çıkarmadığımı söylüyordu.</p>

  <p class="block_12">O gün öğleden sonra annem bu gülleri getirmişti bana.</p>

  <p class="block_12">«Bunları cenazeme sakla,» demiştim. Annemin yüzü buruşuvermişti. Ha ağladı, ha ağlayacaktı.</p>

  <p class="block_12">«Ama Esther, bugünün ne olduğunu anımsamıyor musun?»</p>

  <p class="block_12">«Hayır.»</p>

  <p class="block_12">Belki de Aziz Valentine günüydü. «Senin doğum günün.»</p>

  <p class="block_12">İşte o zaman gülleri çöp sepetine boca etmiştim. Doktor Nolan’a «Budalaca bir şeydi yaptığı,» dedim.</p>

  <p class="block_12">Doktor Nolan başını salladı. Ne demek istediğimi anlıyor gibiydi.</p>

  <p class="block_12">«Ondan nefret ediyorum,» dedim ve inecek darbeyi bekledim.</p>

  <p class="block_12">Ama Doktor Nolan, bir şey onu çok, pek çok hoşnut etmişçesine gülümsedi ve, «Sanırım öyle,» dedi.</p>

  <p class="block_13" id="calibre_pb_18"> </p>
</body>
</html>
