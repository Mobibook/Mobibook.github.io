<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>SIRÇA FANUS</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block_14">11</h1>

  <p class="block_12">Doktor Gordon’un bekleme odası sessiz ve bej rengiydi.</p>

  <p class="block_12">Duvarlar, halılar, kumaş kaplı sandalye ve kanepeler, hep bejdi. Duvarlarda hiç ayna ya da resim yoktu. Yalnızca çeşitli tip fakültelerinden alınmış, Doktor Gordon’un isminin Latince yazılı olduğu diplomalar asılıydı. Odanın ucundaki masanın, kahve ve dergi sehpalarının üzerindeki seramik saksılar, uçuk yeşil, kıvrımlı eğreltiler ve çok daha koyu yeşil renkte sivri uçlu yapraklarla doluydu.</p>

  <p class="block_12">Önce kendimi bu odada neden bu denli güvenlikte hissettiğimi anlayamamıştım. Sonra bunun odada hiç pencere olmayışından ileri geldiğini farkettim.</p>

  <p class="block_12">Hava soğutucunun serinliğiyle ürperdim.</p>

  <p class="block_12">Üzerimde hâlâ Betsy’nin beyaz bluzu ve kuşaklı eteği vardı. Evde oturduğum üç hafta boyunca yıkanmadıkları için’ biraz sarkık duruyorlardı. Terli basmanın ekşimsi ama dost kokusunu duyuyordum.</p>

  <p class="block_12">Saçımı da üç haftadır yıkamamıştım.</p>

  <p class="block_12">Yedi gece boyunca hiç uyumamıştım.</p>

  <p class="block_12">Annem o kadar uzun süre uyanık kalmamın olanaksız olduğunu, farkında olmadan mutlaka uyumuş olduğumu söylüyordu. Ama uyuduysam da gözlerim faltaşı gibi açık uyumuş olmalıydım, çünkü yatağımın başucundaki saatin saniye ibresinin, yelkovanının ve akrebinin çizdiği yeşil, fosforlu daireleri ve yarım daireleri yedi gece boyunca bir tek saniyeyi, bir tek dakikayı, bir tek saati kaçırmadan izlemiştim.</p>

  <p class="block_12">Giysilerimi ve saçımı yıkamayışımın nedeni de bunun çok budalaca gelmesiydi bana.</p>

  <p class="block_12">Yılın önümde uzanan günlerini bir dizi parlak, beyaz kutu gibi görüyordum. Bir kutuyu öbüründen siyah bir gölge gibi ayıran şey uykuydu. Yalnız benim için bir kutuyu bir sonrakinden ayıran gölgeler birden bire kaybolmuştu ve önümde uzanan günleri beyaz, geniş, alabildiğine ıssız bir yol gibi görüyordum.</p>

  <p class="block_12">Bir gün sonra yine yıkanmak gerekeceğine göre bugün yıkanmak düpedüz budalalıktı.</p>

  <p class="block_12">Bunu düşünmek bile yoruyordu beni.</p>

  <p class="block_12">Her şeyi birden ilk ve son kez yapıp kurtulmak istiyordum.</p>

  <p class="block_3"> </p>

  <p class="block_3"> </p>

  <p class="block_12">Doktor Gordon gümüş kalemini evirip çeviriyordu.</p>

  <p class="block_12">«Annen sinirlerinin bozuk olduğunu söylüyor.»</p>

  <p class="block_12">Deri koltuğun oyuğunda büzülüp bir dönümlük parlak cilalı masasının üzerinden Doktor Gordon’a baktım.</p>

  <p class="block_12">Doktor Gordon bekliyordu. Bloknotunun düz yeşil kapağına kalemiyle tık tık vuruyordu.</p>

  <p class="block_12">Kirpikleri öyle uzun ve gürdü ki, takma gibi duruyorlardı. İki yeşil, buzlu havuzu çevreleyen siyah plastikten kamışlar gibiydiler.</p>

  <p class="block_12">Doktor Gordon’un hatları öyle kusursuzdu ki, hemen hemen güzel bir erkekti.</p>

  <p class="block_12">Kapıdan girdiğim an ondan nefret ettim.</p>

  <p class="block_12">Nazik, çirkin, sezgi sahibi bir adam düşlemiştim. Başını kaldırıp benim göremediğim bir şeyi görmüşçesine «Hah!» diyecekti, yüreklendiren sesiyle. Ve ben de ona ne kadar korktuğumu, ağzı olmayan havasız bir çuvalın derinliklerine tıkılıyormuşçasına nasıl dehşete kapıldığımı anlatacak sözcükleri bulabilecektim.</p>

  <p class="block_12">Sonra koltuğunda arkasına yaslanıp parmaklarının uçlarını küçük bir çan kulesi gibi birleştirerek bana neden uyuyamadığımı, neden okuyamadığımı, neden yemek yiyemediğimi ve sonunda nasıl olsa ölecekleri için neden insanların yaptığı her şeyin çok saçma göründüğünü anlatacaktı.</p>

  <p class="block_12">Ardından da bana adım adım yeniden kendim olabilmem için yardım edecekti.</p>

  <p class="block_12">Ama Doktor Gordon hiç de öyle biri değildi. Genç ve yakışıklıydı o. Kibirli biri olduğunu derhal anlamıştım.</p>

  <p class="block_12">Doktor Gordon’un masasının üzerinde yarı ona yarı benim oturduğum deri koltuğa dönük duran bir gümüş çerçeve içinde bir fotoğraf vardı. Bir aile fotoğrafıydı bu. Doktor Gordon’a kızkardeşiymiş kadar benzeyen siyah saçlı, güzel bir kadın, iki sarısın çocuğun başlarının üzerinden gülümsüyordu.</p>

  <p class="block_12">Sanırım çocuklardan biri oğlan öteki kızdı. Ama her ikisi de oğlan ya da her ikisi de kız olabilirdi. Çocuklar çok küçükken kolay anlaşılmaz ne oldukları. Sanırım resmin alt taraflarında bir de köpek vardı, ama yalnızca kadının eteğindeki bir desen de olabilirdi bu.</p>

  <p class="block_12">Nedense bu fotoğraf öfkelendirmişti beni.</p>

  <p class="block_12">Resmin neden kısmen bana dönük durduğunu anlayamıyordum. Belki de Doktor Gordon bana olağanüstü bir kadınla evli olduğunu ve kendisine asılmaya kalkışmasam iyi olacağını sezdirmeye çalışıyordu.</p>

  <p class="block_12">Hem zaten bir Noel kartındaki melekler gibi kendini çevreleyen güzel bir eşe, güzel çocuklara ve güzel bir köpeğe sahipse, bu Doktor Gordon bana nasıl yardım edebilirdi ki?</p>

  <p class="block_12">«Sence derdin neyse onu bana anlatmaya çalışsan?»</p>

  <p class="block_12">Denizin yusyuvarlak cilaladığı, ama ansızın bir pençe çıkarıp başka bir şeye dönüşebilecek çakıl taşlarıymışçasına, sözcükleri kuşkuyla evirip çevirdim.</p>

  <p class="block_12">Bence derdim ne miydi?</p>

  <p class="block_12">Sanki gerçekte bir derdim yokmuş da yalnızca ben öyle sanıyormuşum gibi.</p>

  <p class="block_12">Yakışıklılığının ve aile fotoğrafının beni etkilemediğini göstermek için ruhsuz, kuru bir sesle Doktor Gordon’a uyuyamadığımdan, yiyemediğimden, okuyamadığımdan sözettim. Beni en fazla rahatsız eden el yazısı konusunu hiç açmadım.</p>

  <p class="block_12">O sabah, West Virginia’da olan Doreen’e mektup yazmaya çalışmıştım. Onun yanına gelip gelemeyeceğimi sormaktı niyetim. Belki okulunda garson ya da başka bir şey olarak çalışabilirdim.</p>

  <p class="block_12">Ama kalemi elime aldığım zaman elim bir çocuğunkine benzer iri, eğri büğrü harfler yazmaya başladı. Satırlar da soldan sağ alt köşeye doğru kayıyordu. Sanki kâğıdın üzerinde halka halka duran iplerden oluşuyorlardı da birisi gelip çarpıtmıştı hepsini.</p>

  <p class="block_12">Böyle bir mektubu gönderemezdim. Onu küçük parçalara bölüp doktor görmek isterse göstermek üzere çantama, pudriyerimin yanına koymuştum.</p>

  <p class="block_12">Ama hiç sözünü etmediğim için elbette Doktor Gordon da görmek istemedi bunu. Kurnazca davranışıma için için seviniyordum. Ona yalnızca istediklerimi anlatacak ve bazı şeyleri gizleyip bazılarını açıklayarak onun kafasında yarattığım izlenimleri kontrol edebilecektim. Bütün bunlar olup biterken o da kendini pek zeki sanmaya devam edecekti.</p>

  <p class="block_12">Ben konuştuğum sürece Doktor Gordon başını öne eğmiş, dua eder gibi duruyordu. Ruhsuz, kuru sesin dışındaki tek gürültü, Doktor Gordon’un kaleminin yeşil kapağın üzerindeki bir tek noktaya bir baston gibi düzenli aralıklarla tik tık vuruşuydu.</p>

  <p class="block_12">Sözümü bitirdiğimde Doktor Gordon başını kaldırdı.</p>

  <p class="block_12">«Hangi okula gidiyorum demiştin?»</p>

  <p class="block_12">Şaşkın, cevap verdim. Okulun ne ilgisi olduğunu anlamıyordum.</p>

  <p class="block_12">«Ha!» Doktor Gordon koltuğuna yaslandı. Bir şeyler anımsıyormuş gibi gülümsüyordu. Gözleri omzumun üzerinden boşluğa takılıp kalmıştı.</p>

  <p class="block_12">Bir an koyduğu tanıyı açıklayacağını sandım. Belki de onu yargılamakta fazla aceleci ve haşin davranmıştım. Ama yalnızca, «Sizin okulu iyi anımsıyorum,» dedi. «Savaş sırasında oradaydım. Bir WAC istasyonları vardı, değil mi? Yoksa WAVES miydi?» Bilmediğimi söyledim.</p>

  <p class="block_12">«Evet, şimdi anımsadım, WAC istasyonuydu. Denizaşırı hizmete gönderilmeden önce doktordum orada. Tanrım, ne güzel kızlardı onlar!»</p>

  <p class="block_12">Doktor Gordon güldü.</p>

  <p class="block_12">Sonra bir tek yumuşak hareketle ayağa kalktı ve masasının çevresinden dolanıp bana doğru yürüdü. Ne yapmak istediğinden emin olamadığım için ben de ayağa kalktım.</p>

  <p class="block_12">Doktor Gordon sağ yanımda sarkık duran ele uzanıp sıktı.</p>

  <p class="block_12">«Haftaya görüşürüz.»</p>

  <p class="block_12">İri, dolgun karaağaçlar Commenwealth Avenue boyunca uzanan yapıların sarılı kırmızılı tuğla cepheleri üzerinde bir gölge tüneli oluşturuyorlardı. Bir troleybüs, ince, gümüş rayında Boston’a doğru derliyordu. Troleybüs’ün geçip gitmesini bekledim, sonra karşı kaldırımdaki gri Şevrole’ye doğru yürüdüm.</p>

  <p class="block_12">Annemin, arabanın ön camından bana bakan, bir dilim limon kadar sarı ve kaygılı yüzünü görebiliyordum.</p>

  <p class="block_12">«Ee, ne dedi bakalım?»</p>

  <p class="block_12">Arabanın kapısını çektim. Kapanmadı. Yeniden açıp boğuk bir gürültüyle çarparak kapadım. «Haftaya görüşürüz dedi.» Annem içini çekti.</p>

  <p class="block_12">Doktor Gordon’un saati yirmi beş dolara patlıyordu.</p>

  <p class="block_3"> </p>

  <p class="block_3"> </p>

  <p class="block_12">«Selam, adın ne senin?»</p>

  <p class="block_12">«Elly Higginbottom.»</p>

  <p class="block_12">Denizci adımlarını bana uydurup yanımsıra yürümeye başladı. Gülümsedim.</p>

  <p class="block_12">Common’da güvercinler kadar çok denizci olmalı diye düşündüm. Sanki öbür uçtaki, çevresinde ve bütün iç duvarlarında mavili beyazlı «Donanmaya katıl» afişleri olan boz renkli binadan çıkıyorlardı.</p>

  <p class="block_12">Chicago’ya hiç gitmemiştim, ama Chicago Üniversitesinde okuyan bir iki genç tanımıştım. Alışılmışın dışında, kendine özgü kimselerin yaşadığı bir yere benziyordu.</p>

  <p class="block_12">«Evinden bayağı uzaktasın öyleyse.»</p>

  <p class="block_12">Denizci kolunu belime doladı ve bu durumda uzun bir süre Common çevresinde yürüdük. Yeşil, kuşaklı eteğinin üzerinden kalçamı okşuyordu. Ben de, dudaklarımda gizemli bir gülümsemeyle, Boston’lu olduğumu belli edecek bir şey söylememeye çalışarak yürüyordum. Oysa her an, Beacon Hill’de çay içmekten ya da Filene’s Basement’ta alışveriş yapmaktan dönerken Common’dan geçen Bayan Willard’la ya da annemin bir başka arkadaşıyla burun buruna gelebilirdik.</p>

  <p class="block_12">Bir gün gerçekten Chicago’ya gidersem adımı temelli Elly Higginbottom olarak değiştirebileceğimi düşündüm. O zaman doğunun büyük bir üniversitesinden verilen bursu teptiğimi, New York’ta bir ayı berbat ettiğimi ve günün birinde Amerikan Tıp Birliği üyesi olup küpler dolusu para kazanacak olan aklı başında bir tıp öğrencisinin evlenme önerisini çevirdiğimi hiç kimse bilmeyecekti.</p>

  <p class="block_12">Chicago’da insanlar beni olduğum gibi kabul edeceklerdi.</p>

  <p class="block_12">Orada Elly Higginbottom adında sıradan bir yetim kız olacaktım. Herkes beni sessiz, yumuşak yaradılışımdan ötürü sevecekti. Kitaplar okumam ve James Joyce’un yapıtlarındaki ikizler üzerine uzun tezler yazmam için baskı yapmayacaklardı bana. Ve hatta günün birinde güçlü kuvvetli ve sevecen bir oto tamircisiyle evlenip Dodo Conway gibi kalabalık bir aileye de sahip olabilirdim.</p>

  <p class="block_12">Eğer canım isterse.</p>

  <p class="block_12">Birden, «Donanmadan çıkınca ne yapmak istiyorsun?» diye sordum denizciye.</p>

  <p class="block_12">O zamana dek söylediğim en uzun cümleydi bu. Denizci şaşırmış görünüyordu. Beyaz, yuvarlak bir keki andıran beresini bir yana itip kafasını kaşıdı.</p>

  <p class="block_12">«Bilmem ki Elly,» dedi. «Askerî bursla üniversiteye giderim belki.»</p>

  <p class="block_12">Durakladım. Sonra imalı bir biçimde, «Bir garaj açmayı düşündün mü hiç?» diye sordum.</p>

  <p class="block_12">Denizci, «Yok,» dedi, «hiç düşünmedim.»</p>

  <p class="block_12">Gözucuyla ona baktım. Taş çatlasa on altı yaşından fazla olamazdı.</p>

  <p class="block_12">Suçlarcasına, «Benim kaç yaşında olduğumu biliyor musun?» dedim.</p>

  <p class="block_12">Denizci sırıttı. «Hayır, üstelik de vızgelir.»</p>

  <p class="block_12">Bu denizcinin gerçekten dikkati çekecek kadar yakışıklı olduğunu farkettim. Kuzeyliye benzer, temiz yüzlü bir gençti. Artık aptaldım ya, sanırım temiz ve yakışıklı insanları çekiyordum.</p>

  <p class="block_12">«Otuz yaşındayım,» dedim ve bekledim.</p>

  <p class="block_12">«Sahi mi Elly, hiç göstermiyorsun.» Denizci kalçamı sıktı.</p>

  <p class="block_12">Sonra çabucak sağma soluna baktı. «Dinle Elly, şu anıtın altındaki basamaklara gidersek, öpebilirim seni.»</p>

  <p class="block_12">O anda, topuksuz, kahverengi makul ayakkabılar giymiş kahverengi bir siluetin bize doğru yürüdüğünü farkettim. Uzaktan on kuruş büyüklüğündeki yüzün çizgilerini seçemiyordum, ama bunun Bayan Willard olduğundan emindim.</p>

  <p class="block_12">Denizciye yüksek sesle, «Lütfen metroya nasıl gidebileceğimi söyler misiniz bana?» diye sordum.</p>

  <p class="block_12">«Ha?»</p>

  <p class="block_12">«Deer Island Cezaevine giden metro?»</p>

  <p class="block_12">Bayan Willard yanımıza geldiğinde denizciye yalnızca yol soruyormuş gibi yapıp aslında onu hiç tanımıyormuş gibi davranacaktım.</p>

  <p class="block_12">Dişlerimin arasından, «Çek ellerini üstümden.» dedim.</p>

  <p class="block_12">«Hoppala, ne oluyoruz Elly?»</p>

  <p class="block_12">Kadın yaklaştı ve bize bakmadan, selam vermeden geçip gitti. Bayan Willard değildi elbette. Bayan Willard Adirondakcks’teki evindeydi şimdi.</p>

  <p class="block_12">Kadın uzaklaşırken hınçla baktım ardından.</p>

  <p class="block_12">«Hey, Elly...»</p>

  <p class="block_12">«Tanıdığım birine benzettim.» dedim. «Chicago’daki yetimler evinden Allahın belası bir kadına.»</p>

  <p class="block_12">Denizci kolunu yine belime doladı.</p>

  <p class="block_12">«Yani annen baban yok mu Elly?»</p>

  <p class="block_12">«Yok.» Hazır bekleyen bir gözyaşını akıttım. Yanağımda küçük, sıcak bir yol çizdi kendine.</p>

  <p class="block_12">«Ama ağlama Elly. Bu kadın kötü mü davrandı sana?»</p>

  <p class="block_12">«Çok çok kötü.»</p>

  <p class="block_12">Yaşlar birbiri ardından boşanıverdi ve denizci beni bir karaağacın altında kollarına alıp yüzümü beyaz ketenden, büyük, temiz bir mendille kurularken ben de o kahverengi elbiseli kadının ne korkunç biri olduğunu ve bilerek ya da bilmeyerek benim yanlış yollara sapmamın ve ondan sonra başıma gelen tüm kötülüklerin sorumlusu olduğunu düşündüm.</p>

  <p class="block_3"> </p>

  <p class="block_3"> </p>

  <p class="block_12">«Bu hafta kendini nasıl hissediyorsun bakalım?» Doktor Gordon kalemini ince, gümüş bir mermi gibi özenle tutuyordu.</p>

  <p class="block_12">«Aynı.»</p>

  <p class="block_12">«Aynı mı?» Tek kaşını inanamıyormuş gibi kaldırdı.</p>

  <p class="block_12">Yine o ruhsuz, kuru sesle, ama anlayışı bu kadar kıt olduğu için biraz daha öfkeyle, nasıl on dört gecedir uyuyamadığımı, okuyamadığımı, yazamadığımı ve doğru dürüst yutkunamadığımı bir kez daha anlattım.</p>

  <p class="block_12">Doktor Gordon etkilenmemiş görünüyordu.</p>

  <p class="block_12">Elimi çantama daldırıp Doreen’e yazdığım mektubun parçalarım buldum. Hepsini çıkarıp Doktor Gordon’un lekesiz yeşil bloknotunun üzerine serptim. Orada, bir yaz çayırının üzerindeki papatya yaprakları gibi suskun, yayılıp kaldılar.</p>

  <p class="block_12">«Peki,» dedim, «ya buna ne dersiniz?»</p>

  <p class="block_12">Doktor Gordon’un el yazımın ne denli kötü olduğunu hemen göreceğini sanmıştım. Oysa o yalnızca, «Annenle konuşmak isterdim,» dedi. «Sence bir sakıncası var mı?»</p>

  <p class="block_12">«Hayır.» Ama Doktor Gordon’un annemle konuşa cağı düşüncesi hiç de hoşuma gitmemişti doğrusu. Belki de ona benim kilit altında tutulmam gerektiğini söyleyecekti. Doktor Gordon’un Doreen’e yazdığım mektubun parçalarını birleştirip okuyarak kaçmayı planladığımı öğrenmemesi için bütün kırpıntıları birer birer toplayıp hiçbir şey söylemeden odadan çıktım.</p>

  <p class="block_3"> </p>

  <p class="block_3"> </p>

  <p class="block_12">Gittikçe küçülerek Doktor Gordon’un odasının kapısından girip gözden kayboluncaya dek annemin ardından baktım. Sonra da geri dönüp gittikçe irileşerek arabaya yaklaşmasını izledim.</p>

  <p class="block_12">«Evet?» Ağlamış olduğu belliydi.</p>

  <p class="block_12">Annem bana bakmadan arabayı çalıştırdı.</p>

  <p class="block_12">Sonra, karaağaçların denizin derinliklerini anımsatan serin gölgelerinde kayıp giderken, «Doktor Gordon sende hiçbir gelişme olmadığı görüşünde,» dedi. «Walton’daki özel kliniğinde birkaç seans şok tedavisi görmen gerektiğini düşünüyor.»</p>

  <p class="block_12">Sanki başka biriyle ilgili korkunç bir gazete manşeti okumuşum gibi keskin bir merak saplandı içime.</p>

  <p class="block_12">«Yani orada kalmam mı gerekiyor?» Annem «Hayır,» dedi ve çenesi titredi. Yalan söylüyor olmalıydı.</p>

  <p class="block_12">«Bana gerçeği söyle,» dedim, «yoksa seninle bir daha hiç konuşmam.»</p>

  <p class="block_12">«Sana her zaman gerçeği söylemiyor muyum?» dedi annem ve ağlamaya başladı.</p>

  <p class="block_3"> </p>

  <p class="block_3"> </p>

  <p class="block_12">YEDİNCİ KATTAN ATLAMAYA KALKAN ADAM KURTARILDI!</p>

  <p class="block_3"> </p>

  <p class="block_3"> </p>

  <p class="block_12">Beton bir otoparkın yedi kat üzerindeki dar bir çıkıntıda, aşağıda toplanan kalabalığın gözü önünde iki saat kalan Bay George Pollucci, sonunda Charles Street güvenlik kuvvetlerinden Çavuş Will Kilmartin’in kendisini yakındaki bir pencereden içeri alıp kurtarmasına izin vermiştir.</p>

  <p class="block_3"> </p>

  <p class="block_3"> </p>

  <p class="block_12">Güvercinleri beslemek için almış olduğum on sentlik torbadaki fıstıklardan birini soyup yedim. Yaşlı bir ağaç kabuğu parçası gibi ölü bir tadı vardı.</p>

  <p class="block_12">George Pollucci’nin yüzünü daha iyi görebilmek için gazeteyi gözlerime yaklaştırdım. Tuğla ve karanlık gök karışımı bulanık bir zemin üzerinde dolunay gibi aydınlatılmış bir yüzdü bu. Adamın bana anlatacak önemli bir şeyi olduğunu hissediyordum. Belki de yüzünde yazılıydı bu şey.</p>

  <p class="block_12">Ama ben baktıkça George Pollucci’nin yüz çizgileri eriyip kayboluyor ve yerlerini koyulu açıklı noktalardan oluşan şekillere bırakıyordu.</p>

  <p class="block_12">Mürekkep siyahı gazete paragrafında ne Bay Pollucci’nin neden o çıkıntının üzerine çıktığı, ne de sonunda onu pencereden içeri alan Çavuş Kilmartin’in ona ne yaptığı açıklanmıştı.</p>

  <p class="block_12">Atlamanın sakıncası şuydu ki, insan kat sayısını yanlış seçerse yere çarptığında hâlâ yaşıyor olabilirdi. Yedi kat yeterince yüksek olmalıydı.</p>

  <p class="block_12">Gazeteyi katlayıp park sırasının tahtaları arasına sıkıştırdım. Annemin skandal gazetesi dediği gazetelerden biriydi bu. Yerel cinayetler, intiharlar, dayak ve soygunlarla doluydu. Hemen her sayfada da göğüsleri dekoltesinden taşan ve bacakları çoraplarının tepesine kadar görülecek biçimde yerleştirilmiş yarı çıplak bir kadın vardı.</p>

  <p class="block_12">Bilmem bu gazetelerden neden hiç almamıştım daha önce. Şimdi yalnızca onları okuyabiliyordum. Resimlerin arasındaki kısacık paragraflar, harfler küstahlaşıp kıpırdanmaya fırsat bulamadan bitiveriyordu. Evde gördüğüm tek gazete <i class="calibre1">Christian Science Monitor</i>’du. Pazar günleri dışında her gün saat beşte kapının eşiğine bırakılan ve intiharları, seks suçlarını, uçak kazalarını görmezlikten gelen bir gazeteydi bu.</p>

  <p class="block_12">Ufak çocuklarla dolu büyük, beyaz bir kuğu, oturduğum sıraya yaklaştı ve ördeklerle kaplı ağaçlıklı bir adacığın çevresinden dolanıp köprünün karanlık kemerinin altına doğru uzaklaştı. Baktığım her şey parlak ve minicik görünüyordu.</p>

  <p class="block_12">Açamadığım bir kapının anahtar deliğinden bakar gibi kendimi ve erkek kardeşimi, elimizde tavşan kulaklı balonlarla bir kuğu bota tırmanıp kenarda, yer fıstığı kabuklarıyla örtülü suya bakan bir yer için çekişirken görüyordum. Ağzımda temiz, naneli bir tat vardı. Dişçide uslu durmuşsak annem bizi mutlaka bir kuğu botu gezintisiyle ödüllendirirdi.</p>

  <p class="block_12">Ağaçların adlarını okuyarak, köprünün üzerinden, mavi yeşil anıtların altından, Amerikan bayrağı desenindeki çiçek tarhından ve turuncu beyaz çizgili bez bir kabinde yirmi beş sente resim çektirilen giriş kapısının yanından geçip bütün parkı dolandım.</p>

  <p class="block_12">En sevdiğim ağaç, Ağlayan Bilgin ağacıydı. Japonya’dan gelmiş olmalıydı bu ağaç. Japonlar insan ruhunun derinliklerini anlarlardı.</p>

  <p class="block_12">Herhangi bir şey ters gittiğinde bağırsaklarını deşerek öldürürlerdi kendilerini.</p>

  <p class="block_12">Bunu nasıl yaptıklarını düşlemeye çalıştım. Çok keskin bir bıçak gerekirdi mutlaka. Yok, belki de iki tane çok keskin bıçak. Sonra her iki ellerinde birer bıçakla bağdaş kurup otururlardı. Ardından ellerini çaprazlayıp her bıçağı karnın bir yanına doğrulturlardı. Çıplak olmaları gerekirdi, yoksa bıçak giysilerine takılabilirdi.</p>

  <p class="block_12">Sonra, anî bir hareketle, bir kez daha düşünmeye vakit olmadan, bıçakları saplayıp alttan ve üstten birer yarım daire çizerek tam bir daire oluştururlardı. O zaman karın derileri tabak gibi ayrılır, içleri dışlarına uğrar ve ölüp giderlerdi.</p>

  <p class="block_12">Böyle ölmek bayağı cesaret işiydi.</p>

  <p class="block_12">Bense kan görmeye dayanamazdım.</p>

  <p class="block_12">Bütün gece parkta kalmayı düşündüm.</p>

  <p class="block_12">Ertesi sabah Dodo Conway annemi ve beni Walton’a götürecekti ve eğer iş işten geçmeden kaçacaksam, şimdi tam zamanıydı. Çantama baktım ve bir dolarla onluk, beşlik ve bir sentlerden oluşan yetmiş dokuz sent saydım.</p>

  <p class="block_12">Chicago’ya gitmenin kaça malolacağı hakkında hiçbir fikrim yoktu. Bankaya gidip bütün paramı çekmeye de cesaret edemiyordum. Doktor Gordon açık bir girişimde bulunursam beni durdurmaları için banka memurlarını uyarmış olabilirdi pekâlâ.</p>

  <p class="block_12">Otostop yapmak da geçti aklımdan, ama Boston’dan çıkan yollardan hangisinin Chicago’ya gittiği hakkında hiç fikrim yoktu. Haritada yönleri bulmak yeterince basittir. Oysa bir yerin tam ortasında dururken yönümü bulmak hiç de basit gelmiyordu bana. Ne zaman doğuyu batıyı bulmaya çalışsam, ya öğle vakti olurdu ya da hava bulutlu olurdu. Bu da hiç yardımcı olmazdı bana. Ya da gece olurdu ki, o zaman da Büyük ayıyla koltuk takımyıldızı dışında yıldızlar konusunda umutsuzdu durumum. Buddy Willard’ın hep şevkini kırardı bu eksikliğim.</p>

  <p class="block_12">Otobüs terminaline yürüyüp Chicago’ya gidiş ücretlerini öğrenmeye karar verdim. O zaman bankaya gidip yalnızca gerekli olan miktarı çekebilirdim. Bu da fazla kuşku uyandırmazdı herhalde.</p>

  <p class="block_12">Terminalin camlı kapılarından girip renkli gezi broşürlerinin ve programlarının durduğu rafı henüz gözden geçiriyordum ki vaktin akşamüzerine yaklaştığını farkettim. Bizim oradaki banka kapanmış olacağına göre ertesi güne kadar para çekmeme olanak yoktu.</p>

  <p class="block_12">Walton’daki randevum saat ondaydı.</p>

  <p class="block_12">Tam o sırada canlanan bir hoparlörden duyulan ses dışarıdaki park yerinde harekete hazırlanan bir otobüsün duracağı yerleri anons etmeye başladı. Hoparlördeki ses, her zaman olduğu gibi tek sözcük anlaşılmayacak biçimde konuşuyordu. Ve sonra, tüm bu parazitin ortasında, bir orkestradaki tüm enstrümanların akordu sırasında piyanodan çıkan bir W sesi kadar berrak, tanıdık bir ad duydum.</p>

  <p class="block_12">Bizim evden iki sokak ötedeki bir duraktı bu. Telaşla dışarı çıktım. Sıcak, tozlu bir temmuz sonu öğleden sonrasıydı. Çetin bir görüşmeye geç kalmışçasına ağzım kupkuruydu ve terliyordum. Motoru çalışmaya başlamış olan kırmızı otobüse dar attım kendimi.</p>

  <p class="block_12">Bilet paramı şoföre uzattım. Arkamda, yumuşak menteşeleri üzerinde kapı sessizce kapandı.</p>

  <p class="block_13" id="calibre_pb_13"> </p>
</body>
</html>
