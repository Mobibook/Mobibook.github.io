<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>SIRÇA FANUS</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block_14">18</h1>

  <p class="block_12">«Esther.»</p>

  <p class="block_12">Derin, kopkoyu bir uykudan uyandığımda ilk gördüğüm şey, Doktor Nolan’ın karşımda dalgalanan yüzüydü. «Esther, Esther,» diyordu durmadan.</p>

  <p class="block_12">Hantallaşmış elimle gözlerimi ovuşturdum.</p>

  <p class="block_12">Doktor Nolan’ın arkasında, siyah beyaz kareli, buruşuk bir elbise giymiş ve portatif bir karyolanın üzerine çok yüksekten düşmüş gibi savrulmuş yatan bir kadını seçebiliyordum. Ama daha fazla bir şey göremeden Doktor Nolan beni bir kapıdan geçirip açık havaya, göğün maviliğine çıkardı.</p>

  <p class="block_12">Bütün o ateş ve korkudan arınmıştım. Şaşılacak kadar sakindim. Sırça fanus başımdan bir metre kadar yukarıda asılı duruyordu. Artık hava alabiliyordum.</p>

  <p class="block_12">Kahverengi yaprakları çıtırdatarak birlikte Belsize’a doğru yürürken Doktor Nolan, «Sana anlattığım gibi oldu, değil mi?» dedi.</p>

  <p class="block_12">«Evet.»</p>

  <p class="block_12">Kesin bir tonda, «Hep böyle olacak,» dedi. «Haftada üç kez -salı, perşembe ve cumartesi- şok tedavisi göreceksin.»</p>

  <p class="block_12">Derin bir soluk aldım.</p>

  <p class="block_12">«Ne kadar süreyle?»</p>

  <p class="block_12">Doktor Nolan, «Bu sana ve bana bağlı,» dedi.</p>

  <p class="block_3"> </p>

  <p class="block_3"> </p>

  <p class="block_12">Gümüş bıçakla yumurtamın tepesini kırıp açtım. Sonra bıçağı yere koyup baktım ona. Bıçakları neden sevdiğimi anımsamaya çalıştım, ama kafam düşüncenin ilmiğinden kayıp kurtularak boşlukta bir kuş gibi sallandı.</p>

  <p class="block_12">Joan’la Dee Dee piyanonun önündeki sıraya yanyana oturmuşlardı. Dee Dee «Tahta Çubuklar» şarkısının sol elini çalarken Joan’a da sağ elini çalmayı öğretiyordu.</p>

  <p class="block_12">Joan’un kocaman dişleri ve dışarı uğramış gri çakıllara benzeyen gözleriyle böylesine atsı bir görünümü olmasının ne kadar acıklı olduğunu düşündüm. Öyle ya, Buddy Willard gibi birini bile elinde tutamamıştı. Dee Dee’nin kocasıysa kimbilir hangi metresiyle birlikte yaşıyor ve karısını huysuzlukları ve dedikodularıyla başbaşa bırakıyordu.</p>

  <p class="block_3"> </p>

  <p class="block_3"> </p>

  <p class="block_12">Joan dağınık saçlı başını kapımdan içeri uzatarak şarkı söyler gibi, «Bir mek-tup al-dım,» diye seslendi.</p>

  <p class="block_12">«Aferin sana.» Gözlerimi kitabımdan ayırmadım. Beş seanslık kısa bir diziden sonra şok tedavisi sona ermiş ve bana kente inme izni verilmişti. O zamandan beri de Joan, bana yakın olmakla iyileşmenin tadından pay almayı uman iri bir meyve sineği gibi soluk soluğa çevremde dolanıp duruyordu. Bu aralar odasında çepeçevre, yığılı duran fizik kitaplarım ve ders notlarıyla dolu tozlu bloknotlarını kaldırmış ve dışarıya çıkma iznini elinden almışlardı.</p>

  <p class="block_12">«Kimden olduğunu merak etmiyor musun?»</p>

  <p class="block_12">Joan odaya süzülüp yatağının üzerine oturdu. Ona fena halde sinir olduğumu ve odamdan defolup gitmesini söylemek istedim, ama yapamadım bunu.</p>

  <p class="block_12">Kaldığım yere parmağımı koyup kitabı kapadım. «Pekâlâ. Kimden?»</p>

  <p class="block_12">Joan eteğinin cebinden uçuk mavi bir zarf çıkarıp nispet verir gibi salladı.</p>

  <p class="block_12">«Ah, rastlantı dediğin bu kadar olur!» dedim.</p>

  <p class="block_12">«Ne demek istiyorsun? Ne rastlantısı?»</p>

  <p class="block_12">Yazı masama gidip uçuk mavi bir zarf aldım. Zarfı bir veda mendili gibi salladım Joan’a. «Ben de bir mektup aldım. Acaba birbirinin aynı mı dersin?»</p>

  <p class="block_12">Joan, «Daha iyiymiş,» dedi. «Hastaneden çıkmış.»</p>

  <p class="block_12">Kısa bir sessizlik oldu.</p>

  <p class="block_12">«Onunla evlenecek misin?»</p>

  <p class="block_12">«Hayır,» dedim. «Ya sen?»</p>

  <p class="block_12">Joan kaçamak bir gülümsemeyle, «Ondan pek hoşlanmıyordum zaten,» dedi.</p>

  <p class="block_12">«Sahi mi?»</p>

  <p class="block_12">«Evet, asıl hoşlandığım ailesiydi.»</p>

  <p class="block_12">«Yani Bay ve Bayan Willard mı?»</p>

  <p class="block_12">«Evet.» Joan’un sesi sırtımdan aşağı soğuk bir rüzgâr gibi kaydı. «Onları seviyordum. Öyle iyi, öyle mutluydular ki. Annemle babama hiç benzemiyorlardı. Hep onları görmeye giderdim.» Durakladı. «Sen gelene kadar.»</p>

  <p class="block_12">«Üzgünüm,» dedim. Ardından, «Madem onları o kadar seviyordum, neden görmeye devam etmedin?» diye ekledim.</p>

  <p class="block_12">Joan, «Yo, yapamazdım bunu,» dedi. «Sen Buddy’ le çıkarken. Ne bileyim... gülünç olurdu bu.»</p>

  <p class="block_12">Biraz düşündüm. «Haklısın sanırım.»</p>

  <p class="block_12">«Peki sen,» Joan duraksadı, «onun gelmesine izin verecek misin?»</p>

  <p class="block_12">«Bilmiyorum.»</p>

  <p class="block_12">Önce Buddy’nin akıl hastanesine beni görmeye gelmesinin korkunç bir şey olacağını düşünmüştüm - herhalde yalnızca öteki doktorlarla hoşbeş edip durumuma için için sevinmek niyetiyle gelecekti. Ama sonra bunun ona haddini bildirmek için bir fırsat olabileceği geldi aklıma. Hayatımda hiç kimse -ne bir simültane çevirmen, ne de bir başkası- olmadığı halde onu istemediğimi, yalnızca bana göre biri olmadığını ve bu yüzden onu bıraktığımı söylemek için bir fırsat olabilirdi bu. «Ya sen?»</p>

  <p class="block_12">Joan, «Evet,» diye soluk aldı. «Belki annesini de getirir. Ona annesini getirmesini söyleyeceğim...»</p>

  <p class="block_12">«Annesini mi?»</p>

  <p class="block_12">Joan somurttu. «Bayan Willard’ı severim. Bayan Willard harika bir kadındır. Bana gerçek bir anne gibi davrandı hep.»</p>

  <p class="block_12">Bayan Willard alacalı tüvit giysileri, ciddî suratlı ayakkabıları ve bilgece, annece özdeyişleriyle canlandı gözümde. Bay Willard küçük oğluydu onun. Sesi küçük bir oğlanınki gibi tiz ve berraktı. Joan ve Bayan Willard. Joan... ve Bayan Willard...</p>

  <p class="block_12">O sabah iki bölümlü notalarından ödünç almak için Dee Dee’nin kapısını çalmıştım. Birkaç dakika beklemiş ve yanıt alamayınca Dee Dee’nin dışarıda olduğunu sanıp notaları yazı masasından alabileceğimi düşünerek kapıyı itmiş ve odaya girmiştim.</p>

  <p class="block_12">Belsize’de, yani Belsize’da bile, kapıların kilidi vardı, ama hastalarda anahtar yoktu. Kapalı bir kapı kişisel dokunulmazlık demekti ve kilitli bir kapı gibi saygı görürdü. Kapıya vurulur, bir kez daha vurulur, sonra çekip gidilirdi. Holün parlak aydınlığından sonra odanın derin, parfümlü loşluğunda yarı kör gözlerle dikilirken anımsadım bunu.</p>

  <p class="block_12">Görüşüm berraklaşınca bir siluetin yataktan doğrulduğunu gördüm. Sonra biri alçak sesle kıkırdadı. Siluet saçlarını düzeltti ve iki soluk çakıl göz yarı karanlığın içinden bana baktı. Dee Dee yastıkların üzerinde, yeşil yünlü sabahlığının altında çıplak bacaklarıyla uzanmış yatıyor ve küçük, alaycı bir gülümsemeyle beni izliyordu. Sağ elinin parmakları arasında yanan bir sigara vardı.</p>

  <p class="block_12">«Ben yalnızca...» dedim.</p>

  <p class="block_12">Dee Dee, «Biliyorum,» dedi. «Notaları istiyorsun.»</p>

  <p class="block_12">Joan o zaman, «Merhaba Esther,» dedi. Mısır yapraklarının hışırtısına benzeyen sesi kusma isteği verdi bana. «Beni bekle Esther, ben de seninle gelip sağ eli çalayım.»</p>

  <p class="block_12">Joan şimdi de, «Buddy Willard’ı gerçekten hiç sevmedim,» diyordu. «Her şeyi bildiğini sanıyordu. Kadın konusunda her şeyi bildiğini sanıyordu...»</p>

  <p class="block_12">Joan’a baktım. Tüylerimi diken diken etmesine ve içime işlemiş olan o eski nefret duygusuna karşın beni büyülüyordu Joan. Merih’ten gelen birini ya da fazlaca siğilli bir kurbağayı izlemek gibi bir şeydi bu. Ne düşünceleri benim düşüncelerim, ne de duyguları benim duygularımdı. Ama onun düşünceleri ve duyguları benimkilerin çarpık, siyah bir yansısıymış görünecek kadar yakındık birbirimize.</p>

  <p class="block_12">Bazen Joan benim uydurduğum biriymiş gibi geliyordu bana. Bazen de onun yaşamımın her bunalımında ortaya çıkıp bana bir zamanlar ne olduğunu ve neler geçirdiğimi hatırlatacağı ve kendisinin benimkine benzeyen ama benimkinden farklı bunalımını burnumun dibinde sürdürüp gideceği duygusuna kapılıyordum.</p>

  <p class="block_12">O gün öğle vakti Doktor Nolan’la konuşurken, «Kadınların başka kadınlarda ne bulduklarını anlamıyorum,» demiştim. «Bir kadının bir erkekte bulamayıp da bir kadında bulduğu şey nedir?»</p>

  <p class="block_12">Doktor Nolan durakladı. Sonra, «Sevecenlik,» dedi.</p>

  <p class="block_12">Bu yanıt susturdu beni.</p>

  <p class="block_12">Joan, «Senden hoşlanıyorum,» diyordu. «Buddy’den hoşlandığımdan daha çok hoşlanıyorum senden.»</p>

  <p class="block_12">Ve Joan budalaca bir gülümsemeyle yatağıma uzanırken bir zamanlar okul yurdunda patlak veren ufak çapta bir skandalı anımsadım. Tombul, dolgun göğüslü bir son sınıf öğrencisiyle uzun boylu, hantal bir birinci sınıf öğrencisi biraz fazla birlikte olmaya başlamışlardı. Son sınıftaki kız dindar bir tanrıbilim öğrencisi olup bir büyükannenin yalın, evcil görünümüne sahipti. Birinci sınıf öğrencisi ise kendisiyle tanışmadan randevulaşan erkeklerce akla gelmedik yollardan alelacele terkedilmesiyle tanınıyordu. Bu iki kız her zaman birlikteydiler. Bir defasında da şişman kızın odasında kucaklaşırken odaya giren biri tarafından görülmüşlerdi.</p>

  <p class="block_12">«Peki ama, ne yapıyorlardı?» diye sormuştum. Ne zaman erkekleri erkeklerle, kadınları kadınlarla birlikte düşünsem gerçekten ne yapıyor olabileceklerini bir türlü hayal edemezdim.</p>

  <p class="block_12">Casus, «Ha,» demişti. «Milly sandalyede oturuyor, Theodora da yatakta yatıyordu. Milly Theodora’nın saçlarını okşuyordu.»</p>

  <p class="block_12">Düşkırıklığına uğramıştım. Belirli bir kötülüğün açığa vurulacağını ummuştum oysa. Acaba kadınların başka kadınlarla birlikte bütün yaptıkları yanyana uzanıp kucaklaşmak mıydı?</p>

  <p class="block_12">Gittiğim üniversitedeki ünlü kadın ozan da bir başka kadınla -saçları Alman usulü kırpılmış, tıknaz, yaşlı bir klasik edebiyatçıyla- birlikte yaşıyordu. Ve ben bu ozana belki de günün birinde evlenip çoluk çocuğa karışacağımı söylediğimde bana dehşet içinde bakakalmıştı. «Peki ama mesleğin ne olacak?» diye haykırmıştı ardından.</p>

  <p class="block_12">Başım ağrıyordu. Bu garip yaşlı kadınları çeken ne vardı bende? O ünlü ozan, Philomena Guinea, Jay Cee, Hıristiyan Bilimci hanım ve kimbilir daha kimler vardı çevremde. Hepsi de beni bir bakıma evlat edinmek, ilgi ve etkilerinin karşılığı olarak beni kendilerine benzetmek istiyorlardı.</p>

  <p class="block_12">«Senden hoşlanıyorum.»</p>

  <p class="block_12">Kitabımı elime alarak, «Bu biraz tatsız, Joan,» dedim.</p>

  <p class="block_12">«Çünkü ben senden hoşlanmıyorum. Doğrusunu istersen, senden tiksiniyorum.»</p>

  <p class="block_12">Ve Joan’u yatağımın üzerinde yaşlı bir beygir gibi yığılmış bırakarak odadan çıktım.</p>

  <p class="block_3"> </p>

  <p class="block_3"> </p>

  <p class="block_12">Doktoru beklerken neredeyse kaçıp gidecektim.</p>

  <p class="block_12">Yaptığınım yasal olmadığım biliyordum -en azından Massachusetts’te öyleydi, çünkü bu eyalet tıkabasa Katoliklerle doluydu- ama Doktor Nolan bu doktorun hem eski bir arkadaşı, hem de aklı başında bir insan olduğunu söylemişti.</p>

  <p class="block_12">Beyaz gömlekli, çevik resepsiyon memuru defterdeki Üstede ismimi işaretleyerek, «Randevunuz ne için?» diye sordu.</p>

  <p class="block_12">«Ne demek istiyorsunuz?» Bu soruyu doktorun dışında kimsenin soracağını düşünmemiştim. Genel bekleme odası başka doktorları bekleyen hastalarla doluydu. Çoğu bebekli ya da hamileydi. Bakışlarını düz, el değmemiş karnımın üzerinde hissediyordum.</p>

  <p class="block_12">Resepsiyon memuru başını kaldırıp bana baktı. Kızardım.</p>

  <p class="block_12">Kibarca, «Ölçü aldırmak için, değil mi?» dedi. «Ne ücret alacağımızı bilmek için sordum yalnızca. Öğrenci misiniz?»</p>

  <p class="block_12">«E-evet.»</p>

  <p class="block_12">«O zaman yarı fiyata olacak. On yerine beş dolar. Faturayı evinize mi göndereyim?»</p>

  <p class="block_12">Ev adresimi vermeye hazırlandım. Fatura gelene kadar herhalde eve dönmüş olurdum. Ama sonra annemin zarfı açıp faturanın ne için olduğunu görebileceğini düşündüm. Bunun dışında verebileceğim tek adres bir akıl hastanesinde kaldıklarını herkese duyurmak istemeyen insanların kullandığı zararsız bir posta kutusu numarasıydı. Ama resepsiyon memurunun bu numarayı tanıyabileceğini düşünerek, «Şimdi ödesem daha iyi,» dedim ve cüzdanımdaki tomardan beş tane bir dolarlık ayırdım.</p>

  <p class="block_12">Bu beş dolar Philomena Guinea’nın bana geçmiş olsun armağanı olarak gönderdiği paranın bir bölümüydü. Parasının ne amaçla kullanıldığını bilse ne düşünürdü acaba? Bilse de bilmese de bana özgürlüğümü satın alıyordu.</p>

  <p class="block_12">«Bir erkeğin egemenliği altında olmanın düşüncesinden bile nefret ediyorum,» demiştim Doktor Nolan’a. «Bir erkeğin dünyada hiçbir kaygısı yokken, benim tepemde beni hizada tutmak için Demokles’in kılıcı gibi asılı duran bir bebek var.»</p>

  <p class="block_12">«Eğer bebek konuşup da kaygılanmana gerek olmasaydı başka türlü mü davranırdın?»</p>

  <p class="block_12">«Evet», dedim, «ama...» ve Doktor Nolan’a o evli kadın avukatı ve onun İffeti Savunmasını anlattım.</p>

  <p class="block_12">Doktor Nolan ben sözünü bitirene kadar bekledi. Sonra kahkahayı basıp «Propaganda?» dedi ve bir reçete kâğıdına bu doktorun adım ve adresini karaladı.</p>

  <p class="block_12"><i class="calibre1">Bebeklerin Dili</i> dergisinin bir sayısını sinirli sinirli karıştırıyordum. Sayfalar dolusu tombul, parlak bebek yüzü gülümsüyordu bana - dazlak bebekler, çikolata renkli bebekler, Eisenhower suratlı bebekler, ilk kez yuvarlanıp dönen bebekler, çıngıraklara uzanan bebekler, ilk kez kaşıkla katı mamalarım yiyen bebekler, kaygı dolu, huzursuz bir dünyaya doğru adım adım büyümek için gerekli bütün o minik, şaşırtıcı şeyleri yapan bebekler.</p>

  <p class="block_12">Burnuma bebek maması, ekşimiş süt ve tuzlanmış morina kokulu alt bezleri karışımı bir koku geldi. Mahzun ve sevecen hissettim kendimi. Çocuk doğurmak çevremdeki kadınlara ne kadar da basit geliyordu! Neden ben annelik duygusundan yoksun ve uzaktım böyle? Neden kendimi Dodo Conway gibi birbiri ardından gelen tombul, yaygaracı bebeklere adamaya hayal bile edemiyordum?</p>

  <p class="block_12">Bütün gün bir bebeğe bakmak zorunda olsam çıldırırdım kuşkusuz.</p>

  <p class="block_12">Karşımda oturan kadının kucağındaki bebeğe baktım. Kaç aylık olduğunu tahmin edemiyordum. Bebeklerin yaşını hiç kestiremezdim zaten. Bana kalırsa bir dizi söz söyleyebiliyor ve büzülmüş pembe dudaklarının ardında yirmi kadar diş saklıyordu. Küçük, oynak kafasını boynu yokmuş gibi omuzlarının üstünde dimdik tutuyor ve platonik, bilgece bir ifadeyle beni süzüyordu.</p>

  <p class="block_12">Bebeğin annesi durmadan gülümsüyor ve bebeğini dünyanın birinci harikasıymış gibi tutuyordu kucağında. Bu karşılıklı doyumun nereden kaynaklandığını belirtecek bir ipucu bulabilmek için anneyi ve bebeği izliyordum, ama henüz bir şey keşfedemeden doktor beni içeri çağırdı.</p>

  <p class="block_12">Neşeli bir sesle, «Diyafram için ölçü aldırmak istiyorsun, öyle mi?» dedi. Münasebetsiz sorular soran tipte bir doktor olmadığını hissedip ferahladım. Önce bir denizciyle nişanlı olduğumu ve gemisi Charlestown Donanma Tersanesine girer girmez onunla evleneceğimi, çok parasız olduğumuz için yüzük takamadığımı söylemeye niyetlenmiştim. Ama son anda bu dokunaklı öyküden vazgeçip yalnızca «Evet,» dedim.</p>

  <p class="block_12">Muayene masasına çıkarken, «Özgürlüğe doğru tırmanıyorum,» diye düşündüm, «korkudan kurtulacağım, yalnızca seks yüzünden Buddy Willard gibi yanlış bir insanla evlenmekten, benim gibi korunamayan yoksul kızların gittiği Florence Crittenden Evlerinden kurtulacağım. O kızlar ne yapmışlarsa zaten yapacaklardı, her şeye karşın...»</p>

  <p class="block_12">Kucağımda düz kahverengi paket kâğıdına sarılmış kutumla akıl hastanesine dönerken, kentte bir gün geçirdikten sonra teyzesi için Schrafft’tan aldığı keki ya da Filene’s Basement’tan aldığı şapkayı taşıyan Bayan herhangi biri olabilirdim. Katoliklerin gözlerinde röntgen ışınları olduğu kuşkusu yavaş yavaş azaldı ve kendimi daha rahat hissetmeye başladım. Alışveriş iznimi iyi değerlendirmiş olduğumu düşündüm.</p>

  <p class="block_12">Artık kendi kendimin kadınıydım.</p>

  <p class="block_12">İkinci adım uygun bir erkek bulmaktı.</p>

  <p class="block_13" id="calibre_pb_20"> </p>
</body>
</html>
