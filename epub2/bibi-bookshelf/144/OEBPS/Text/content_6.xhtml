<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>IŞIKTANRISI</title>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
<link href="../../fonts.css" rel="stylesheet" type="text/css"/>
<link href="../../fonts_1.css" rel="stylesheet" type="text/css"/>
</head>

<body class="main">
  <p class="heading1"><br class="calibre1"/></p>

  <h2 class="calibre2"><span class="sgc1">6</span></h2>

  <p class="calibre"><span class="sgc8">Brahma'nın ölümünü izleyen günlerde, Göksel Kent bir karışıklık dönemine girdi. Tanrıların bile birkaçı Gökyüzü'nden sürülmüştü. Bu, hemen hemen herkesin bir İvmeci olarak damgalanmaktan korktuğu bir dönemdi ve kaderin bir cilvesiyle, şu yada bu aşamada, hemen hemen herkes İvmecilikle suçlandı. Sonra, sonunda Büyük Savaş'a varan isyan ve entrika günlerinde, onun ruhundan daha fazlasının yaşamaya devam etmiş olabileceği fısıldanmaya başlandı...</span></p>

  <p class="calibre"><span class="sgc17">Azap</span> <span class="sgc6">güneşi battığında,</span></p>

  <p class="calibre"><span class="sgc6">barış gelir,</span></p>

  <p class="calibre"><span class="sgc6">sessiz yıldızların Tanrısı,</span></p>

  <p class="calibre"><span class="sgc6">bu yaratılış ülkesi mandalanın</span></p>

  <p class="calibre"><span class="sgc6">kırlaştığı bu ülke.</span></p>

  <p class="calibre"><span class="sgc6">Aptal olan der ki içinden,</span></p>

  <p class="calibre"><span class="sgc6">düşünceleri sadece düşüncedir...</span></p>

  <p class="heading"><span class="sgc1">Saraha (98-99)</span></p>

  <p class="calibre"><span class="sgc6"><br class="calibre1"/></span></p>

  <p class="calibre"><span class="sgc6">Sabahın erken saatleriydi. Zevkler Bahçesi'nde, mor nilüfer havuzunun kenarında, </span><span class="sgc8">veena</span> <span class="sgc6">çalan mavi tanrıça heykelinin ayaklarının dibinde, Brahma'yı buldular.</span></p>

  <p class="calibre"><span class="sgc6">Onu ilk bulan kız önce dinlenmekte olduğunu </span><span class="sgc7">sanmıştı, çünkü gözleri açıktı. Ancak, bir saniye sonra, onun nefes almadığını ve hatları çarpılmış yüzünde bir ifade değişikliği olmadığını fark etti.</span></p>

  <p class="calibre"><span class="sgc6">Kız titreyerek evrenin sonunun gelmesini bekledi. Tanrı ölmüş olduğuna göre, anladığı kadarıyla normal olarak bunun olması beklenirdi. Ama bir süre sonra, nesnelerin içsel bağlarının evreni aşağı yukarı bir saat kadar daha bir arada tutabileceğine kanaat getirdi ve durum böyle olduğuna göre, bu acil Yuga sorununu daha yetkili bir makamın dikkatine iletmenin en uygun bir davranış olacağını düşündü.</span></p>

  <p class="calibre"><span class="sgc6">Dunundan haberdar edilen Brahma'nın Baş Odalığı, bizzat gidip durumu yerinde gördü, Tanrı'nın gerçekten de ölmüş olduğuna inandı, derhal</span> <span class="sgc8">veenasını</span> <span class="sgc6">çalmaya başlayan mavi tanrıça heykeliyle konuştu ve bir an önce saraya gelmeleri için Vishnu ve Shiva'ya haber gönderdi.</span></p>

  <p class="calibre"><span class="sgc6">Yanlarında Tanrı Ganesha'yla birlikte geldiler.</span></p>

  <p class="calibre"><span class="sgc6">Cesedi gözden geçirdiler, durumu hakkında fikir birliğine vardılar ve katledilmeleri olasılığına karşı iki kadını da odalarına kapattılar.</span></p>

  <p class="calibre"><span class="sgc6">Sonra kafa kafaya verip durum değerlendirmesi yaptılar.</span></p>

  <p class="calibre"><span class="sgc6">"Acele yeni bir yaratan gerek bize," dedi Vishnu. "Aday göstermek serbesttir."</span></p>

  <p class="calibre"><span class="sgc6">"Ganesha'yı aday gösteriyorum," dedi Shiva.</span></p>

  <p class="calibre"><span class="sgc6">"Reddediyorum," dedi Ganesha. "Niçin?"</span></p>

  <p class="calibre"><span class="sgc6">"Göz önünde bulunmaktan hoşlanmam. Arka planda kalmayı yeğlerim."</span></p>

  <p class="calibre"><span class="sgc6">"O zaman bir an önce diğer seçenekleri değerlendirelim."</span></p>

  <p class="calibre"><span class="sgc6">“İşe koyulmadan önce,” dedi Vishnu, “bu olayın nasıl olduğunu soruşturmak daha </span><span class="sgc7">akıllıca olmaz mıydı?”</span></p>

  <p class="calibre"><span class="sgc6">"Hayır," dedi Ganesha. "Atılacak ilk adım halefin seçimi olmalıdır. Otopsi bile daha </span><span class="sgc7">sonraya bırakılabilir. Gökyüzü bir Brahma'sız kalmamalı."</span></p>

  <p class="calibre"><span class="sgc6">"Lokapalalırdan birine ne dersin ?"</span></p>

  <p class="calibre"><span class="sgc6">"Belki de."</span></p>

  <p class="calibre"><span class="sgc6">"Yama?"</span></p>

  <p class="calibre"><span class="sgc6">"Hayır o fazla ciddi, fazla dürüst... Bir teknisyen olabilir, ama bir yönetici değil. Üstelik </span><span class="sgc7">duygusal yönden dengesiz olduğunu da düşünüyorum."</span></p>

  <p class="calibre"><span class="sgc6">"Kubera?"</span></p>

  <p class="calibre"><span class="sgc6">"Çok kurnaz. Kubera'dan korkarım."</span></p>

  <p class="calibre"><span class="sgc6">"İndra?"</span></p>

  <p class="calibre"><span class="sgc6">"Çok dik kafalı."</span></p>

  <p class="calibre"><span class="sgc6">"Agni'ye ne dersin?"</span></p>

  <p class="calibre"><span class="sgc6">"Belki. Belki de değil."</span></p>

  <p class="calibre"><span class="sgc6">"Ya Krishna?"</span></p>

  <p class="calibre"><span class="sgc6">"Aklı bir karış havada, asla ayık olmaz."</span></p>

  <p class="calibre"><span class="sgc6">"Sen kimi öneriyorsun?"</span></p>

  <p class="calibre"><span class="sgc6">"Halen en önemli sorunumuz nedir?" </span></p>

  <p class="calibre"><span class="sgc6">"Halen önemli bir sorunumuz olduğunu sanmıyorum," dedi Vishnu.</span></p>

  <p class="calibre"><span class="sgc6">"O zaman derhal bir tane bulmamız çok akıllıca olur," dedi Ganesha. "Bana en önemli sorunumuz İvmecilik gibi geliyor. Sam geri döndü, her şeye çomak soktu, suları bulandırdı."</span></p>

  <p class="calibre"><span class="sgc6">"Evet," dedi Shiva.</span></p>

  <p class="calibre"><span class="sgc6">"İvmecilik mi? Zaten ölmüş bir köpeği niye tekmeleyelim ki?"</span></p>

  <p class="calibre"><span class="sgc6">"Ah, ama o ölmedi. En azından, halk arasında değil. Ve kamunun dikkatini Trimurti içindeki haleflik sorunundan uzaklaştıracak ve Kent'te, görünüşte de olsa, birlik ve dayanışma havası yaratacaktır. Meğerki, Nirrita ve zombilerine niyetimiz yoksa." </span></p>

  <p class="calibre"><span class="sgc6">"Hayır, kalsın."</span></p>

  <p class="calibre"><span class="sgc6">"Şimdi olmaz."</span></p>

  <p class="calibre"><span class="sgc6">"Hmm... Evet, şu halde en büyük sorunumuz İvmeciliktir."</span></p>

  <p class="calibre"><span class="sgc6">"Pekâlâ, İvmecilik en büyük sorunumuz."</span></p>

  <p class="calibre"><span class="sgc6">"Kim herkesten çok nefret eder ondan?"</span></p>

  <p class="calibre"><span class="sgc6">"Sen mi?"</span></p>

  <p class="calibre"><span class="sgc6">"Saçmalık. Ben hariç."</span></p>

  <p class="calibre"><span class="sgc6">"Söyle bize, Ganesha.</span></p>

  <p class="calibre"><span class="sgc6">"Kali."</span></p>

  <p class="calibre"><span class="sgc6">"Bundan kuşkum var."</span></p>

  <p class="calibre"><span class="sgc6">"Benim yok. İkiz belalar, Buddhacılık ve İvmecilik, aynı arabanın atlarıdır. Buddha, Kali'yi küçük düşürdü. O bir kadın. Savaşı sürdürecektir."</span></p>

  <p class="calibre"><span class="sgc6">"Bu, kadınlığından feragat etmesi anlamına gelir."</span></p>

  <p class="calibre"><span class="sgc6">"Bana ayrıntılardan bahsetme."</span></p>

  <p class="calibre"><span class="sgc6">"Pekâlâ, Kali olsun"</span></p>

  <p class="calibre"><span class="sgc6">"Peki Yama ne olacak?</span></p>

  <p class="calibre"><span class="sgc6">"Ne olmuş ona? Yama'yı bana bırakın."</span></p>

  <p class="calibre"><span class="sgc6">"Bence iyi olur."</span></p>

  <p class="calibre"><span class="sgc6">"Bence de."</span></p>

  <p class="calibre"><span class="sgc6">"Çok güzel. O zaman, gök gürültüsü arabasıyla ya da büyük kuş Garuda'nın sırtında, Yeryüzü'ne gidin. Yama ve Kali'yi bulun. Onları Gökyüzü'ne geri getirin. Ben sizin dönmenizi bekleyeceğim ve Brahma'nın vefatı üzerine düşüneceğim."</span></p>

  <p class="calibre"><span class="sgc6">"Öyle olsun."</span></p>

  <p class="calibre"><span class="sgc6">"Kabul."</span></p>

  <p class="calibre"><span class="sgc6">"Günaydın."</span></p>

  <p class="calibre"><span class="sgc6">"İyi tüccar Varna, bekleyiniz! Sizinle konuşacaklarım var."</span></p>

  <p class="calibre"><span class="sgc6">"Evet, Kabada. Sormak istediğiniz nedir?"</span></p>

  <p class="calibre"><span class="sgc6">"Söylemek istediklerimi sözcüklere dökmek çok zor. Ama bitişik komşularınızın </span><span class="sgc7">arasında hayli hassasiyete yol açan bir durumla ilgilidir."</span></p>

  <p class="calibre"><span class="sgc6">"Ah? Lütfen devam ediniz."</span></p>

  <p class="calibre"><span class="sgc6">"Atmosferle ilgili... " </span></p>

  <p class="calibre"><span class="sgc6">"Atmosfer mi?"</span></p>

  <p class="calibre"><span class="sgc6">"Rüzgârlar, esintiler mesela..."</span></p>

  <p class="calibre"><span class="sgc6">"Rüzgârlar mı? Esintiler mi?"</span></p>

  <p class="calibre"><span class="sgc6">"Ve bunların taşıdıkları şeyler."</span></p>

  <p class="calibre"><span class="sgc6">"Şeyler? Ne gibi..."</span></p>

  <p class="calibre"><span class="sgc6">"Kokular, iyi yürekli Varna."</span></p>

  <p class="calibre"><span class="sgc6">"Kokular mı? Ne kokusu?"</span></p>

  <p class="calibre"><span class="sgc6">"Şey... yani, dışkısal madde kokusu."</span></p>

  <p class="calibre"><span class="sgc6">"Dış? Ah! Evet. Doğru... Doğaı. Böyle birkaç şey olabilir. Onlara alıştığım için </span><span class="sgc7">unutmuşum."</span></p>

  <p class="calibre"><span class="sgc6">"Nedenlerini sorabilir miyim?"</span></p>

  <p class="calibre"><span class="sgc6">"Dışkılama faaliyetlerinin doğrudan ürünüdür, Kabada."</span></p>

  <p class="calibre"><span class="sgc6">"Bunun farkındayım. Benim öğrenmek istediğim, doğası ve kaynağından ziyade,</span> <span class="sgc8"><span class="sgc11">neden</span> </span><span class="sgc7">burada bulunduğudur."</span></p>

  <p class="calibre"><span class="sgc6">"Burada bulunmasının nedeni arka odamdaki şeyle... yani, bu maddeyle dolu </span><span class="sgc7">kovalardır."</span></p>

  <p class="calibre"><span class="sgc6">"Ah?"</span></p>

  <p class="calibre"><span class="sgc6">"Evet. Ailemin lininlerini bu şekilde saklıyorum. Bunu son sekiz günden beridir </span><span class="sgc7">yapmaktayım."</span></p>

  <p class="calibre"><span class="sgc6">"Nerede kullanmak için, değerli Varna?"</span></p>

  <p class="calibre"><span class="sgc6">"Bu maddelerin içine boşaltıldığı -suyun içine, yani ve sonra bir manivelanın çekildiği, </span><span class="sgc7">sonra güçlü bir gurultuyla birlikte, bu maddelerin uzaklara, yerin altına nakledildiği- </span><span class="sgc7">yeni ve mucizevi bir aracı duymadınız mı?"</span></p>

  <p class="calibre"><span class="sgc6">"Bununla ilgili söylentiler gelmişti kulağıma."</span></p>

  <p class="calibre"><span class="sgc6">"Ah, ama bu doğru, bu doğru! Böyle bir şey gerçekten de var. Adını vermek istemediğim biri tarafından keşfedilmiş; büyük borularla dibi ya da tepesi olmayan bir oturaktan oluşuyor. Bu çağımızın en büyük buluşudur ve birkaç ay içinde kendime bir tane alacağım."</span></p>

  <p class="calibre"><span class="sgc6">"Siz mi? Böyle bir şeyi mi?"</span></p>

  <p class="calibre"><span class="sgc6">"Evet. Evimin arkasına inşa ettirdiğim küçük odaya kurduracağım. O gece bir akşam yemeği düzenleyip tüm komşularımın onu kullanmasına dahi izin verebilirim."</span></p>

  <p class="calibre"><span class="sgc6">"Bu gerçekten bir mucize... Ve sen de çok cömertsin."</span></p>

  <p class="calibre"><span class="sgc6">"Ben de öyle hissediyorum. Sanırım, öyleyim."</span></p>

  <p class="calibre"><span class="sgc6">"Ama... şu koku?"</span></p>

  <p class="calibre"><span class="sgc6">"Bu aracın kurulma olasılığını düşünerek sakladığım dışkısal ürünlerle dolu kovalardan </span><span class="sgc7">yayılıyor."</span></p>

  <p class="calibre"><span class="sgc6">"Ama neden?"</span></p>

  <p class="calibre"><span class="sgc6">"Bu aracı birkaç ay sonra kullanmaya başlamaktansa, sekiz gün önceden itibaren kullanmaya başlamış olduğumun karmik kayıtlarıma geçirilmesini tercih ederim. Benim hayattaki hızlı yükselişimin bir belgesi olacaktır."</span></p>

  <p class="calibre"><span class="sgc6">"Ah! Usullerindeki bilgeliği şimdi daha iyi takdir edebiliyorum, Varna. Kendini aşmaya çalışan birinin yoluna çıkıyormuş gibi görünmek istemem doğrusu. Eğer böyle bir izlenim bıraktıysam özür dilerim."</span></p>

  <p class="calibre"><span class="sgc6">"Affedildiniz... "</span></p>

  <p class="calibre"><span class="sgc6">"Komşuların seni gerçekten çok seviyor, kokulu ya da kokusuz. Daha üst düzey bir </span><span class="sgc7">mevkie yükseldiğinde, bunu lütfen anımsa."</span></p>

  <p class="calibre"><span class="sgc6">"Tabii."</span></p>

  <p class="calibre"><span class="sgc6">"Böyle bir ilerleme pahalı olmalı."</span></p>

  <p class="calibre"><span class="sgc6">"Oldukça."</span></p>

  <p class="calibre"><span class="sgc6">"Değerli Varna, bütün bu burun sızlatan kokularıyla birlikte senin havanı soluyor </span><span class="sgc7">olmaktan haz duyacağız."</span></p>

  <p class="calibre"><span class="sgc6">"Benim sadece ikinci yaşamım, iyi Kabada, ama kaderin dokunuşunu şimdiden </span><span class="sgc7">hissedebiliyorum."</span></p>

  <p class="calibre"><span class="sgc6">"Ben de. Zaman rüzgârları yön değiştirir ve insanlığa şaşılası birçok şeyler getirir. </span><span class="sgc7">Tanrılar seni kontsun."</span></p>

  <p class="calibre"><span class="sgc6">"Seni de. Ama, İkinci kuzenim Vasu'yu mor korusunda himayesi altına alan </span><span class="sgc7">Aydınlanmış Olan’ın kutsamalarını da unutma."</span></p>

  <p class="calibre"><span class="sgc6">"Nasıl unuturum? Mahasamatman da bir tanrıydı. Bazıları Vishnu olduğunu söylüyor."</span></p>

  <p class="calibre"><span class="sgc6">"Yalan söylüyorlar. O Buddha'ydı."</span></p>

  <p class="calibre"><span class="sgc6">"Onun kutsamalarını da ekleyelim."</span></p>

  <p class="calibre"><span class="sgc6">"Pekâlâ. İyi günler, Kabada."</span></p>

  <p class="calibre"><span class="sgc6">"İyi günler, değerli kişi."</span></p>

  <p class="calibre"><span class="sgc6">Yama ve Kali Gökyüzü'ne geldiler. Göksel </span><span class="sgc7">Kent'e girdiler. Hiçbir şey için duraksamadan doğrudan doğruya Brahma Sarayı'na </span><span class="sgc7">gittiler. Zevkler Bahçesi'nde Shiva ve Ganesha ile buluştular.</span></p>

  <p class="calibre"><span class="sgc6">"Duyun beni, ey Ölüm ve Felaket," dedi Ganesha, "Brahma öldü ve bunu sadece biz </span><span class="sgc7">beşimiz biliyoruz."</span></p>

  <p class="calibre"><span class="sgc6">"Nasıl oldu bu?" diye sordu Yama.</span></p>

  <p class="calibre"><span class="sgc6">"Görünüşe bakılırsa zehirlenmiş."</span></p>

  <p class="calibre"><span class="sgc6">"Bir otopsi yapıldı mı?</span></p>

  <p class="calibre"><span class="sgc6">"Hayır."</span></p>

  <p class="calibre"><span class="sgc6">"Öyleyse ben yapacağım."</span></p>

  <p class="calibre"><span class="sgc6">"İyi. Ama şu anda çok daha önemli bir sorunumuz var."</span></p>

  <p class="calibre"><span class="sgc6">"Nedir o?"</span></p>

  <p class="calibre"><span class="sgc6">"Halefi kim olacak?"</span></p>

  <p class="calibre"><span class="sgc6">"Doğru. Gökyüzü Brahma'sız kalamaz."</span></p>

  <p class="calibre"><span class="sgc6">"Kesinlikle... Kali, söyle bana, altın eyerli ve gümüş üzengili Brahma olmayı düşünür müydün?"</span></p>

  <p class="calibre"><span class="sgc6">"Bilemiyorum... "</span></p>

  <p class="calibre"><span class="sgc6">"O zaman düşünmeye başla, hem de bir an önce. En güçlü aday sayılıyorsun." </span></p>

  <p class="calibre"><span class="sgc6">"Ya tanrı Agni?"</span></p>

  <p class="calibre"><span class="sgc6">"Listede üst sıralarda değil. Bayan Kali kadar İvmecilik karşıtı görünmüyor."</span></p>

  <p class="calibre"><span class="sgc6">"Anlıyorum"</span></p>

  <p class="calibre"><span class="sgc6">"Ben de." </span></p>

  <p class="calibre"><span class="sgc6">"Dolayısıyla, o iyi bir tanrı olabilir, ama büyük bir tanrı asla."</span></p>

  <p class="calibre"><span class="sgc6">"Evet. Sizce Brahma'yı kim öldürdü?"</span></p>

  <p class="calibre"><span class="sgc6">"Hiçbir fikrim yok. Senin var mı?"</span></p>

  <p class="calibre"><span class="sgc6">"Henüz değil."</span></p>

  <p class="calibre"><span class="sgc6">"Ama onu bulacaksın, öyle değil mi Tanrı Yama? "Evet. Suretime bürünmüş olarak." </span></p>

  <p class="calibre"><span class="sgc6">"Siz ikiniz belki aranızda konuşmak istersiniz." </span></p>

  <p class="calibre"><span class="sgc6">"İsteriz."</span></p>

  <p class="calibre"><span class="sgc6">"O zaman sizi yalnız bırakıyoruz. Bir saat sonra, Saray'da, birlikte akşam yemeğini yiyelim." </span></p>

  <p class="calibre"><span class="sgc6">"Evet."</span></p>

  <p class="calibre"><span class="sgc6">"Evet."</span></p>

  <p class="calibre"><span class="sgc6">"Şimdilik hoşça kalın."</span></p>

  <p class="calibre"><span class="sgc6">"Hoşça kalın."</span></p>

  <p class="calibre"><span class="sgc6">"Hoşça kalın."</span></p>

  <p class="calibre"><span class="sgc6">"Hanımefendi?"</span></p>

  <p class="calibre"><span class="sgc6">"Evet?"</span></p>

  <p class="calibre"><span class="sgc6">"Kişi, eğer bir devam sözleşmesi imzalanmamışsa, bedenlerin değiştirilmesiyle birlikte otomatik olarak boşanmış sayılır."</span></p>

  <p class="calibre"><span class="sgc6">"Doğru."</span></p>

  <p class="calibre"><span class="sgc6">"Brahma'nın ise erkek olması şarttır."</span></p>

  <p class="calibre"><span class="sgc6">"Evet."</span></p>

  <p class="calibre"><span class="sgc6">"Reddediniz."</span></p>

  <p class="calibre"><span class="sgc6">"Ama, Efendim!"</span></p>

  <p class="calibre"><span class="sgc6">"Tereddüt mü ediyorsunuz?" </span></p>

  <p class="calibre"><span class="sgc6">"Yama, o kadar ani oldu ki..."</span></p>

  <p class="calibre"><span class="sgc6">"Sırf düşünmek için bile olsa duraksıyorsun."</span></p>

  <p class="calibre"><span class="sgc6">"Düşünmek zorundayım."</span></p>

  <p class="calibre"><span class="sgc6">"Kali, beni üzüyorsun."</span></p>

  <p class="calibre"><span class="sgc6">"Amacım bu değildi."</span></p>

  <p class="calibre"><span class="sgc6">"Ve ben de senin bu teklifi reddetmeni istiyorum."</span></p>

  <p class="calibre"><span class="sgc6">"Ben sizin eşiniz olduğum kadar, aynı zamanda kişisel hakkım gereği bir tanrıçayım, </span><span class="sgc7">Tanrı Yama!"</span></p>

  <p class="calibre"><span class="sgc6">"Bu ne demek oluyor şimdi?"</span></p>

  <p class="calibre"><span class="sgc6">"Kendi kararlarımı kendim veririm."</span></p>

  <p class="calibre"><span class="sgc6">"Eğer kabul edersen, Kali, aramızdaki her şey biter."</span></p>

  <p class="calibre"><span class="sgc6">"Bu yeterince açık."</span></p>

  <p class="calibre"><span class="sgc6">"Rishiler adına! İvmecilik bir karınca tepesinde fırtına koparmaktan başka nedir ki? </span><span class="sgc7">Neden birdenbire bu kadar karşı oluyorlar ona?"</span></p>

  <p class="calibre"><span class="sgc6">"Kendilerini bir şeylere karşı olmak zorunda hissediyor olmalılar."</span></p>

  <p class="calibre"><span class="sgc6">"Buna önderlik edecek şahıs niçin sen olasın ki?"</span></p>

  <p class="calibre"><span class="sgc6">"Bilmiyorum."</span></p>

  <p class="calibre"><span class="sgc6">"Tabii eğer İvmecilik karşıtı olmak için özel bir nedenin yoksa, hayatım."</span></p>

  <p class="calibre"><span class="sgc6">"Tanrılar arasında ben daha genç sayılırım, ama dünyanın erken zamanlarında birlikte </span><span class="sgc7">at sürdüğünüz kahramanın -Kalkin'in- Sam denilen adamla aynı kişi olduğu yolundaki </span><span class="sgc7">söylentiler benim kulağıma dek geldi. Eski tanrından nefret edecek bir nedenin varsa, </span><span class="sgc7">ki Sam gerçekten de eski tamındır, o zaman onun başlattığı bu harekete karşı seni öne </span><span class="sgc7">sürmelerini anlayabilirim. Bu doğru olabilir mi?"</span></p>

  <p class="calibre"><span class="sgc6">"Olabilir."</span></p>

  <p class="calibre"><span class="sgc6">"Bir saat içinde karar vermeni bekliyorlar."</span></p>

  <p class="calibre"><span class="sgc6">"Ve ben onlar için bir karar vermiş olacağım."</span></p>

  <p class="calibre"><span class="sgc6">"Ne olacak bu?"</span></p>

  <p class="calibre"><span class="sgc6">"Üzgünüm, Yama... "</span></p>

  <p class="calibre"><span class="sgc6">Yama akşam yemeğinden önce Zevkler Bahçesi'nden ayrıldı. Her ne kadar yaptığı şey görgü kurallarının çok yakışıksız bir ihlali gibi görünse de, Yama tüm tanrıların içinde, disiplin altına alınması en zor olanı sayılıyordu ve hem bunun, hem de ardında yatan nedenlerin farkındaydı. Böylece, Zevkler Bahçesi'ni terk etti ve Gökyüzü'nün bittiği yere gitti.</span></p>

  <p class="calibre"><span class="sgc6">O günü ve geceyi Yerdibi'nde geçirdi ve hiçbir ziyaretçi tarafından rahatsız edilmedi. Sessizlik Sarayı'nın beş odasının her birinde bir süre kaldı. Düşünceleri de sadece kendine ait olduğundan, bırakalım öyle kalsınlar. Sabah olduğunda Göksel Kent'e geri döndü.</span></p>

  <p class="calibre"><span class="sgc6">Orada, Shiva'nın öldüğünü öğrendi.</span></p>

  <p class="calibre"><span class="sgc6">Üçlü zıpkını kubbede bir delik daha açmış, ancak başı, henüz bulunmayan kör bir cisim </span><span class="sgc7">vurularak ezilmişti.</span></p>

  <p class="calibre"><span class="sgc6">Yama, dostu Kubera'nın yanına gitti.</span></p>

  <p class="calibre"><span class="sgc6">"Ganesha, Vishnu ve yeni Brahma, Yok Edici'nin yerini doldurması için, daha şimdiden </span><span class="sgc7">Agni'ye başvurdular," dedi Kubera. "Kabul edeceğini tahmin ediyorum."</span></p>

  <p class="calibre"><span class="sgc6">"Mükemmel, tabii Agni açısından," dedi Yama. "Tanrı'yı kim öldürdü?"</span></p>

  <p class="calibre"><span class="sgc6">"Bunun üzerinde çok düşündüm," dedi Kubera, "ve inanıyorum ki, Brahma vakasında, katil onun birkaç kadeh içki paylaşacağı kadar yakından tanıdığı biriydi ve Shiva vakasında ise, onu şaşırtabilecek kadar iyi tanıyan biri olmalı. Şahsen bildiğimden çok da fazla tanınmış."</span></p>

  <p class="calibre"><span class="sgc6">"Aynı kişi mi sence?"</span></p>

  <p class="calibre"><span class="sgc6">"Kalıbımı basarım."</span></p>

  <p class="calibre"><span class="sgc6">"Bu bir İvmeci tertibi olabilir mi?"</span></p>

  <p class="calibre"><span class="sgc6">"Bunu inanılması güç buluyorum. İvmeciliğe sempati duyanların elle tutulur bir örgütlenmeleri yok İvmecilik Gökyüzü'ne pek fazla etkin olamayacak kadar yeni geldi. Belki, küçük bir hizip. Büyük olasılıkla, bağımsız hareket eden bir kişi yapmış olmalı." </span></p>

  <p class="calibre"><span class="sgc6">"Başka hangi nedenler olabilir?"</span></p>

  <p class="calibre"><span class="sgc6">"Bir kan davası. Ya da büyük bir tanrı olmayı planlayan küçük bir tanrı. Kişi niçin adam öldürtür ki?"</span></p>

  <p class="calibre"><span class="sgc6">"Aklına özellikle takılan biri var mı?" </span></p>

  <p class="calibre"><span class="sgc6">"En büyük sorunumuz, Yama, şüphelileri bulmak değil, elemek olacaktır. Soruşturmayı sana verdiler mi?"</span></p>

  <p class="calibre"><span class="sgc6">"Artık emin değilim. Öyle sanıyorum. Ama konumu ne olursa olsun bunu yapanı bulacak ve öldüreceğim."</span></p>

  <p class="calibre"><span class="sgc6">"Niçin?"</span></p>

  <p class="calibre"><span class="sgc6">"Yapmam gereken bir işim, öldürmem gereken... "</span></p>

  <p class="calibre"><span class="sgc6">"Bir kişi mi?"</span></p>

  <p class="calibre"><span class="sgc6">"Evet."</span></p>

  <p class="calibre"><span class="sgc6">"Üzgünüm, dostum."</span></p>

  <p class="calibre"><span class="sgc6">"Ben de. Ama, bu benim ayrıcalığım ve amacımdır."</span></p>

  <p class="calibre"><span class="sgc6">"Keşke bu konuyla ilgili benimle hiç konuşmamış olsaydın. Çünkü bu açıkça gizlilik derecesine sahip bir konudur."</span></p>

  <p class="calibre"><span class="sgc6">"Eğer sen söylemezsen ben de söylemem."</span></p>

  <p class="calibre"><span class="sgc6">"Yapmayacağımdan emin olabilirsin."</span></p>

  <p class="calibre"><span class="sgc6">"Ve psiko-sondaya karşı karmik kayıtlarla ilgili gerekeni yapacağımı da biliyorsun." </span></p>

  <p class="calibre"><span class="sgc6">"Zaten konuyu bu yüzden açtım ve Shiva'dan bahsettim. Öyle olsun."</span></p>

  <p class="calibre"><span class="sgc6">"İyi günler sana, arkadaşım."</span></p>

  <p class="calibre"><span class="sgc6">"İyi günler, Yama."</span></p>

  <p class="calibre"><span class="sgc6">Yama, Lokapalalar’ın Köşkü'nden ayrıldı. Bir süre sonra, aynı köşke Tanrıça Ratri girdi. "Selam, Kubera." </span></p>

  <p class="calibre"><span class="sgc6">"Selam, Ratri."</span></p>

  <p class="calibre"><span class="sgc6">"Niçin yalnız oturuyorsun?"</span></p>

  <p class="calibre"><span class="sgc6">"Çünkü yalnızlığımı giderecek kimsem yok. Sen neden geldin buraya... tek başına?" </span></p>

  <p class="calibre"><span class="sgc6">"Çünkü şu ana kadar konuşacak kimsem yokUı."</span></p>

  <p class="calibre"><span class="sgc6">"Öğüt mü istiyorsun, konuşmak mı?"</span></p>

  <p class="calibre"><span class="sgc6">"İkisini de."</span></p>

  <p class="calibre"><span class="sgc6">"Otursana."</span></p>

  <p class="calibre"><span class="sgc6">"Teşekkür ederim. Korkuyorum."</span></p>

  <p class="calibre"><span class="sgc6">"Aynı zamanda da aç mısın?"</span></p>

  <p class="calibre"><span class="sgc6">"Hayır."</span></p>

  <p class="calibre"><span class="sgc6">"Bir parça meyve ye ve bir bardak soma iç."</span></p>

  <p class="calibre"><span class="sgc6">"Pekâlâ."</span></p>

  <p class="calibre"><span class="sgc6">"Seni korkutan nedir ve sana nasıl yardım edebilirim?"</span></p>

  <p class="calibre"><span class="sgc6">"Tanrı Yama'nın buradan çıktığını gördüm."</span></p>

  <p class="calibre"><span class="sgc6">"Doğru."</span></p>

  <p class="calibre"><span class="sgc6">"Yüzüne baktığımda, karşımda bir Ölüm tanrısının bulunduğunu idrak ettim ve </span><span class="sgc7">tanrıları bile korkutan güç taşıdığını... "</span></p>

  <p class="calibre"><span class="sgc6">"Yama güçlüdür ve benim dostumdur. Ölüm çok güçlüdür ve kimsenin dostu değildir. </span><span class="sgc7">Ancak ikisi birlikte var oluyorlar ve bu çok garip. Agni de çok güçlüdür ve o Ateş'ür. O </span><span class="sgc7">da benim dostumdur. Krishna dileseydi güçlü olabilirdi. Ama bunu istemedi. İnanılmaz </span><span class="sgc7">bir hızla beden değiştirir. Soma içer, müzikle ve kadınlarla uğraşır. Geçmişten ve </span><span class="sgc7">gelecekten nefret eder. O benim </span><span class="sgc7">dostumdur. Ben Lokapalalar’ın içinde en sonda gelenim ve güçlü değilim. Hangi bedeni alacak olsam hemen şişmanlar. Üç arkadaşıma kardeşten çok bir baba gibiyimdir. Onların arasında sarhoşluğu, müziği, aşkı ve ateşi takdir edebilirim; çünkü bunlar yaşamın birer parçasıdır ve böylece dostlarımı insan ya da tanrı olarak sevebilirim. Ama diğer Yama beni de korkutuyor, Ratri. Çünkü Suretine büründüğünde, bu fukara şişkoyu tir tir titreten bir boşluğa dönüşüyor. O zaman o kimsenin dostu olmuyor. Dolayısıyla eğer arkadaşımdan korkmuşsan bundan sıkılma. Bir tanrı huzursuzlandığında, Suretinin onu rahatlatmak için acele geldiğini bilirsin, ey gecenin tanrıçası, gün bitmekten çok ırak da olsa şu çardağın altına alacakaranlığı şimdiden çöktürüyor olman gibi. Bil ki, yanından geçen çok huzursuz bir Yama'ydı."</span></p>

  <p class="calibre"><span class="sgc6">"Senin yanından da çok çabuk döndü."</span></p>

  <p class="calibre"><span class="sgc6">"Evet."</span></p>

  <p class="calibre"><span class="sgc6">"Nedenini sorabilir miyim?"</span></p>

  <p class="calibre"><span class="sgc6">"Korkarım bu gizlilik derecesi olan bir konudur."</span></p>

  <p class="calibre"><span class="sgc6">"Brahma'yla mı ilgiliydi?"</span></p>

  <p class="calibre"><span class="sgc6">"Niçin soruyorsun?"</span></p>

  <p class="calibre"><span class="sgc6">"Brahma'nın ölmüş olduğunu sanıyorum. Sanırım Yama katili bulmak için çağırıldı. Bir yüzyıl yetecek kadar geceyi çökertsem de Gökyüzü'ne, korkarım bulacaktır beni. O beni mutlaka bulacak ve ben bir boşlukla yüzleşemem."</span></p>

  <p class="calibre"><span class="sgc6">"Bu cinayet iddiası üzerine ne biliyorsun?"</span></p>

  <p class="calibre"><span class="sgc6">"İnanıyorum ki, ben Brahma'yı sağ gören son kişiydim, ya da onu ölü gören ilk kişi; vücudunun seğirmesi ne ifade ediyorsa."</span></p>

  <p class="calibre"><span class="sgc6">"Ayrıntılardan bahseder misin biraz?"</span></p>

  <p class="calibre"><span class="sgc6">"Dün sabah erkenden gitmiştim onun sarayına. Hanımefendi Parvati'ye karşı olan öfkesini dindirmesine ve onun geri dönmesine izin vermesine aracılık etmek niyetiyle. Onu Zevkler Bahçesi'nde aramam söylendi ve oraya girdim... "</span></p>

  <p class="calibre"><span class="sgc6">"Söylendi mi? Kim söyledi?"</span></p>

  <p class="calibre"><span class="sgc6">"Kadınlardan biri. Adını bilmiyorum."</span></p>

  <p class="calibre"><span class="sgc6">"Devam et. Sonra ne oldu?"</span></p>

  <p class="calibre"><span class="sgc8">"Veena</span> <span class="sgc6">çalan mavi heykelin altında buldum onu. Vücudu seğiriyordu. Nefes almıyordu. Sonra seğirmesi de durdu ve tamamen hareketsizleşti. Ne bir yürek atışı ne de nabız alabildim. Beni gölgesinde saklasın diye geceden bir parça çağırdım ve Bahçe'yi terk ettim."</span></p>

  <p class="calibre"><span class="sgc6">"Niçin yardım çağırmadın? Çok geç olmayabilirdi."</span></p>

  <p class="calibre"><span class="sgc6">"Çünkü onun ölmesini istiyordum, tabii ki. Şam'a yaptıklarından dolayı ondan nefret ediyordum ve Parvati'yle Varuna'yı sürgüne gönderdiği için ve Arşivci Tak'a yaptığı kötülük için ve..."</span></p>

  <p class="calibre"><span class="sgc6">"Yeter. Bütün gün bu şekilde devam etmek mümkündür. Bahçeden dosdoğru ayrıldın mı, yoksa önce Saray'da biraz vakit geçirdin mi?"</span></p>

  <p class="calibre"><span class="sgc6">"Saray'dan geçtim ve aynı kızı gördüm. Kendimi ona görünür kıldım ve Brahma'yı bulamadığımı, sonra yine geleceğimi söyledim... O öldü, değil mi? Ben ne yapacağım şimdi?"</span></p>

  <p class="calibre"><span class="sgc6">"Bir parça daha meyve ye ve bir bardak daha soma iç. Evet, o öldü."</span></p>

  <p class="calibre"><span class="sgc6">"Yama peşime düşer mi?"</span></p>

  <p class="calibre"><span class="sgc6">"Tabii ki. Bu çevrede görülen herkesin peşine düşecektir. Çok hızlı etki eden bir çeşit zehir kullanmış oldukları tartışmasız bir gerçek ve tam ölüm anında sen oradaydın. Böylece, doğal olarak, senin peşine düşecektir... ve diğerlerinin yanı sıra senin de psiko-sondaya tabi tutulmanı sağlayacaktır. Bu sayede cinayeti senin işlemediğin ortaya çıkar. Dolayısıyla, sadece oturup tutuklanmayı beklemeni öneririm. Bu öyküyü başka kimseye anlatma."</span></p>

  <p class="calibre"><span class="sgc6">"Yama'ya ne söyleyeceğim?"</span></p>

  <p class="calibre"><span class="sgc6">"Ben ona ulaşamadan o sana ulaşırsa, benimle konuşmuş olduğun dahil, her şeyi anlat ona. Çünkü benim böyle bir şeyin olduğundan bile haberdar olmamam gerekir. Trimurti içinden birinin ölümü, başka hayatlar pahasına da olsa, mümkün olduğunca uzun süre gizli tutulmalıdır."</span></p>

  <p class="calibre"><span class="sgc6">"Ama yargılanmak için başvurduğunda Karma</span></p>

  <p class="calibre"><span class="sgc6">Efendileri bunu belleğinden okuyacaklar."</span></p>

  <p class="calibre"><span class="sgc6">"Yeter ki senin belleğinden ve bugün okumasınlar. Brahma'nın ölümü mümkün olduğunca küçük bir grup arasında kalacaktır. Resmi soruşturmayı Yama yapacağına göre ve aynı zamanda psiko-sondayı da o tasarladığına göre, sarı çark güruhundan herhangi birinin çağırılacağını sanmıyorum kayıtları okuması için. Yine de, bu gerçeği</span></p>

  <p class="calibre"><span class="sgc6">Yama nezdinde teyit etmeliyim -ya da ona tavsiye etmeliyim- hem de derhal... "</span></p>

  <p class="calibre"><span class="sgc6">"Gitmeden önce..."</span></p>

  <p class="calibre"><span class="sgc6">"Evet?"</span></p>

  <p class="calibre"><span class="sgc6">"Dedin ki bunu sadece birkaç kişi bilebilir, bazı hayatlar pahasına bile olsa. Demek oluyor ki, benim... "</span></p>

  <p class="calibre"><span class="sgc6">"Hayır. Sen yaşayacaksın, çünkü seni ben koruyacağım."</span></p>

  <p class="calibre"><span class="sgc6">"Niçin yapacaksın bunu?"</span></p>

  <p class="calibre"><span class="sgc6">"Çünkü sen benim dostumsun."</span></p>

  <p class="calibre"><span class="sgc6">Yama, zihin sondası yapan aygıtı çalıştırdı. Tanrı'nın katledilmesinden önceki gün boyunca, Brahma'ya bahçesinde ulaşabilecek tam otuz yedi kişiyi sondayla taradı. Bunlardan Ratri, Sarasvati, Vayu, Mara, Lakshmi, Munıgan, Agni ve Krishna dahil on biri, tanrı ya da tanrıçalardı.</span></p>

  <p class="calibre"><span class="sgc6">Tanrı ve insan, bu otuz yedi kişinin içinde kimse suçlu bulunmadı.</span></p>

  <p class="calibre"><span class="sgc6">Teknisyen Kubera, Yama'nın yanında durdu ve psiko-kayıtları gözden geçirdi.</span></p>

  <p class="calibre"><span class="sgc6">"Şimdi ne olacak, Yama?"</span></p>

  <p class="calibre"><span class="sgc6">"Bilmiyorum."</span></p>

  <p class="calibre"><span class="sgc6">"Belki de katil görünmez biriydi."</span></p>

  <p class="calibre"><span class="sgc6">"Belki."</span></p>

  <p class="calibre"><span class="sgc6">"Ama öyle olduğunu düşünmüyorsun?"</span></p>

  <p class="calibre"><span class="sgc6">"Düşünmüyorum. "</span></p>

  <p class="calibre"><span class="sgc6">"Kent'teki herkes sondaya tabi tutulacak... "</span></p>

  <p class="calibre"><span class="sgc6">"Her gün bir sürü giriş ve çıkıştan, birçok gidiş ve geliş oluyor."</span></p>

  <p class="calibre"><span class="sgc6">"Katilin Rakasha'dan biri olabileceğini düşündün mü hiç? Senin de çok iyi bildiğin gibi, </span><span class="sgc7">onlar yeryüzüne dağıldılar yine... ve de bizden nefret ediyorlar."</span></p>

  <p class="calibre"><span class="sgc6">"Rakasha kurbanlarını zehirlemez. Ayrıca, iblis kovucu tütsüler yüzünden, içlerinden </span><span class="sgc7">birinin bahçeye girebileceğini sanmıyorum."</span></p>

  <p class="calibre"><span class="sgc6">"Ne olacak şimdi?"</span></p>

  <p class="calibre"><span class="sgc6">"Laboratuvarıma dönecek ve düşüneceğim."</span></p>

  <p class="calibre"><span class="sgc6">"Seninle birlikte Ölüm'ün Büyük Salonu'na gelebilir miyim?"</span></p>

  <p class="calibre"><span class="sgc6">"Eğer dilersen."</span></p>

  <p class="calibre"><span class="sgc6">Kubera, Yama ile birlikte döndü ve Yama düşünürken, Kubera onun asıl-kayıt dizinini </span><span class="sgc7">gözden geçirdi. Dizin, ilk sonda aygıtlarının denendiği günlerden başlıyordu. Tabii, </span><span class="sgc7">atılanlar olmuştu, eksikler vardı; sadece Karma Efendileri </span><span class="sgc7">Göksel Kentteki herkesin yaşam kayıtlarını güncelleştirerek saklarlardı. Kubera bunu biliyordu, tabii.</span></p>

  <p class="calibre"><span class="sgc6">Matbaa makinesi Vedia nehri üzerindeki Keenset denilen bir kentte yeniden keşfedilmişti. Yine aynı yerde karmaşık su tesisatlarıyla ilgili deneyler yapılmaktaydı. İki </span><span class="sgc7">adet çok iyi tapınak ressamı da çıkmıştı ortaya ve yaşlı bir cam ustası bir çift numaralı gözlük yapmış, daha fazlasını imal etmeye girişmişti. Dolayısıyla, kent devletlerinden birisinde bir rönesans yaşanmakta olduğuna dair tüm belirtiler mevcuttu.</span></p>

  <p class="calibre"><span class="sgc6">Brahma, İvmecilik'e karşı harekete geçmenin zamanının geldiğine karar verdi.</span></p>

  <p class="calibre"><span class="sgc6">Gökyüzü'nde bir savaş masası oluşturuldu ve Keenset'e komşu kentlerin Tapınaklarında inananlara cihat çağrısında bulunuldu.</span></p>

  <p class="calibre"><span class="sgc6">Yok edici Shiva sadece göstermelik bir üçlü zıpkın taşıyordu, çünkü asıl olarak kemerine astığı ateş asasına güvenirdi.</span></p>

  <p class="calibre"><span class="sgc6">Altın eyerli ve gümüş üzengili Brahma bir kılıç, bir çark ve bir de yay taşıyordu.</span></p>

  <p class="calibre"><span class="sgc6">Yeni Rudra da eskisinin yayını ve sadağını seçmişti.</span></p>

  <p class="calibre"><span class="sgc6">Tanrı Mara, sürekli olarak renk değiştiren parlak bir pelerin giymişti ve ne tür silahlar taşıyıp ne tür bir savaş arabasına binmiş olduğunu kimse kestiremiyordu. Çünkü ona uzun süre bakıldığında insanın başı dönüyor ve ağızlarından sürekli damlayan kan düştüğü yerde tüten atları dışında, Mara'nın çevresindeki her şey şekil değiştirmeye başlıyordu.</span></p>

  <p class="calibre"><span class="sgc6">Sonra, yarı tanrıların arasından, hâlâ kararsız Vasıflarını disiplin altına almaya </span><span class="sgc7">çabalayan, Suretlerini güçlendirmeye ve savaşta öne çıkmaya hevesli, elli tanesi </span><span class="sgc7">seçilmişti.</span></p>

  <p class="calibre"><span class="sgc6">Krishna savaşmayı reddetti ve Kaniburrha'ya flüt çalmaya gitti.</span></p>

  <p class="calibre"><span class="sgc6">Kentin dışındaki çimenlik yamaca uzanmış, yıldızlarla dolu gökyüzüne bakarken buldu </span><span class="sgc7">onu.</span></p>

  <p class="calibre"><span class="sgc6">"İyi akşamlar."</span></p>

  <p class="calibre"><span class="sgc6">Adam ona döndü ve başıyla selam verdi.</span></p>

  <p class="calibre"><span class="sgc6">"Nasıl gidiyor, iyi Kubera?"</span></p>

  <p class="calibre"><span class="sgc6">"İdare eder, Tanrı Kalkin. Ya sen?"</span></p>

  <p class="calibre"><span class="sgc6">"İyi sayılırım. Şu çok etkileyici kişiliğinin bir de sigarası var mıydı acaba?"</span></p>

  <p class="calibre"><span class="sgc6">"Onlarsız olamam hiç."</span></p>

  <p class="calibre"><span class="sgc6">"Teşekkürler."</span></p>

  <p class="calibre"><span class="sgc6">"Ateş?"</span></p>

  <p class="calibre"><span class="sgc6">"Lütfen."</span></p>

  <p class="calibre"><span class="sgc6">"Madam Kali bağırsaklarını dökmeden önce Buddha'nın çevresinde dolanan kuş bir </span><span class="sgc7">ağaçkakan mıydı?"</span></p>

  <p class="calibre"><span class="sgc6">"Daha hoş konulardan bahsedelim." </span></p>

  <p class="calibre"><span class="sgc6">"Sen zayıf bir Brahma'yı öldürdün ve yerine çok </span><span class="sgc7">daha güçlüsü geçti.''</span></p>

  <p class="calibre"><span class="sgc6">"Yaa!"</span></p>

  <p class="calibre"><span class="sgc6">"Güçlü bir Shiva'yı öldürdün ve yerine denk güçte biri geçti."</span></p>

  <p class="calibre"><span class="sgc6">"Yaşam değişimlerle doludur."</span></p>

  <p class="calibre"><span class="sgc6">"Ne elde etmeyi ummuştun? İntikam mı?"</span></p>

  <p class="calibre"><span class="sgc6">"İntikam, benlik yanılsamasının bir parçasıdır. Ne yaşayan ne de gerçekten ölen, </span><span class="sgc7">sadece Mutlağın bir yansıması olarak var olan bir şeyi nasıl öldürebilirsin ki?"</span></p>

  <p class="calibre"><span class="sgc6">"Yine de, senin dediğin gibi, sadece bir yeniden düzenleme de olsa, bayağı iyi iş </span><span class="sgc7">becerdin."</span></p>

  <p class="calibre"><span class="sgc6">"Teşekkür ederim."</span></p>

  <p class="calibre"><span class="sgc6">"Ama bunu niçin yaptın? Kısa ve öz bir yanıt olsun, lütfen."</span></p>

  <p class="calibre"><span class="sgc6">"Gökyüzü'ndeki tüm hiyerarşiyi silip atmak niyetindeydim. Ancak, şimdi gördüğüm </span><span class="sgc7">kadarıyla, bu da tüm diğer iyi niyetlerin gittiği yere gidiyor."</span></p>

  <p class="calibre"><span class="sgc6">"Bunu neden yaptığını söyle bana."</span></p>

  <p class="calibre"><span class="sgc6">"Sen beni nasıl olup da bulabildiğini söylersen... "</span></p>

  <p class="calibre"><span class="sgc6">"Adil bir pazarlık. Söyle bana, neden?"</span></p>

  <p class="calibre"><span class="sgc6">"İnsanlığın tanrılar olmadan daha iyi yaşayabileceğine karar verdim. Eğer onların hepsinden kurtulabilseydim, insanlar Gökyüzü'nün gazabına uğramaktan çekinmeksizin, yine konserve açacaklarına ve açabilecekleri konserve kutularına ve bunun gibi şeylere sahip olacaklardı. O fukara aptalları yeterince ayaklar altına aldık. Onlara özgürleşmeleri, dilediklerini inşa etmeleri için bir şans vermek istedim."</span></p>

  <p class="calibre"><span class="sgc6">"Ama onlar yaşıyor, yaşıyor ve yine yaşıyorlar."</span></p>

  <p class="calibre"><span class="sgc6">"Bazen evet, bazen hayır. Tanrılar da öyle."</span></p>

  <p class="calibre"><span class="sgc6">"Sen yeryüzündeki aşağı yukarı son İvmeci'ydin, Sam. Ama aynı zamanda en ölümcülün de yine sen olacağın kimin aklına gelirdi?"</span></p>

  <p class="calibre"><span class="sgc6">"Beni nasıl buldun?"</span></p>

  <p class="calibre"><span class="sgc6">"Ölmüş olduğu varsayımını bir yana bırakırsak, cinayetlerin birinci zanlısının Sam olacağını düşündüm."</span></p>

  <p class="calibre"><span class="sgc6">"Ölmüş olmanın, deşifre edilmeye karşı yeterli bir korunma olacağını ümit etmiştim."</span></p>

  <p class="calibre"><span class="sgc6">"Böylece ben de Şam'ın ölümden kaçmış olup olamayacağını sordum kendime. Beden değiştirme dışında bir şey gelmiyordu aklıma. O zaman dedim ki: Şam'ın öldüğü gün kimler beden nakli yaptırmıştı? Sadece Tanrı Munıgan vardı. Ancak bu bana pek de mantıklı görünmedi, çünkü o, naklini Samın ölümünden önce değil sonra gerçekleştirmişti. Bu şıktan bir an için vazgeçtim. Sen –Munıgan- otuzyedi şüpheliden biri olduğun için psiko-sondaya tabi tutulmuş ve Tanrı Yama tarafından masum ilan edilmiştin. O zaman hakikaten de yanlış iz üzerindeymişim gibi geldi bana... ta ki bu fikrin doğruluğunu sınayabileceğim çok basit bir yöntem düşününceye dek. Yama kendisi psiko-sondayla baş edebiliyor; öyleyse, niçin bir başkası da baş etmesin? Bu noktada Kalkin'in Vasfının yıldırımları ve elektromanyetik dalgalan da denetleyebilme yeteneğini içerdiğini anımsadım. Zihin gücüyle makineyi sabote etmiş ve hiçbir kötülük saptayamamasına yol açmış olabilirdi. Bunu sınamanın yolu, makinenin ne okuduğuna değil, nasıl okuduğuna bakmaktı. Avuçtaki ya da parmaklardaki çizgiler gibi, hiçbir zihin diğeriyle eş kayıt vermez. Ama, farklı bir beyin maddesinin devreye girmiş olmasına </span><span class="sgc7">karşın, bedenden bedene geçerken kişi zihinsel kalıbını korur. Kişinin düşünce kalıpları, aklından geçenlere bağlı olmaksızın, kendine özeldir. Senin kaydınla Munıgan'ın Yama'nın laboratuvarında bulduğum eski bir kaydını karşılaştırdım. Aynı değildiler. Be-den naklini gerçekleştirmeyi nasıl becerdiğini bilmiyorum, ama kim olduğunu anlamıştım."</span></p>

  <p class="calibre"><span class="sgc6">"Çok zekice, Kubera. Bu tuhaf uslamlamadan haberdar olan başka biri daha var mı?"</span></p>

  <p class="calibre"><span class="sgc6">"Henüz yok. Ama, korkarım ki, yakında Yama olacak. Problemleri hep çözer, bilirsin."</span></p>

  <p class="calibre"><span class="sgc6">"Beni böyle arayıp sorarak niçin yaşamını tehlikeye atıyorsun?"</span></p>

  <p class="calibre"><span class="sgc6">"Kişi az da olsa akılcı olmadan ne senin, ne de </span><span class="sgc7">benim yaşıma ulaşabilir. Vunnadan önce en azından beni dinleyeceğinden emindim. </span><span class="sgc6">Aynı zamanda, söyleyeceklerim iyi şeyler olduğuna göre, bana bir zarar gelmeyeceğini </span><span class="sgc7">de biliyordum."</span></p>

  <p class="calibre"><span class="sgc6">"Ne öneriyorsun?"</span></p>

  <p class="calibre"><span class="sgc6">"Yaptıklarına, Gökyüzü'nden kaçmana yardımcı olacak kadar sempati duyuyorum."</span></p>

  <p class="calibre"><span class="sgc6">"Teşekkür ederim, istemem."</span></p>

  <p class="calibre"><span class="sgc6">"Bu mücadeleyi kazanmak istersin, değil mi?"</span></p>

  <p class="calibre"><span class="sgc6">"Evet ve bunu kendi yöntemlerimle yapacağım."</span></p>

  <p class="calibre"><span class="sgc6">"Nasıl?"</span></p>

  <p class="calibre"><span class="sgc6">"Şimdi Kent'e geri döneceğim ve onlar beni durdurmadan önce içlerinden </span><span class="sgc7">öldürebildiğim kadarını öldüreceğim. Önemli tanrılardan yeteri kadar devirebilirsem, </span><span class="sgc7">diğerlerinin güçleri Gökyüzü'nü bir arada tutmaya yetmeyecektir."</span></p>

  <p class="calibre"><span class="sgc6">"Peki ya sen devrilirsen? O zaman dünyaya ve savunduğun davaya ne olacak? </span><span class="sgc7">Savaşmak için yine doğrulabilecek misin?"</span></p>

  <p class="calibre"><span class="sgc6">"Bilmiyorum."</span></p>

  <p class="calibre"><span class="sgc6">"Geri dönmeyi nasıl becerdin?"</span></p>

  <p class="calibre"><span class="sgc6">"Bir zamanlar içime bir iblis girmişti. Bana karşı bir çeşit sempati duymuştu ve </span><span class="sgc7">tehlikede olduğumuz bir gün bana 'içimdeki ateşi güçlendirdiğini' ve dilediğimde </span><span class="sgc7">bedenimin dışında da var olabileceğimi söylemişti. Parçalanmış bedenimi </span><span class="sgc7">Gökyüzü sokaklarında yatarken görünceye dek tamamen unutmuştum bunu. Kendime bir beden bulabileceğim tek yer Karma Efendileri'nin Salonu'ydu. Munıgan da orada kendine hizmet edilmesini bekliyordu. Senin de söylediğin gibi, benim gücüm elektro-yöneltimdir. Orada öğrendim ki bu güç, devreler geçici olarak açıldığında, onu destekleyecek bir beyin olmadan da çalışıyordu ve ben Munıgan'ın yeni bedenine git-tim, Munıgan da cehennemin dibine."</span></p>

  <p class="calibre"><span class="sgc6">"Bütün bunları bana açıklıyor olman gerçeği, beni de onun peşinden göndermek niyetinde olduğuna işaret ediyor."</span></p>

  <p class="calibre"><span class="sgc6">"Üzgünüm, iyi yürekli Kubera, zira seni severim. Eğer duyduklarını unutacağına ve bir başkasının bunları keşfetmesini bekleyeceğine dair bana söz verirsen, o zaman senin </span><span class="sgc7">yaşamana ve buradan gitmene izin vereceğim."</span></p>

  <p class="calibre"><span class="sgc6">"Riskli."</span></p>

  <p class="calibre"><span class="sgc6">"Gökyüzü'nün tepeleri kadar yaşlı olsan da, bugüne dek verdiğin her söze sadık kaldığını biliyorum."</span></p>

  <p class="calibre"><span class="sgc6">"Katledeceğin ilk tanrı hangisi olacak?"</span></p>

  <p class="calibre"><span class="sgc6">"Tanrı Yama, tabii ki, çünkü nefesini ensemde hissediyorum."</span></p>

  <p class="calibre"><span class="sgc6">"O zaman beni de öldürmelisin, Sam, çünkü o bir Lokapaladır ve benim dostumdur."</span></p>

  <p class="calibre"><span class="sgc6">"Eğer seni öldürürsem bundan ikimizin de pişman olacağımızdan eminim."</span></p>

  <p class="calibre"><span class="sgc6">"Şu Rakasha'yla tanışıklığın sende kumar merakı uyandırmış olmalı."</span></p>

  <p class="calibre"><span class="sgc6">"Ne tür bir kumar?"</span></p>

  <p class="calibre"><span class="sgc6">"Eğer sen kazanırsan bu konuştuklarımızı unutacağıma dair sözümü alırsın. Eğer ben </span><span class="sgc7">kazanırsam, Gamda kuşunun sırtında benimle birlikte buradan kaçarsın."</span></p>

  <p class="calibre"><span class="sgc6">"Bahsi nasıl belirleyeceğiz?"</span></p>

  <p class="calibre"><span class="sgc6">"İrlanda usulü dövüşerek."</span></p>

  <p class="calibre"><span class="sgc6">"Seninle mi, Şişko Kubera? Ve ben muhteşem ve yepyeni bedenimle!"</span></p>

  <p class="calibre"><span class="sgc6">"Evet."</span></p>

  <p class="calibre"><span class="sgc6">"O zaman ilk vuruş senin olsun."</span></p>

  <p class="calibre"><span class="sgc6">Gökyüzü'nün uzak yanındaki karanlık bir tepede, Sam ve Kubera yüz yüze durdular. </span><span class="sgc7">Kubera sağ yumruğunu kaldırdı ve Şam'ın çenesine doğru savurdu. Sam yere uzandı, </span><span class="sgc7">bir an hareketsiz yattı, sonra ağır ağır ayağa kalktı. Çenesini ovuşturarak daha önce </span><span class="sgc7">durduğu yere geldi.</span></p>

  <p class="calibre"><span class="sgc6">"Göründüğünden daha güçlüsün, Kubera," dedi ve darbesini indirdi.</span></p>

  <p class="calibre"><span class="sgc6">Kubera, nefesi kesilmiş halde, sırt üstü yere serildi. Kalkmayı denedi, vazgeçti, bir kez </span><span class="sgc7">inledi, sonra yine zar zor ayağa kalkabildi.</span></p>

  <p class="calibre"><span class="sgc6">"Kalkacağına ihtimal vermemiştim," dedi Sam.</span></p>

  <p class="calibre"><span class="sgc6">Kubera, çenesinden aşağı koyu renkte bir sıvı inerek, Sam'ın karşısında yerini almıştı.</span></p>

  <p class="calibre"><span class="sgc6">O yerine dönerken, Sam geri çekildi.</span></p>

  <p class="calibre"><span class="sgc6">Kubera, hâlâ derin derin soluyarak, bekliyordu.</span></p>

  <p class="calibre"><span class="sgc6">Gecenin gri duvarından aşağı atla! Kaç! Bir taşın altına saklan! Gazabın bağırsaklarını suya </span><span class="sgc7">döndürüyor. Bu geçişten kaynaklanan sürtünmenin belkemiğini gıcırdatışım hissediyorsun...</span></p>

  <p class="calibre"><span class="sgc6">"Vur!" dedi Sam ve Kubera sırıtarak vurdu ona.</span></p>

  <p class="calibre"><span class="sgc6">Sam titreyerek yere serildi ve böcek vızıltıları, rüzgâr ve çimenlerin iç çekmesinden </span><span class="sgc7">oluşan gecenin sesleri geldi kulaklarına.</span></p>

  <p class="calibre"><span class="sgc6">Yılın kuruyan son yaprağı gibi titre! Boğazına bir buz parçası tıkanmış. Beyninin içinde sözcükler </span><span class="sgc7">yok artık, sadece paniğin renkleri dolaşıyor orada...</span></p>

  <p class="calibre"><span class="sgc6">Sam başını salladı ve ayağa kalktı.</span></p>

  <p class="calibre"><span class="sgc6">Yine yıkıl yere, bir top gibi kıvrıl ve ağla. Çünkü böyle başlamıştı insan, böyle bitecek. Yuvar</span><span class="sgc7">lanan kara bir toptur evren. Dokunduğu her şeyi ezip geçer. O sana doğru yuvarlanıyor. Kaç! O </span><span class="sgc7">tepene çullanmadan önce belki bir saniyen, belki bir saatin kaldı...</span></p>

  <p class="calibre"><span class="sgc6">Ellerini yüzüne kaldırdı, indirdi, Kubera'ya öfkeyle baktı.</span></p>

  <p class="calibre"><span class="sgc6">"Korku denilen odayı sen inşa etmiştin," dedi, "Sessizlik Sarayı'nda. Senin gücünü anımsıyorum şimdi, yaşlı tanrı. Ama yetmez."</span></p>

  <p class="calibre"><span class="sgc6">Zihninin çayırlarında görünmez bir at koşuyor. Onu nal izlerinden tanıyorsun, her biri bir yara olan...</span></p>

  <p class="calibre"><span class="sgc6">Sam konumunu aldı, yumruğunu sıktı.</span></p>

  <p class="calibre"><span class="sgc6">Gökyüzü üzerinde çatırdıyor. Yer ayaklarının altında varılabilir. Ve gelip ardına duran şu uzun boylu, kara gölge de neyin nesi?</span></p>

  <p class="calibre"><span class="sgc6">Şam'ın yumruğu titriyordu, ama yine de vurdu.</span></p>

  <p class="calibre"><span class="sgc6">Kubera ökçeleri üzerinde sarsıldı ve başı yana savruldu, ama düşmedi.</span></p>

  <p class="calibre"><span class="sgc6">Kubera son darbeyi indirmek üzere sağ kolunu gererken Sam orada titreyerek bekledi. "Seni düzenbaz, moruk tanrı," dedi.</span></p>

  <p class="calibre"><span class="sgc6">Kubera kendi kanının arkasından gülümsedi ve yumruğu kara bir top gibi uçtu havada.</span></p>

  <p class="calibre"><span class="sgc6">Uyanan Ganıda'nın çığlığı geceyi yırttığında Yama Ratri'yle konuşuyordu.</span></p>

  <p class="calibre"><span class="sgc6">"Bu daha önce hiç olmamıştı," dedi.</span></p>

  <p class="calibre"><span class="sgc6">Gökyüzü yavaş yavaş açılmaya başladı.</span></p>

  <p class="calibre"><span class="sgc6">"Belki Tanrı Vishnu gidiyordur."</span></p>

  <p class="calibre"><span class="sgc6">"Gece hiç yapmamıştı bunu. Ve daha kısa bir süre önce onunla konuştuğumda bundan hiç bahsetmemişti."</span></p>

  <p class="calibre"><span class="sgc6">"O zaman başka bir tanrı onun bineğini kullanmaya cesaret etmiş olsa gerek." </span></p>

  <p class="calibre"><span class="sgc6">"Hayır! Ağıla, hanımefendi! Hem de çabuk! Senin gücüne ihtiyacım olabilir."</span></p>

  <p class="calibre"><span class="sgc6">Kadını da yanında sürükleyerek Kuş'un çelik yuvasına doğru koştu.</span></p>

  <p class="calibre"><span class="sgc6">Gamda uyanmış ve bağları çözülmüştü, ama başını örten başlık hâlâ üzerindeydi. Şam'ı, hâlâ baygın durumdayken, ağıla taşımış olan Kubera onu eyere sıkıca bağladı. Yine zemine indi ve son bir kontrol düğmesini çevirdi. Kafesin üst kısmı yana kayarak açıldı. O zaman uzun ve madeni bir kancayı yerinden çıkardı ve ip merdivene döndü. Etrafta bunaltıcı bir kuş kokusu vardı. Gamda huzursuzca kıpırdandı ve iki adam uzunluğundaki tüylerini kabarttı.</span></p>

  <p class="calibre"><span class="sgc6">Kubera ip merdivenden yavaş yavaş tumandı.</span></p>

  <p class="calibre"><span class="sgc6">Kendini de eyere sıkıca bağlarken, Yama ve Ratri kafese doğru yaklaştılar.</span></p>

  <p class="calibre"><span class="sgc6">"Kubera! Bu ne çılgınlıktır!" diye seslendi Yama. "Sen yükseklere hiç meraklı değildin."</span></p>

  <p class="calibre"><span class="sgc6">"Acil işim var, Yama," diye yanıt verdi Kubera, "ve gök gürültüsü arabasını uçuşa hazır hale getirmek bütün bir günümü alır."</span></p>

  <p class="calibre"><span class="sgc6">"Ne işi Kubera? Ve niçin bir gök gondolu almıyorsun?"</span></p>

  <p class="calibre"><span class="sgc6">"Gamda daha hızlı. Döndüğümde nasıl gittiğini anlatırım."</span></p>

  <p class="calibre"><span class="sgc6">"Belki yardımım olur."</span></p>

  <p class="calibre"><span class="sgc6">"Hayır. Sağ ol."</span></p>

  <p class="calibre"><span class="sgc6">"Ama Tanrı Munıgan yardım edebilir mi?" </span></p>

  <p class="calibre"><span class="sgc6">"Bu defa, evet."</span></p>

  <p class="calibre"><span class="sgc6">"Siz ikinizin arası asla pekiyi değildi."</span></p>

  <p class="calibre"><span class="sgc6">"Şimdi de değil. Ama onun yardımına ihtiyacım var."</span></p>

  <p class="calibre"><span class="sgc6">"Selam, Munıgan! Niçin yanıt vermiyor?"</span></p>

  <p class="calibre"><span class="sgc6">"Uyuyor, Yama."</span></p>

  <p class="calibre"><span class="sgc6">"Yüzüne kan bulaşmış, kardeşim."</span></p>

  <p class="calibre"><span class="sgc6">"Az önce küçük bir kaza geçirdim."</span></p>

  <p class="calibre"><span class="sgc6">"Ve Murugan da biraz hırpalanmış gibi görünüyor. "</span></p>

  <p class="calibre"><span class="sgc6">"Aynı kaza."</span></p>

  <p class="calibre"><span class="sgc6">"Burada yanlış olan birşeyler var, Kubera. Bekle, kafese giriyorum."</span></p>

  <p class="calibre"><span class="sgc6">"Dışarıda kal, Yama! Garuda'nın kukuletasını çıkarıyorum!"</span></p>

  <p class="calibre"><span class="sgc6">"Lokapalalar birbirlerine emir veremez. Biz eşitiz."</span></p>

  <p class="calibre"><span class="sgc6">"Yapma!"</span></p>

  <p class="calibre"><span class="sgc6">Yama'nın gözleri aniden parıldadı ve kızıl giysilerinin içinde daha uzun boylu durdu. Kubera elindeki kancayla eğildi ve kuşun yüksek kafasındaki kukuletayı çıkardı. Garuda, başını arkaya atıp bir kez daha haykırdı.</span></p>

  <p class="calibre"><span class="sgc6">"Ratri," dedi Yama, "Garuda'nın gözlerini gölgele ki, göremesin."</span></p>

  <p class="calibre"><span class="sgc6">Yama kafesin girişine doğru ilerledi. Karanlık, bir fırtına bulutu gibi çarptı Kuş'un kafasına.</span></p>

  <p class="calibre"><span class="sgc6">"Ratri!" dedi Kubera. "Bu karanlığı kaldır ve </span><span class="sgc6">Yamanın üzerine çökert; yoksa her şey yitirilmiş olacak!"</span></p>

  <p class="calibre"><span class="sgc6">Ratri bir an için duraksadıktan sonra bunu yaptı.</span></p>

  <p class="calibre"><span class="sgc6">"Hemen yanıma gel!" diye bağırdı Kubera. "Gel Garuda'ya bin ve bizimle uç. Sana ihtiyacımız var, hem de fena halde!"</span></p>

  <p class="calibre"><span class="sgc6">Kadın kafese girdi ve karanlık, bir mürekkep havuzu gibi yayılmaya devam ettikçe, içinde el yordamıyla yolunu bulmaya çalışan Yama ile birlikte, gözden kayboldu. İp merdiven çekilip sallandı ve Ratri Gamda'ya tırmandı.</span></p>

  <p class="calibre"><span class="sgc6">Sonra Gamda yine bir çığlık attı ve havaya fırladı, çünkü Yama elinde bıçağıyla ilerlemiş ve eline gelen ilk nesneyi kesmişti.</span></p>

  <p class="calibre"><span class="sgc6">Gece çevrelerinden akıp gitti ve Gökyüzü çok aşağılarda kaldı.</span></p>

  <p class="calibre"><span class="sgc6">Muazzam bir yüksekliğe eriştiklerinde kubbe kapanmaya başladı. O kapanmadan önce dışarı geçmişlerdi ve Kubera kuşu mahmuzladı.</span></p>

  <p class="calibre"><span class="sgc6">"Nereye gidiyoruz?" diye sordu Ratri.</span></p>

  <p class="calibre"><span class="sgc6">"Vedia ırmağının kıyısındaki Keenset kentine," diye yanıtladı Kubera. "Ve bu da Sam. Hâlâ yaşıyor."</span></p>

  <p class="calibre"><span class="sgc6">"Neler oldu?"</span></p>

  <p class="calibre"><span class="sgc6">"Yama'nın aradığı oydu."</span></p>

  <p class="calibre"><span class="sgc6">"Onu Keenset'te de arar mı?"</span></p>

  <p class="calibre"><span class="sgc6">"Kuşkusuz, hanımefendi. Ama onu bulmadan önce, biz daha hazırlıklı olabiliriz.</span></p>

  <p class="calibre"><span class="sgc6">Büyük Savaş'tan önceki günlerde, savunucular Keenset'e geldi. Kubera ve Sam ve Ratri kenti uyarmışlardı. Keenset kenti, komşularındaki hareketliliğin zaten farkındaydı, ama göksel intikamcılardan gelmek üzere olan darbenin farkında değildi.</span></p>

  <p class="calibre"><span class="sgc6">Sam tanrılara karşı savaşacak askerleri, Kubera da insanlara karşı savaşacak olanları eğittiler.</span></p>

  <p class="calibre"><span class="sgc6">Onun adına, "Bizi dişi kurttan ve kurttan ve gece gelen hırsızdan koni," diye yakarılmış olan Gece Tanrıçası için siyah bir zırh dövüldü.</span></p>

  <p class="calibre"><span class="sgc6">Ve üçüncü gün geldiğinde Şam'ın kentin dışındaki ovada kurulu çadırının önünde büyük bir ateş kulesi belirdi.</span></p>

  <p class="calibre"><span class="sgc6">Beyninin içinde çınlayan bir ses "Albız Kuyusu'nun Efendisi sözünü tutmaya geldi, ey Siddhartha!" dedi.</span></p>

  <p class="calibre"><span class="sgc6">"Taraka! Beni nasıl buldun... nasıl tanıdın?"</span></p>

  <p class="calibre"><span class="sgc6">"Senin asıl benliğin olan alevlere bakarım ben, onları maskeleyen ete değil. Bunu biliyorsun."</span></p>

  <p class="calibre"><span class="sgc6">"Seni öldü sanıyordum."</span></p>

  <p class="calibre"><span class="sgc6">"Ramak kalmıştı. O ikisi gerçekten de yaşamı gözleriyle içiyorlar! Benim gibi birinin yaşamını bile!" </span></p>

  <p class="calibre"><span class="sgc6">"Bunu sana söylemiştim. Birliklerini de yanında getirdin mi?" </span></p>

  <p class="calibre"><span class="sgc6">"Evet, birliklerim yanımda."</span></p>

  <p class="calibre"><span class="sgc6">"Bu iyi işte. Tanrılar pek yakında buraya karşı harekete geçecekler."</span></p>

  <p class="calibre"><span class="sgc6">"Biliyorum. Buzdan dağının üzerindeki Gökyüzü'nü birçok kereler ziyaret ettim ve casuslarım hâlâ orada. Böylece buraya gelmek için hazırlanmakta olduklarından haberdarım. İnsanları da savaşa katılmaya davet ediyorlar. Her ne kadar insanların yardımına ihtiyaçları olduğunu düşünmeseler de, Keenset kentinin yakılıp yıkılmasına onların da katılmasının uygun olacağı görüşündeler."</span></p>

  <p class="calibre"><span class="sgc6">"Evet, bu anlaşılabilir," dedi Sam, karşısındaki muazzam sarı ateş girdabını inceleyerek. "Başka ne haberlerin var?"</span></p>

  <p class="calibre"><span class="sgc6">"Kırmızılı Olan da geliyor."</span></p>

  <p class="calibre"><span class="sgc6">"Onu bekliyordum."</span></p>

  <p class="calibre"><span class="sgc6">"Ölümüne geliyor. Onu yenmeliyim."</span></p>

  <p class="calibre"><span class="sgc6">"Üzerine iblis kovucu sürmüş olacaktır."</span></p>

  <p class="calibre"><span class="sgc6">"Bu durumda ya sürdüğünü temizlemenin bir yolunu bulacak ya da onu uzaktan öldüreceğim. Geceyle birlikte buraya varacaktır."</span></p>

  <p class="calibre"><span class="sgc6">"Ne şekilde geliyor?"</span></p>

  <p class="calibre"><span class="sgc6">"Uçan bir makineyle, çalmaya çalıştığımız gök gürültüsü arabası kadar büyük değil, ama çok hızlı. Uçuş sırasında ona saldırmayı beceremedim." </span></p>

  <p class="calibre"><span class="sgc6">"Yalnız mı geliyor?"</span></p>

  <p class="calibre"><span class="sgc6">"Evet... makineler dışında."</span></p>

  <p class="calibre"><span class="sgc6">"Makineler mi?"</span></p>

  <p class="calibre"><span class="sgc6">"Birçok makine. Uçan arabasını tuhaf araç gereçlerle tıka basa doldurmuş."</span></p>

  <p class="calibre"><span class="sgc6">"Bu iyiye alamet değil."</span></p>

  <p class="calibre"><span class="sgc6">Girdap turuncuya dönüştü.</span></p>

  <p class="calibre"><span class="sgc6">"Ama gelen başkaları da var."</span></p>

  <p class="calibre"><span class="sgc6">"Daha şimdi söylemiştin yalnız geldiğini... "</span></p>

  <p class="calibre"><span class="sgc6">"Bu doğru."</span></p>

  <p class="calibre"><span class="sgc6">"Ne demek istiyorsan bari bir bilmeceye dönüştür."</span></p>

  <p class="calibre"><span class="sgc6">"Diğerleri Gökyüzü'nden gelmiyor."</span></p>

  <p class="calibre"><span class="sgc6">"Nereden peki?"</span></p>

  <p class="calibre"><span class="sgc6">"Senin Gökyüzü'nden ayrılmandan bu yana çok dolaştım, yeryüzünde bir aşağı bir </span><span class="sgc6">yukarı gidip geldim, Kent tanrılarından nefret eden diğerleri arasında müttefikler </span><span class="sgc6">aradım. Ha, bu arada, son bedenlenmende seni Kaniburrha kedilerinden kurtarmaya </span><span class="sgc6">da çalıştım."</span></p>

  <p class="calibre"><span class="sgc6">"Biliyorum."</span></p>

  <p class="calibre"><span class="sgc6">"Tanrılar güçlü... Bugüne dek hiç olmadıkları kadar güçlü."</span></p>

  <p class="calibre"><span class="sgc6">"Ama, bize yardım etmek için, kimlerin geldiğini söyle bana."</span></p>

  <p class="calibre"><span class="sgc6">"Her şeyden, ama en çok da Kent'in Tanrıları'ndan nefret eden Kara Tanrı Nirriti. </span><span class="sgc6">Vedra'nın dışındaki ovalarda savaşmaları için bin adet yaşayan ölü gönderiyor. Dedi ki </span><span class="sgc6">bana, biz Rakasha, yetiştirdiği akılsız kalabalıktan sağ kalanların bedenlerini, savaştan </span><span class="sgc6">sonra paylaşabilirmişiz."</span></p>

  <p class="calibre"><span class="sgc6">"Kara Olan'ın yardımını almaktan pek hoşlanıyorum, diyemem, ama titizlik yapacak durumda değilim. Bunlar ne zaman gelmiş olurlar?"</span></p>

  <p class="calibre"><span class="sgc6">"Bu gece. Ama Dalissa daha erken gelecektir. Daha şimdiden yaklaştığını hissedebiliyorum..."</span></p>

  <p class="calibre"><span class="sgc6">"Dalissa mı? Kim bu... "</span></p>

  <p class="calibre"><span class="sgc6">"Korkunç Işığın son Anası. Durga ve Tanrı Kalkin denizdeki kubbeye girdiklerinde, sadece o derinliklere kaçabilmişti. Tüm yumurtaları ezildi ve daha fazla da yumurtlayamıyor, ama deniz-ışığının yakıcı gücünü bedeninde saklıyor."</span></p>

  <p class="calibre"><span class="sgc6">"Ve sen onun bana yardım edeceğini mi düşünüyorsun?"</span></p>

  <p class="calibre"><span class="sgc6">"Başka hiç kimseye etmez. O, ırkının sonuncusudur. Ancak bir dengine yardım eder."</span></p>

  <p class="calibre"><span class="sgc6">"O zaman bil ki, bir vakitler Durga diye tanınan kişi, şu anda, düşmanlarımızın şefi Brahma'nın bedenini giyiyor."</span></p>

  <p class="calibre"><span class="sgc6">"Evet, bu da ikinizi birden erkek yapıyor. Eğer Kali bir kadın olarak kalmış olsaydı, Dalissa karşı tarafa geçebilirdi. Ama artık kendini bağlamış durumda. Onun seçimi sen oldun."</span></p>

  <p class="calibre"><span class="sgc6">"Bu, şartları kısmen dengeliyor."</span></p>

  <p class="calibre"><span class="sgc6">"Rakasha bu kez filleri, slizzardları ve büyük kedileri sürüyor düşmanlarımızın üzerine."</span></p>

  <p class="calibre"><span class="sgc6">"İyi."</span></p>

  <p class="calibre"><span class="sgc6">"Ve ateş cinlerini de çağırıyorlar."</span></p>

  <p class="calibre"><span class="sgc6">"Çok iyi."</span></p>

  <p class="calibre"><span class="sgc6">"Dalissa çok yakında. Ona gerek duyduğumuzda yükselmek üzere ırmağın dibinde </span><span class="sgc6">bekleyecek."</span></p>

  <p class="calibre"><span class="sgc6">Çadırına girmek için ardına dönen Sam "Ona benden selam söyle," dedi.</span></p>

  <p class="calibre"><span class="sgc6">Tenteyi ardından kapattı.</span></p>

  <p class="calibre"><span class="sgc6">Ölüm Tanrısı göklerden kopup Vedra'nın yanında uzanan ovaya indiğinde, Rakasha'dan </span><span class="sgc6">Taraka, Kaniburrha'nın büyük bir kedisinin bedenine girerek, onun üzerine çullandı. </span><span class="sgc6">Ama derhal geri çekildi. Yama iblis kovucuya bulanmıştı ve Taraka bu yüzden ona bir </span><span class="sgc6">türlü yaklaşamıyordu.</span></p>

  <p class="calibre"><span class="sgc6">Büründüğü kedi biçiminden sıyrılan Rakasha, gümüş renkli güvelerden oluşmuş bir </span><span class="sgc6">girdap halinde uzaklaştı.</span></p>

  <p class="calibre"><span class="sgc6">"Ölüm Tanrısı!" diye patladı sözcükler Yama'nın beyninde. "Albız Kuyusunu anımsıyor </span><span class="sgc6">musun?"</span></p>

  <p class="calibre"><span class="sgc6">Hemen o anda kayalar, taşlar ve kumlu toprak girdap tarafından emildi ve pelerinini </span><span class="sgc6">savurup kenarıyla gözlerini koruyan, ama bunun dışında yerinden kımıldamayan Yama </span><span class="sgc6">ya doğru püskürtüldü.</span></p>

  <p class="calibre"><span class="sgc6">Bir süre sonra, gazap yatışmıştı.</span></p>

  <p class="calibre"><span class="sgc6">Yama yerinden bir santim bile oynamamıştı. Çepeçevre molozla kuşatılmış haldeydi, </span><span class="sgc6">ama hiçbiri onun yakınına dahi düşmemişti.</span></p>

  <p class="calibre"><span class="sgc6">Yama pelerinini indirdi ve kasırgaya doğru dik dik baktı.</span></p>

  <p class="calibre"><span class="sgc6">"Ne tür bir sihirdir bu?" diye geldi sözcükler. "Ayakta kalmayı nasıl başarıyorsun?"</span></p>

  <p class="calibre"><span class="sgc6">Yama, Taraka'yı süzmeye devam etti. "Nasıl başarıyorsun böyle girdap gibi dönmeyi?" </span><span class="sgc6">diye bir karşı som sordu.</span></p>

  <p class="calibre"><span class="sgc6">"Ben Rakasha içinde en güçlü olanım. Senin ölüm bakışına daha önce de </span><span class="sgc6">dayanmıştım."</span></p>

  <p class="calibre"><span class="sgc6">"Ve ben de tanrılar içinde en güçlü olanım. Albız Kuyusu'nda senin birliklerine </span><span class="sgc6">dayanmıştım."</span></p>

  <p class="calibre"><span class="sgc6">"Sen Trimurti'nin dalkavuğusun."</span></p>

  <p class="calibre"><span class="sgc6">"Yanılıyorsun. Buraya, bu ovaya, İvmecilik adına Gökyüzü'ne karşı savaşmaya geldim. </span><span class="sgc6">Nefretim çok büyüktür ve yanımda Trimuiti'ye karşı kullanılacak silahlar da getirdim."</span></p>

  <p class="calibre"><span class="sgc6">"Bu durumda, kavgamıza devam etme hazzını ertelemek zorunda kalacağım."</span></p>

  <p class="calibre"><span class="sgc6">"Tavsiye ederim."</span></p>

  <p class="calibre"><span class="sgc6">"Ve eminim liderimize de götürülmek istiyorsundur... "</span></p>

  <p class="calibre"><span class="sgc6">"Kendi yolumu bulabilirim."</span></p>

  <p class="calibre"><span class="sgc6">"O zaman, yine karşılaşıncaya dek, hoşça kal, Tanrı Yama." </span></p>

  <p class="calibre"><span class="sgc6">"Hoşça kal, Rakasha." Taraka yanan bir ok gibi fırladı gökyüzüne ve gözden kayboldu.</span></p>

  <p class="calibre"><span class="sgc6">Bazıları der ki, Yama, büyük kuşun kafesinde, karanlığın ve kuş pisliklerinin içinde dururken çözümlemişti davasını. Diğerleri ise, kısa bir süre sonra, Ölüm'ün Muazzam Salonu'nda, Kubera'nın mantığını yinelediğini söylerler. Hangisi doğru olursa olsun, o, Vedra kıyısındaki çadıra girdiğinde, içerideki adamı Sam diye selamlamıştı. Bu adam elini kılıcının üzerine koymuş ve onunla yüz yüze durmuştu.</span></p>

  <p class="calibre"><span class="sgc6">"Ölüm," dedi, "savaştan önce geldin."</span></p>

  <p class="calibre"><span class="sgc6">"Bir değişiklik oldu," diye karşılık verdi Yama.</span></p>

  <p class="calibre"><span class="sgc6">"Ne tür bir değişiklik?"</span></p>

  <p class="calibre"><span class="sgc6">"Konumumda. Buraya Gökyüzü'nün iradesine karşı çıkmak üzere geldim."</span></p>

  <p class="calibre"><span class="sgc6">"Ne şekilde?"</span></p>

  <p class="calibre"><span class="sgc6">"Çelik. Ateş. Kan."</span></p>

  <p class="calibre"><span class="sgc6">"Bu değişiklik neden?"</span></p>

  <p class="calibre"><span class="sgc6">"Boşanmalar oluyor Gökyüzü'nde. Ve ihanetler. Ve küçük düşürmeler. Hanımefendi bu kez çok ileri gitti ve ben nedenini artık biliyorum, Tanrı Kalkin. Ben senin İvmeciliğini ne kucaklıyor ne de reddediyorum. Benim açımdan taşıdığı tek önem, Gökyüzü'ne karşı durabilen yegâne gücü temsil etmesidir. Eğer kılıcımı kabul edersen, sana bu anlayış çerçevesinde katılacağım."</span></p>

  <p class="calibre"><span class="sgc6">"Kılıcını kabul ediyorum, Tanrı Yama."</span></p>

  <p class="calibre"><span class="sgc6">"Ve onu göksel ordudan kime karşı olursa olsun kaldıracağım... Sadece yüz yüze gelmek istemediğim Brahma dışında."</span></p>

  <p class="calibre"><span class="sgc6">"Kabul edildi."</span></p>

  <p class="calibre"><span class="sgc6">"Bu durumda savaş arabanın sürücüsü olmama izin ver."</span></p>

  <p class="calibre"><span class="sgc6">"Verirdim, ama savaş arabam yok."</span></p>

  <p class="calibre"><span class="sgc6">"Ben bir tane getirdim, çok özel bir tane. Üzerinde çok uzun bir süredir ter döküyordum ve henüz tamamlanmış sayılmaz. Ama iş görecektir. Ancak, onun montajını bu gece tamamlamam gerek, çünkü savaş yarın şafakla birlikte başlayacak." </span></p>

  <p class="calibre"><span class="sgc6">"Bunun olacağını hissetmiştim. Rakasha, civardaki ordu birliklerinin manevralarından beni haberdar etmişlerdi."</span></p>

  <p class="calibre"><span class="sgc6">"Evet, üzerlerinde uçarken onları ben de gördüm. Asıl saldırı kuzeydoğudan, ovanın ötesinden gelecek. Tanrılar daha sonra katılacaklar. Ama hiç şüphe yok ki, ırmak dahil her yönden gelen düşman birlikleri olacak."</span></p>

  <p class="calibre"><span class="sgc6">"Irmak bizim denetimimizde. Işığın Dalissası dipte bekliyor. Zamanı geldiğinde dev dalgalar yaratabilir ve ırmağı taşırabilir."</span></p>

  <p class="calibre"><span class="sgc6">"Işığın söndürüldüğünü sanıyordum."</span></p>

  <p class="calibre"><span class="sgc6">"Dalissa dışında. O sonuncusudur."</span></p>

  <p class="calibre"><span class="sgc6">"Rakasha'nın da bizimle omuz omuza dövüşeceğini farz edebilir miyim?"</span></p>

  <p class="calibre"><span class="sgc6">"Evet, başkalarının da... "</span></p>

  <p class="calibre"><span class="sgc6">"Hangi başkaları?"</span></p>

  <p class="calibre"><span class="sgc6">"Tanrı Nirriti'den yardım kabul ettim... akılsız bedenler... böyle bir savaş birliği işte."</span></p>

  <p class="calibre"><span class="sgc6">Yama'nın gözleri kısıldı ve burun delikleri genişledi.</span></p>

  <p class="calibre"><span class="sgc6">"Bu iyi değil, Siddhartha. Er ya da geç, onun yok edilmesi gerekecek ve böyle birine borçlu olmak iyi bir şey değil."</span></p>

  <p class="calibre"><span class="sgc6">"Bunu biliyorum, Yama, ama çaresizim. Bu gece geliyorlar..."</span></p>

  <p class="calibre"><span class="sgc6">"Eğer biz kazanırsak, Siddhartha, Göksel Kent'i yıkıp ve eski dini yok edip, insanları endüstriyel ilerleme için özgür bıraktığımızda, hâlâ karşımızda muhalefet edenler olacak. Bu kadar yüzyıl boyunca tanrıların sahneden çekilmelerini sabırla bekleyen Nirriti'yle de dövüşülmesi ve onun yenilmesi gerekecek. Ya bu böyle olacak ya da her şey sil baştan... ve Kent'in Tanrıları haksızlıklarını hiç olmazsa bir ölçüde zarafetle yapıyorlar... "</span></p>

  <p class="calibre"><span class="sgc6">"Biz onu davet etsek de etmesek de geleceğini düşünüyorum."</span></p>

  <p class="calibre"><span class="sgc6">"Evet, ama davet etmekle ya da teklifini kabul etmekle, ona borçlu kalıyorsun."</span></p>

  <p class="calibre"><span class="sgc6">"Demek ki, günü geldiğinde bu sorunla ilgilenmem gerekecek."</span></p>

  <p class="calibre"><span class="sgc6">"Siyaset dedikleri de bu olsa gerek. Ama hiç hoşlanmıyorum."</span></p>

  <p class="calibre"><span class="sgc6">Bu sözler üzerine, Sam, iki kadehi Keenset'in koyu, tatlı şarabıyla doldurdu. "Sanırım </span><span class="sgc6">daha sonra Kubera seni görmek isteyecektir," dedi kadehlerden birini ona ikram </span><span class="sgc6">ederek.</span></p>

  <p class="calibre"><span class="sgc6">Yama, ikramı kabul edip bir dikişte bitirerek, "O neler yapıyor?" diye sordu.</span></p>

  <p class="calibre"><span class="sgc6">"Askerlere talim yaptırıyor ve yerel bilginlere içten yanmalı motorlar hakkında ders </span><span class="sgc6">veriyor," dedi Sam. "Savaşı yitirsek bile içlerinden bazıları yaşayabilir ve başka yerlere </span><span class="sgc6">gidebilir."</span></p>

  <p class="calibre"><span class="sgc6">"Eğer yararlı bir işe uygulanacaksa, makine tasarımından daha fazlasını bilmeleri </span><span class="sgc6">gerekecek."</span></p>

  <p class="calibre"><span class="sgc6">"Günlerdir konuşmaktan sesi kısıldı Kubera'nın ve kâtipler ne dediyse kâğıda </span><span class="sgc6">geçirdiler... jeoloji, madencilik, metalürji, petrokimya..."</span></p>

  <p class="calibre"><span class="sgc6">"Vaktimiz olsaydı yardım ederdim. Şu haliyle, eğer yüzde onu bile korunursa bu bir </span><span class="sgc6">başarıdır. Ne yarın, ne de ertesi gün, ama..."</span></p>

  <p class="calibre"><span class="sgc6">Sam şarabını bitirdi, kadehlerini yine doldurdu. "Yarının şerefine, araba savaşçısı!"</span></p>

  <p class="calibre"><span class="sgc6">"Kanın şerefine, İblis Tutan, kanın ve katliamın!"</span></p>

  <p class="calibre"><span class="sgc6">"Kanın bir kısmı bize ait olabilir, Ölüm Tanrısı. Ama yeterince düşmanı da yanımızda </span><span class="sgc6">götürdüğümüz sürece..."</span></p>

  <p class="calibre"><span class="sgc6">"Benim ölmem olanaksız, Siddhartha, kendi seçimim dışında... "</span></p>

  <p class="calibre"><span class="sgc6">"Bu nasıl olabilir, Tanrı Yama?"</span></p>

  <p class="calibre"><span class="sgc6">"Bırak Ölüm kendi küçük sırlarını saklasın, İblis Tutan. Çünkü seçeneğimi bu savaşta kullanmamayı tercih edebilirim."</span></p>

  <p class="calibre"><span class="sgc6">"Dediğin gibi olsun, Tanrı."</span></p>

  <p class="calibre"><span class="sgc6">"Sağlığına ve uzun bir ömre."</span></p>

  <p class="calibre"><span class="sgc6">"Sağlığına."</span></p>

  <p class="calibre"><span class="sgc6">Savaş günü bir bakirenin yeni dişlenmiş kalçası gibi pespembe doğdu.</span></p>

  <p class="calibre"><span class="sgc6">Irmaktan hafif bir sis yükseliyordu. Tanrıların Köprüsü doğuda altın gibi ışıldıyor, batıya, çekilen gecenin içine doğru karararak kıvrılıyor, gökyüzünü yanan bir ekvator gibi ikiye bölüyordu.</span></p>

  <p class="calibre"><span class="sgc6">Keenset savaşçıları Vedra'nın yanında uzanan ovada, kentin dışında bekliyorlardı. Kılıçları ve yaylan, mızrakları ve sapanlarıyla beş bin adam savaşı beklemekteydi. Ön saflarda, onların her hareketini davullarla yönlendiren, başlıklarının üzerindeki siyah ipeklileri dumandan yılanlar gibi kıvrılan, Kara Tanrı Nirriti'nin canlı çavuşlarının komutasında, bin zombi yer almıştı.</span></p>

  <p class="calibre"><span class="sgc6">Geride beş yüz mızraklı süvari tutulmuştu. Rakasha gümüş kasırgalar gibi asılıydı havada. Alacakaranlığın içinden arada bir, bir orman yaratığının homurtusu geliyordu. Ağaç dallarının, mızrakların ve bayrak direklerinin üzerinde ateş cinleri ışıldıyordu.</span></p>

  <p class="calibre"><span class="sgc6">Gökyüzü bulutsuzdu. Ovayı kaplayan çayırlar hâlâ nemli ve parıltılıydı. Hava serindi, zemin hemen ayak izleriyle dolacak kadar yumuşaktı. Göklerin altında göze çarpan renkler gri, yeşil ve sarıydı ve Vedia ırmağı iki kıyısı arasında kıvrılıyor, çevresindeki ağaçların yapraklarını topluyordu. Denir ki, karanlık ve soğuktan şaşkın bir aydınlık ve sıcağa çıkarak, sabah ortasında gözlerini bilince kırpıştırarak, mantıksız ve bağlantısız bir duygu karmaşası halinde düşünmeye başlayarak, hep birlikte öğle vaktine, akşamın yavaş ve hüzünlü çöküşüne, alacakaranlığın mistik görüntüsüne ve bir kez daha geceye dönüşen entropinin sonuna kadar, her gün dünyanın tüm tarihini özetlermiş.</span></p>

  <p class="calibre"><span class="sgc6">Gün doğdu.</span></p>

  <p class="calibre"><span class="sgc6">Meydanın diğer ucunda koyu bir çizgi seçilebiliyordu. Bir boru sesi havayı yardı ve bu çizgi ilerlemeye başladı.</span></p>

  <p class="calibre"><span class="sgc6">Perdahlanmış zırhını kuşanan ve uzun, gri renkli bir ölüm mızrağı taşıyan Sam, savaş arabasının içinde, birliklerinin önünde durdu. Arabasını süren ve kızıllar giymiş olan Ölüm'ün sesini duydu:</span></p>

  <p class="calibre"><span class="sgc6">"İlk saflarını slizzard süvarileri oluşturuyor."</span></p>

  <p class="calibre"><span class="sgc6">Sam gözlerini kısarak uzaktaki çizgiye baktı.</span></p>

  <p class="calibre"><span class="sgc6">"Öyle," dedi arabacısı.</span></p>

  <p class="calibre"><span class="sgc6">"İyi ya."</span></p>

  <p class="calibre"><span class="sgc6">Mızrağıyla işaret verdi ve Rakasha beyaz ışıktan bir deprem dalgası gibi ileri atıldılar. Zombiler ilerlemeye başlamıştı.</span></p>

  <p class="calibre"><span class="sgc6">Beyaz dalga ile siyah çizgi buluştuklarında bir sesler, tıslamalar ve silah şakırtısı kargaşası duyuldu.</span></p>

  <p class="calibre"><span class="sgc6">Siyah çizginin ilerlemesi durdu, çevresinden büyük toz bulutları yükseldi.</span></p>

  <p class="calibre"><span class="sgc6">Sonra, bir yerde toparlanan yırtıcı hayvanlar düşmanın cenahlarına doğru sürülmeye başladığında, öfkeli ormanın kükremesi duyuldu.</span></p>

  <p class="calibre"><span class="sgc6">Zombiler, trampetlerin yavaş ve düzenli ritmine ayak uydurarak yürüyorlardı ve ateş cinleri önlerine akıyordu ve geçtikleri yerde çimenler sararıyordu.</span></p>

  <p class="calibre"><span class="sgc6">Sam, başıyla Ölüm'e işaret verdi ve arabası, hava yastığının üzerinde kayarak, yavaş yavaş ilerlemeye başladı. Tanrı Kubera, kentin altındaki bir mahzende ilaç içirilmiş, ölüme benzer bir uyku uyuyordu. Hanımefendi Ratri, süvari saflarının ardında, beyaz bir kısrağın üzerindeydi.</span></p>

  <p class="calibre"><span class="sgc6">"Saldırıları püskürtüldü," dedi Ölüm.</span></p>

  <p class="calibre"><span class="sgc6">"Evet."</span></p>

  <p class="calibre"><span class="sgc6">"Bütün süvarileri darmadağın oldu ve vahşi hayvanlar aralarında hâlâ öfke kusuyor. Saflarını henüz toparlayamadılar. Rakasha gökten kafalarına yağmur gibi taş yağdırıyor. İşte, lavlar da akmaya başladı şimdi."</span></p>

  <p class="calibre"><span class="sgc6">"Evet."</span></p>

  <p class="calibre"><span class="sgc6">"Onları mahvedeceğiz. Nirriti'nin akılsız kölelerinin tek bir adam gibi, uygun adım ve korkusuzca, trampetlerin ritmine uyarak, ıstırap verici bir mükemmellikte ve gözlerinin ardında hiç ama hiçbir şey olmaksızın, üzerlerine doğru gelmekte olduklarını, daha şimdiden görüyorlar. Yukarı batıklarında, bir fırtına bulutu içinde bizi görüyor ve savaş arabanı Ölüm'ün sürdüğüne tanık oluyorlar. Yürekleri hızlanıyor ve kollarıyla bacakları buz kesiyor. Hayvanların aralarından nasıl geçtiklerini görüyor musun?"</span></p>

  <p class="calibre"><span class="sgc6">"Evet."</span></p>

  <p class="calibre"><span class="sgc6">"Bizim saflarımızda zafer boruları çalınmasın, Siddhartha. Çünkü bu savaş değil... bir katliam!"</span></p>

  <p class="calibre"><span class="sgc6">"Evet."</span></p>

  <p class="calibre"><span class="sgc6">Zombiler yanlarından geçtikleri her şeyi katlettiler ve kendileri yıkıldıklarında ise tek bir söz söylemeksizin düştüler toprağa, çünkü onlar için hepsi birdi ve sözcükler yaşayan ölüler açısından hiçbir anlam taşımıyordu.</span></p>

  <p class="calibre"><span class="sgc6">Nirriti'nin köleleri savaş alanını silip süpürdü ve üzerlerine taze birlikler gönderildi. Ama süvarilerin beli kırılmıştı. Piyadeler ise mızraklı süvarilerin, Rakasha'nın, yaşayan ölülerin ve Keenset piyadesinin önünde tutunamıyorlardı. Ölüm tarafından sürülen jilet kenarlı savaş arabası, düşmanın içine tarlaya giren ateş gibi daldı. Roket ve mızraklar arabaya ya da üzerindekilere daha dokunamadan havada doksan derece yön değiştiriyordu. Arabanın yönünü belirlediği çifte halkayı tutan Ölümün gözlerinde kara alevler oynaştı. Tekrar ve tekrar, düşmanın üzerine gitti acımasızca ve o düşman saflarını dağıtırken, Şam'ın mızrağı bir yılandili gibi atılıyordu çevreye.</span></p>

  <p class="calibre"><span class="sgc6">Bir yerlerde ricat borusu çalındı. Ana çağrıya uyacak çok az kişi kalmıştı ayakta.</span></p>

  <p class="calibre"><span class="sgc6">"Sil gözlerini, Siddhartha," dedi Ölüm, "ve askerini toparla. Savaşı şiddetlendirmenin vakti geldi. Kılıçların Majusrisi hücumu emretmeli."</span></p>

  <p class="calibre"><span class="sgc6">"Meydanı aldık, ama günü değil. Tanrılar bizi seyrediyor, gücümüzü kestirmeye çalışıyorlar."</span></p>

  <p class="calibre"><span class="sgc6">"Evet, Ölüm, biliyorum."</span></p>

  <p class="calibre"><span class="sgc6">Sam mızrağını havaya kaldırdı ve askerlerinin arasında yeni dalgalanmalar oldu. Sonra bir durgunluk çöktü çevrelerine. Aniden ne rüzgâr kalmıştı, ne de bir ses. Gökyüzü maviydi. Yer, ayaklar altında çiğnenmiş gri-yeşil bir şeye dönüşmüştü. Toz bulutu, hayalet bir çit gibi duruyordu uzakta.</span></p>

  <p class="calibre"><span class="sgc6">Sam askerlerinin saflarını denetledi, mızrağını ileri uzattı.</span></p>

  <p class="calibre"><span class="sgc6">O esnada, bir gök gürlemesi oldu.</span></p>

  <p class="calibre"><span class="sgc6">Yukarı doğru bakan Ölüm, "Tanrılar savaşa girecek," diye mırıldandı.</span></p>

  <p class="calibre"><span class="sgc6">Gök gürültüsü arabası üzerlerinden uçtu. Ancak, felaket yağmuru yağmamıştı.</span></p>

  <p class="calibre"><span class="sgc6">"Hâlâ niçin yaşıyoruz?" diye sordu Sam.</span></p>

  <p class="calibre"><span class="sgc6">"Yenilgimizin çok daha utanç verici olmasını istediklerini sanıyorum. Ayrıca, gök </span><span class="sgc6">gürültüsü arabasını yaratıcısına karşı kullanmaktan korkuyor da olabilirler... haklı </span><span class="sgc6">olarak!"</span></p>

  <p class="calibre"><span class="sgc6">"Bu durumda..." dedi Sam ve askerlerine hücum işaretini verdi.</span></p>

  <p class="calibre"><span class="sgc6">Arabası onu ileri taşıdı.</span></p>

  <p class="calibre"><span class="sgc6">Ardında, Keenset ordusu onu izliyordu.</span></p>

  <p class="calibre"><span class="sgc6">Hâlâ yaşayan son birkaç kişiyi de biçtiler. Onları engellemeye çalışan muhafızları </span><span class="sgc6">tepelediler. Okçuları, bir ok fırtınasının içinde yarıp geçtiler. Keenset kentini yerle bir </span><span class="sgc6">etmeye ant içmiş kutsal haçlıların karşısına dikildiler.</span></p>

  <p class="calibre"><span class="sgc6">Sonra bir borazandan Gökyüzü marşının çalındığı işitildi.</span></p>

  <p class="calibre"><span class="sgc6">Birbirleriyle dövüşen insan hatları ayrıldı.</span></p>

  <p class="calibre"><span class="sgc6">Elli yarı tanrı at sürerek savaş alanına girdi.</span></p>

  <p class="calibre"><span class="sgc6">Sam mızrağını kaldırdı.</span></p>

  <p class="calibre"><span class="sgc6">"Siddhartha," dedi Ölüm, "Tanrı Kalkin savaşta hiçbir zaman mağlup olmadı."</span></p>

  <p class="calibre"><span class="sgc6">"Biliyorum."</span></p>

  <p class="calibre"><span class="sgc6">"İblis Tutan'ın tılsımı yanımda. Yerdibi'ndeki </span><span class="sgc6">cenaze ateşinde yakılan tılsım sahteydi. Aslını incelemek niyetiyle saklamıştım. Ama bunu yapmaya fırsatım olmadı. Bir an için dur da onu sana takayım."</span></p>

  <p class="calibre"><span class="sgc6">Sam kollarını kaldırdı ve Ölüm, deniz kabuklarından Örülü kemeri beline doladı.</span></p>

  <p class="calibre"><span class="sgc6">O zaman Keenset ordusuna durmaları için işaret verdi.</span></p>

  <p class="calibre"><span class="sgc6">Ölüm onu, yarı-tanrılarla yüz yüze gelmesi için, tek başına ileri sürdü.</span></p>

  <p class="calibre"><span class="sgc6">Yarı-Tanrılardan bazılarının başlan çevresinde henüz çok taze olan Suretlerinin halesi görülüyordu. Diğerleri ise Vasıflarını odaklayabilmek için tuhaf silahlar taşıyorlardı. Çevrelerine ateş dilleri uzandı ve arabanın çeperlerini yaladı. Rüzgârlar kamçıladı onu. Ezici gürlemeler indi üzerine. Sam mızrağıyla bir hareket yaptı ve hasımlarının ilk üçü eyerleri üzerine dönerek slizzardlarından alaşağı oldular.</span></p>

  <p class="calibre"><span class="sgc6">Sonra, Ölüm, arabasını onların üzerine sürdü.</span></p>

  <p class="calibre"><span class="sgc6">Arabanın kenarları jilet gibiydi ve hızı bir atın üç, bir slizzardın ise iki katıydı.</span></p>

  <p class="calibre"><span class="sgc6">O sürdükçe çevresinde bir sis yükseldi, kan renkli bir sis. Ağır roketler geldi üzerine doğru ve ya şu ya da bu yöne saptırıldı. Ultrasonik çığlıklar tırmaladı kulaklarını, ama her nasıl olduysa kısmen dindirilmişlerdi.</span></p>

  <p class="calibre"><span class="sgc6">İfadesiz yüzüyle Sam mızrağını başının üzerin kaldırdı.</span></p>

  <p class="calibre"><span class="sgc6">Yüzünden ani bir öfke dalgası geçti ve mızrağının ucundan şimşekler çaktı.</span></p>

  <p class="calibre"><span class="sgc6">Slizzardlar ve süvarileri pişip kavruldular.</span></p>

  <p class="calibre"><span class="sgc6">Yanık et kokusu doldurdu genzini.</span></p>

  <p class="calibre"><span class="sgc6">Kahkahayla güldü ve Ölüm, arabanın yönünü bir geçiş için daha çevirdi.</span></p>

  <p class="calibre"><span class="sgc6">"Beni seyrediyor musunuz?" diye bağırdı Sam gökyüzüne. "Seyredin, o halde! Ve dikkat </span><span class="sgc6">edin! Az önce bir hata yaptınız."</span></p>

  <p class="calibre"><span class="sgc6">"Yapma!" dedi Ölüm. "Henüz çok erken! Ölmemiş bir tanrıyla sakın alay etme!"</span></p>

  <p class="calibre"><span class="sgc6">Ve savaş arabası yarı tanrıların saflarını bir kez daha taradı ve hiç kimse ona </span><span class="sgc6">dokunamıyordu.</span></p>

  <p class="calibre"><span class="sgc6">Trampet sesleri doldurdu havayı ve kutsal ordu, savaşçılarının yardımına koştu.</span></p>

  <p class="calibre"><span class="sgc6">Keenset savaşçıları da onları göğüslemek üzere ileri atıldı.</span></p>

  <p class="calibre"><span class="sgc6">Sam arabasının içinde dimdik durdu; çevresine yağmur gibi roket yağıyordu... ama hep </span><span class="sgc6">ıskalayarak. Ölüm onu düşman saflarının içinde sürdü, şimdi bir kama, şimdi bir kılıç </span><span class="sgc6">gibi. İlerlerken şarkı söyledi ve bazen parlak çapaklarla çatırdayarak inen mızrağı bir </span><span class="sgc6">yılanın dili gibiydi. Tılsım, bileğinde soluk soluk parlıyordu.</span></p>

  <p class="calibre"><span class="sgc6">"Onların işini bitireceğiz!" dedi.</span></p>

  <p class="calibre"><span class="sgc6">"Meydanda sadece yarı tanrılar ve insanlar kaldı," dedi Ölüm. "Hâlâ bizim gücümüzü </span><span class="sgc6">denemekteler. Kalkin'in tam gücünü çok az kişi hatırlıyor."</span></p>

  <p class="calibre"><span class="sgc6">"Kalkin'in tam gücü mü, dedin?" diye sordu Sam. "Bu hiçbir zaman salınmamıştı, ey Ölüm! Dünyanın hiçbir çağında. Şimdi bırak karşıma çıksınlar ve gökyüzü onların ölülerine ağlasın ve Vedia kan renginde aksın!.. Beni duyuyor musun? Beni duyuyor musunuz, Tanrılar? Karşıma çıkın! Size meydan okuyorum, şu savaş alanında! Çıkın karşıma bütün gücünüzle, bu yerde!"</span></p>

  <p class="calibre"><span class="sgc6">"Hayır!" dedi Ölüm. "Daha değil!"</span></p>

  <p class="calibre"><span class="sgc6">Yukarıda, gök gürültüsü arabası bir kez daha geçti.</span></p>

  <p class="calibre"><span class="sgc6">Sam mızrağını kaldırdı ve uçan geminin çevresinde piroteknik bir cehennem dizginlerinden boşandı.</span></p>

  <p class="calibre"><span class="sgc6">"Bunu yapabileceğini onlara göstermemeliydin! Henüz erkendi!"</span></p>

  <p class="calibre"><span class="sgc6">O zaman savaşın uğultusunun ve beynindeki şarkının arasında, Taraka'nın sesini duydu.</span></p>

  <p class="calibre"><span class="sgc6">"Şimdi ırmaktan doğru geliyorlar, ey İblis Tutan! Ve bir başka grup da kentin kapılarını zorluyor!"</span></p>

  <p class="calibre"><span class="sgc6">"Dalissa'ya kalkmasını ve Işığın gücüyle Vedra'yı kaynatmasını söyle! Rakasha'yı kentin kapılarına götür ve istilacıyı mahvet!"</span></p>

  <p class="calibre"><span class="sgc6">"Duydum, İblis Tutan!" ve Taraka gitmişti.</span></p>

  <p class="calibre"><span class="sgc6">Gök gürültüsü arabasından gözleri kör edici </span><span class="sgc6">bir ışın indi ve savunucuların saflarını biçmeye başladı.</span></p>

  <p class="calibre"><span class="sgc6">"Vakit geldi," dedi Ölüm ve pelerinini savurdu.</span></p>

  <p class="calibre"><span class="sgc6">En arka safta Hanımefendi Ratri kara kısrağının üzengileri üzerinde ayağa kalktı. Zırhının üzerine giydiği siyah tülü kaldırdı.</span></p>

  <p class="calibre"><span class="sgc6">Güneş yüzünü örter ve savaş alanına karanlık çökerken her iki yandan da çığlıklar duyuldu. Gök gürültüsü arabasından dökülen ışın demeti gözden kayboldu ve yangın söndü.</span></p>

  <p class="calibre"><span class="sgc6">Çevrelerinde, belirli bir kaynağı olmayan, hafif bir ışıltı kalmıştı sadece. Bu, Tanrı Mara, dumanlı kan ırmakları kusan atları ve bulut renkli arabasıyla savaş meydanına daldığında olmuştu.</span></p>

  <p class="calibre"><span class="sgc6">Sam ona doğru yöneldi, ama aralarına kalabalık bir savaşçı kitlesi girdi ve onlar bu engeli yarıp geçinceye dek Mara ovayı boydan boya aşmış, karşısına çıkan herkesi katletmişti.</span></p>

  <p class="calibre"><span class="sgc6">Sam gözlerini kısarak mızrağını kaldırdı, ama hedefi bulanıklaşıyor, sürekli yer değiştiriyordu ve yıldırımları hep geriye ya da yana düşüyordu.</span></p>

  <p class="calibre"><span class="sgc6">Sonra, uzakta, ırmağın içinde, puslu bir ışık parlamaya başladı. Işık sıcak bir nabız gibi atıyordu ve suyun yüzeyinde bir an için ahtapotumsu bir kol dalgalanır gibi oldu.</span></p>

  <p class="calibre"><span class="sgc6">Kentten kavga sesleri geliyordu. Hava iblislerle doluydu. Toprak orduların ayakları altından kayıyor gibiydi.</span></p>

  <p class="calibre"><span class="sgc6">Sam mızrağını kaldırdı ve zikzaklar çizerek yükselen bir ışın demeti bir düzineye ayrılıp yere indi.</span></p>

  <p class="calibre"><span class="sgc6">Vahşi hayvanlar kükreyerek, homurdanarak ve haykırarak her iki tarafın safları arasında ve her iki tarafı da katlederek koştular.</span></p>

  <p class="calibre"><span class="sgc6">Zombiler, karaçavuşlarının yönlendirmesiyle ve trampetlerin ritmine uyarak, öldürmeye devam ediyorlardı ve ateş cinleri, sanki besleniyorlarmış gibi, cesetlerin göğüslerine yapışmışlardı.</span></p>

  <p class="calibre"><span class="sgc6">"Yarı tanrıları dağıttık," dedi Sam. "Haydi Tanrı Mara'yı deneyelim şimdi!"</span></p>

  <p class="calibre"><span class="sgc6">Onu savaş meydanında, çığlıkların ve ağıtların arasında, ceset olmak üzere ya da çoktan olmuş askerlerin üzerinden geçerek aradılar.</span></p>

  <p class="calibre"><span class="sgc6">Savaş arabasının renklerini gördüklerinde peşine düştüler.</span></p>

  <p class="calibre"><span class="sgc6">Mara sonunda döndü ve savaşın seslerinin uzak ve belirsiz olduğu karanlık bir koridorda onlarla yüz yüze geldi. Ölüm de çekti dizginlerini ve gecenin içinde birbirlerinin parlayan gözlerine baktılar.</span></p>

  <p class="calibre"><span class="sgc6">"Dump savaşacak mısın, Mara?" diye bağırdı Sam. "Yoksa seni bir köpek gibi </span><span class="sgc6">tepeleyelim mi?"</span></p>

  <p class="calibre"><span class="sgc6">"Bana soyundan, köpekler ve kahpelerden bahsetme, ey İblis Tutan!" diye yanıt verdi Mara. "Bu sensin, öyle değil mi, Kalkin? Bu senin kemerin. Bu sana yakışan bir savaş. Dostu düşmanı vuran senin yıldırımların. Bir şekilde yaşayabildin, demek!"</span></p>

  <p class="calibre"><span class="sgc6">"Benim," dedi Sam mızrağını indirerek.</span></p>

  <p class="calibre"><span class="sgc6">"Ve leş tanrısı da arabacın olmuş!"</span></p>

  <p class="calibre"><span class="sgc6">Ölüm sol elini kaldırdı, avucunu Mara'ya çevirdi.</span></p>

  <p class="calibre"><span class="sgc6">"Sana ölümü söz veriyorum, Mara," dedi. "Eğer Kalkin'in eliyle olmazsa, benimkiyle. </span><span class="sgc6">Eğer bugün değilse, yarın. Ama bu artık ikimizin de arasında."</span></p>

  <p class="calibre"><span class="sgc6">Sol yanda, ırmakta nabız gittikçe daha sık atmaya başlamıştı.</span></p>

  <p class="calibre"><span class="sgc6">Ölüm öne eğildi ve arabayı Mara'ya doğru hızlandırdı.</span></p>

  <p class="calibre"><span class="sgc6">Düşkuran'ın atları şaha kalktı ve burun deliklerinden ateş püskürdü. İleri atıldılar.</span></p>

  <p class="calibre"><span class="sgc6">Rudra'nın okları onları karanlıkta arayıp buldu, ama Ölüm'e ve arabasına doğru ateş </span><span class="sgc6">saçarak uçarlarken onlar da saptırıldı. Soluk aydınlığı bir an için parlatarak iki yanda </span><span class="sgc6">patladılar.</span></p>

  <p class="calibre"><span class="sgc6">Uzakta filler hantal hantal yürüyor, koşuyor ve ova boyunca Rakasha tarafından </span><span class="sgc6">haykırarak kovalanıyordu.</span></p>

  <p class="calibre"><span class="sgc6">Müthiş bir kükreme duyuldu.</span></p>

  <p class="calibre"><span class="sgc6">Mara bir deve, arabası ise bir dağa dönüşmüştü. Atları her adımlarında sonsuzluğu </span><span class="sgc6">aşıyorlardı. Yıldırımlar, Sam'ın mızrağından bir fıskiyeden saçılan sular gibi saçıldı.</span></p>

  <p class="calibre"><span class="sgc6">Aniden çevresinde bir kar tipisi koptu ve yıldızlar arası uzayın soğuğu kemiklerine dek </span><span class="sgc6">işledi.</span></p>

  <p class="calibre"><span class="sgc6">Mümkün olan son anda Mara arabasını çevirdi ve aşağı atladı.</span></p>

  <p class="calibre"><span class="sgc6">Arabaya yandan çarptılar ve birlikte yavaş yavaş yere inerken arından bir sürtünme </span><span class="sgc6">sesinin geldiğini duydular.</span></p>

  <p class="calibre"><span class="sgc6">O zamana dek kükreme kulakları sağır edici boyutlara ulaşmıştı ve ırmaktan yayılan </span><span class="sgc6">ışık atımları düzenli bir parıltı haline dönüşmüştü. Vedia ırmağı, kıyılarından taştı ve </span><span class="sgc6">buharlı bir su dalgası ovaya yayıldı.</span></p>

  <p class="calibre"><span class="sgc6">Yine çığlıklar duyuldu ve silahlar şakırdamaya devam etti. Nirriti'nin davulları </span><span class="sgc6">karanlığın içinde hâlâ vuruyordu ve gök gürültüsü arabası yere inerken başlarının </span><span class="sgc6">üzerinden tuhaf bir ses geldi.</span></p>

  <p class="calibre"><span class="sgc6">"Nereye gitti o?" diye bağırdı Sam.</span></p>

  <p class="calibre"><span class="sgc6">"Saklanmaya," dedi Ölüm. "Ama sonsuza dek saklanamaz!"</span></p>

  <p class="calibre"><span class="sgc6">"Lanet olsun! Kazanıyor muyuz, kaybediyor muyuz?"</span></p>

  <p class="calibre"><span class="sgc6">"İşte bu iyi bir som. Ama yanıtını bilmiyorum."</span></p>

  <p class="calibre"><span class="sgc6">Yere inen arabanın çevresinde sular köpürüyordu.</span></p>

  <p class="calibre"><span class="sgc6">"Bizi yine uçurabilir misin?"</span></p>

  <p class="calibre"><span class="sgc6">"Bu karanlıkta ve çevremizde bu kadar su varken olanaksız."</span></p>

  <p class="calibre"><span class="sgc6">"Öyleyse şimdi ne yapacağız?"</span></p>

  <p class="calibre"><span class="sgc6">"Sabırlı olacak ve sigara içeceğiz." Ardına yaslanıp bir sigara yaktı.</span></p>

  <p class="calibre"><span class="sgc6">Bir süre sonra, bir Rakasha geldi ve önlerinde, havada asılı durdu.</span></p>

  <p class="calibre"><span class="sgc6">"İblis Tutan!" dedi Rakasha. "Kentin yeni saldırganları üzerlerine iblis kovan maddeden sürmüşler!"</span></p>

  <p class="calibre"><span class="sgc6">Sam mızrağını doğrulttu ve ucunda bir şimşek çaktı.</span></p>

  <p class="calibre"><span class="sgc6">Savaş meydanı çok kısa bir an için aydınlandı.</span></p>

  <p class="calibre"><span class="sgc6">Her yer ölülerle doluydu. Adamlar, küçük gnıplar halinde birbirlerine sokulmuşlardı. Bazıları hâlâ yerde birbirleriyle boğuşuyordu. Aralarında hayvan leşleri vardı. Birkaç büyük kedi hâlâ dolaşıyor, besleniyordu. Cesetleri çamura bulayan ve ayakta durabilenleri de sırılsıklam eden su, ateş cinlerini kaçırmıştı. Parçalanmış savaş arabaları, ölü slizzardlar ve atlar, savaş meydanında tepecikler oluşturuyordu. Bütün bu manzaranın içinde zombiler boş gözleriyle ve emirlere uymayı sürdürerek dolaşıyor, hareket eden her şeyi öldürüyorlardı. Uzaktan uzağa hâlâ vurmakta olan bir davulun arada bir tekleyen sesi geliyordu. Kentten ise savaş sesleri gelmeye devam etmekteydi.</span></p>

  <p class="calibre"><span class="sgc6">"Kara hanımefendiyi bul," dedi Sam Rakasha'ya, "ve ona karanlığı kaldırmasını söyle."</span></p>

  <p class="calibre"><span class="sgc6">İblis, "Olur," dedi ve kente doğru uçtu.</span></p>

  <p class="calibre"><span class="sgc6">Güneş yine parladı ve Sam eliyle gözlerini örttü.</span></p>

  <p class="calibre"><span class="sgc6">Mavi gökyüzünün ve altın köprünün altında kırım çok daha berbat görünüyordu.</span></p>

  <p class="calibre"><span class="sgc6">Gök gürültüsü arabası, meydanın karşı tarafında, küçük bir yükseltinin üzerinde </span><span class="sgc6">durmaktaydı.</span></p>

  <p class="calibre"><span class="sgc6">Zombiler görünürdeki son adamı da boğazladılar. Sonra, daha fazla yaşam aramak için </span><span class="sgc6">döndüklerinde, trampetin vurulması kesildi, onlar da toprağa düştüler.</span></p>

  <p class="calibre"><span class="sgc6">Sam, arabanın içinde, Ölüm'le beraber durdu. Bir yaşam belirtisi görebilmek için </span><span class="sgc6">çevrelerine bakındılar.</span></p>

  <p class="calibre"><span class="sgc6">"Hiçbir şey kıpırdamıyor," dedi Sam. "Tanrılar nerede?"</span></p>

  <p class="calibre"><span class="sgc6">"Belki gök gürültüsü arabasının içindedirler."</span></p>

  <p class="calibre"><span class="sgc6">Rakasha bir kez daha geldi yanlarına.</span></p>

  <p class="calibre"><span class="sgc6">"Savunucular kenti daha fazla koruyamayacak," diye açıkladı.</span></p>

  <p class="calibre"><span class="sgc6">"Tanrılar da hücuma katıldılar mı?"</span></p>

  <p class="calibre"><span class="sgc6">"Rudra orada ve okları büyük tahribat yapıyor."</span></p>

  <p class="calibre"><span class="sgc6">"Tanrı Mara. Sanırım, Brahma da... ve daha birçoğu. Çok karışıklık var. Aceleyle </span><span class="sgc6">geldim."</span></p>

  <p class="calibre"><span class="sgc6">"Hanımefendi Ratri nerede?"</span></p>

  <p class="calibre"><span class="sgc6">"Keenset'e girdi ve orada, Tapınağında bekliyor."</span></p>

  <p class="calibre"><span class="sgc6">"Tanrıların geri kalanı nerede?"</span></p>

  <p class="calibre"><span class="sgc6">"Bilmiyorum." </span></p>

  <p class="calibre"><span class="sgc6">"Kente gideceğim," dedi Sam, "ve savunulmasına yardım edeceğim."</span></p>

  <p class="calibre"><span class="sgc6">"Ve ben de gök gürültüsü arabasına," dedi Yama, "onu almak ve düşmana karşı </span><span class="sgc6">kullanmak için... kullanılır durumdaysa tabii. Eğer değilse, hâlâ Gamda kuşu var."</span></p>

  <p class="calibre"><span class="sgc6">"Evet," dedi Sam ve yerden yükseldi.</span></p>

  <p class="calibre"><span class="sgc6">Ölüm savaş arabasından aşağı sıçradı. "Sağlıcakla kal."</span></p>

  <p class="calibre"><span class="sgc6">"Sen de."</span></p>

  <p class="calibre"><span class="sgc6">Kıyım meydanını geçtiler; her biri kendi usulünce.</span></p>

  <p class="calibre"><span class="sgc6">Küçük tepeyi tırmandı, kızıl çizmeleri çimenlerin üzerinde sessiz.</span></p>

  <p class="calibre"><span class="sgc6">Kızıl pelerinini sağ omzunun üzerine attı ve gök gürültüsü arabasını gözden geçirdi.</span></p>

  <p class="calibre"><span class="sgc6">"Yıldırımlardan zarar görmüş."</span></p>

  <p class="calibre"><span class="sgc6">"Evet," diye kabul etti diğeri.</span></p>

  <p class="calibre"><span class="sgc6">Arabanın kuyruğuna, konuşan kişiye doğru baktı.</span></p>

  <p class="calibre"><span class="sgc6">Adamın zırhı bronz gibi parlıyordu, ama bronz değildi.</span></p>

  <p class="calibre"><span class="sgc6">Üzerine birçok yılan biçimi işlenmişti.</span></p>

  <p class="calibre"><span class="sgc6">Parlatılmış metal başlığının üzerinde bir çift boğa boynuzu vardı ve sol elinde üçlü bir </span><span class="sgc6">zıpkın tutuyordu.</span></p>

  <p class="calibre"><span class="sgc6">"Agni birader, yeryüzüne inmişsin."</span></p>

  <p class="calibre"><span class="sgc6">"Ben artık Agni değil, Felaket Tanrısı Shiva'yım."</span></p>

  <p class="calibre"><span class="sgc6">"Onun zırhını kuşanmışsın yeni bir beden üzerine ve onun zıpkınını taşıyorsun. Ama Shiva'nın üçlü zıpkınını kullanmayı hiç kimse bu kadar tez öğrenemez. Bu nedenden dolayıdır ki, beyaz eldivenini giymişsin sağ eline ve gözlüklerin de alnında duruyor."</span></p>

  <p class="calibre"><span class="sgc6">Shiva uzandı ve gözlüklerini gözlerine indirdi.</span></p>

  <p class="calibre"><span class="sgc6">"Biliyorum, bu doğru. At zıpkınını, Agni. Eldivenini ve asanı, kemerini ve gözlüklerini bana ver."</span></p>

  <p class="calibre"><span class="sgc6">Shiva başını iki yana salladı.</span></p>

  <p class="calibre"><span class="sgc6">"Senin gücüne saygı duyuyorum, Ölüm Tanrısı, süratine, kuvvetine ve yeteneğine. Ama bunlardan hiçbirinin sana yardım edemeyeceği kadar uzakta duruyorsun. Üzerime gelmen olanaksız, çünkü daha buraya ulaşamadan yakarım seni. Ölüm, öleceksin sen!"</span></p>

  <p class="calibre"><span class="sgc6">Kemerindeki asasına uzandı.</span></p>

  <p class="calibre"><span class="sgc6">"Ölüm'ün armağanını sahibine mi yönelteceksin?" Bunları söylerken kan renkli kılıcını almıştı eline.</span></p>

  <p class="calibre"><span class="sgc6">"Elveda, Dharma. Günlerin bitti artık."</span></p>

  <p class="calibre"><span class="sgc6">Asasını çekti.</span></p>

  <p class="calibre"><span class="sgc6">"Bir zamanlar var olan bir dostluk adına," dedi kızıl giysili adam, "eğer bana teslim olursan yaşamını bağışlayacağım."</span></p>

  <p class="calibre"><span class="sgc6">Asa tereddütle sallandı.</span></p>

  <p class="calibre"><span class="sgc6">"Eşimin adını korumak için Rudra'yı öldürdün."</span></p>

  <p class="calibre"><span class="sgc6">"Lokapalaların onurunu kurtarmak için yaptım bunu. Şimdi ben Felaket Tanrısı'yım ve</span></p>

  <p class="calibre"><span class="sgc6">Trimurti'yle birim."</span></p>

  <p class="calibre"><span class="sgc6">Ateş asasını doğrulttu ve Ölüm kızıl pelerinini önünde döndürdü.</span></p>

  <p class="calibre"><span class="sgc6">Öylesine göz kamaştırıcı bir parlama oldu ki, üç kilometre ötede, Keenset'in duvarları </span><span class="sgc6">üzerindeki savunmacılar, bunu görüp merak ettiler.</span></p>

  <p class="calibre"><span class="sgc6">İstilacılar Keenset'e girmişlerdi. Yangınlar vardı şimdi, çığlıklar ve metalin tahtaya, </span><span class="sgc6">metalin metale çarparken çıkardığı sesler.</span></p>

  <p class="calibre"><span class="sgc6">Rakasha, yaklaşamadıkları istilacıların üzerine binaları deviriyorlardı. istilacılar da </span><span class="sgc6">savunucular gibi az sayıdaydı. Her iki ordunun asıl kitleleri ovada yok olmuştu.</span></p>

  <p class="calibre"><span class="sgc6">Sam Tapınağın en yüksek kulesine tırmandı ve düşmekte olan kente baktı.</span></p>

  <p class="calibre"><span class="sgc6">"Seni kurtaramadım, Keenset,' dedi. "Denedim, ama yetmedi."</span></p>

  <p class="calibre"><span class="sgc6">Çok aşağıda, sokakta, Rudra yayını gerdi.</span></p>

  <p class="calibre"><span class="sgc6">Yıldırımlar Rudra'nın üzerine yağdı ve oku ortalarında patladı.</span></p>

  <p class="calibre"><span class="sgc6">Toz bulutu dağıldığında, kavrulmuş toprağın ortasında, Rudra'nın bulunduğu yerde,</span></p>

  <p class="calibre"><span class="sgc6">küçük bir krater görüldü.</span></p>

  <p class="calibre"><span class="sgc6">Tanrı Vayu uzak bir çatıda belirdi ve yangınları körüklemesi için rüzgârı çağırdı. Sam bir kez daha kaldırdı mızrağını, ama şimdi bir düzine çatıda bir düzine Vayu vardı.</span></p>

  <p class="calibre"><span class="sgc6">"Mara!" dedi Sam. "Göster kendini, Düşkuran! Eğer buna cesaretin varsa!"</span></p>

  <p class="calibre"><span class="sgc6">Dört yanından kahkahalar geldi.</span></p>

  <p class="calibre"><span class="sgc6">"Hazır olduğumda cesaret edeceğim, Kalkin," diyen bir ses geldi dumanların içinden. "Ama, bunun seçimi sadece bana ait... Başın dönmüyor mu? Kendini aşağı bıraksan ne olurdu? Rakasha seni kaldırmaya gelir miydi? İblislerin kurtarırlar mıydı seni?"</span></p>

  <p class="calibre"><span class="sgc6">O zaman Tapınak'ın çevresindeki tüm binaların üzerine yıldırımlar yağdı, ama gürültünün arasında Mara'nın kahkahaları duyulmaya devam etti. Yeni yangınlar çatırdamaya başladığında kahkahalar uzaklaştı.</span></p>

  <p class="calibre"><span class="sgc6">Sam oturdu ve kentin yanışını seyretti. Kavga sesleri azalıp kesildi. Şimdi alevler kalmıştı sadece.</span></p>

  <p class="calibre"><span class="sgc6">Başına keskin bir ağrı saplanıp geçti. Sonra yine geldi ve bu kez geçmedi. Sonra ağrı bütün vücuduna yayıldı ve acıyla haykırdı.</span></p>

  <p class="calibre"><span class="sgc6">Aşağıdaki sokakta Brahma, Vayu, Mara ve dön yarı tanrı duruyordu.</span></p>

  <p class="calibre"><span class="sgc6">Mızrağını kaldırmaya çalıştı, ama öyle titriyordu ki, mızrak elinden düştü, kiremitlerin üzerinde takırdayarak yuvadandı ve gözden kayboldu.</span></p>

  <p class="calibre"><span class="sgc6">Bir kurukafa ve bir çarktan oluşan asa ona doğrultulmuştu.</span></p>

  <p class="calibre"><span class="sgc6">"Haydi ama, Sam," dedi Brahma, acı yer değiştirip yaksın diye asasını hafifçe </span><span class="sgc6">oynatarak. "Sen ve Ratri son sağ kalanlarsınız! Sen sonuncusun! Teslim ol!"</span></p>

  <p class="calibre"><span class="sgc6">Ayağa kalkmaya çabaladı ve ellerini parlayan kemerine götürdü.</span></p>

  <p class="calibre"><span class="sgc6">Sallandı ve sıkılı dişlerinin arasından konuştu:</span></p>

  <p class="calibre"><span class="sgc6">"Pekâlâ! Aşağıya iniyorum, bir bomba gibi, tam ortanıza!"</span></p>

  <p class="calibre"><span class="sgc6">Ama gökyüzü o anda karardı, açıldı, karardı.</span></p>

  <p class="calibre"><span class="sgc6">Yangın çatırtılarının üzerinde bir ses gürledi.</span></p>

  <p class="calibre"><span class="sgc6">"Bu Garuda," dedi Mara.</span></p>

  <p class="calibre"><span class="sgc6">"Vishnu şimdi neden gelsin ki?"</span></p>

  <p class="calibre"><span class="sgc6">"Gamda çalınmıştı! Unuttun mu?"</span></p>

  <p class="calibre"><span class="sgc6">Gamda, alevler içindeki yuvasına inen dev bir Anka kuşu gibi, yanan kente doğru daldı.</span></p>

  <p class="calibre"><span class="sgc6">Sam başını yukarı çevirdi ve kukuletasının aniden Gamda'nın gözleri üzerine </span><span class="sgc6">indirildiğini gördü. Kuşkanatlarını çırptı, sonra tapınağın önünde duran tanrılara doğru </span><span class="sgc6">alçalmaya başladı.</span></p>

  <p class="calibre"><span class="sgc6">"Kızıl!" diye haykırdı Mara. "Sürücüsü Kızıllar giymiş!"</span></p>

  <p class="calibre"><span class="sgc6">Brahma çevik bir hareketle döndü ve feryat eden asasını iki eliyle birden tutarak hızla </span><span class="sgc6">dalmakta olan kuşun başına doğru kaldırdı.</span></p>

  <p class="calibre"><span class="sgc6">Mara bir hareket yaptı ve Gamda'nın kanatlarını alevler sarar gibi oldu.</span></p>

  <p class="calibre"><span class="sgc6">Vayu iki elini birden kaldırdı ve kasırga gibi bir rüzgâr, Vishnu’nun, gagasıyla savaş </span><span class="sgc6">arabalarını parçalayan bineğini dövmeye başladı.</span></p>

  <p class="calibre"><span class="sgc6">Kuş kanatlarını açarak ve dalışını frenleyerek bir çığlık daha attı. O zaman Rakasha </span><span class="sgc6">kuşun başına üşüştüler, onu tekmeleyip sokarak aşağı inmeye zorladılar.</span></p>

  <p class="calibre"><span class="sgc6">Kuş yavaşladı, yavaşladı, ama duramıyordu.</span></p>

  <p class="calibre"><span class="sgc6">Tanrılar kaçıştılar.</span></p>

  <p class="calibre"><span class="sgc6">Gamda yere çarptı ve yer sarsıldı.</span></p>

  <p class="calibre"><span class="sgc6">Sırtındaki tüylerin arasından elinde kılıcıyla Yama ortaya çıktı, üç adım attı ve yere </span><span class="sgc6">kapaklandı. Bir harabeden fırlayan Mara elinin kenarıyla iki kez ensesine vurdu.</span></p>

  <p class="calibre"><span class="sgc6">Sam, ikinci darbe inmeden aşağı atlamıştı, ama yere zamanında ulaşamadı. Asa bir kez </span><span class="sgc6">daha feryat etti ve çevresindeki her şey fırıldak gibi dönmeye başladı. Düşüşünü </span><span class="sgc6">yavaşlatmaya çalıştı. Yavaşladı.</span></p>

  <p class="calibre"><span class="sgc6">Toprak kırkayak altındaydı... otuz... yirmi...</span></p>

  <p class="calibre"><span class="sgc6">Toprak kanlı bir sis perdesiyle bulandı, sonra karardı.</span></p>

  <p class="calibre"><span class="sgc6">"Tanrı Kalkin sonunda savaşta mağlup oldu," dedi birisi alçak sesle.</span></p>

  <p class="calibre"><span class="sgc6">Brahma, Mara ve Bora ile Tikan adlı iki yarı tanrı, Sam ve Yama'yı, Vedia kıyısında can </span><span class="sgc6">çekişen Keenset kentinden götürmek için kalan son kişilerdi. Hanımefendi Ratri, </span><span class="sgc6">boynuna bağlanmış bir iple önlerinde yürüyordu.</span></p>

  <p class="calibre"><span class="sgc6">Sam ve Yama'yı, sağ yanında koca bir delik ve yarısı kopuk kuyruğuyla, bıraktıklarından da daha çok hırpalanmış buldukları gök gürültüsü arabasına taşıdılar. İblis Tutan'ın tılsımını ve Yama'nın pelerinini çıkardıktan sonra tutsaklarını zincire vurdular. Gökyüzü'ne bir mesaj gönderdiler ve bir süre sonra, onları Göksel Kent'e götürmek üzere, gök gondolları geldi.</span></p>

  <p class="calibre"><span class="sgc6">"Kazandık," dedi Brahma. "Keenset yok artık."</span></p>

  <p class="calibre"><span class="sgc6">"Sanırım pahalı bir zafer oldu," dedi Mara</span></p>

  <p class="calibre"><span class="sgc6">"Ama biz kazandık!"</span></p>

  <p class="calibre"><span class="sgc6">"Ve Kara Olan yine kıpırdıyor."</span></p>

  <p class="calibre"><span class="sgc6">"Onun niyeti sadece bizim gücümüzü ölçmekti."</span></p>

  <p class="calibre"><span class="sgc6">"Ve nasıl buldu dersiniz? Koca bir ordu yitirdik. Ve bugün tanrılar dahi öldü."</span></p>

  <p class="calibre"><span class="sgc6">"Ölüm'le, Rakasha'yla, Kalkin'le, Gece'yle ve Işığın Anası'yla boğuştuk. Nirriti bize elini kaldırmayacaktır, hele böylelerine karşı kazandığımız zaferden sonra."</span></p>

  <p class="calibre"><span class="sgc6">"Ne güçlüdür Brahma," dedi Mara ve öteye döndü.</span></p>

  <p class="calibre"><span class="sgc6">Karma Efendileri tutsakları yargılamak üzere çağırılmışlardı.</span></p>

  <p class="calibre"><span class="sgc6">Hanımefendi Ratri, Kent'ten sürülmeye ve yeryüzünü bir ölümlü olarak dolaşmaya, hep Suretinin ve Vasıflarının gücünü taşıyamayacak sıradan görünümlü ve orta yaşlı bedenlere enkarne edilmeye mahkûm olmuştu. Güvendiği Kubera tarafından yoldan çıkarıldığı ve sadece rastlantı eseriyle bu işlere bulaştığı varsayılarak ona merhamet gösterilmişti.</span></p>

  <p class="calibre"><span class="sgc6">Tanrı Yama, yargılanmak üzere çağırttıklarında, hücresinde ölü bulundu. Türbanının içinde küçük, metal bir kutu vardı. Bu kutu patlamıştı</span></p>

  <p class="calibre"><span class="sgc6">Karma Efendileri bir otopsi yapıp, tartıştılar.</span></p>

  <p class="calibre"><span class="sgc6">"Eğer ölmek istediyse niçin zehir almadı?" diye sordu Brahma, "Bir kapsülü saklamak bir kutuyu saklamaktan kolaydır."</span></p>

  <p class="calibre"><span class="sgc6">"Çok küçük bir olasılıkla,” dedi Karma Efendileri'nden biri, "yeryüzünün bir köşesinde bir başka bedeni vardı. Kullanıldıktan soma patlayarak kendi kendini yok eden bir aygıtla ona nakil oldu."</span></p>

  <p class="calibre"><span class="sgc6">"Bu yapılabilir mi?"</span></p>

  <p class="calibre"><span class="sgc6">"Tabii ki. hayır. Nakil aygıtları hantal ve karmaşıktır. Ama Yama canının istediğini yapabilmesiyle övünüldü. Beni bir zamanlar böyle bir aygıtın yapılabileceğine ikna etmeye çalışmıştı. Ama iki beden arasında doğrudan temas ve birçok kablo bağlantıları olmalı. Ve o kadar küçük bir cihaz yeterince güç de üretemez." </span></p>

  <p class="calibre"><span class="sgc6">"Psiko-sondayı kim keşfetmişti?” diye sordu Brahma.</span></p>

  <p class="calibre"><span class="sgc6">"Tanrı Yama."</span></p>

  <p class="calibre"><span class="sgc6">"Ve Shiva'nın gök gürültüsü arabasını? Ve Agni'nin ateş asasını? Rudra'nın o korkunç </span><span class="sgc6">yayını? Üçlü zıpkını? Parlayan mızrağı?"</span></p>

  <p class="calibre"><span class="sgc6">"Yama."</span></p>

  <p class="calibre"><span class="sgc6">"O zaman size şunu öğütlemek isterim ki, o küçük kutunun çalışmaya başladığı anda, </span><span class="sgc6">büyük bir üreteç de Ölüm'ün Muazzam Salonu'nda, sanki kendiliğindenmişçesine </span><span class="sgc6">çalışmaya başladı. Beş dakikadan daha kısa bir süre çalıştı ve sonra kendi kendine yine </span><span class="sgc6">kapandı."</span></p>

  <p class="calibre"><span class="sgc6">"Güç nakli mi?"</span></p>

  <p class="calibre"><span class="sgc6">Brahma omuz silkti.</span></p>

  <p class="calibre"><span class="sgc6">"Sam'ı cezalandırmanın vakti geldi."</span></p>

  <p class="calibre"><span class="sgc6">Bu yapıldı. Ve daha önce de pek bir etkisi olmadan ölmüş olmadığı için, bir ölüm </span><span class="sgc6">cezasının ona uygun olmayacağına karar verildi.</span></p>

  <p class="calibre"><span class="sgc6">Gereği düşünülüp nakledildi. Ama başka bir bedene değil.</span></p>

  <p class="calibre"><span class="sgc6">Bir radyo kulesi dikildi, Sam'a uyuşturucu verildi, nakil kabloları vücuduna takıldı, ama </span><span class="sgc6">nakil olacağı bir başka beden yoktu. Kablolar radyo kulesinin transformatörüne </span><span class="sgc6">bağlanmıştı.</span></p>

  <p class="calibre"><span class="sgc6">Sam'ın <b class="calibre3">atmanı</b>, açılan kubbeden dışarıya, tüm gezegeni çevreleyen ve Tanrıların </span><span class="sgc6">Köprüsü adı verilen manyetik buluta ışınlandı.</span></p>

  <p class="calibre"><span class="sgc6">Sonra ona Gökyüzü'nde ikinci bir cenaze töreni düzenlenmesi ayrıcalığı da tanındı. Tanrı Yama ise ilk törenine kavuşmuştu ve Brahma, cenaze ateşlerinden yükselen dumanlara bakarak, onun gerçekte nerede olabileceğini merak etti.</span></p>

  <p class="calibre"><span class="sgc6">"Buddha Nirvana'ya ulaştı!" dedi Brahma. "Bunu tapınaklarda vaaz edin! Bunun sarkışım söyleyin sokaklarda! Ölümü ne muhteşemdi! Eski dinde reform yaptı ve şimdi her zamankinden daha iyi durumdayız! Bunun aksini düşünen herkes Keenset'i hatırlasın!"</span></p>

  <p class="calibre"><span class="sgc6">Bu da yerine getirildi.</span></p>

  <p class="calibre"><span class="sgc6">Ama Tanrı Kubera'yı hiçbir zaman bulamadılar.</span></p>

  <p class="calibre"><span class="sgc6">İblisler özgürdü.</span></p>

  <p class="calibre"><span class="sgc6">Nirriti güçlüydü.</span></p>

  <p class="calibre"><span class="sgc6">Ve dünyanın çeşitli yerlerinde insanlar numaralı gözlükleri, sifonlu tuvaletleri, petrokimya ürünlerini, içten yanmalı motorları ve güneşin yüzünü Gökyüzü'nden sakladığı o günü anımsıyorlardı.</span></p>

  <p class="calibre"><span class="sgc6">Vishnu'nun, kırın sonunda kente geldiğini söylediği duyulmuştu.</span></p>
</body>
</html>