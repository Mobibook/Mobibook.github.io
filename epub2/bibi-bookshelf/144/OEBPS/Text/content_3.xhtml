<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>IŞIKTANRISI</title>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
<link href="../../fonts.css" rel="stylesheet" type="text/css"/>
<link href="../../fonts_1.css" rel="stylesheet" type="text/css"/>
</head>

<body class="main">
  <p class="heading1"><br class="calibre1"/></p>

  <h2 class="calibre2"><span class="sgc12">3</span><br class="calibre1"/></h2>

  <p class="calibre"><span class="sgc8">Denildi ki, Öğretici ortaya çıktığında, hayvanların, tanrıların ve tek tük azizlerin yanı sıra her kasttan insanlar da, daha gelişmiş ve maneviyatı güçlenmiş olarak dönmek amacıyla, onun öğretisine kulak vermeye koştular. Onu bir şarlatan, günahkâr, suçlu ya da soytarı sayan üç beş kişi dışında, aydınlanmış olduğu gerçeği herkes tarafından kabul görüyordu. Bu son grubu oluşturanların tümü de onun düşmanları sayılamazdı; ama, öte yandan, gelişen ve manevi güç bulanların da hepsi onun dostu ve destekleyicisi değildi. Müritleri onu Mahasamatman diye çağırdılar ve bazıları bir tanrı olduğunu söylediler. Böylece, bir öğretici olarak kabul görmesinin ardından, saygı ile karşılanmış, varlıklı insanların çoğu müritleri arasına katılmış ve ülkenin en ücra köşelerine dek uzanan bir ün saldıktan sonra Ermiş Kişi anlamına gelen Tathagatha adıyla zikredilmeye başlanmıştı.</span></p>

  <p class="calibre"><span class="sgc8">Daha ılımlı günlerinde Durga adıyla da tanınmış olan Tanrıça Kali'nin onun budha’lığı hakkında hiçbir zaman resmen fikir belirtmemiş olması bir yana, ona övgülerini iletmesi için sıradan bir kiralık katil yerine kutsal celladını göndermesi bile başlı başına bir onurdu...</span></p>

  <p class="calibre"><span class="sgc6"><br class="calibre1"/></span></p>

  <p class="calibre2"><span class="sgc6">Kaybolmaz gerçek Dhamma, sahte Dhamma yeryüzünde görülünceye dek. Sahte Dhamma </span><span class="sgc7">ortaya çıkınca, gerçek Dhamma'yı yok eder.</span></p>

  <p class="heading"><span class="sgc13">Samyutta-nikaya (11,224)</span></p>

  <p class="calibre"><span class="sgc6"><br class="calibre1"/></span></p>

  <p class="calibre"><span class="sgc6">Mundil kentinin yakınlarında, mor renkli tüylere benzeyen yapraklan ve mavi kabukları olan ağaçlardan meydana gelmiş bir koru vardı. Bu koni, güzelliği ve gölgesinin mabedimsi</span> <span class="sgc6">huzuruyla</span> <span class="sgc6">meşhurdu. Din değiştirdiği güne kadar tüccar Vasu'nun mülkiyetinde kalmış ve o vakit Mahasamatman, Tathagatha ya da Aydınlanmış Olan adlarıyla bilinen öğreticiye sunulmuştu. İşte, öğretici, müritleriyle kaldı o ormanda ve öğle vakti birlikte kente indiklerinde sadaka tasları hiç boş bırakılmadı.</span></p>

  <p class="calibre"><span class="sgc6">Konimin çevresinde her zaman çok sayıda hacı olurdu. İnananlar, meraklılar ve başkalarının sırtından geçinenler sürekli gelip geçerdi oradan. At sırtında gelirlerdi, teknelerle ya da yürüyerek gelirlerdi.</span></p>

  <p class="calibre"><span class="sgc6">Alundil pek büyük bir kent sayılmazdı. Payına düştüğü kadarıyla, ahşap evlerinin yanı sıra saz damlı kulübeleri de vardı; ana caddesi topraktı </span><span class="sgc7">ve tekerler izleriyle oluk oluk oyulmuştu; iki adet büyük ve birkaç küçük pazar yeri vardı; Vaisyalara ait, Sudraların işlediği, şehrin civarında mavi-yeşil dalgalanan büyük, tahıl ekili tarlaları vardı; hiçbiri uzak Mahartha'daki Hawkana’nın efsanevi yeri kadar güzel olmamakla birlikte, yolcuların biteviye gelip geçmelerinden dolayı, birçok hana sahipti; kendi mübarek kişileri ve meddahları, ayrıca kendi Tapınağı da vardı.</span></p>

  <p class="calibre"><span class="sgc6">Dört tarafında devasa kapıları olan Tapınak, kent merkezinin yakınında, basık bir tepenin üzerine kurulmuştu. Bu kapılar ve kapıları çevreleyen duvarlar, müzisyenleri ve dansçıları, savaşçıları ve iblisleri, tanrıları ve tanrıçaları, hayvanları ve sanatçıları, âşıkları ve yarı insanları, hamileleri ve devaları gösteren dekoratif kabartmalarla bezenmişti. Bu geçitlerden, yeni duvarlar ve ikinci bir avluya açılan yeni kapılar da içeren, ilk avluya geçiliyordu. İlk avluda, tanrılar için çeşitli adakların satıldığı, küçük bir pazar yeri vardı. Aynı zamanda, daha alt düzeydeki ilahlar adına inşa edilmiş bir dizi ufak mabet de bulunuyordu. Bu avluda, dilenen dilenciler, meditasyon yapan mübarek kişiler, gülüşen çocuklar, dedikodu yapan kadınlar, yanan tütsüler, şakıyan kuşlar, guruldayan arınma havuzları ve mırıldanan duamatikler olurdu günün her saatinde.</span></p>

  <p class="calibre"><span class="sgc6">Ama, büyük ilahlara adanmış muazzam tapınaklarıyla iç avlu, yoğun dinselliğin hüküm sürdüğü bir merkezdi. İnsanlar ilahiler okur ya da yüksek sesle dua eder, Vedalardan dizeler mırıldanır, kızıl</span> <span class="sgc8">kumkum</span> <span class="sgc6">macununa bulanmış ve böylesine derin bir sevgiye boğulanın hangi tanrı olduğu tam olarak belirlenemeyecek kadar çok adak tepecikleriyle çevrili ve genellikle de çelenklere gömülü haldeki koca taş sanemlerin önünde durur, eğilir ya da yüz üstü yatarlardı. Tapınağın boruları düzenli aralıklarla çalındığında yankıları bir anlık suskunlukla takdir edilir, sonra yaygara yine başlardı.</span></p>

  <p class="calibre"><span class="sgc6">Kali'nin bu tapınağın kraliçesi olduğu gerçeği tartışılmazdı. Beyaz taştan yontulmuş, uzun boylu heykeli, dev türbesiyle birlikte iç avluya egemendi. Belki, diğer tanrıları ve izleyicilerini küçük gören hafif gülümsemesi de, kendince, göğsüne gerdanlık niyetine </span><span class="sgc7">dizdiği sırıtan kurukafalar zinciri kadar dikkat çekiciydi. Ellerinde hançerler tutardı ve sanki türbesini ziyarete gelenleri katletmeye mi yoksa önlerinde dans etmeye mi karar veremiyormuşçasına attığı adımın orta yerinde kalakalmıştı. Dudakları kalın, gözleri iriydi. Meşalelerin ışığında bakıldığında hareket ediyormuş gibi görünüyordu.</span></p>

  <p class="calibre"><span class="sgc6">Dolayısıyla, onun tapınağının Ölüm Tanrısı Yama'nınkiyle karşı karşıya düşmüş olması çok uygundu. Rahipler ve mimarlar, yeterince mantıklı davranarak, gün boyu onunla yüz yüze gelecek, kendi öldürücü bakışlarını onun tereddütsüz bakışlarından ayırmayacak, hafif gülümsemesine çarpık bir gülümseyişle karşılık verecek en uygun tanrının Yama olabileceğinde karar kılmışlardı. En sofular dahi bu iki türbenin arasından geçmektense yollarını uzatırlardı ve avlunun karanlık çöktükten sonra rahatsız edilmeyen bu kesimi hep sessizliğin ve dinginliğin mekânı olurdu.</span></p>

  <p class="calibre"><span class="sgc6">Bahar, rüzgârlarla birlikte ülkenin her tarafında esmeye başladığında, Rild adlı biri kuzeyden kopup geldi. Yaşı genç olsa da saçları bembeyaz, ufak tefek bir adamdı bu Rild... Bir hacının koyu renk giysilerine bürünen Rild; onu bir çukurda ateşler içinde terlerken bulduklarında asıl mesleğinin kızıl renkli boğma kordonunu koluna dolamış olan Rild.</span></p>

  <p class="calibre"><span class="sgc6">Festival zamanıydı ve baharla birlikte geldi Rild Alundil'e... mavi yeşil tarlaları, saz damlı kulübeleri ve ahşap evleri, toprak sokakları ve sayısız hanları, pazarları ve mübarek insanları, meddahları ve büyük dinsel toparlanışı, bir de Öğreticisi, namı ülkenin her yerini tutmuş Öğreticisi olan Alundil'e... Hamisi olan tanrıçanın kraliçelik yaptığı tapınağın kenti Alundil'e...</span></p>

  <p class="calibre"><span class="sgc6">Festival zamanı.</span></p>

  <p class="calibre"><span class="sgc6">Yirmi yıl önce, Alundil'in küçük festivali yöresel bir panayır havasındaydı. Şimdiyse, Sekizli Yol'un öğreticisinin, Aydınlanmış Olan'ın varlığı nedeniyle, festival o kadar çok hacıyı cezbediyordu ki, bölgedeki hanlar müşteriyle dolup taşıyordu. Çadırı olanlar bunun için çok yüksek kira bedelleri talep edebiliyordu. Ahırlar insanların kullanması için kiralanıyordu. Çıplak arazi parçalarını kamp alanı olarak kiralayanlar bile vardı.</span></p>

  <p class="calibre"><span class="sgc6">Alundil kenti, Buda’sını çok seviyordu. Birçok diğer kasaba onu ayartıp mor korusundan çıkartmayı denemişti: Dağların Çiçeği Shengodu, öğretisini yamaçlarına çekebilmek için ona bir saray ve harem vaat etmişti. Ama Aydınlanmış Olan dağlara gitmedi. Yılan Nehri'ndeki Kannaka ona filler ve gemiler, kasabada bir ev ve kırda bir çiftlik, ayrıca atlar ve uşaklar önerdi. Ama Aydınlanmış Olan ırmağa gitmedi.</span></p>

  <p class="calibre"><span class="sgc6">Buddha komşunda kaldı ve her şey onun ayağına geldi. Yıllar birbirini kovaladıkça festival büyüdü ve pullan ışıldayan, besili bir ejder gibi havalı oldu. Yöresel Brahminler, Buddha'nın ayinselliğe önem vermeyen öğretisini onaylamıyorlardı, ama onun varlığı kasalarının dolmasını sağlamıştı; böylece onun bağdaş kurup oturan gölgesinde yaşamayı ve</span> <span class="sgc8">tirthika,</span> <span class="sgc6">sapkın, sözcüğünü telaffuz etmemeyi öğrendiler.</span></p>

  <p class="calibre"><span class="sgc6">Buddha komşunu terk etmedi ve Rild dâhil tüm şeyler onun ayağına geldi.</span></p>

  <p class="calibre"><span class="sgc6">Festival zamanı.</span></p>

  <p class="calibre"><span class="sgc6">Üçüncü gün akşam inerken davullar çalınmaya başlandı.</span></p>

  <p class="calibre"><span class="sgc6">Üçüncü gün, gök gibi gürledi dev</span> <span class="sgc8">kathakali</span> <span class="sgc6">davulları. Uğultu kırları aşıp kasabaya, kasabayı, mor koruyu ve ardında uzanan bataklıkları aşıp kilometrelerce öteye kesik kesik uzandı. Beyaz</span> <span class="sgc8">mundus</span> <span class="sgc6">giymiş ve yarı beline kadar çıplak davulcuların tenleri terle ışıldıyordu ve tempoları o kadar çetindi ki, vardiyalar halinde çalışıyorlardı. Davulcuların yeni postası iyice gerilmiş davullarının başına geçerken sesin akışı hiç aksamıyordu.</span></p>

  <p class="calibre"><span class="sgc6">Karanlık dünyaya vardığında, çevreyi dolaşmakta olan gezginler ve kent halkı, davulların gümbürtüsünü duyar duymaz eskinin savaş meydanları kadar geniş olan festival alanında toplanmaya başladılar. Orada kendilerine yer buldular ve ağaçların altına kumlu sergilerden aldıkları hoş kokulu çaylarını yudumlayarak, gecenin ilerlemesini ve temsilin başlamasını beklediler.</span></p>

  <p class="calibre"><span class="sgc6">Alanın orta yerinde, kenarlarından aşağı fitiller sarkan, adam boyunda, büyük, pirinç bir yağ kazanı duruyordu. Bu fitiller tutuşturuldu ve aktörlerin çadırlarının yanındaki meşaleler titreşmeye başladı.</span></p>

  <p class="calibre"><span class="sgc6">Davulların gümbürtüsü, yakın mesafeden kulakları sağır edici ve büyüleyiciydi; ritimler karmaşıktı, sinsiydi ve ses düşmeleri oluyordu. Geceyarısı yaklaştığında inananlar, davulların ritmine koşut biçimde seslerini yükseltip alçaltarak, duyuların çevresinde bir ağ örercesine ilahiler okumaya başladılar.</span></p>

  <p class="calibre"><span class="sgc6">Aydınlanmış Olan'la, sarı ehramları meşalelerin ışığında neredeyse</span> <span class="sgc6">turuncu</span> <span class="sgc6">renkte parlayan rahipler alana girdiklerinde, geçici bir sessizlik oldu. Rahipler kukuletalarını geriye attılar ve yere bağdaş kurup oturdular. Bir süre sonra, izleyicilerin zihninin dolduran sadece şarkılar ve davulların sesiydi.</span></p>

  <p class="calibre"><span class="sgc6">Aktörler, muhteşem makyajları, adım attıkça ayak bileklerinde çıngırdayan zilleriyle göründüklerinde, tezahürat yerine vecd dolu bir sessizlik oldu.</span> <span class="sgc8">Kathakali</span> <span class="sgc6">dansçıları meşhurdu; gençliklerinden itibaren akrobasinin yanı sıra klasik dansın çağlardan beri süregelen motiflerini, aşk ve savaş üzerine yazılmış eski destanların gerekli dokuz çeşit göz ve boyun hareketini, tanrılarla iblislerin mücadelelerini, geleneksel yiğitlik ve ihanet öykülerini öğrenmişlerdi. Hiç konuşmayan aktörler Rama'nın ve Pandava kardeşlerin olağanüstü serüvenlerini canlandırırken, müzisyenler öykünün sözlerini onların yerine seslendiriyordu. Yeşil ve kırınızı ya da siyah ve beyaz makyajlarıyla eteklerini savurarak, lambaların ışığı altında haleleri ayna gibi parlayarak geçtiler alandan boydan boya. Arada bir bir lamba harlanıyor ya da titreşiyordu ve sanki başlarının çevresinde kutsal ya da inançsız bir ışık halkası oynaşıyor, olaydaki tüm mantığı silip atıyor, seyircilerin bir an için kendilerinin bir yanılsama, bu devler dansının içindeki gölgelerin ise yeryüzündeki tek gerçeklik olduğunu sanmalarına yol açıyordu.</span></p>

  <p class="calibre"><span class="sgc6">Dans tan yeri ağarıncaya dek sürecek, güneşin doğusuyla birlikte sona erecekti. Ancak, gün doğmadan önce, safran renkli ehram giyenlerden biri kasaba yönünden geldi, kalabalığın içinde kendine yol açarak geçti ve Aydınlanmış Olan'ın kulağına birşeyler fısıldadı.</span></p>

  <p class="calibre"><span class="sgc6">Buddha önce kalkacakmış gibi yaptı, sonra tereddüt etti ve yine oturdu. Başıyla onu onaylayan ve festival alanından ayrılmak üzere olan keşişe bir mesaj verdi.</span></p>

  <p class="calibre"><span class="sgc6">Soğukkanlı görünen Buddha dikkatini tekrar temsile yöneltti. Yakınında oturan bir keşiş Buddha'nın parmaklarıyla yeri dövmekte olduğunu gördü ve sabırsızlık gibi şeyleri çoktan aştığı herkesin malumu olduğundan, Aydınlanmış Olan'ın davul seslerine tempo tutmakta olduğunu farz etti.</span></p>

  <p class="calibre"><span class="sgc6">Temsil sona erdiğinde ve güneş Surya dünyanın doğu kenarı üzerinde Gökyüzü'nün eteklerini kızarttığında; daha henüz bitmiş olan gece, o gün de başıboş dolaşmaları için, gergin ve korkunç bir düşün içinde esir tuttuğu yorgun kalabalığı salmıştı sanki.</span></p>

  <p class="calibre"><span class="sgc6">Buddha ve müritleri, derhal kent yönünde yürüyerek alandan ayrıldılar. Yolda dinlenmek için mola vermediler; hızlı ve</span> <span class="sgc6">gururlu</span> <span class="sgc6">bir yürüyüşle Alundil'den geçtiler.</span></p>

  <p class="calibre"><span class="sgc6">Mor koruya yine ulaştıklarında, Aydınlanmış Olan, keşişlerine dinlenmelerini söyledi ve ağaçlığın derinlerinde kumlu küçük bir çadıra doğru yürümeyi sürdürdü.</span></p>

  <p class="calibre"><span class="sgc6">Temsil sırasında haberi getirmiş olan keşiş çadırın içinde oturuyordu. Orada, ölümünden sonra bedeninin alacağı çürümüşlük üzerinde daha iyi düşünebilmek için sık sık yürüyüşe çıktığı bataklıkta rastladığı yolcunun ateşini düşürmeye çalışıyordu.</span></p>

  <p class="calibre"><span class="sgc6">Tathagatha şiltenin üzerinde yatan adamı inceledi. Adamın dudakları ince ve solgundu; geniş bir alnı, çıkık elmacık kemikleri, kırlaşmış kaşları, sivri kulakları vardı; Tathagatha o gözkapakları açıldığında soluk mavi ya da gri gözlerin ortaya çıkacağını tahmin etti. Bilinçsiz yatan vücudu, kısmen onu hırpalayan ateşe bağlı olabilecek, ama tamamen buna bağlı sayılamayacak bir çeşit kırılganlık ya da şeffaflık taşıyordu. Ufak tefek adam şu anda Tathagatha'nın ellerine almış olduğu şeyi taşıyabilecek bir kişi izlenimi uyandırmıyordu. İlk bakışta, daha ziyade yaşlı bir adam sanılabilirdi. Eğer bir kimse lütfedip ona ikinci kez bakar ve renksiz saçlarıyla narin yapısının ileri bir yaşı göstermediğini anlarsa, o takdirde görünüşündeki çocuksu havayla etkilenecekti. Tathagatha, adamın teninin durumundan pek de sık traş olmasının gerekmediğini çıkardı. Yanaklarıyla ağız köşeleri arasında bir yere hafiften hınzırca bir gamze gizlenmişti belki. Ama, gizlenmemişti belki de.</span></p>

  <p class="calibre"><span class="sgc6">Buddha, sadece tanrıça Kali'nin kutsal cellatlarınca kullanılan kızıl boğma kordonunu aldı. İpeksi dokusunu parmaklarıyla hissetti ve kordon hafifçe tutunarak bir yılan gibi kaydı avuçlarında. Boğazında da bu şekilde kaymasının beklendiğinden kuşkusu yoktu. Onu ellerinde tuttu ve boğmak için gereken hareketleri bilinçsizce yineledi.</span></p>

  <p class="calibre"><span class="sgc6">Sonra, onu faltaşı gibi açılmış gözlerle seyretmekte olan keşişe baktı. Soğukkanlılıkla gülümsedi ve kordonu bir yana bıraktı. Keşiş, nemli bir kumaş parçasıyla, adamın </span><span class="sgc7">solgun alnında biriken terleri sildi.</span></p>

  <p class="calibre"><span class="sgc6">Şiltenin üzerinde uyumakta olan adam bu temasla titredi ve gözleri birdenbire açıldı. Ateşin doğurduğu çılgınlık okunuyordu bu gözlerde ve gerçek anlamıyla görmüyorlardı, ama Tathagatha onunla göz göze geldiğinde içinin ürperdiğini hissetti.</span></p>

  <p class="calibre"><span class="sgc6">Koyu, öylesine koyuydular ki, neredeyse simsiyahtılar ve gözbebeğinin nerede bitip irisin nerede başladığını söyleyebilmek olanaksızdı. Böylesine narin ve bitkin bir bedende bu denli güçlü gözlerin olmasında çok tedirgin edici birşeyler vardı.</span></p>

  <p class="calibre"><span class="sgc6">Tathagatha uzanarak adamın elini okşadı ve bu çeliğe dokunmak gibiydi, soğuk ve duyarsız. Sağ elin üzerini tırnağıyla sertçe çizdi. Dokunduğu yerde ne bir çizik ne de bere oluşmuştu ve tırnağı, sanki bir camın üzerindeymişçesine, pürüzsüzce kaymıştı. Adamın parmağını sıkıp bıraktı. Etinin renginde hiçbir değişiklik olmamıştı. Sanki ölü ya da mekanik bir şeydi bu eller.</span></p>

  <p class="calibre"><span class="sgc6">İncelemesini sürdürdü. Bu olgu bileğin biraz üzerinde sona eriyor, başka yerlerde yine ortaya çıkıyordu. Adamın elleri, göğsü, karnı, boynu ve sırtının bazı bölümleri, ona bu baş eğmez gücü veren ölüm banyosunun içine daldırılmıştı. Ölüm banyosuna tamamen batırılmak, hiç kuşkusuz ki, ölümcül olurdu; ama anlaşıldığı kadarıyla adam, dokunma duyusunun yerine görünmez çelik eldivenler, göğüslük, boyunluk ve sırt </span><span class="sgc7">zırhı giymeyi yeğlemişti. Korkunç tanrıçanın gerçekten de en seçkin suikastçilerinden biriydi o.</span></p>

  <p class="calibre"><span class="sgc6">"Bu adamın varlığını başka kim biliyor?" diye sordu Buddha.</span></p>

  <p class="calibre"><span class="sgc6">"Keşiş Simha," diye yanıtladı karşısındaki, "onu buraya taşımama yardım etmişti."</span></p>

  <p class="calibre"><span class="sgc6">"Bunu...", Tathagatha gözüyle kızıl kordonu işaret etti, "görmüş müydü?"</span></p>

  <p class="calibre"><span class="sgc6">Keşiş başıyla onayladı.</span></p>

  <p class="calibre"><span class="sgc6">"O halde git ve onu buraya getir. Derhal getir onu bana. Kimseye bahsetme bundan; bir hacının hastalandığından ve burada kendisine bakılmakta olduğundan öte. Onun bakımını bizzat üstleneceğim ve hastalığını tedavi edeceğim."</span></p>

  <p class="calibre"><span class="sgc6">"Evet, Şanlı Kişi."</span></p>

  <p class="calibre"><span class="sgc6">Keşiş çadırdan aceleyle çıktı.</span></p>

  <p class="calibre"><span class="sgc6">Tathagatha şiltenin yanına oturdu ve bekledi.</span></p>

  <p class="calibre"><span class="sgc6">Ateşin düşüp o karanlık gözlere zekâ pırıltılarının geri dönmesi için iki gün geçmesi gerekti. Ama o iki gün zarfında, çadırın yanından geçen herhangi bir kişi Aydınlanmış Olan'ın, sanki uyumakta olan emanetiyle konuşuyormuşçasına, biteviye mırıldandığını duyacaktı. Adam da, ateşi yükselenlerin sıklıkla yaptıkları üzere, arada bir yüksek sesle sayıklıyordu.</span></p>

  <p class="calibre"><span class="sgc6">İkinci gün geldiğinde, adam gözlerini aniden açtı ve yukarı doğru baktı. Sonra kaşlarını çatıp başını devirdi.</span></p>

  <p class="calibre"><span class="sgc6">"Günün aydın olsun, Rild," dedi Tathagatha.</span></p>

  <p class="calibre"><span class="sgc6">"Sen...?" dedi öteki, beklenmedik derecede bariton bir sesle.</span></p>

  <p class="calibre"><span class="sgc6">"Özgürlüğün yolunu öğreten kişiyim," diye karşılık verdi.</span></p>

  <p class="calibre"><span class="sgc6">"Buddha mı?"</span></p>

  <p class="calibre"><span class="sgc6">"Bu adla da çağırılmıştım."</span></p>

  <p class="calibre"><span class="sgc6">"Tathagatha?"</span></p>

  <p class="calibre"><span class="sgc6">"Bu ad da verilmişti bana."</span></p>

  <p class="calibre"><span class="sgc6">Öteki adam doğrulmaya çalıştı, beceremedi, geri yıkıldı. Gözlerini karşısındaki sakin çehreden bir an bile ayırmamıştı. "Adımı nereden biliyorsun?" diye sordu sonunda. "Ateşliyken çok sayıkladın."</span></p>

  <p class="calibre"><span class="sgc6">"Evet, çok hastaydım ve sayıklıyordum, kuşkusuz. Şifayı o lanet bataklıkta kapmış olmalıyım."</span></p>

  <p class="calibre"><span class="sgc6">Tathagatha gülümsedi. "Tek başına yolculuk etmenin sakıncalarından biri de düştüğünde sana elini uzatacak kimsenin olmamasıdır."</span></p>

  <p class="calibre"><span class="sgc6">"Doğru," diye kabul etti diğeri ve gözlerini bir kez daha kapatarak derin derin solumaya başladı.</span></p>

  <p class="calibre"><span class="sgc6">Tathagatha lotus konumunda kaldı, bekledi.</span></p>

  <p class="calibre"><span class="sgc6">Rild yine uyandığında akşam çökmüştü. "Susadım," dedi.</span></p>

  <p class="calibre"><span class="sgc6">Tathagatha ona su verdi. "Aç mısın?" diye sordu.</span></p>

  <p class="calibre"><span class="sgc6">"Hayır, henüz değil. Midem isyan ederdi yemeye kalksam."</span></p>

  <p class="calibre"><span class="sgc6">Dirsekleri üzerine doğrulup baktı ona yardım eden kişiye. Sonra şilteye yine uzandı. "Sen O'sun," diye belirtti.</span></p>

  <p class="calibre"><span class="sgc6">"Evet," diye karşılık verdi diğer adam.</span></p>

  <p class="calibre"><span class="sgc6">"Ne yapacaksın?"</span></p>

  <p class="calibre"><span class="sgc6">"Sana yemek vereceğim, açım dediğin zaman."</span></p>

  <p class="calibre"><span class="sgc6">"Demek istediğim, ondan sonra?"</span></p>

  <p class="calibre"><span class="sgc6">"Uyurken başında bekleyeceğim, yine ateşlenmeyesin diye."</span></p>

  <p class="calibre"><span class="sgc6">"Benim kastettiğim bu değildi."</span></p>

  <p class="calibre"><span class="sgc6">"Biliyorum."</span></p>

  <p class="calibre"><span class="sgc6">"Yedikten ve dinlendikten ve gücüme kavuştuktan sonra... O zaman ne olacak?" Tathagatha ipeksi kordonu ehramının altında bir yerden çıkararak gülümsedi. "Hiç," diye yanıt verdi, "hiçbir şey," ve kordonu Rild'in omuzları arasına sererek elini geri çekti.</span></p>

  <p class="calibre"><span class="sgc6">Öteki adam başını iki yana sallayıp ardına yaslandı. Parmaklarını kızıl kordon boyunca gezdirdi. Kordonu parmakları arasında büktü. Önce eline, sonra bileğine doladı. Onu okşadı.</span></p>

  <p class="calibre"><span class="sgc6">"Kutsaldır o," dedi bir süre sonra.</span></p>

  <p class="calibre"><span class="sgc6">"Görünüşe göre öyle."</span></p>

  <p class="calibre"><span class="sgc6">"Onun nasıl ve ne amaçla kullanıldığını biliyor musun?"</span></p>

  <p class="calibre"><span class="sgc6">"Tabii."</span></p>

  <p class="calibre"><span class="sgc6">"Öyleyse niçin hiçbir şey yapmıyorsun?"</span></p>

  <p class="calibre"><span class="sgc6">"Hareket etmek ya da eyleme geçmeye ihtiyacım yok. Her şey bana gelir. Bir şey </span><span class="sgc6">yapılacaksa eğer, bunu yapacak olan sensin."</span> </p>

  <p class="calibre"><span class="sgc6">"Anlamıyorum."</span></p>

  <p class="calibre"><span class="sgc6">"Bunu da biliyorum."</span></p>

  <p class="calibre"><span class="sgc6">Adam çadırın üzerindeki gölgelere dalgın dalgın baktı. "Şimdi yemek yemeyi </span><span class="sgc7">deneyebilirim," diye bildirdi.</span></p>

  <p class="calibre"><span class="sgc6">Tathagatha'nın ona verdiği et suyunu ve ekmeği midesinde tutmayı başardı. Sonra </span><span class="sgc7">biraz daha su içti ve bitirdiğinde nefes alıp vermesi şiddetlendi.</span></p>

  <p class="calibre"><span class="sgc6">"Gökyüzüne karşı suç işledin," dedi.</span></p>

  <p class="calibre"><span class="sgc6">"Bunun farkındayım."</span></p>

  <p class="calibre"><span class="sgc6">"Ayrıca, buradaki üstünlüğü hiçbir zaman tanışılmamış olan bir tanrıçanın da onurunu </span><span class="sgc7">zedeledin."</span></p>

  <p class="calibre"><span class="sgc6">"Biliyorum."</span></p>

  <p class="calibre"><span class="sgc6">"Ama sana yaşamımı borçluyum ve senin ekmeğini yedim... "</span></p>

  <p class="calibre"><span class="sgc6">Yanıt gelmedi.</span></p>

  <p class="calibre"><span class="sgc6">"Bu yüzdendir ki, kutsal bir yemini bozmam gerekecek," diye sözlerini tamamladı Rild.</span></p>

  <p class="calibre"><span class="sgc6">"Seni öldüremem, Tathagatha."</span></p>

  <p class="calibre"><span class="sgc6">"Demek ki yaşamımı, kendi yaşamını bana borçlu olmana borçluyum. Ödeştik, </span><span class="sgc7">diyelim."</span></p>

  <p class="calibre"><span class="sgc6">Rild kısa bir kahkaha attı. "Öyle olsun," dedi.</span></p>

  <p class="calibre"><span class="sgc6">"Görevinden vazgeçtiğine göre, şimdi ne yapacaksın?"</span></p>

  <p class="calibre"><span class="sgc6">"Bilmiyorum. Günahım geri dönmeme izin vermeyecek kadar büyük. Şimdi, artık, ben de Gökyüzü'ne karşı suçlu durumdayım ve tanrıça dualarıma yüz çevirecektir. Onun güvenini boşa çıkardım."</span></p>

  <p class="calibre"><span class="sgc6">"Durum böyle olduğuna göre, burada kal. En azından lanetlenmişliğine ortak olacak kişiler arasında olursun."</span></p>

  <p class="calibre"><span class="sgc6">"Pekâlâ," diye kabul etti Rild. "Zaten yapabileceğim başka bir şey de kalmadı."</span></p>

  <p class="calibre"><span class="sgc6">Uyudu yine ve Buddha gülümsedi.</span></p>

  <p class="calibre"><span class="sgc6">İzleyen günlerde, festival ilerledikçe, Aydınlanmış Olan mor korudan geçen kalabalıklara vaaz verdi. Küçük ve büyük tüm nesnelerin birliğinden, nedenler yasasından, olmaktan ve ölmekten, dünyasal yanılsamadan,</span> <span class="sgc8">atman</span> <span class="sgc6">kıvılcımından, nefsi reddederek esenliğe erişmekten ve bütünün bir parçası olmaktan bahsetti; idrakten ve aydınlanmadan, Brahmin törenselliğinin anlamsızlığından onları içi boş kaplara benzeterek söz etti. Çoğu dinledi, birkaçı işitti ve bazıları arayıcının safran renkli ehramını kuşanmak üzere mor komda kaldı.</span></p>

  <p class="calibre"><span class="sgc6">Ve onun öğretisini her anlatışında Rild adlı adam kara giysilerini ve meşin koşumlarını giymiş, o tuhaf ve karanlık gözlerini Aydınlanmış Olan'a dikmiş halde hemen yanında otururdu.</span></p>

  <p class="calibre"><span class="sgc6">Rild, iyileşmesinin üzerinden iki hafta geçtiğinde, komda tefekküre dalmış halde yürüyüş yapmakta olan Öğretici'yle karşılaştı. Adımlarını onunkilere uydurdu ve bir süre bu şekilde yürüdükten sonra konuşmaya başladı.</span></p>

  <p class="calibre"><span class="sgc6">"Aydınlanmış Olan, senin öğretine kulak verdim ve dikkatle dinledim. Sözlerin üzerine çok düşündüm."</span></p>

  <p class="calibre"><span class="sgc6">Diğer adam başını salladı.</span></p>

  <p class="calibre"><span class="sgc6">"Her zaman dindar bir kişi olmuşumdur," dedi Rild, "aksi takdirde bir vakitler bulunduğum mevkiye getirilmezdim. Görevimi tamamlayabilmem olanaksız hale geldikten sonra, kendimi büyük bir boşlukta hissettim. Tanrıçamı yarıyolda yüzüstü bırakmıştım ve yaşamın benim için anlamı kalmamıştı."</span></p>

  <p class="calibre"><span class="sgc6">Diğeri sessizce dinledi.</span></p>

  <p class="calibre"><span class="sgc6">"Ama senin sözlerini işittim," diye sürdürdü konuşmasını, "ve onlar içimi bir çeşit sevinçle doldurdu. Onlar bana kurtuluşa giden ve daha önce izlemekte olduğumdan çok daha yüce bir başka yolun varlığını gösterdi."</span></p>

  <p class="calibre"><span class="sgc6">O konuşurken Buddha sessizce yüzünü inceliyordu.</span></p>

  <p class="calibre"><span class="sgc6">"Senin feragat yolun çok katı ve bunun iyi bir şey olduğunu hissediyorum. Benim gereksinimlerime uyuyor. Dolayısıyla senin arayıcılar topluluğunuza katılmama ve yolundan yürümeme </span><span class="sgc7">izin vermeni diliyorum."</span></p>

  <p class="calibre"><span class="sgc6">"Kendini," dedi Aydınlanmış Olan, "sırf vicdanını sızlatan bir yenilgi ya da günah yüzünden cezalandırmaya çalışmadığından emin misin?"</span></p>

  <p class="calibre"><span class="sgc6">"Bundan eminim," dedi Rild. "Sözlerini yüreğimde taşıdım ve içerdikleri gerçeği duyumsadım. Tanrıçanın hizmetindeyken, bahçendeki mor eğrelti otlarının yapraklarının sayısından daha çok adam öldürdüm ben. Kadın ve çocukları ise saymıyorum bile. Bu yüzden, birçok tonda ve birçok kez dile getirilmiş yalvaran, tartı-şan, lanetleyen sözcükler beni kolay kolay etkilemez. Ama senin sözlerin beni duygulandırıyor ve onlar Brahminlerin öğretisinden daha yüce. Düşmanlarını senin uğruna ipek bir kordonla boğup cellatlığını memnuniyetle yapardım... ya da bir bıçakla, mızrakla, ya da çıplak ellerimle, çünkü onları kullanmayı öğrenebilmek uğruna tam üç adet yaşamı heba ettim... Ama biliyorum ki, bu senin yolun değil. Ölüm ve yaşam senin için birdir ve sen düşmanlarının mahvolmalarını istemezsin. Böylece senin Tarikat'ına girmek istiyorum. Bu, benim açımdan, bir başkası için olduğu kadar zor bir şey değildir. Kişi evinden, ailesinden, köklerinden ve mallarından vazgeçmelidir. Bende bunlar zaten yok. Kişi istencini de yenmelidir, ki ben bunu çoktan yaptım. Şu anda bana tek gereken şey sarı ehram."</span></p>

  <p class="calibre"><span class="sgc6">"O senindir," dedi Tathagatha, "hayır dualarımla birlikte."</span></p>

  <p class="calibre"><span class="sgc6">Rild budist keşişlerin ehramını kuşandı ve oruç tutup tefekküre daldı. Bir hafta sonra, festival sonuna yaklaştığında, dilenci kabını alarak diğer keşişlerle beraber kente indi.</span></p>

  <p class="calibre"><span class="sgc6">Ancak onlarla birlikte geri dönmedi. Gün akşama, akşam karanlığa kavuştu. Tapınağın boruları</span> <span class="sgc8">nagasvaramm</span> <span class="sgc6">son notalarını çoktan çalmış ve gezginlerin birçoğu festival alanını terk etmişti.</span></p>

  <p class="calibre"><span class="sgc6">Aydınlanmış Olan, uzunca bir süre ağaçlıklarda dolaştı ve düşündü. Sonra o da ortadan kayboldu.</span></p>

  <p class="calibre"><span class="sgc6">Korudan aşağı doğru, sırtını bataklıklara vererek, üst kısmında kayalık tepelerin yükseldiği ve çevresinde mavi yeşil kırlar uzanan Alundil kenti yönünde, çoğunluğu eğlencenin doruğuna ulaşmış coşkulu gezginlerle dolu Alundil kentinin içinde, tapınağın yükseldiği tepeye doğru Alundil kentinin sokaklarında yürüdü Buddha.</span></p>

  <p class="calibre"><span class="sgc6">İlk avluya girdi ve orası sessizlik içindeydi. Köpekler, çocuklar ve dilenciler gitmişlerdi. Rahipler uyuyorlardı. Pazar yerinde mahmur bir hizmetçi bir masanın ardında oturuyordu. Heykelleri içeri taşınmış olan türbelerin birçoğu şimdi boştu. Diğer birkaçının önünde ise tapınanlar diz çökmüş dua etmekteydi.</span></p>

  <p class="calibre"><span class="sgc6">İç avluya geçti. Ganesha'nın heykeli önünde halıya oturmuş bir münzevi vardı. O da en ufak bir devinme göstermeden bir heykel gibi duruyordu. Avlunun çeşitli yerlerinde dört yağ kandili titreşiyor, ışıkları ancak türbelerin üzerinde oynaşan gölgeleri daha da koyulaştırmaya yetiyordu. Küçük adak mumlarının ışığı bazı heykellerin yüzlerine düşmüştü.</span></p>

  <p class="calibre"><span class="sgc6">Tathagatha avluyu geçti ve ayaklarının dibinde küçük bir lambanın göz kırptığı dev Kali heykelinin karşısında durdu. Heykelin yüzündeki gülümseme, karşısındaki adamı izlerken, sanki canlı ve hareket edermiş gibiydi.</span></p>

  <p class="calibre"><span class="sgc6">Kadının öne uzanmış elinde, hançerinin bıçağına bir kez dolanmış halde kızıl renkli bir boğma kordonu vardı.</span></p>

  <p class="calibre"><span class="sgc6">Tathagatha heykelin gülümsemesine gülümseyerek karşılık verdi ve kadın bir an için sanki kaşlarını çatıyormuş gibi göründü.</span></p>

  <p class="calibre"><span class="sgc6">"Bunu teslimiyet olarak addediyorum, hayatım," diye belirtti Buddha. "Bu raundu kaybettin."</span></p>

  <p class="calibre"><span class="sgc6">Kadın sanki başıyla onaylamıştı bu sözleri.</span></p>

  <p class="calibre"><span class="sgc6">"Bu kadar kısa bir süre içinde bu denli yüksek bir tanınma düzeyine erişmiş olduğum için memnunum," diye sürdürdü konuşmasını. "Ama başarmış olsaydın bile, yaşlı kız, bunun sana pek yararı olmazdı. Artık çok geç. Engel olamayacağın bir şeyi başlattım. Çok fazla kişi kadim sözleri duydu. Onların çoktan yitmiş olduklarını sanmıştın, aynı benim sandığım gibi. Ama ikimiz de yanılmıştık. Çok ama çok eski bir dinle hük-mediyorsun, tanrıça, ama benim isyanım da aynı ölçüde saygın bir geleneğe aittir. Beni bir asi olarak adlandır, dilersen, ama unutma... artık ben de insanüstüyüm. İyi geceler."</span></p>

  <p class="calibre"><span class="sgc6">Yama'nın bakışlarının bir an bile sırtından ayrılmadığı Tapınağı ve Kali heykelini terk etti.</span></p>

  <p class="calibre"><span class="sgc6">Mucizenin gerçekleşmesinden önce daha birçok ayın geçmesi gerekti; </span><span class="sgc7">gerçekleştiğinde ise bir mucizeye hiç benzememiş, çevrelerinde usulca büyüyü vermişti.</span></p>

  <p class="calibre"><span class="sgc6">Bahar rüzgârları ülkenin üzerinde boydan boya eserken, kolunda ölüm ve gözlerinde kara bir ateşle kuzeyden çıkıp gelen Rild... kaşları ak ve kulakları sivri Rild... bahar geçip gittikten sonra, uzun yaz günleri Tanrıların Köprüsü'nün altında sımsıcak asılı dururken, bir öğle üzeri konuştu. O umulmadık bariton sesiyle, bir gezginin ona yönelttiği bir soruyu yanıtlamak için konuştu.</span></p>

  <p class="calibre"><span class="sgc6">Adam ona ikinci bir som sordu, sonra bir üçüncüsünü.</span></p>

  <p class="calibre"><span class="sgc6">O konuşmaya devam etti ve diğer rahiplerden bazılarıyla birkaç hacı çevresinde toplandılar. Somları izleyen ve şimdi tümünden birden gelmeye başlamış olan yanıtlar uzadıkça uzadı, çünkü artık kıssalara, örneklemelere ve kinaye1ere dönüşmüşlerdi.</span></p>

  <p class="calibre"><span class="sgc6">Sonra hep birlikte onun ayaklarının dibine oturdular ve onun karanlık gözleri tuhaf havuzlara dönüştü ve sesi Gökyüzünden gelircesine yumuşak, ahenkli ve ikna edici bir şekilde dökülmeye başladı.</span></p>

  <p class="calibre"><span class="sgc6">Onlar dinlediler ve ardından içlerindeki yolcular yola düştü. Ama yol boyunca başka gezginlerle karşılaştı ve konuştular; öyle ki, daha yaz bitmeden, mor koruya gelen hacılar Buddha'nın bu müridini görmek ve sözlerini dinlemek istemeye başlamışlardı.</span></p>

  <p class="calibre"><span class="sgc6">Tathagatha vaazlarını onunla paylaştı. Birlikte, Sekizli yolun Öğretisi'ni, Nirvana'nın ihtişamını, dünyanın ve insanoğluna vurduğu zincirlerin bir yanılsamadan ibaret olduğunu öğrettiler.</span></p>

  <p class="calibre"><span class="sgc6">Sonra o tatlı dilli Tathagatha'nın bile susup müridinin, vaaz ettiği her şeyi özümsemiş, üzerlerinde uzun uzun ve eksiksiz düşünmüş ve sanki gizli bir denizin girişini bulmuşçasına, çelik sertliğindeki elini saklı sulara daldırır ve sonra gerçekle güzelliği dinleyicilerinin başlarına serpercesine söylediği sözlerini dinler oldu.</span></p>

  <p class="calibre"><span class="sgc6">Yaz gelip geçti. Artık, aydınlanmış olan iki kişinin varlığından hiç kimsenin kuşkusu kalmamıştı: Tathagatha ve onun Sugatha diye adlandırılan ufak tefek müridi. Hatta Sugatha'nın şifa dağıttığı ve gözleri o tuhaf ateşle parıldayıp buz gibi elini sakat bir kol ya da bacağa dokundurduğunda, o kol ya da bacağın yine düzeldiği söyleniyordu. Sugatha'nın vaazlarından biri sırasında kör bir adamın gözlerinin yine açıldığı söyleniyordu.</span></p>

  <p class="calibre"><span class="sgc6">Sugatha'nın inandığı iki şey vardı: Kurtuluş Yolu ve Tathagatha... Buddha.</span></p>

  <p class="calibre"><span class="sgc6">"Ey Şanlı Kişi," dedi ona bir gün. "Sen bana Doğru Yol'u öğretinceye kadar yaşantım bomboştu. Sen öğretmeye başlamadan önce, kendi aydınlanmana kavuştuğun günlerde, o ateşin yayılması ve suyun gürlemesi gibi miydi ve sen her yerde ve her şeyin bulutların ve ağaçların, ormandaki hayvanların ve tüm insanların, dağ doruklarındaki karın ve çöldeki kemiklerin bir parçası miydin?"</span></p>

  <p class="calibre"><span class="sgc6">"Evet," dedi Tathagatha.</span></p>

  <p class="calibre"><span class="sgc6">"Nesnelerin içindeki coşkuyu ben de biliyorum."</span></p>

  <p class="calibre"><span class="sgc6">"Evet, biliyorum," dedi Tathagatha.</span></p>

  <p class="calibre"><span class="sgc6">"Niçin bir zamanlar her şeyin sana geleceğini söylediğini şimdi görebiliyorum. Yeryüzüne böyle bir öğreti getirmiş olmak... Tanrıların seni niçin kıskandıklarını görebiliyorum. Zavallı tanrılar! Acınası haldeler. Ama sen biliyorsun. Sen her şeyi bilirsin."</span></p>

  <p class="calibre"><span class="sgc6">Tathagatha yanıt vermedi.</span></p>

  <p class="calibre"><span class="sgc6">İkinci Buddha'nın erişmesinin üzerinden bir yıl geçip de bahar rüzgârları ülkenin dört bir yanında yine esmeye başladığında, bir gün dehşet verici bir çığlık indi göklerden.</span></p>

  <p class="calibre"><span class="sgc6">Mundil halkı sokaklara dökülüp gökyüzüne baktı. Tarlalardaki Sundralar işlerini bırakıp bakışlarını gökyüzüne çevirdi. Tepedeki büyük Tapınak aniden sessizliğe büründü. Kentin ilerisindeki mor koruda keşişler başlarını kaldırdı.</span></p>

  <p class="calibre"><span class="sgc6">Rüzgâra hükmetmek için doğmuşçasına gökleri arşınladı o... Kuzeyden kopup geldi... Yeşildi ve kızıl; sarıydı ve kahverengi... Uçuşu bir dans, yolu gökyüzüydü...</span></p>

  <p class="calibre"><span class="sgc6">Bir çığlık daha koptu ve ardından da, o. bulutların arasından dikine yükselip küçük bir nokta haline gelene dek, dev çarkların uğultusu...</span></p>

  <p class="calibre"><span class="sgc6">Sonra düşmeye başladı bir göktaşı gibi, alevlere boğuldu, tüm renkleriyle göz kamaştırıcı ışıklar saçarak, bu boyda, bu hızda, bu ihtişamda herhangi bir canlının olamayacağı kadar büyüdükçe büyüdü...</span></p>

  <p class="calibre"><span class="sgc6">Yarı hayalet, yarı kuş, gökyüzünü karartan bir efsaneydi o!</span></p>

  <p class="calibre"><span class="sgc6">Vislınu'nun bineğiydi, gagasıyla savaş arabalarını parça parça eden!</span></p>

  <p class="calibre"><span class="sgc6">Gamda Kuşuydu, Alundil'in üzerinde döndü.</span></p>

  <p class="calibre"><span class="sgc6">Döndü ve kentin arkasındaki kayalık tepelere doğru uçtu.</span></p>

  <p class="calibre"><span class="sgc1">"Gamda!"</span> <span class="sgc6">Bu isim kenti, tarlaları, Tapınağı ve koruyu dolaştı. Yalnız değil idiyse, tabii; çünkü Gamda Kuşu'nu ancak bir tanrının binek olarak kullanabileceği bilinirdi.</span></p>

  <p class="calibre"><span class="sgc6">Her yer sessizliğe gömülmüştü. Çığlıkların ve çark uğultusunun ardından doğal olarak sesler fısıltıya dönüşmüştü.</span></p>

  <p class="calibre"><span class="sgc6">Keşişleri çevresinde telaşla gidip gelirlerken Aydınlanmış Olan korunun önündeki yolda durdu ve yüzünü kayalık tepelere doğru döndü.</span></p>

  <p class="calibre"><span class="sgc6">Sugatlıa yanına geldi. "Bir bahar öncesindeydi... " dedi.</span></p>

  <p class="calibre"><span class="sgc6">Tathagatha başıyla onayladı.</span></p>

  <p class="calibre"><span class="sgc6">"Rild başaramadı," dedi Sugatlıa. "Gökyüzü'nden bu kez ne gelecek?"</span></p>

  <p class="calibre"><span class="sgc6">Buddha omuz silkti.</span></p>

  <p class="calibre"><span class="sgc6">"Senin için endişeleniyorum, hocam." dedi Sugatlıa. "tüm yaşamlarım içinde tek dostum sen oldun. Senin öğretin bana huzur verdi. Seni niçin yalnız bırakmıyorlar? Sen insanların en zararsızısın, senin öğretin en şefkatlisi. Onlara karşı ne tür bir kötülük besleyebilirsin ki?"</span></p>

  <p class="calibre"><span class="sgc6">Diğer adam sırtını döndü.</span></p>

  <p class="calibre"><span class="sgc6">Tanı o sırada. Gamda Kuşu, havayı sarsarak ve gagasından yırtıcı bir çığlık salarak bir kez daha yükseldi tepelerin üzerinden. Bu defa kentin üzerinde dönmedi; gökte müthiş bir yüksekliğe dek çıktı ve kuzey yönünde uzaklaştı. Geçişi o denli hızlı olmuştu ki, birkaç saniye içinde </span><span class="sgc7">gözden yitmişti bile.</span></p>

  <p class="calibre"><span class="sgc6">"Yolcusu indi ve orada kaldı," diye tahmin etti Sugatha.</span></p>

  <p class="calibre"><span class="sgc6">Buddha mor koruya doğru yürüdü.</span></p>

  <p class="calibre"><span class="sgc6">Kayalık tepelerin ardından çıkıp geldi, yürüyerek.</span></p>

  <p class="calibre"><span class="sgc6">Kayaların arasındaki bir geçite ulaştı ve kızıl meşinden çizmeleriyle sessizce izledi bu taşlı yolu.</span></p>

  <p class="calibre"><span class="sgc6">İleriden, yolunu kesen bir ırmaktan, akan suyun şırıltısı geliyordu. Kan kırmızısı pelerinini omuzları üzerine atarak ve kılıcının yakut kakmalı kabzası kızıl kınının içinde parıldayarak, patikadaki bir kavşağa doğru ilerledi.</span></p>

  <p class="calibre"><span class="sgc6">Bir kayanın çevresini döndüğünde durdu.</span></p>

  <p class="calibre"><span class="sgc6">İleride, ırmağın üzerine devrilmiş bir kalasın başında, bekleyen biri vardı.</span></p>

  <p class="calibre"><span class="sgc6">Bir an için kıstı gözlerini ve sonra ilerlemesini sürdürdü.</span></p>

  <p class="calibre"><span class="sgc6">Orada bekleyen kişi, bir hacının koyu renk giysileri içinde, meşin zırhında küçük, kıvrık bir kılıcın çeliği parlayan, ufak tefek bir adamdı. Bu adamın başı, küçük bir tutam ak saç dışında, usturayla traşlanmıştı. Karanlık gözlerinin üzerinde kaşları bembeyazdı ve teni açıktı; kulakları sivri görünüyordu.</span></p>

  <p class="calibre"><span class="sgc6">Gezgin elini kaldırdı ve adama hitap ederek, "Günün aydın olsun, hacı," dedi.</span></p>

  <p class="calibre"><span class="sgc6">Adam yanıt vermedi ve öne çıkarak onunla ırmağı aşan kalasın arasında yerini aldı.</span></p>

  <p class="calibre"><span class="sgc6">"Özür dilerim, iyi yürekli hacı, ama burada suyu geçmek üzereydim ve sen benim yolumu engelliyorsun."</span></p>

  <p class="calibre"><span class="sgc6">"Eğer buradan geçmek üzere olduğunu sanıyorsan, yanılıyorsun, Tanrı Yama," diye karşılık verdi adam.</span></p>

  <p class="calibre"><span class="sgc6">Kızıl giysiler içindeki gezgin bir dizi beyaz, düzgün diş göstererek gülümsedi. "Tanınmak bir zevk olmuştur daima," diye kabul etti, "diğer konularda yanlış bilgilendiğini belli eden biri tarafından bile olsa."</span></p>

  <p class="calibre"><span class="sgc6">"Kelimelerle oynamam ben," dedi siyahlı adam.</span></p>

  <p class="calibre"><span class="sgc6">"Alı?" Kızıl giysili adam abartılı biçimde kaldırdı kaşlarını. "Neyle oynarsınız o zaman, beyefendi? Şu taşıdığınız kıvrık metal parçasıyla değil hiç kuşkusuz."</span></p>

  <p class="calibre"><span class="sgc6">"Tam onunla."</span></p>

  <p class="calibre"><span class="sgc6">"İlk bakışta onu barbarlara ait bir dua çarkı sanmıştım. Bu yörenin tuhaf kültler ve inançlarla dolu olduğunu görüyorum. Bir an için, sizi de bu tür batıl bir inancın müptelası sandım. Ama belirttiğiniz üzere, bu bir silahsa, nasıl kullanıldığını da bildiğinizi varsayıyorum."</span></p>

  <p class="calibre"><span class="sgc6">"Az çok," diye yanıtladı siyahlı adam.</span></p>

  <p class="calibre"><span class="sgc6">"İyi öyleyse.'' dedi Yama. "çünkü neyle karşı karşıya olduğunu bilmeyen birini öldürmekten hoşlanmam. Ancak, denenmek üzere en yücenin karşısına dikilmişsen eğer, kendimi, bunun bir intihar olacağını sana belirtmek zorunda hissediyorum."</span></p>

  <p class="calibre"><span class="sgc6">Karşısındaki adam hafifçe gülümsedi.</span></p>

  <p class="calibre"><span class="sgc6">"Sen ne zaman hazırsan, ölüm tanrısı, ben de ruhunun et kılıfından sıyrılmasını kolaylaştırmaya hazırım."</span></p>

  <p class="calibre"><span class="sgc6">"Son bir şey daha," dedi Yama, "sonra bu sohbete acil bir nokta koyacağım. Rahiplere iletmem için bana bir ad ver ki, ölüm törenini kimin için yaptıklarını bilsinler."</span></p>

  <p class="calibre"><span class="sgc6">"Adımdan henüz pek kısa bir süre önce feragat ettim," diye yanıt verdi siyahlı adam. "Bu nedenledir ki, Kalinin oynaşı, ölümü bir adsızın elinden tadacak."</span></p>

  <p class="calibre"><span class="sgc6">"Rild, sen bir aptalsın," dedi Yama ve kılıcını çekti.</span></p>

  <p class="calibre"><span class="sgc6">Siyahlı adam da kendi kılıcını kınından sıyırdı.</span></p>

  <p class="calibre"><span class="sgc6">"Ve kaçınılmaz sonuna adsız gitmen de çok yerindedir. Tanrıçana ihanet ettin."</span></p>

  <p class="calibre"><span class="sgc6">Öteki adam, darbesini indirmeden önce, "Yaşam ihanetlerle dolu," diye karşılık verdi. "Sana şimdi ve bu şekilde karşı durmakla, yeni ustamın öğretilerine de ihanet etmiş oluyorum. Ama vicdanımın sesine kulak vermek zorundayım.</span></p>

  <p class="calibre"><span class="sgc6">Demek ki ne eski, ne de yeni adlarını bana uygundur, ne de hak edilmiş... Öyleyse ad verme bana!"</span></p>

  <p class="calibre"><span class="sgc6">Ve kılıcı bir ateşti sanki, her yere uzanan, şakırdayan, parlayan...</span></p>

  <p class="calibre"><span class="sgc6">Yama dört bir yanına inen vuruşları savuşturmaya çalışarak, bu hücum karşısında adım adım geriledi.</span></p>

  <p class="calibre"><span class="sgc6">Sonra, on adım kadar gerilemesinin ardından, yerini korudu ve onu artık kımıldatmak mümkün olmadı. Darbeleri hem biraz daha açıktan savuşturmaya başlamıştı, hem de karşı darbeleri şimdi daha anileşmiş. şaşırtmalarla ve beklenmedik hamlelerle zenginleşmişti.</span></p>

  <p class="calibre"><span class="sgc6">Terleri toprağa yağmur gibi inmeye başlayıncaya dek karşılıklı kılıç üşürdüler ve sonra Yama, bastırmaya başladı ve hasmını gerilemeye zorladı. Kaybettiği on adımı teker teker geri aldı.</span></p>

  <p class="calibre"><span class="sgc6">İlk hamlenin yapıldığı noktaya geri döndüklerinde. Yama kılıç şakırtılarının arasında, "Dersini iyi almışsın. Rild!" dedi. "Düşündüğümden de mükemmel! Kutlarım!"</span></p>

  <p class="calibre"><span class="sgc6">t) konuşurken, hasmı kılıcını incelikle ayarlanmış bir çifte şaşırtmacayla savurdu ve omzuna hafifçe dokundurmayı başararak, giysilerinin rengiyle hemen bütünleşen kanından biraz akıttı.</span></p>

  <p class="calibre"><span class="sgc6">Bunun üzerine Yama diğerinin gardını düşürerek ileri atıldı ve adamın boynunun yan tarafına kafasını koparacak şiddette bir darbe indirdi.</span></p>

  <p class="calibre"><span class="sgc6">Siyahlı adam başını sallayarak gardını yine aldı, bir darbeyi savuşturdu ve o da savuşturulan bir karşı hamlede bulundu.</span></p>

  <p class="calibre"><span class="sgc6">"Bak sen," dedi Yama, "ölüm banyosunu boynuna yaka yapmışsın demek. O halde ben </span><span class="sgc7">de başka bir yerden girmeyi denerim," dedi ve daha alt hizadan hamle yaparken kılıcı daha tiz bir ıslık çaldı.</span></p>

  <p class="calibre"><span class="sgc6">Yama, kılıcının yüzlerce yıldan ve birçok ustadan kalan öfkesini, dizginlerinden salmıştı. Yine de, öteki adam darbelerini karşılıyor, gittikçe daha açıktan savuşturuyor, daha hızlı geri çekiliyor, ama bir yandan çekilirken bir yandan da onun saldırısını frenliyor, karşı vuruşlarda bulunuyordu.</span></p>

  <p class="calibre"><span class="sgc6">Siyahlı adam sırtını çaya verinceye dek geriledi. Yama o zaman yavaşladı ve bir yorumda bulundu:</span></p>

  <p class="calibre"><span class="sgc6">"Yarım yüzyıl önce," dedi, "kısa bir süre için benim öğrencim olduğunda, kendi kendime dedim ki, 'Bunun yüreğinde bir ustanın cevheri yatıyor!' Yanılmamışım, Rild. Anımsayabildiğim tüm zamanlar içinde yetişmiş en büyük kılıç ustasısın sen. Senin yeteneğine tanık oldukça dinden çıkmış olmanı bile neredeyse affedesim geliyor. Ger-çekten de çok yazık..."</span></p>

  <p class="calibre"><span class="sgc6">Sonra, bir göğüs vuruşu yapacakmışçasına şaşırtmaca verdi ve son anda hasmının çevresinde dönerek kılıcını bileğine yanlamasına indirdi.</span></p>

  <p class="calibre"><span class="sgc6">Siyahlı adam geri sıçrayıp şiddetle kendini savunur ve Yamanın başını hedef alırken, dibinde ırmağın akmakta olduğu kayalık uçununun üzerindeki kalasın başına dek gerilemişti.</span></p>

  <p class="calibre"><span class="sgc6">"Elin de demek, Rild! Tanrıça komutasında gerçekten de cömert davranmış. Bir de şunu dene!"</span></p>

  <p class="calibre"><span class="sgc6">Hasmının pazusunu sıyıran bir hamle yaptı ve kılıçları birbirine kenetlendi.</span></p>

  <p class="calibre"><span class="sgc6">"Aha! İşte tanrıçanın es geçtiği bir yer!" diye haykırdı. "Haydi bir yer daha arayalım!"</span></p>

  <p class="calibre"><span class="sgc6">Kılıçları kenetleniyor ve ayrılıyor, şaşırtıyor, saldırıyor, savuşturuyor, hızla karşı darbeler indiriyordu.</span></p>

  <p class="calibre"><span class="sgc6">Daha uzun kılıcıyla rakibinin omuzundan yine kan akıtırken, Yama, özenle yapılmış bir saldırıyı sertçe durdurdu.</span></p>

  <p class="calibre"><span class="sgc6">Yama'nın öteye çeldiği acımasız bir kafa darbesi savuran siyahlı adam kalasın üzerine çıktı. Yama hücumunu sürdürdü ve onu kalasın üzerinde daha da gerilemeye zorladıktan sonra ağacın yan tarafına bir tekme indirdi.</span></p>

  <p class="calibre"><span class="sgc6">Rakibi geri sıçradı ve uçurumun karşı yakasına düştü. Ayaklan yere değer değmez o da kalası yerinden oynatan bir tekme savurdu.</span></p>

  <p class="calibre"><span class="sgc6">Yama henüz üzerine çıkmaya vakit bulamadan kütük yuvarlanarak uçurumun kenarlarından kurtuldu, akarsuyun içine düştü, bir an köpükler saçtı ve sonra ırmaktan aşağı doğru sürüklenmeye başladı.</span></p>

  <p class="calibre"><span class="sgc6">"En çok yedi ya da sekiz adımlık bir atlayıştır derim, Yama! Bu yana gelsene!" diye haykırdı siyah elbiseli adam.</span></p>

  <p class="calibre"><span class="sgc6">Ölüm tanrısı gülümsedi. "Hâlâ alabildiğin soluğunu boşa harcama," diye uyardı onu. "Nefes, tanrıların değeri en az takdir edilen armağanıdır. Hiç kimse kralla dilencinin, </span><span class="sgc7">efendiyle köpeğin soluduğu o güzel hava için şükrederek uğruna ilahiler okumaz. Ama, ah bir de onsuz kalınca! Her soluğunun tadını sanki son soluğunmuş gibi çıkar, Rild! Çünkü sıra ona gelmek üzere!"</span></p>

  <p class="calibre"><span class="sgc6">Rild ve Sugatlıa diye adlandırılmış olan diğer adam, "Bu konularda bilge olduğun söylenir, Yama," dedi. "Senin, krallığı ölüm olan ve bilgisinin sınırları ölümlülerin çok ötesine uzanan bir tanrı olduğunu söylerler. Dolayısıyla, hazır şu anda boş boş dururken, sana birkaç soru sormak istiyorum."</span></p>

  <p class="calibre"><span class="sgc6">"Sana ölümünden önce son bir soru hakkı bağışlıyorum. Bilmek istediğin nedir?"</span></p>

  <p class="calibre"><span class="sgc6">O zaman, Rild ve Sugatlıa adlarıyla da çağırılmış olan adam,</span> <span class="sgc8">Katha Upanishadın</span> <span class="sgc6">antik dilinde bir şarkı söylemeye başladı:</span></p>

  <p class="calibre"><span class="sgc6">" 'Bir adamla ilgili kuşkular olur ölümünden sonra. Bazıları onun hâlâ var olduğunu iddia ederler. Diğerleri ise yoktur, der. İşte öğrenmek istediğim budur, senin ağzından."</span></p>

  <p class="calibre"><span class="sgc6">Yama da kadim sözcüklerle verdi yanıtını: " 'Bu konuda tanrılar da kuşkudadır. Anlaşılması güçtür, çünkü</span> <span class="sgc8">atman</span> <span class="sgc6">çok ince bir konudur. Bana başka bir som sor. Beni bahşettiğim sözden kurtar!' "</span></p>

  <p class="calibre"><span class="sgc6">" 'Eğer zihnimin en ön sırasını alan buysa affet beni, ey ölüm, ama senin gibi bir öğretmen daha bulunamaz ve şu anda bundan daha çok arzuladığım başka bir hak yoktur.' "</span></p>

  <p class="calibre"><span class="sgc6">" Yaşamın sende kalsın ve uzaklaş buradan,' " dedi Yama kılıcını kınına sokarak. " 'Seni akıbetinden azat ediyorum. Oğullar ve torunlar iste kendine; filler, atlar, sığır sürüleri ve altın iste. Dilediğini seç... Güzel bakireler, arabalar, müzik aletleri. Onları sana bahşedeceğim ve seni bekleyecekler. Ama ölüm hakkında som sorma bana.' "</span></p>

  <p class="calibre"><span class="sgc6">" 'Ey Ölüm,' " diye sürdürdü şarkısını siyahlı adam, " 'bu saydıkların sadece bir gün dayanır. Bakirelerini, atlarını, danslarını ve şarkılarını kendine sakla. İstediğimden başka hak talep etmiyorum senden... Söyle bana, ey Ölüm, yaşamın ötesinde yatanları, insanın ve tanrının merak ettiğini.' "</span></p>

  <p class="calibre"><span class="sgc6">Yama hiç kıpırdamadan durdu ve şiiri sürdürmedi. Bakışlarını diğerinin gözlerinden ayırmadan, 'Pekâlâ, Rild," dedi, "ama orası sözcüklerle anlatılabilecek bir krallık değildir. Sana göstermek zorundayım."</span></p>

  <p class="calibre"><span class="sgc6">Bir an için göz göze kaldılar ve siyahlı adam sallanmaya başladı. Boğazından boğuk bir hıçkırık yükselirken kolunu kaldırıp gözlerini kapadı.</span></p>

  <p class="calibre"><span class="sgc6">Tam o sırada, Yama pelerinini çekti ve ırmaktan öteye doğru bir ağ gibi savurdu.</span></p>

  <p class="calibre"><span class="sgc6">Kendini kurtarmak için çabalarken siyahlı adam önce hızlı ayak seslerini, sonra Yamanın kızıl çizmelerinin uçurumun bu yanına düşerken çıkardığı patırtıyı duydu. Pelerini bir yana atıp gardım alarak Yama'nın yeni saldırısını karşıladı. Ardında toprak hafif bir eğimle yükseliyordu ve Yama'nın başı kemerinin hizasında kalıncaya dek geriledi. O zaman hasmına vurdu. Yama yavaş yavaş tırmanıyordu yokuş yukarı.</span></p>

  <p class="calibre"><span class="sgc6">"Ölüm tanrısı, ölüm tanrısı!" diye seslendi. "Haddini bilmez sorumu affet ve bana </span><span class="sgc7">yalan söylemediğini söyle."</span></p>

  <p class="calibre"><span class="sgc6">"Yakında anlayacaksın," dedi Yama rakibinin bacaklarına hainle yaparken. Sonra, başka bir adamı delip geçecek bir kılıç darbesi indirdi siyahlı adamın yüreğinin üzerine. Ama bu darbe hasmının göğsünden sadece yana kaydı.</span></p>

  <p class="calibre"><span class="sgc6">Zeminin gevşek olduğu bir noktaya geldiklerinde, ufak tefek adam karşısındakinin üzerine toz toprak yağdıracak biçimde yeri tekrar tekrar tekmeledi. Yama sol eliyle gözlerini maskeledi, ama artık üzerine daha iri taş parçaları yağmaya başlamıştı. Taşlar yerde yuvarlanıyordu ve birkaç tanesi ayaklarının allına dolduğunda</span> <span class="sgc6">denge</span><span class="sgc6">sini kaybederek yokuş aşağı kaydı. O zaman diğer adam daha ağır kaya parçalarını itmeye başladı ve aşağı yuvarlamayı becerdiği koca bir kayanın ardı sıra koşarak indi.</span></p>

  <p class="calibre"><span class="sgc6">Dengesini, bu saldırıyı zamanında karşılayacak kadar çabuk sağlayamayan Yama, ırmağa doğru yuvarlanmaya başlamıştı. Uçurumun tam kenarında durdurabildi kendini, ama üzerine gelen kayayı görünce kenara kaçmak istedi. İki eliyle birden toprağa abanırken kılıcını uçurumun dibinde çağlayan sulara düşürmüştü.</span></p>

  <p class="calibre"><span class="sgc6">Sendeleyerek çömelme konumuna gelirken bir yandan da hançerini çekti ve hasmının, tepesine inmekte olan kılıcını son anda çelebildi. Kaya gürültüyle gömüldü sulara.</span></p>

  <p class="calibre"><span class="sgc6">Sonra sol eli yay gibi ileri atıldı ve hasmının kılıç tutan bileğini yakaladı. Hançerini yukarı savurdu ve kendi bileğinin de aynı şekilde yakalandığını hissetti.</span></p>

  <p class="calibre"><span class="sgc6">Önce güçlerini karşılıklı kilitlemiş halde bir süre durdular, sonra Yama kendini yere bırakıp yana dönerek hasmını öteye savurdu.</span></p>

  <p class="calibre"><span class="sgc6">Ancak, onları birbirine kenetleyen düğüm hâlâ çözülmemişti ve savurmanın şiddetiyle üst üste yuvarlanmaya başladılar. Sonra uçurum aniden yanlarında, altlarında ve çevrelerindeydi. Yama sulara gömülürken hançerinin elinden kurtulup gittiğini hissetti.</span></p>

  <p class="calibre"><span class="sgc6">Soluk soluğa yine yüzeye çıktıklarında, ikisinin de sadece su vardı ellerinde.</span></p>

  <p class="calibre"><span class="sgc6">"Son vaftizin sırası geldi," dedi Yama ve sol yumruğunu şiddetle indirdi.</span></p>

  <p class="calibre"><span class="sgc6">Diğer adam bu darbeyi kesti ve bu kez kendisi bir yumruk salladı.</span></p>

  <p class="calibre"><span class="sgc6">Ayakları zemine basıncaya dek akıntıyla birlikte sola doğru sürüklendiler ve suyun içinde boğuşarak ırmak boyunca ilerlediler.</span></p>

  <p class="calibre"><span class="sgc6">Onlar ilerledikçe ırmak daha da genişledi ve sonunda sular bilekleri çevresinde çağlayıncaya dek sığlaştı. Irmağın iki yanındaki kayalıklar yer yer su düzeyine dek inmeye başlamıştı.</span></p>

  <p class="calibre"><span class="sgc6">Yama, hem yumrukları ve hem de elinin kenarıyla, darbe üzerine darbe vuruyordu; ama bir heykeli dövüyormuş gibiydi sanki, çünkü bir vakitler Kali'nin kutsal celladı olan adam yüzünün ifadesini bile değiştirmeden her darbeye katlanıyor ve kemik kıracak şiddetteki yumruklarla karşılık veriyordu. Bu darbelerin çoğu su tarafından yavaşlatılıyor ya da Yama'nın gardı tarafından bloke ediliyordu; ama Yama'nın göğüs kafesiyle kalça kemiği arasına bir yumruk indi ve bir tanesi de sol omuzundan kayıp yanağında patladı.</span></p>

  <p class="calibre"><span class="sgc6">Yama sırt üstü yüzerek sığ sulara attı kendini.</span></p>

  <p class="calibre"><span class="sgc6">Peşi sıra gelen ve üzerine atılan adamın vücudunu korumalı orta kısmından kızıl bir çizme dayayarak tarttı, giysilerinden tutup öne ve aşağı doğru çekti. Adam Yama'nın başının üzerinden uçarak geçtikten sonra çakılların üzerine sırt üstü düştü.</span></p>

  <p class="calibre"><span class="sgc6">Yama dizleri üzerine doğrulup döndü. Siyahlı adam da dengesini bulup ayağa kalktı ve hançerini çekti; eğilerek vaziyet alırken yüzünde hâlâ aldırmaz bir ifade vardı.</span></p>

  <p class="calibre"><span class="sgc6">Bakışları bir an için yine birleşti, ama adam bu kez duraksamadı.</span></p>

  <p class="calibre"><span class="sgc6">"Şimdi ölümcül bakışınla göz göze gelebiliyorum, Yama," dedi, "ve o beni durduramıyor. Beni fazlasıyla iyi eğitmişsin!"</span></p>

  <p class="calibre"><span class="sgc6">O ileri atılırken Yama'nın elleri belinden ayrıldı ve ıslak kemerini çekerek diğerinin kalçasının çevresine bir kırbaç gibi indirdi.</span></p>

  <p class="calibre"><span class="sgc6">Yama, hançerini düşüren rakibini yakaladı ve bir tekmeyle kendini ve sımsıkı sarıldığı hasmını derin sulara doğru itti.</span></p>

  <p class="calibre"><span class="sgc6">"Nefes adına ilahiler okunmaz," dedi Yama. "Ama, ah bir de onsuz kalınca!"</span></p>

  <p class="calibre"><span class="sgc6">Sonra, vücuduna kenetlediği çelik halkalar gibi kollarıyla hasmını da birlikte sürükleyerek derinliklere doğru daldı.</span></p>

  <p class="calibre"><span class="sgc6">Çok, çok sonra, ıslak beden ırmağın kenarında uzanırken, alçak sesle konuşmaya başladı; nefesi kesik kesik çıkıyordu:</span></p>

  <p class="calibre"><span class="sgc6">"Bana karşı duranlar içinde... sen... en büyüğüydün... Gerçekten de çok yazık."</span></p>

  <p class="calibre"><span class="sgc6">Sonra, ırmağı geçti, kayalık tepelerin arasında yürüyerek yoluna devanı etti.</span></p>

  <p class="calibre"><span class="sgc6">Alundil kentine giren yolcu karsısına çıkan ilk handa mola verdi. Bir oda kiraladı ve bir küvet sıcak su istedi. Bir hizmetçi giysilerini temizlerken o banyo yaptı.</span></p>

  <p class="calibre"><span class="sgc6">Akşam yemeğinden önce pencerenin yanına gitti ve aşağıdaki sokağa baktı. Havada yoğun bir slizzard kokusu vardı ve aşağıdan anlaşılmaz bir sesler kargaşası yükseliyordu.</span></p>

  <p class="calibre"><span class="sgc6">İnsanlar kasabayı terk ediyordu. Arka bahçede, sabah kervanının hazırlıkları yapılmaktaydı. O gece bahar festivali bitiyordu. Aşağıdaki sokakta, iş adamları hâlâ ticaret yapıyor, anneler yorgun çocuklarını avutuyor ve yerel bir prens kayarcasına yürüyen slizzardının sırtına iki adet ateş horozu bağlamış, adamlarıyla birlikte avdan dönüyordu. Yorgun bir fahişenin, başını sürekli olarak iki yana salladıktan sonra çekip giden daha da yorgun görünümlü bir rahiple birşeyler tanışmasını izledi. Aylardan biri, Tanrıların Köprüsü'nün ardında altın sarısı görüleni, şimdiden iyice yükselmişti gökyüzünde... ve daha küçük olan ikinci bir ay da ufukta belirmişti. Baharla büyüyen şeylerin: küçük filizlerin, körpe çayırların, mavi yeşil bahar ekinlerinin, nemli toprağın ve çağıldayan derenin temiz kokusunu, kent kokularının üzerinden aşırıp ona getiren havada ısırgan bir serinlik vardı. Öne eğildiğinde, tepenin üzerinde yükselen Tapınak'ı görebiliyordu.</span></p>

  <p class="calibre"><span class="sgc6">Akşam yemeğini odasına getirtmek üzere bir uşak çağırdı ve en yakın tüccara haber gönderdi.</span></p>

  <p class="calibre"><span class="sgc6">Ne yediğine özel bir dikkat harcamadan ağır ağır bitirdi yemeğini ve o zaman tüccar odaya getirildi.</span></p>

  <p class="calibre"><span class="sgc6">Adam bir pelerin dolusu örnek taşıyordu ve sonunda bunların arasında uzun, eğri bir kılıçla küçük, düz bir kamada karar kıldı. Her ikisini de kuşağına yerleştirdi.</span></p>

  <p class="calibre"><span class="sgc6">Sonra akşam karanlığına çıkarak kentin tekerlek izleriyle oyulmuş ana caddesinde yürümeye başladı. Sevgililer kapı aralarında kucaklaşıyordu. Yas tutanların bir cenazenin ardından feryat figan ağladıkları bir evin önünden geçti. Dilencinin biri yarım blok boyunca sendeleyerek onu izledi ve o sonunda dönüp adamın gözlerine bakarak, "Sen topal değilsin," elediğinde kalabalığın içinde aceleyle kayboldu. Yukarıda, havai fi-şekler, yere doğru uzun, vişne renginde saçaklar bırakarak gökyüzüne karşı patlamaya başlamıştı. Tapınaktan doğru su kabağından oyulmuş borularla çalınan</span> <span class="sgc8">nagasvaram</span> <span class="sgc6">melodileri geliyordu. Bir kapı aralığından sendeleyerek çıkan adamın biri ona sürtünerek geçti ve elini cüzdanının üzerinde hissettiğinde adamın bileğini kırdı. Adam lanet okuyarak imdat istedi, ama onu lağım çukuruna doğru ittikten sonra adamın iki hempasına karanlık bir bakış fırlatıp yoluna devam etti.</span></p>

  <p class="calibre"><span class="sgc6">Sonunda Tapınak'a ulaştı ve bir an için durakladıktan sonra içeri girdi.</span></p>

  <p class="calibre"><span class="sgc6">Dış duvardaki bir oyuktan aldığı heykeli içeri taşımakta olan bir rahibin ardından iç avluya yürüdü.</span></p>

  <p class="calibre"><span class="sgc6">Avluyu gözden geçirdi, sonra aceleyle tanrıça Kali'nin heykelinin bulunduğu yere yöneldi. Kılıcını heykelin ayaklarının dibine yatırdı ve tanrıçayı bir süre inceledi. Kılıcını yine alıp ardına döndüğünde rahibin de onu seyretmekte olduğunu gördü. Ona başıyla selam verdi ve adam derhal yanına yaklaşıp iyi akşamlar diledi.</span></p>

  <p class="calibre"><span class="sgc6">"İyi akşamlar, rahip," diye yanıtladı.</span></p>

  <p class="calibre"><span class="sgc6">"Kali kılıcını kutsasın, savaşçı."</span></p>

  <p class="calibre"><span class="sgc6">"Sağ ol. Kutsadı."</span></p>

  <p class="calibre"><span class="sgc6">Rahip gülümsedi. "Sanki bundan eminmiş gibi konuşuyorsun."</span></p>

  <p class="calibre"><span class="sgc6">"Ve bu da küstahlık demektir, ha?"</span></p>

  <p class="calibre"><span class="sgc6">"Eh, en azından pek uygun bir tavır olduğu söylenemez."</span></p>

  <p class="calibre"><span class="sgc6">"Bununla birlikte, onun tapınma yerine bakarken tanrıçanın gücünü üzerimde hissettim."</span></p>

  <p class="calibre"><span class="sgc6">Rahip titredi. "Mevkiime rağmen," dedi, "böyle bir hissi duymak istemem."</span></p>

  <p class="calibre"><span class="sgc6">"Onun gücü seni korkutuyor mu?"</span></p>

  <p class="calibre"><span class="sgc6">"Diyelim ki," dedi rahip, "tüm ihtişamına rağmen Kali'nin tapınma yeri, Lakshmi, Sarasvati, Shakti, Sitala, Ratri ve diğer daha az korkutucu tanrıçalarınki kadar sık ziyaret edilmez."</span></p>

  <p class="calibre"><span class="sgc6">"Ama Kali onların hepsinden daha yücedir."</span></p>

  <p class="calibre"><span class="sgc6">"Ve de daha korkunç."</span></p>

  <p class="calibre"><span class="sgc6">"Yani? Tüm iktidarına rağmen, adaletsiz bir tanrıça değildir."</span></p>

  <p class="calibre"><span class="sgc6">Rahip gülümsedi. "Yirmi yıldan daha çok yaşayan hangi adam adalet arar ki, savaşçı? Kendi adıma, ben merhameti çok daha çekici buluyorum. Bağışlayıcı bir tanrı her zaman için tercihimdir."</span></p>

  <p class="calibre"><span class="sgc6">"Güzel söyledin," dedi diğer adam, "ama ben, senin dediğin gibi, bir savaşçıyım. Benim doğam tanrıçanınkine yakındır. Benzer biçimde düşünürüz, tanrıça ve ben. Sorunların çoğu üzerinde anlaşırız genellikle. Anlaşamadığımız vakit, onun aynı zamanda bir kadın da olduğunu anımsarım."</span></p>

  <p class="calibre"><span class="sgc6">"Ben burada yaşarım," dedi rahip, "ve tanrılar hakkında bu kadar teklifsizce konuşamam."</span></p>

  <p class="calibre"><span class="sgc6">"Toplum önünde, demek istiyorsun," dedi adam. "Bana rahiplerden bahsetme. Sizin birçoğunuzla birlikte içtim ve sizin de en az insanoğlunun geri kalanı kadar dinsiz imansız olduğunuzu biliyorum."</span></p>

  <p class="calibre"><span class="sgc6">"Her şeyin bir yeri ve zamanı vardır," dedi rahip, arkasındaki heykele göz ucuyla bakarak.</span></p>

  <p class="calibre"><span class="sgc6">"Evet, evet... Şimdi söyle bakalım; Yama'nın ibadet yerinin zemini niçin epeydir temizlenmemiş? Toz toprak içinde."</span></p>

  <p class="calibre"><span class="sgc6">"Daha dün temizlenmişti, ama dünden beri o kadar çok ziyaretçi gelip geçti ki, yine epey kullanılmış oldu."</span></p>

  <p class="calibre"><span class="sgc6">Öteki adam sırıttı. "O zaman ayaklarının dibinde neden hiçbir adak, hiçbir kurban artığı göremiyorum?"</span></p>

  <p class="calibre"><span class="sgc6">"Kimse Ölüm'e çiçek vermez," dedi rahip. "Sadece gelip bakar ve giderler. Biz rahipler iki heykelin de çok uygun konumda olduklarını düşünmüşüzdür. Ne müthiş bir çift oluşturuyorlar, değil mi? Felaketlerin hanımı ve ölüm!"</span></p>

  <p class="calibre"><span class="sgc6">"Müthiş bir ekip," dedi diğer adam. "Ama hiç kimsenin Yama'ya kurban kesmediğini mi söylemek istiyorsun? Hiç mi?"</span></p>

  <p class="calibre"><span class="sgc6">"Biz rahiplerin dışında, kurban ayı geldiğinde, sevdiğini ölüm döşeğine yatırmış ve </span><span class="sgc7">doğrudan yeniden bedenlenmesi de reddedilmiş tek tük kasabalılar dışında... hayır; </span><span class="sgc7">bunların dışında hiç kimsenin Yama'ya içtenlikle, yalınlıkla, iyi niyet ve sevgiyle kurban </span><span class="sgc7">kestiğine tanık olmadım." </span></p>

  <p class="calibre"><span class="sgc7">"Gücenmiş olmalı."</span></p>

  <p class="calibre"><span class="sgc6">"Sanmam, savaşçı. Çünkü tüm canlılar, bir şekilde, Ölüm'ün kurbanları değil midir?"</span></p>

  <p class="calibre"><span class="sgc6">"Gerçekten de, sözlerinde doğruluk var. O iyi niyet ve şefkate neden ihtiyaç duysun ki?</span></p>

  <p class="calibre"><span class="sgc6">Armağanlar boşunadır, çünkü o dilediğini zaten alır."</span></p>

  <p class="calibre"><span class="sgc6">"Aynı Kali gibi," diye katıldı rahip. "Ve her iki tanrı olgusunda da tanrıtanımazlık için </span><span class="sgc7">mazeret aradım. Maalesef, kendilerini yeryüzünde varlıklarının reddedilemeyeceği </span><span class="sgc7">kadar güçlü gösteriyorlar. Çok yazık."</span></p>

  <p class="calibre"><span class="sgc6">Savaşçı bir kahkaha attı. "Zoraki mümin bir rahip! Sevdim bunu. Hoşuma gitti! Al şu </span><span class="sgc7">parayı, bir fıçı soma satın al kendine... Kurban niyetine, tabii ki."</span></p>

  <p class="calibre"><span class="sgc6">"Sağ ol, savaşçı. Alacağım. Tanrılara şarap kurban etmekte bana katılır mısın?</span></p>

  <p class="calibre"><span class="sgc6">Tapınak'ta?"</span></p>

  <p class="calibre"><span class="sgc6">"Kali adına, katılacağım!" dedi diğeri. "Ama sadece küçük bir bardak için."</span></p>

  <p class="calibre"><span class="sgc6">Rahibin peşi sıra merkezi binaya girdi ve bir soma fıçısına musluk takılıp iki iri maşrapanın hazırlandığı mahzene indi.</span></p>

  <p class="calibre"><span class="sgc6">"Sağlığına ve uzun bir ömre," dedi bardağını kaldırarak.</span></p>

  <p class="calibre"><span class="sgc6">"Ölümcül hamilerine... Yama ve Kali'ye," dedi rahip.</span></p>

  <p class="calibre"><span class="sgc6">"Sağ ol."</span></p>

  <p class="calibre"><span class="sgc6">Sert içkilerini yudumladılar ve rahip maşrapaları yine doldurdu. "Bu da gecenin ayazına karşı içini ısıtsın diye."</span></p>

  <p class="calibre"><span class="sgc6">"Pekâlâ."</span></p>

  <p class="calibre"><span class="sgc6">"Şu gezginlerin bir kısmının kentten ayrılmakta olduğunu görmek iyi bir şey," dedi rahip. "Dindarlıkları Tapınak'ı zenginleştirdi, ama görevliler de çok yoruldu." </span></p>

  <p class="calibre"><span class="sgc6">"Hacıların gidişine!"</span></p>

  <p class="calibre"><span class="sgc6">"Hacıların gidişine!"</span></p>

  <p class="calibre"><span class="sgc6">Yine içtiler.</span></p>

  <p class="calibre"><span class="sgc6">"Çoğunun sırf Buddha'yı görmek için geldiklerini sanıyordum," dedi Yama.</span></p>

  <p class="calibre"><span class="sgc6">"Bu doğru," diye yanıt verdi rahip. "Ama, öte yandan, böyle davranarak tanrıları gücendirmek de istemiyorlar. Dolayısıyla, mor koruyu ziyaret etmeden önce, genellikle Tapınağa uğrayıp dualarının kabulü için kurban keser ya da bağışta bulunurlar." </span></p>

  <p class="calibre"><span class="sgc6">"Tathagatha denilen kişi ve öğretileri hakkında ne biliyorsun?"</span></p>

  <p class="calibre"><span class="sgc6">Diğer adam öte yana baktı. "Ben tanrıların bir rahibi ve bir Brahmin'im, savaşçı. Onun hakkında konuşmak istemiyorum."</span></p>

  <p class="calibre"><span class="sgc6">"Sana kadar ulaştı demek!"</span></p>

  <p class="calibre"><span class="sgc6">"Yeter! Ne istediğimi sana belirttim. Bu, üzerinde tartışmak istediğim bir konu değil." </span></p>

  <p class="calibre"><span class="sgc6">"Fark etmez... Yakında hiç fark etmeyecek. Soma için teşekkür ederim. İyi akşamlar, rahip." </span></p>

  <p class="calibre"><span class="sgc6">"İyi akşamlar, savaşçı. Tanrılar yoluna gülümsesin."</span></p>

  <p class="calibre"><span class="sgc6">"Seninkine de."</span></p>

  <p class="calibre"><span class="sgc6">Merdivenleri tırmanıp Tapınaktan ayrıldı ve kentin sokaklarında yürüyerek yoluna devam etti. Mor koruya vardığında, gökyüzünde üç ay, ağaçların ardında küçük kamp ateşleri, kentin üzerinde ateşten solgun çiçekler vardı ve nemli bir esinti çevresindeki bitkileri kımıldatıyordu. Koruya girerek sessizce ilerlemeye başladı.</span></p>

  <p class="calibre"><span class="sgc6">Aydınlatılmış bir açıklığa geldiğinde, sıra sıra oturmuş, hareketsiz insan şekilleriyle karşılaştı. Her biri sarı bir ehrama bürünmüş ve başlarının üzerine sarı kukuletalar çekmişti. Yüzlercesi onanıyordu bu şekilde ve bir teki bile en ufak bir ses çıkarmıyordu.</span></p>

  <p class="calibre"><span class="sgc6">En yakınındakine yaklaştı.</span></p>

  <p class="calibre"><span class="sgc6">"Tathagatha'yı görmeye geldim," dedi, "Buddha'yı."</span></p>

  <p class="calibre"><span class="sgc6">Adam onu duymamışa benziyordu.</span></p>

  <p class="calibre"><span class="sgc6">"O nerede?"</span></p>

  <p class="calibre"><span class="sgc6">Adam yanıt vermedi.</span></p>

  <p class="calibre"><span class="sgc6">Öne doğru eğildi ve rahibin yarı kapalı gözlerini inceledi. Bir an için öfkeyle baktı </span><span class="sgc7">onlara, ama diğer adam uyuyor gibiydi, çünkü onunla göz göze bile gelmemişti.</span></p>

  <p class="calibre"><span class="sgc6">O zaman, korudaki herkesin duyabileceği kadar yükseltti sesini:</span></p>

  <p class="calibre"><span class="sgc6">"Tathagatha'yı, Buddha'yı görmeye geldim," dedi. "O nerede?"</span></p>

  <p class="calibre"><span class="sgc6">Taşlı bir tarlayla konuşuyordu sanki.</span></p>

  <p class="calibre"><span class="sgc6">"Bu şekilde onu saklayacağınızı mı düşünüyorsunuz?" diye seslendi. "Sayınız kalabalık olduğu ve benzer biçimde giyindiğiniz için, onu aranızda bulamayacağımı mı sanıyorsunuz?"</span></p>

  <p class="calibre"><span class="sgc6">Korunun içlerinde gezinen rüzgârın iç çekişi duyuluyordu sadece. Ateş titredi ve eğrelti otları yapraklarını kımıldattı.</span></p>

  <p class="calibre"><span class="sgc6">Bir kahkaha attı. "Bu noktada haklı olabilirsiniz," diye itiraf etti. "Ama eğer yaşamayı sürdürmek niyetindeyseniz, bir vakit mutlaka hareket etmek zorunda kalacaksınız... Ben de herhangi bir kişi kadar uzun süre bekleyebilirim."</span></p>

  <p class="calibre"><span class="sgc6">Sonra sırtını bir ağacın mavi kabuklarına yaslayıp kılıcını dizlerinin üzerine çapraz yatırarak toprağa oturdu.</span></p>

  <p class="calibre"><span class="sgc6">Hemen o anda, üzerine bir mahmurluk çöktü. Başı birkaç kez göğsüne düşüp geri sıçradı. Sonra çenesini göğsüne dayadı ve horlamaya başladı.</span></p>

  <p class="calibre"><span class="sgc6">Yürüyordu, mavi-yeşil bir ovada ve çayırlar önünde yol açmak için eğiliyordu. Yolun sonunda muazzam bir ağaç vardı, yeryüzünde yetişmekten ziyade onu kökleriyle bir arada tutan ve dalları yıldızların arasında yeşeren bir ağaç.</span></p>

  <p class="calibre"><span class="sgc6">Ağacın dibinde bir adam bağdaş kurmuş, dudaklarında hafif bir gülümsemeyle oturmaktaydı. Bu adamın Buddha olduğunu bildi ve yaklaşıp karşısında durdu.</span></p>

  <p class="calibre"><span class="sgc6">Oturan adam, ağacın gölgesinde gül pembesi parlayan halesiyle, "Selam sana, ey Ölüm," dedi.</span></p>

  <p class="calibre"><span class="sgc6">Yama karşılık vermedi, ama kılıcını çekti.</span></p>

  <p class="calibre"><span class="sgc6">Buddha gülümsemeye devam etti ve Yama ilerlemeye başladığında uzaktan müzik seslerinin geldiğini duydu.</span></p>

  <p class="calibre"><span class="sgc6">Durdu ve kılıcını hâlâ indirmemiş halde çevresine bakındı.</span></p>

  <p class="calibre"><span class="sgc6">Her yönden geldi onlar... Dünyanın dört Naibi, Sumernu Dağı'ndan indiler: Peşinde, altın zırhlar içinde ve altın kızılı kalkanlar taşıyarak atlarına binmiş haldeki Yakshalarıyla Kuzey'in Efendisi ilerliyordu; mavi binekleri üzerinde ve safir kalkanlar taşıyan ordu gibi kalabalık Kumbhandalarıyla birlikte Güney'in Meleği gelmişti, tümü de gümüş zırhlara bürünmüş, inci kalkanlı süvarileriyle Doğu'nun Naibi at sürerek yetişti; Batıdan ise kan kızılı atlara binmiş, kızıl giysilere bürünmüş ve göğüslerinde mercan kalkanlar taşıyan Nagalan ile Olan geldi. Atlarının nalları çayırlara dokunmuyor gibiydi </span><span class="sgc7">ve havadaki tek ses gittikçe artan müzikti.</span></p>

  <p class="calibre"><span class="sgc6">"Yeryüzünün Naipleri niçin geliyorlar?" diye mırıldanırken buldu Yama kendini.</span></p>

  <p class="calibre"><span class="sgc6">"Kemiklerimi götürmek için," diye karşılık verdi</span> <span class="sgc6">Buddha</span> <span class="sgc6">hâlâ gülümseyerek.</span></p>

  <p class="calibre"><span class="sgc6">Arkalarında ordularıyla dört Naip atlarının dizginlerini çektiler ve Yama onların </span><span class="sgc7">karşısında durdu.</span></p>

  <p class="calibre"><span class="sgc6">"Onun kemiklerini götürmek için geldiniz," dedi Yama, "ama sizinkileri kim </span><span class="sgc7">götürecek?"</span></p>

  <p class="calibre"><span class="sgc6">Naipler atlarından indiler.</span></p>

  <p class="calibre"><span class="sgc6">"Bu adamı alamazsın, Ölüm," dedi Kuzeyin Efendisi, "çünkü o yeryüzüne aittir ve biz dünyadan olanlar onu koruyacağız."</span></p>

  <p class="calibre"><span class="sgc6">Duyun beni, Sumernünun üzerinde yaşayan Naipler," dedi Yama, Suretini kuşanarak.</span></p>

  <p class="calibre"><span class="sgc6">"Yeryüzünün bakımı sizin ellerinize bırakıldı, ama Ölüm dilediğini dilediği vakit alır. </span><span class="sgc7">Benim vasıllarımı ya da nasıl işlediklerini tanışmak size düşmez."</span></p>

  <p class="calibre"><span class="sgc6">Dört Naip Yamayla Tathagatha arasında yerlerini aldılar.</span></p>

  <p class="calibre"><span class="sgc6">"Bu kez senin yöntemlerini tanışıyoruz, Tanrı Yama. Çünkü, o, dünyamızın yazgısını </span><span class="sgc7">ellerinde tutuyor. Ona ancak dört Gücü yendikten sonra ilişebilirsin."</span></p>

  <p class="calibre"><span class="sgc6">Öyle olsun," dedi Yama. "İçinizden bana ilk karşı duracak olan kimdir?"</span></p>

  <p class="calibre"><span class="sgc6">"Benim," dedi konuşmacı, altın kılıcını çekerek.</span></p>

  <p class="calibre"><span class="sgc6">Yama, Suretini takınmış halde, yumuşak madeni tereyağı gibi kesti ve kılıcının yassı </span><span class="sgc7">yüzünü Naip’in başına indirerek onu yere serdi.</span></p>

  <p class="calibre"><span class="sgc6">Yakshalıların sallarından büyük bir çığlık yükseldi ve altın renkli iki süvari gelip </span><span class="sgc7">önderlerini götürdüler. Sonra atlarının başlarını çevirip gerisin geri Kuzeye yöneldiler.</span></p>

  <p class="calibre"><span class="sgc6">"Sıra kimde?"</span></p>

  <p class="calibre"><span class="sgc6">Doğunun Naibi gümüşten düz bir kılıç ve örülmüş ayışığından bir ağla dikildi karşısına. "Ben de," dedi ve ağını savurdu.</span></p>

  <p class="calibre"><span class="sgc6">Yama ağın üzerine ayağıyla bastı, parmaklarını geçirdi ve asılarak rakibinin dengesini bozdu. Naip öne doğru sendelerken kılıcının kabzasını çenesine indirdi.</span></p>

  <p class="calibre"><span class="sgc6">İki gümüş süvari ona öfkeyle baktılar, sonra bakışlarını yere indirip Efendilerini aldılar ve peşlerinde ahenksiz bir müzik sesiyle birlikte Doğu yönünde uzaklara taşıdılar.</span></p>

  <p class="calibre"><span class="sgc6">"Sonraki!" dedi Yama.</span></p>

  <p class="calibre"><span class="sgc6">O zaman karşısına Nagaların iriyarı önderi geldi; silahlarını atıp gömleğini çıkararak, "Seninle güreşeceğim, Ölüm Tanrısı," dedi.</span></p>

  <p class="calibre"><span class="sgc6">Yama da kendi silahlarını bir yana bıraktı ve belden yukarısını soyundu.</span></p>

  <p class="calibre"><span class="sgc6">Bütün bunlar olup biterken. Buddha sanki silahların resmigeçidi onun için hiçbir şey ifade etmiyormuşçasına gülümseyerek, koca ağacın gölgesinde oturuyordu.</span></p>

  <p class="calibre"><span class="sgc6">Nagaların şefi Yamayı sol eliyle ensesinden yakaladı ve başını öne doğru çekti.</span> <span class="sgc6">Yama da</span> <span class="sgc6">ona aynı şeyi yaptı ve o zaman adam vücudunu burkarak sağ kolunu Yama'nın sol omuzuna ve boynunun arkasına doladı, başının çevresine kenetledi, aniden dönerek ve </span><span class="sgc7">rakibini de birlikte sürükleyerek kendi kalçasına doğru hızla çekti.</span></p>

  <p class="calibre"><span class="sgc6">Naga şefinin arkasından sırtına uzanan Yama sol eliyle sol omzunu kavradı, sonra kendi sağ elini Naibin dizleri ardına uzatarak bir yandan omuzunu geri çekerken diğer yandan her iki ayağını yerden kesti.</span></p>

  <p class="calibre"><span class="sgc6">Bir an için onu kollarında bir çocuk taşırcasına tuttuktan sonra omuz hizasına dek kaldırdı ve yere çarptı.</span></p>

  <p class="calibre"><span class="sgc6">Naip yere serildiğinde Yama dizleriyle üzerine çöktü ve tekrar kalktı. Öteki adam serildiği gibi kalmıştı.</span></p>

  <p class="calibre"><span class="sgc6">Batı'nın atlıları da gittikten sonra Buddha'nın karşısında sadece maviler içindeki Güney'in Meleği kalmıştı.</span></p>

  <p class="calibre"><span class="sgc6">"Ya sen?" diye sordu Ölüm Tanrısı, silahlarını kuşanırken.</span></p>

  <p class="calibre"><span class="sgc6">"Sana karşı durmak için, bir çocuğun oyuncaklarına sarıldığı gibi, çelik ya da taş ya da meşin silahlara sarılacak değilim, Ölüm Tanrısı. Ne de kendi vücudumla seninkinin güçlerini ölçmeyi deneyeceğim," dedi Melek. "Eğer bunları yaparsam üstün çıkacağını biliyorum, çünkü hiç kimse sana silahla karşı duramaz." </span></p>

  <p class="calibre"><span class="sgc6">"Eğer dövüşmeye niyetin yoksa," dedi Yama, "o zaman mavi aygırına bin ve git buradan."</span></p>

  <p class="calibre"><span class="sgc6">Yanıt vermeyen Melek bir an için üzerlerinde asılı kalarak safir bir teker gibi dönen ve döndükçe büyüyen kalkanını havaya fırlattı.</span></p>

  <p class="calibre"><span class="sgc6">Sonra kalkan toprağa düşerek hiçbir ses çıkarmadan batmaya başladı ve çayırlar yine bir araya gelip saplandığı yarığı kapatıncaya dek büyümeye devam edip gözden kayboldu.</span></p>

  <p class="calibre"><span class="sgc6">"Bu ne anlama geliyor?" diye sordu Yama.</span></p>

  <p class="calibre"><span class="sgc6">"Ben çekişmeye doğrudan girmem. Sadece savununun. Benim gücüm eylemsiz direnişin gücüdür. Sana karşı göndereceklerimin tümünü mahvedebilirsin, ey Ölüm, ama her şeyi mahvedemezsin. Kurbanını savunmak için, Tanrı Yama, bizzat yaşam sana karşı duracak."</span></p>

  <p class="calibre"><span class="sgc6">Mavi Olan o zaman sırtını döndü, mavi atına bindi ve ardında Kumbhandalarıyla birlikte Güney'e doğru at sürdü. Müziğin sesi onunla birlikte gitmemiş, daha önce bulunduğu yerde kalmıştı.</span></p>

  <p class="calibre"><span class="sgc6">Yama bir kez daha ilerledi elinde kılıcıyla. "Çabaları boşa çıktı," dedi. "Vaktin geldi artık."</span></p>

  <p class="calibre"><span class="sgc6">Kılıcıyla hamle yaptı.</span></p>

  <p class="calibre"><span class="sgc6">Ancak, koca ağaçtan bir dal kopup kılıcını elinden düşürtünce darbesini indiremedi.</span></p>

  <p class="calibre"><span class="sgc6">Almak üzere kılıcına uzandı ama çayırlar silahın üzerine kapanarak sımsıkı, parçalanmaz bir ağ oluşturdu.</span></p>

  <p class="calibre"><span class="sgc6">Lanet okuyarak hançerini çekti ve yine hamle yaptı.</span></p>

  <p class="calibre"><span class="sgc6">Kalın bir dal eğildi, sallanarak hedefinin önüne geçti ve sonunda hançeri dala sımsıkı gömülüp kaldı. Sonra dal, silahı da yanında götürerek, yine bir kamçı gibi, </span><span class="sgc7">erişilemeyecek bir yüksekliğe havalandı.</span></p>

  <p class="calibre"><span class="sgc6">Buddha'nın gözleri tefekkür içinde kapanmıştı ve çevresindeki ışık halkası gölgede ışıldıyordu.</span></p>

  <p class="calibre"><span class="sgc6">Yama ellerini kaldırarak bir adım ilerledi ve çayırlar ayak bileklerine dolanıp onu olduğu yere mıhladı.</span></p>

  <p class="calibre"><span class="sgc6">Baş eğmeyen köklere asılarak bir süre mücadele etti. Sonra durdu ve kollarını kaldırıp başını iyice arkaya attı ve gözlerinden ölüm saçarak, "Duyun beni, ey Güçler!" diye bağırdı. "Şu andan itibaren, tam bu nokta Yama'nın lanetini taşıyacak! Bu toprağın üzerinde hiçbir canlı hareket etmeyecek! Hiçbir kuş şakımayacak, hiçbir yılan sürünmeyecek burada! Taşların ve göçen kumulların kısır ve kupkuru mekânı olacak! Buradan bir ot bile gökyüzüne yükselmeyecek! Bu laneti zikrediyor ve düşmanımın savunucularının üzerine bu akıbeti kılıyorum!"</span></p>

  <p class="calibre"><span class="sgc6">Çayırlar kurumaya başladı, ama onu salmadan önce büyük bir çatırtı duyuldu; kökleriyle yeryüzünü bir arada tutan ve dalları yıldızların arasında yeşeren ulu ağaç ağa düşmüş bir balık gibi çırpındı, üst dallarıyla gökyüzünü yutarak öne eğildi, kökleri toprakta uçurumlar açar ve yaprakları çevresine mavi-yeşil yağmur taneleri gibi dökülürken orta yerinden çatırdayarak ikiye ayrıldı. Gövdesinin muazzam üst yarısı gece gibi karanlık bir gölge salarak Yama'nın üzerine yıkıldı.</span></p>

  <p class="calibre"><span class="sgc6">Uzakta, çevresinde kopan kargaşanın hiç farkında değilmişçesine gözleri kapalı tefekküre dalmış olan Buddha'yı gördü.</span></p>

  <p class="calibre"><span class="sgc6">Sonra karanlık vardı sadece ve gök gürlemesi gibi bir çatırtı.</span></p>

  <p class="calibre"><span class="sgc6">Yama sıçrayarak uyandı.</span></p>

  <p class="calibre"><span class="sgc6">Sırtını mavi bir ağaca dayamış, kılıcını dizlerinin üzerine çapraz koymuş halde mor koruda</span> <span class="sgc6">oturuyordu.</span></p>

  <p class="calibre"><span class="sgc6">Hiçbir şey değişmemiş gibiydi.</span></p>

  <p class="calibre"><span class="sgc6">Rahipler, düşünceye dalmışçasına sıra sıra oturmaktaydılar karşısında. Esinti hâlâ serindi, nemliydi ve her geçişinde ışıklar hâlâ titreşiyordu.</span></p>

  <p class="calibre"><span class="sgc6">Yama, aradığı şeyi nerede bulacağını her nasılsa bilerek, ayağa kalktı.</span></p>

  <p class="calibre"><span class="sgc6">Ağaçlığın içlerine doğru uzanan çok kullanılmış bir patikayı izleyerek rahiplerin yanından geçti.</span></p>

  <p class="calibre"><span class="sgc6">Mor bir çadıra ulaştı, ama çadırın içi boştu.</span></p>

  <p class="calibre"><span class="sgc6">Ormanın yabanıllaştığı noktaya kadar patika boyunca yürüdü. Burada zemin daha nemliydi ve ona doğru topraktan hafif bir sis yükseliyordu. Ama, üç ayın ışığı altında yıkanan yol önünde hâlâ net bir biçimde seçilebiliyordu.</span></p>

  <p class="calibre"><span class="sgc6">Patika aşağı doğru indikçe mavi ve mor ağaçlar yukarıdakilere oranla daha güdük ve </span><span class="sgc7">eğri büğrü büyümekteydi. Patikanın iki yanında, yüzleri cüzzamlı gibi gümüş renkli </span><span class="sgc7">pisliklerle kirlenmiş küçük su birikintileri görülmeye başlamıştı. Burun deliklerine bir </span><span class="sgc7">bataklık kokusu geldi ve çalılıklardan doğru tuhaf yaratıkların hışırtısını duydu.</span></p>

  <p class="calibre"><span class="sgc6">Ardından şarkı seslerinin geldiğini işitti ve az önce terk ettiği keşişlerin şimdi uyanmış </span><span class="sgc7">ve hareket etmekte olduklarını anladı. Önderlerinin yenilmezliğine ait görüntüleri </span><span class="sgc7">onun zihnine zorlamak üzere düşüncelerini birleştirmeye son vermişlerdi. Şarkıları ise </span><span class="sgc7">bir uyarı olsa gerekti; ama nereye uzanıyordu?</span></p>

  <p class="calibre"><span class="sgc6">Şuraya!</span></p>

  <p class="calibre"><span class="sgc6">O, ayışığıyla yıkanan açık bir alanın ona yerinde, bir kayanın üzerine oturmuştu.</span></p>

  <p class="calibre"><span class="sgc6">Yama kılıcını çekerek ilerledi.</span></p>

  <p class="calibre"><span class="sgc6">Yirmi adım kadar kaldığında öteki adam başını çevirdi.</span></p>

  <p class="calibre"><span class="sgc6">"Selam sana, ey Ölüm," dedi.</span></p>

  <p class="calibre"><span class="sgc6">"Selam sana, Tathagatha."</span></p>

  <p class="calibre"><span class="sgc6">"Niçin burada olduğunu söyle bana."</span></p>

  <p class="calibre"><span class="sgc6">"Kararlaştırıldı ki, Buddha ölmelidir."</span></p>

  <p class="calibre"><span class="sgc6">"Ancak, bu benim sorumu yanıtlamıyor. Buraya niçin geldin?"</span></p>

  <p class="calibre"></p>

  <p class="calibre"><span class="sgc6">"Sen Buddha değil misin?"</span></p>

  <p class="calibre"><span class="sgc6">"Buddha diye de çağırıldım, Tathagatha ve Aydınlanmış Olan ve daha birçok adla da. Amadenin soruna yanıtım hayırdır; ben Buddha değilim. Yapmak üzere yola koyulduğun şeyi hali hazırda başarmış durumdasın. Gerçek Buddha'yı sen bugün katlettin."</span></p>

  <p class="calibre"><span class="sgc6">"Belleğim gerçekten de zayıflıyor olmalı, çünkü bunu anımsamadığımı itiraf etmeliyim."</span></p>

  <p class="calibre"><span class="sgc6">"Gerçek Buddha'yı aramızda Sugatha diye adlandırmıştık," diye karşılık verdi diğer adam. "Ondan da önce Rild adıyla bilinirdi."</span></p>

  <p class="calibre"><span class="sgc6">"Rild ha!" Yama kıkırdayarak güldü. "Onun, işini yapmaktan caydırdığın bir cellattan öte biri olduğunu mu söylemeye çalışıyorsun?"</span></p>

  <p class="calibre"><span class="sgc6">"İşini yapmaktan caydırılmış birer cellat olan birçok kişi vardır," diye karşılık verdi kayanın üzerinde oturan adam. "Rild, misyonundan kendi rızasıyla vazgeçti ve Yol'un bir izleyicisi haline geldi. Bildiğim kadarıyla, aydınlanmaya gerçekten erişebilen yegâne kişidir o."</span></p>

  <p class="calibre"><span class="sgc6">"Hani şu senin yaymaya çalıştığın barışçı bir din, değil mi?"</span></p>

  <p class="calibre"><span class="sgc6">"Evet."</span></p>

  <p class="calibre"><span class="sgc6">Yama başını arkaya atıp güldü. "Tanrılar adına! İyi ki savaşçı bir din vaaz etmemişsin! En önde gelen müridin, aydınlanması ve tüm</span> <span class="sgc6">tefemi</span> <span class="sgc6">atıyla, bu öğlen az kaldı kellemi götürüyordu!"</span></p>

  <p class="calibre"><span class="sgc6">Buddha'nın yüzüne yorgun bir ifade çökmüştü. "Onun seni gerçekten yenebileceğini </span><span class="sgc14">düşünüyor muydun?"</span></p>

  <p class="calibre"><span class="sgc6">Yama bir an sessiz kaldı, sonra, "Hayır," dedi.</span></p>

  <p class="calibre"><span class="sgc6">"Bunu bildiğini biliyor muydu, dersin?"</span></p>

  <p class="calibre"><span class="sgc6">"Belki," diye karşılık verdi Yama.</span></p>

  <p class="calibre"><span class="sgc6">"Bugünkü karşılaşmanızdan önce birbirinizi tanıyor muydunuz? Birbirinizi hiç iş </span><span class="sgc14">başındayken görmüş müydünüz?"</span></p>

  <p class="calibre"><span class="sgc6">"Evet," dedi Yama. "Tanışırdık."</span></p>

  <p class="calibre"><span class="sgc6">"O zaman senin yeteneklerini biliyordu ve karşılaşmanızın sonucunu idrak etmişti."</span></p>

  <p class="calibre"><span class="sgc6">Yama sessizdi.</span></p>

  <p class="calibre"><span class="sgc6">"O an için bilgim dışında olan şehadetine isteyerek gitti. Seni yenmeyi gerçekten umut </span><span class="sgc14">ettiğini sanmıyorum."</span></p>

  <p class="calibre"><span class="sgc6">"O zaman, niçin?"</span></p>

  <p class="calibre"><span class="sgc6">"Bir şeyi kanıtlamak için."</span></p>

  <p class="calibre"><span class="sgc6">"Bu şekilde neyi kanıtlamayı umabilirdi ki?"</span></p>

  <p class="calibre"><span class="sgc6">"Bilmiyorum. Bildiğim tek şey söylediğim biçimde olduğudur, çünkü onu iyi tanırdım. </span><span class="sgc6">Onun vaazlarını, incelikli kıssalarını, böyle bir şeyi amaçsızca yapmış olduğuna</span><span class="sgc6"> </span><span class="sgc15"><span class="sgc11">inanmayacak kadar sık dinlemiştim. Sen gerçek Buddha'yı katlettin, Ölüm Tanrısı.</span> </span><span class="sgc6">Benim</span> <span class="sgc6">kim olduğumu iyi biliyorsun."</span></p>

  <p class="calibre"><span class="sgc6">"Siddhartha," dedi Yama, "senin bir sahtekâr olduğunu, aydınlanmış bir kişi olmadığını </span><span class="sgc14">biliyorum. Öğretinin, İlklerden herhangi biri tarafından da anımsanabilecek bir şey </span><span class="sgc14">olduğunu idrak ediyorum. İlk düşünen senmişsin gibi davranarak onu diriltmeyi seçtin. </span><span class="sgc14">Gerçek tanrıların yönetimine karşı çıkabilmek umuduyla onu canlandırmaya karar </span><span class="sgc14">verdin. Bu, zekice planlanmış ve uygulanmıştı. Ama, hissettiğim kadarıyla en büyük </span><span class="sgc14">hatan eylemci bir inanca barışçıl bir inançla karşı koymaya kalkışmak oldu. </span><span class="sgc14">Seçebileceğin dilediğince din varken bunu niçin böyle yaptığını merak ediyorum."</span></p>

  <p class="calibre"><span class="sgc6">"Belki de sadece böyle bir karşı akımın nasıl ve ne yönde akacağını merak etmişimdir," diye karşılık verdi diğer adam.</span></p>

  <p class="calibre"><span class="sgc6">"Hayır, Sam, dediğin gibi olmadı," diye yanıtladı Yama. "Sanırım bu, tezgâhladığın daha büyük bir planın sadece bir parçasıydı ve bütün bu yıllar boyunca kendini bir aziz gibi gösterir ve kendinin bile inanmadığın vaazlar verirken, kafanda başka planlar kuruyordun. Mekânda çok büyük bir yer kapsayan bir ordu çok kısa bir zaman süresince direniş gösterebilir. Ama mekânda küçücük bir yer kapsayan bir tek kişi, eğer başarma şansını yakalamak istiyorsa, direnişini yıllara yaymak zorundadır. Sen bunun farkındaydın ve artık bu çalıntı itikatın tohumlarını atmış olduğuna göre, direnişinin yeni bir aşamasına geçmek istiyorsun. Tanrıların iradesine yıllar</span> <span class="sgc6">boyunca</span> <span class="sgc6">birçok yoldan ve birçok maskeler ardında karşı çıkarak, Gökyüzüne karşı tek kişilik bir antitez olmayı deniyorsun. Ama tüm bunlar şimdi ve burada sona erecek, sahte Buddha."</span></p>

  <p class="calibre"><span class="sgc6">"Niçin, Yama?" diye sordu Sam.</span></p>

  <p class="calibre"><span class="sgc6">"Her şey titizlikle değerlendirildi," dedi Yama. "Seni, öğretip durduğun şu şeye her zamankinden daha fazla destek olacak tarzda, şehitlik mertebesine yükseltmek istemedik. Ama öte yandan da, eğer durdurulmazsan, öğretin büyümeye devam edecekti. Dolayısıyla, Gökyüzü'nün bir vasıtasının ellerinde, yazgınla yüzleşmen kararlaştırıldı... Böylece, hangi dinin daha güçlü olduğu da kanıtlanacaktı. Demek ki, </span><span class="sgc14">şehitsin ya da değil, ama Budizm bundan böyle ikinci sınıf dinlerden olacak. İşte bu yüzden gerçek ölümle ölmelisin şimdi."</span></p>

  <p class="calibre"><span class="sgc6">" 'Niçin' diye sorduğumda başka bir şeyi kastetmiştim. Yanlış soruyu yanıtladın. Demek istediğim, bu işi yapmak için neden sen geldin, Yama? Neden sen, silahların ustası, bilimlerin efendisi, ne senin kılıcını parlatmaya ne de deney tüplerini temizlemeye bile izin vermeyeceğin bir avuç ayyaş beden hırsızının ayak işini yapıyor-sun? İçimizde en özgür ruhlu olabilen sen, neden senden aşağıda olanlara hizmet ederek kendini böylesine küçük düşürüyorsun?"</span></p>

  <p class="calibre"><span class="sgc6">"Bu sözlerinden dolayı ölümün çok daha pis </span><span class="sgc14">olacak!"</span></p>

  <p class="calibre"><span class="sgc6">"Niçin? Benimkinden çok daha fazla zihinden çoktan geçmiş olması gereken bir soruyu sordum sadece. Sen bana sahte Buddha dediğinde ben sana darılmamıştım. Ben kim ve ne olduğumu biliyorum. Sen kimsin, Ölüm Tanrısı?"</span></p>

  <p class="calibre"><span class="sgc6">Yama kılıcını kınına yerleştirdi ve o gün daha önce handa satın aldığı piposunu çıkardı. Tütün doldurdu, yaktı ve içmeye başladı.</span></p>

  <p class="calibre"><span class="sgc6">"Sırf her ikimizin de zihinlerimizdeki somlardan kurtulabilmemiz için daha uzun süre konuşmamız gerektiği aşikâr," dedi. "Bari bu arada rahatıma bakayım." Basık bir kaya parçasının üzerine oturdu. "Birincisi, bir adam arkadaşlarından hem daha üstün olup hem de onlara hizmet etmeye devam edebilir... eğer hepsi de kendilerinden daha yüce, ortak bir dava uğruna mücadele ediyorlarsa. Ben böyle bir davaya hizmet ettiğim düşüncesindeyim, aksi halde bunu yapmazdım. Sanırım sen de kendi açından benzer bi-çimde düşünmektesin, yoksa dünya zevklerinden böyle elini eteğini çekmezdin... Gerçi, müritlerin kadar sıska olmadığın da gözümden kaçmadı hani. Anımsadığım kadarıyla, yıllar önce Mahartha'da sana tanrılık teklif edilmişti ve sen Brahma'yla dalga geçmiş, Kanna Sarayını basmış ve kentteki bütün duamatiklerin içine salyangoz doldurmuştun..."</span></p>

  <p class="calibre"><span class="sgc6">Buddha güldü. Yama geçici bir an için ona katıldı ve devam etti: "Dünya üzerinde senden başka İvmeci kalmadı. Bu, başından beri hiçbir zaman bir dava haline gelmemesi gereken, ölü bir savdır artık. Kendini yıllar boyunca bu şekilde adamış olmana belirli bir saygı duyuyorum. Eğer şu anki konumunun ümitsizliğini idrak etmen sağlanırsa, Gökyüzü'nün sahiplerine katılmaya hâlâ ikna edilebileceğin de aklıma geliyor. Buraya seni öldürmeye gelmiş olsam da, eğer buna şimdi kanaat getirir ve aptalca kavgana son vermeye söz verirsen, senin lehine tanıklık yapacağıma yemin ederim. Bir zamanlar reddettiğin şeyi şimdi kabul etmen için, seni yanımda Göksel Kent'e götürürüm. Bana kulak vereceklerdir, çünkü bana ihtiyaçları var."</span></p>

  <p class="calibre"><span class="sgc6">"Hayır," dedi Sam, "çünkü konumumun boşunalığına kanaat getirmiş değilim ve gösteriyi sürdürmeye tamamen kararlıyım."</span></p>

  <p class="calibre"><span class="sgc6">Mor komdaki kamptan şarkı sesleri geliyordu. Aylardan biri ağaç tepelerinin ardında </span><span class="sgc14">gözden kayboldu.</span></p>

  <p class="calibre"><span class="sgc6">"Niçin müritlerin seni kurtarmak için çaba göstermiyor?"</span></p>

  <p class="calibre"><span class="sgc6">"Çağırırsam gelirler, ama çağırmayacağım. İhtiyacım yok."</span></p>

  <p class="calibre"><span class="sgc6">"O aptalca düşü görmeme niçin neden oldular?"</span></p>

  <p class="calibre"><span class="sgc6">Buddha omuz silkti.</span></p>

  <p class="calibre"><span class="sgc6">"Niçin uyuduğumda ayaklanıp beni öldürmediler?"</span></p>

  <p class="calibre"><span class="sgc6">"Bu onlara uymaz."</span></p>

  <p class="calibre"><span class="sgc6">"Ama sana uyardı, ha? Eğer yaptığının yanına kalacağını buseydin. Eğer hiç kimse </span><span class="sgc14">Buddha’nın bunu yaptığını bilmeyecek olsaydı."</span></p>

  <p class="calibre"><span class="sgc6">"Belki de," dedi öteki adam. "Senin de bildiğin gibi, bir önderin kişisel kuvvet ya da </span><span class="sgc14">zaafları davasının erdemi açısından yeterli göstergeler değildir."</span></p>

  <p class="calibre"><span class="sgc6">Yama piposundan bir nefes çekti. Duman başının çevresinde halelendi, sonra </span><span class="sgc14">çevrelerinde gittikçe koyulaşmakta olan sise katılmak üzere dağıldı.</span></p>

  <p class="calibre"><span class="sgc6">"Burada yalnız olduğumuzu biliyorum ve senin de silahsız."</span></p>

  <p class="calibre"><span class="sgc6">"Burada yalnızız. Yol eşyalarım yolumun üzerinde gizli."</span></p>

  <p class="calibre"><span class="sgc6">"Yol eşyaların mı?"</span></p>

  <p class="calibre"><span class="sgc6">"Burada işim bitti. Doğru tahmin ettin. Başlamak niyetiyle yola çıktığım şeye başladım. </span><span class="sgc14">Konuşmamız bittikten sonra, buradan ayrılacağım."</span></p>

  <p class="calibre"><span class="sgc6">Yama kıkırdayarak güldü. "Hiçbir şey bir devrimcinin iyimserliği kadar hayret </span><span class="sgc14">uyandıramaz bende. Nasıl ayrılmayı önerirsin acaba? Uçan bir halıyla mı?"</span></p>

  <p class="calibre"><span class="sgc6">"Diğer adamların gittikleri gibi gideceğim."</span></p>

  <p class="calibre"><span class="sgc6">'Lütfedersiniz. Acaba yeryüzünün güçleri seni korumak için ayaklanacaklar mı? Seni dallarıyla koruyacak dev bir ağaç göremiyorum. Ayaklarıma dolanacak zeki çayırlar da yok. Ayrılışını nasıl gerçekleştireceğini söyle bana."</span></p>

  <p class="calibre"><span class="sgc6">"Seni şaşırtmayı tercih ederim."</span></p>

  <p class="calibre"><span class="sgc6">"Dövüşmeye ne dersin? Silahsız bir adamı katletmekten hoşlanmam. Eğer yakınlarda bir yere zulaladığın eşyaların varsa gerçekten, git ve kendine bir kılıç seç. Hiç şansının olmamasından evladır. Hatta, Tanrı Siddhartha’nın, zamanında etrafa korku salan bir silahşor olduğuna dair rivayetler duymadım da değil."</span></p>

  <p class="calibre"><span class="sgc6">"Teşekkür ederim, istemem. Belki bir başka zaman. Ama bu sefer değil."</span></p>

  <p class="calibre"><span class="sgc6">Yama piposundan bir nefes daha çekti, gerindi, esnedi. "Sana sormayı arzuladığım başka bir soru gelmiyor aklıma. Seninle tartışmak yararsız. Söyleyecek başka sözüm kalmadı. Konuşmamıza eklemek istediğin başka bir şey var mı?"</span></p>

  <p class="calibre"><span class="sgc6">"Evet," dedi Sam. "Şu Kali kancığı nasıl bir kadındır? Öyle farklı şeyler duyuyorum ki, her erkek için başka kılığa girdiğini düşünmeye başladım... "</span></p>

  <p class="calibre"><span class="sgc6">Yama'nın aniden fırlattığı pipo omuzuna çarptı ve kolundan aşağı kıvılcımların yağmasına neden oldu. Yama ileri atılırken kılıcı kafasının çevresinde şimşek gibi parıldıyordu.</span></p>

  <p class="calibre"><span class="sgc6">Kayanın önündeki kumluğa bastığında hareketleri ağırlaştı. Az daha düşecekken vücudunu burkarak ayakta kalmayı başardı. Çabalıyor, ama ilerleyemiyordu.</span></p>

  <p class="calibre"><span class="sgc6">"Bazı kayankumlar," dedi Sam, "diğer kayankumlardan daha hızlı kayar. Şansına bak ki, daha yavaş kayanlardan birine rastladın. Dolayısıyla henüz değerlendirebileceğin bol bol vaktin var. Eğer bana katılmaya seni ikna edebilme şansımın olduğuna inansaydım, konuşmamızı sürdürmek isterdim. Ama olmadığını biliyorum... Senin beni Gökyüzü'ne çıkmaya ikna etme şansının olmadığı gibi."</span></p>

  <p class="calibre"><span class="sgc6">Yama mücadele etmeyi kesip alçak sesle, "Kurtulacağım," dedi. "Bir şekilde kurtulacak ve peşinden geleceğim."</span></p>

  <p class="calibre"><span class="sgc6">"Evet," dedi Sam, "bunun doğru olduğunu hissediyorum. Aslında, kısa bir süre sonra bunu nasıl başarabileceğini de sana izah edeceğim. Ancak, şu an için, sen bir vaizin düşlerini süsleyen bir şeysin: Muhalefetin temsilcisi, tutuklu bir cemaat! Dolayısıyla, senin için ufak bir vaazım var, Yama."</span></p>

  <p class="calibre"><span class="sgc6">Yama kılıcını kaldırdı, fırlatmaktan vazgeçti, kınına geri soktu.</span></p>

  <p class="calibre"><span class="sgc6">"Et bakalım," dedi ve diğer adamın bakışlarını yakalamayı başardı.</span></p>

  <p class="calibre"><span class="sgc6">Sam oturduğu yerde sallandı, ama konuşmaya devam etti.</span></p>

  <p class="calibre"><span class="sgc6">"Ne şaşırtıcıdır," dedi, "şu senin mutant beyninin güçlerinin yeni bir beyne aktarmayı becerebilecek bir zekâ üretmiş olması! Yegâne yeteneğimi, şu an olduğu gibi son kez kullandığımdan beri, yıllar geçti... ama, o da benzer biçimde davranıyor. Hangi vücutta bulunursam bulunayım, o da peşimden geliyor. Anladığım kadarıyla, bu çoğumuz için böyle. Duydum ki, Sitala, ısıyı çok uzak mesafelerden bile denetleyebiliyormuş. Yeni bir vücuda ve yeni bir sinir sistemine geçtiğinde, önceleri biraz zayıf olsa da, yeteneği ona eşlik ediyormuş. Biliyorum ki, Agni, nesnelere bir süre bakarak ve tutuşmalarını isteyerek onları ateşe verebiliyormuş. Şimdi, şu anda bana yöneltmiş bulunduğun ölüm nazarını ele alalım. Bu yeteneği yüzyıllar boyunca tüm zamanlarda ve tüm mekânlarda taşıyabilmiş olman ne şaşırtıcı, değil mi? Bu olgunun fizyolojik temelleri üzerinde çok kafa yormuşumdur. Hiç bu alanda araştırma yaptın mı?"</span></p>

  <p class="calibre"><span class="sgc6">Yama, karakaşlarının altında gözleri alev alev yanarken, "Evet," dedi.</span></p>

  <p class="calibre"><span class="sgc6">"Ve açıklaman nedir? Bir kişi anormal bir beyinle doğuyor, daha sonra</span> <span class="sgc6">ruhu</span> <span class="sgc6">normal bir beyine aktarılıyor ve yine de anormal yetenekleri bu aktarım sırasında kaybolmuyor. Bu iş nasıl olabiliyor?"</span></p>

  <p class="calibre"><span class="sgc6">"Çünkü, gerek elektriksel ve gerekse kimyasal bazda bir tek vücut imgesi vardır. Bu, fizyolojik çevresini derhal değiştirmeye başlar. Yeni vücudunda, bir hastalıkmış gibi gördüğü ve eski vücudunun koşullarına dönüştürmeye çalıştığı bir yığın şeyle çevrelenmiş halde kalır. Eğer şu an içinde bulunduğun beden fiziksel olarak ölüm-süzleştirilirse, bir gün senin özgün bedeninin tıpkısına dönüşecektir."</span></p>

  <p class="calibre"><span class="sgc6">"Ne ilginç."</span></p>

  <p class="calibre"><span class="sgc6">"İşte bu nedenden dolayı, nakledilen güç başlangıçta zayıftır, ama işgalini </span><span class="sgc14">sürdürdükçe kuvvetlenir. Yine işte bu nedenledir ki, en iyisi bir Vasıf geliştirmek ve aynı zamanda da mekanik desteklerden yararlanmak oluyor."</span></p>

  <p class="calibre"><span class="sgc6">"Âlâ... Bu, sık sık merak ettiğim bir şeydi. Sağol. Ha, bu arada, ölüm nazarını denemeye devam et... Biliyor musun, şaka maka çok acıtıyor. Eh, bu da bir şeydir. Şimdi, vaazımıza geri dönersek... senin gibi kibirli bir adam... üstelik takdire değer bir öğretme yeteneği de olan... belirli bir dejeneratif ve çirkinleştirici hastalık hakkında araştırma yapmakla görevlendirilir. Hastalık bir gün ona da bulaşır. Bir tedavi henüz ge-liştirmemiş olduğu için, bir fırsatında aynanın karşısına geçer ve kendi haline bakar. 'Ama,' der,</span> <span class="sgc6">’bana</span> <span class="sgc6">yakışıyor.' Sen işte böyle bir adamsın, Yama. Durumunla mücadele etmiyorsun. Daha Çok, onunla gurur duyuyorsun. Öfken sırasında kendini ele verdin, dolayısıyla hastalığının adının Kali olduğunu söylersem doğruları konuşmuş olurum. Eğer o kadın istemeseydi gücünü değersiz kişilerin eline vermezdin. O kadını çok eskiden tanıdım ve hiç değişmemiş olduğundan eminim. O bir erkeği sevemez. Ona kaostan armağanlar sunanlar umurundadır sadece. Emellerine hizmet etmeyi bıraktığın gün seni bir köşeye atacaktır, Ölüm Tanrısı. Bunları düşman olduğumuz için söylüyor değilim; erkek erkeğe konuşuyorum. İnan bana, biliyorum. Belki gençliğini hiç yaşamamış olman ve bahar günlerinin ilk aşkını tadamaman en büyük talihsizliğindir... Şu küçük tepenin üzerinde verdiğim vaazımdan çıkarılacak derse gelince... Eğer görmek istemezsen, bir ayna bile seni sana gösteremez. Sözlerimdeki doğruluğu sınamak için o kadınla sadece bir kez ters düş ve gör bakalım ne şekilde ve ne kadar hızlı tepki veriyor. Kendi silahların sana çevrildiğinde ne yapacaksın, Ölüm Tanrısı?"</span></p>

  <p class="calibre"><span class="sgc6">"Konuşmanı bitirdin mi?" diye sordu Yama.</span></p>

  <p class="calibre"><span class="sgc6">"Aşağı yukarı. Her vaaz bir uyarı demektir ve sen de uyarılmış oldun."</span></p>

  <p class="calibre"><span class="sgc6">"Gücün her ne ise, Sam, şu anda benim ölüm nazarıma karşı koyabildiğini görüyorum. Halsiz olduğum için kendini şanslı say..."</span></p>

  <p class="calibre"><span class="sgc6">"Gerçekten de sayıyorum, çünkü kafam çatlamak üzere. Lanet olsun gözlerine!"</span></p>

  <p class="calibre"><span class="sgc6">"Bir gün gücünü yine zorlayacağım ve hâlâ bana karşı durabilecek kadar güçlü olsan bile, o gün mutlaka yıkılacaksın. Vasfımla olmasa bile, kılıcımla!"</span></p>

  <p class="calibre"><span class="sgc6">"Eğer bu bir meydan okumaysa, davetini ertelemeyi seçiyorum. Böyle bir şey kalkışmadan önce sözlerimin doğru olup olmadığını denemeni öneririm."</span></p>

  <p class="calibre"><span class="sgc6">Bu noktada, kumlar Yama'nın kalçalarına dek yükselmişti.</span></p>

  <p class="calibre"><span class="sgc6">Sam içini çekti ve tünediği kayadan aşağı indi.</span></p>

  <p class="calibre"><span class="sgc6">"Bu kayaya bir tek yoldan gelinebilir ve ben de onu izlemek üzereyim. Şimdi, eğer o kadar kibirli değilsen, sana yaşamını nasıl kurtarabileceğini öğreteceğim. Rahiplerime, eğer imdat isteyen bir ses duyarlarsa, buraya koşmalarını söylemiştim. Gerekirse imdat isteyeceğimi sana daha önce belirttim ve bu doğruydu. Eğer, şu güçlü sesinle bağırmaya başlarsan, daha fazla kumlara gömülmeden önce sana yetişeceklerdir. Seni sağlam toprağa sağ salim çekerler ve sana zarar vermeye de kalkmazlar, çünkü onların </span><span class="sgc14">usulü böyledir. Ölüm Tanrısı'nın, Buddha rahiplerince kurtarılması fikrine bayıldım. İyi geceler, Yama, seni terk ediyorum artık."</span></p>

  <p class="calibre"><span class="sgc6">Yama sırıttı. "Bir gün daha gelir elbet, ey Buddha," diye vurguladı. "Onu bekleyebilirim.</span></p>

  <p class="calibre"><span class="sgc6">Şimdi kaçabileceğin kadar hızlı ve uzağa kaç. Yeryüzü seni benim gazabımdan saklayabilecek kadar büyük değil. Seni izleyeceğim ve katıksız cehennem ateşiyle aydınlanmak nasıl olurmuş, öğreteceğim sana."</span></p>

  <p class="calibre"><span class="sgc6">"Bu arada," dedi Sam, "çamur solumak gibi zor bir zanaatı öğrenmek için müritlerimden yardım dilemeni öneririm."</span></p>

  <p class="calibre"><span class="sgc6">Yama'nın kavurucu bakışları sırtını yakarken kayan kumun içinden yürüdü.</span></p>

  <p class="calibre"><span class="sgc6">Patikaya ulaştığında durdu ve döndü. "Ve Gökyüzü'ne gittiğinde," dedi, "bir iş görüşmesi nedeniyle kent dışına çıktığımdan bahsediver, lütfen."</span></p>

  <p class="calibre"><span class="sgc6">Yama yanıt vermedi.</span></p>

  <p class="calibre"><span class="sgc6">"Sanırım bazı silahlar hakkında bir görüşme yapacağım," diye bitirdi sözlerini Sam, "bazı çok özel silahlar. Madem öyle, peşimden geldiğin vakit kız arkadaşını da yanında getir. Eğer göreceği şeylerden hoşlanırsa, belki seni taraf değiştirmeye ikna eder." Sonra yola düştü ve gecenin içinde, biri beyaz biri de altın kızılı iki ayın ışığında, ıslık çalarak uzaklaştı gitti.</span></p>
</body>
</html>