<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>IŞIKTANRISI</title>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
<link href="../../fonts.css" rel="stylesheet" type="text/css"/>
<link href="../../fonts_1.css" rel="stylesheet" type="text/css"/>
</head>

<body class="main">
  <p class="heading1"><br class="calibre1"/></p>

  <h2 class="calibre2"><span class="sgc12">5</span><br class="calibre1"/></h2>

  <p class="calibre"><span class="sgc8">Albız Kuyusu'ndan Gökyüzü'ne gitti o, tanrılarla konuşmak için. Göksel Kent, kendi geçmişinin anahtarları dâhil, birçok gizem saklar. Orada bulunduğu süre içinde nelerin olup bittiği tam olarak bilinmemektedir. Ancak, bilinen odur ki, tanrılardan dünya adına taleplerde bulunmuş ve kiminin merhametini, kiminin ise düşmanlığını kazanmıştı. Eğer insanlığa ihaneti seçmiş ve tanrıların ona vaad ettiklerini kabul etmiş olsaydı, denir ki, kentin bir tanrısı olarak sonsuza dek orada kalacak ve Kaniburrha'nın hayalet kedilerinin pençesinde ölümü tatmayacaktı. Ancak, ona dil uzatmaya çalışanların dediğine bakılırsa sunulan vaatleri kabul etmiş, ama sonra kendi kendine ihanet ederek, yaşamının kalan sayılı günleri boyunca, zulüm gören insanların yanında yer almıştı...</span></p>

  <p class="calibre"><span class="sgc6"><br class="calibre1"/></span></p>

  <p class="calibre"><span class="sgc6">Şimşekler kuşanmışsın, ey sancaktar, kılıçla, çarkla ve yayla silahlı,</span></p>

  <p class="calibre"><span class="sgc6">Yutan, besleyen, Kali, gece dünyada dolaşan,</span></p>

  <p class="calibre"><span class="sgc6">Yerdibi'nde yıkım gecesi, gözetici, kandırıcı, dingin, sevilen ve güzel,</span></p>

  <p class="calibre"><span class="sgc6">Brahmani, Vedaların Anası, en sessiz ve en gizli yerlerde yaşayan,</span></p>

  <p class="calibre"><span class="sgc6">İyilik habercisi, merhametli, her şeyi bilen, düşünce gibi hızlı, kafatasları takan, güç sahibi,</span></p>

  <p class="calibre"><span class="sgc6">alaca karanlık, yenilmez önder, merhametli olan, kaybolanın yolunu açan, iyilik yapan, eğitici,</span></p>

  <p class="calibre"><span class="sgc6">kadın kisvesindeki kahraman, bukalemun yürekli, zalim, sihirbaz, parya, ölümsüz, ebedi...</span></p>

  <p class="heading"><span class="sgc8">Atyatarabhattarikanamashtottarasatakastotra (36-40)</span></p>

  <p class="calibre"><span class="sgc6"><br class="calibre1"/></span></p>

  <p class="calibre"><span class="sgc6">O gün, geçmişte de sıklıkla olduğu gibi, kar beyaz kürkü rüzgârla yatmıştı.</span></p>

  <p class="calibre"><span class="sgc6">Limon rengi çayırların esintiyle dalgalandığı yerde yürüyordu. Karanlık ağaçların ve yağmur ormanı çiçeklerinin altında kıvrılarak giden patika boyunca ilerledi... Yeşim taşından yalçın bir uçurum vardı sağ yanında, çevresinde ise portakal renkli çizgilerle </span><span class="sgc7">aşılanmış süt beyazı kaya damarları.</span></p>

  <p class="calibre"><span class="sgc6">O gün, rüzgâr mermer gibi beyaz kürkünü yatırır ve ormanın on bin kokusu çevresinde kaynaşırken, eskiden de sık sık yaptığı üzere, ayakları üzerinde yaylanarak yürüdü... orada, yan—var olan alaca karanlık topraklarında.</span></p>

  <p class="calibre"><span class="sgc6">Kısmen yanılsama sayılan bu yağmur ormanının ezeli patikasını tek başına adımladı. Beyaz kaplan yalnız bir avcıdır. Aynı yönde giden başkaları çıksa da, hiçbiri onun yol arkadaşlığını istemiyordu.</span></p>

  <p class="calibre"><span class="sgc6">Sonra, eskiden de sık sık yaptığı üzere, gökyüzünün pürüzsüz, gri kabuğuna ve orada cam kırıkları gibi ışıldayan yıldızlara baktı. Hilal gözleri genişledi, durdu ve kalçalarının üzerine oturarak yukarı baktı.</span></p>

  <p class="calibre"><span class="sgc6">Avlamakta olduğu neydi?</span></p>

  <p class="calibre"><span class="sgc6">Derin bir ses, sonu öksürükle biten kahkaha gibi bir homurtu yükseldi gırtlağından. Aniden, yüksekçe bir kayanın üzerine sıçradı ve orada oturup omuzlarını yalamaya başladı. Aylardan biri görüş alanına girince bakışlarıyla onu izledi. Kaşlarının altında sarı yakuttan alevler yanan, erimez buzdan yontulmuş bir heykele benziyordu.</span></p>

  <p class="calibre"><span class="sgc6">O gün, eskiden de sık sık yaptığı gibi, içinde oturduğu yerin gerçekten de Kaniburrha ormanı olup olmadığını merak etti. Kendini hâlâ gerçek ormanın sınırları içindeymiş gibi hissediyordu. Ama kesin olarak bilemiyordu bir türlü.</span></p>

  <p class="calibre"><span class="sgc6">Avlamakta olduğu neydi?</span></p>

  <p class="calibre"><span class="sgc6">Gökyüzü, vaktiyle bir dağ sırası olan düz bir platonun üzerinde kuruludur. Bu dağlar eritilmiş ve bir temel oluşturacak biçimde düzlenmiştir. Güneydeki yeşil ovalardan taşınan verimli humus, bu kemiğimsi yapının üzerinde bitkilerin yeşermesini sağlamıştır. Bütün bu arazi onu kutup soğuğundan ve istenmeyen diğer her şeyden koruyan şeffaf bir kubbe ile örtülüdür. İçeri emilirken aynı zamanda da ısıtılan temiz hava kentte ve ormanda deveran ettirilir. Kubbenin içinde bulutlar oluşturulabilir. Bulutlardan ise istenilen yöreye yağmur yağması sağlanabilir. Dilendiği takdirde bu yöntemle kar bile yağdırılabilir, ama bu hiç yapılmamıştır. Gökyüzü'nde mevsim hep yaz olmuştur.</span></p>

  <p class="calibre"><span class="sgc6">Gökyüzü'nün yazı içinde Göksel Kent yükselir.</span></p>

  <p class="calibre"><span class="sgc6">Göksel Kent, insanoğlunun kurduğu diğer kentlerin aksine, doğal bir limanın, verimli toprakların, otlakların, avlakların, ticaret yollarının ya da arzulanan ve yakınına yerleşilen herhangi bir doğal kaynağın yanında büyümemiştir. Göksel Kent, ona ilk yerleşenlerin zihinlerindeki bir düşünceden filizlenmiştir. Büyümesi yavaş ve gelişigüzel olmamış, şuraya bir bina, oraya yeniden düzenlenen bir yaya bölgesi, diğerine yer açmak için yıkılan bir yapı ve bütün bu parçaların düzensiz ve yakışıksız bir yığın halinde bir araya gelmesi gibi tesadüfe bırakılmamıştır. Hayır... Kamu hizmetlerinin tüm gerekleri düşünülmüş ve bu ihtişamın her santimi ilk planlamacılar ve tasarım aygıtları tarafından ince ince hesaplanmıştır.</span></p>

  <p class="calibre"><span class="sgc6">Bu planlar arasında eşgüdüm sağlanmış ve eşi benzeri olmayan sanatçı bir mimar tarafından gerçekleştirilmiştir. Esirgeyici Vishnu, Gamda Kuşu'nun sırtına binerek Kilometre Kulesi'nin çevresinde uçuncaya, aşağı bakıncaya ve Kent'i alnındaki bir ter damlasının içinde tüm güzelliğiyle yakalayıncaya dek, onu zihninde saklamıştı.</span></p>

  <p class="calibre"><span class="sgc6">Böylece Gökyüzü, bu düşünceyi paylaşan arkadaşlarının ihtiraslarıyla şevk alarak, bir tanrının zihninden filizlendi. Gereksinimden çok arzuya bağlı olarak dünyanın ezeli kutbunda, sadece en güçlülerin kendilerine yuva olarak seçebilecekleri bir kar, buz ve kayalıklar çölüne yerleştirildi.</span></p>

  <p class="calibre"><span class="sgc6">(Avlamakta olduğu neydi?)</span></p>

  <p class="calibre"><span class="sgc6">Gökyüzü kubbesinin altında, Göksel Kent'in hemen bitişiğinde, büyük Kaniburrha ormanı uzanmaktaydı. Bilgece düşünen Vishnu, anakentle kır arasında bir denge olması gerektiğine karar vermişti. Kır, kentlerden bağımsız var olabilse de, kentte yaşayan bir kişi sadece süs için yetiştirilen evcil çiçeklerden daha fazlasına gereksinim duyar. Eğer dünyanın tamamı kent olsaydı, diye düşünmüştü, orada yaşayanlar kentin bir kısmını kıra dönüştüreceklerdi, çünkü hepsinin yüreklerinde düzenin bir yerde sona erip kaosun başlaması özlemi saklıdır. Dolayısıyla, zihninin içinde pınarları çağlayan ve büyümeyle çürümenin kokularını aynı anda taşıyan, gölgeliklerinde yabanıl hayvan haykırmaları yankılanan, rüzgârla ürperip yağmurla ışıldayan, yıkılıp yine yükselen bir orman yeşermişti.</span></p>

  <p class="calibre"><span class="sgc6">Kır, Kent'in sınırına dek geliyor ve orada duruyordu. Tıpkı Kent'in kendi sınırlarına sadık kalması gibi, onun da daha öteye geçmesi yasaktı.</span></p>

  <p class="calibre"><span class="sgc6">Ama ormanda yaşayan yaratıkların bazıları yırtıcı hayvanlardı; bunlar sınır tanımaz, canlarının istediği gibi gider gelirlerdi. Bu yaratıkların en önde geleni albino kaplanlardı. Hayalet kedilerin Göksel Kent'e bakamayacakları tanrılarca yazılmıştı ve göz kürelerine, arkalarında uzanan sinirler vasıtasıyla, orada hiçbir kentin olmadığı belletilmişti. Ak kedi kafalarının içindeki yegâne dünya Kaniburrha ormanından ibaretti. Gökyüzünün caddelerinde dolaşır ve orman patikalarını adımladıklarını sanırlardı. Eğer onlar geçerken tanrılar kürklerini okşarsa, onlara dokunanın rüzgâr olduğuna inanırlardı. Eğer geniş bir merdivenden yukarı çıkarlarsa, bu bir kayalığı tırmanıyorlar demekti. Binalar sarp uçurum ve heykeller ağaçlardı; gelip geçenleri ise göremezlerdi.</span></p>

  <p class="calibre"><span class="sgc6">Ama eğer Kent'ten birisi gerçek ormana girecek olursa, o zaman kedi ve tanrı aynı varlık diliminde bulunacaktı... o büyük denge kurucuda, yabanda!</span></p>

  <p class="calibre"><span class="sgc6">Kaplan, eskiden de yaptığı üzere, yine öksürdü ve kar gibi beyaz postu rüzgârla yatmıştı. O bir hayalet kediydi: Üç gün boyunca Kaniburrha'nın yabanıllığında dolaşmış, avlarının kırmızı çiğ etiyle beslenmiş, kedice meydan okuyarak dolu dolu kükremiş, geniş ve pembe diliyle kürkünü temizlemiş, yükseklerdeki eğrelti otu yapraklarından damlayan, gökyüzünün ona yerinde mucizevi biçimde yoğunlaşan bulutlardan bar-daktan boşanırcasına yağan yağmumn sırtına dökülüşünü hissetmişti; bir gece önce, </span><span class="sgc7">ölüm rengindeki bir çığla çiftleştiği için hâlâ alev alev yanan kasıklarla yürüyordu; çığın pençeleri onun omuzlarını tırmalamış ve akan kanın kokusu ikisini de çıldırtmıştı. Serin alacakaranlık, gözbebeklerinin sürekli değişen hilalleri gibi sarı, gümüş rengi ve boz ayları da beraberinde getirdiğinde, mırıldanmaya başlamıştı. Kayanın üzerine oturdu, pençelerini yaladı ve neyi avlamakta olduğunu merak etti.</span></p>

  <p class="calibre"><span class="sgc6">Lakshmi, Lokapalalar’ın bahçesinde, içinde Apsaraselerin oynaştığı havuzun kenarındaki kokulu bir divanın üzerine, dünyanın dördüncü bekçisi Kubera ile birlikte uzanmıştı. Lokapalalar’ın diğer üçü bu akşam mevcut değildiler... Apsaraseler kıkır kıkır gülerek parfümlü suları divana doğru sıçrattılar. Ancak, Karanlık Tanrı Krishna, flütünü üflemek için tam o anı seçmişti. Kızlar bunun üzerine dikkatlerini Şişman Kubera'dan ve Latif Lakshmi'den çevirip dirsekleriyle havuzun kenarına dayandılar ve onun şarap tulumları ve birkaç öğünlük yemek artıklarının arasında </span><span class="sgc7">yere serildiği çiçekli ağaca doğru baktılar.</span></p>

  <p class="calibre"><span class="sgc6">Krishna, notalar arasında bir aşağı bir yukarı gidip gelerek uzun bir feryat ve keçi sesine benzer bir dizi meleme üretti. Soymak için bir saat harcadığı ve sonra unuttuğu Güzel Guari yanından kalktı, havuza daldı ve birçok sualtı mağarasından birinde gözden kayboldu. Krishna hıçkırdı, yeni bir melodiye başladı, vazgeçti, bir başkasını seçti.</span></p>

  <p class="calibre"><span class="sgc6">"Kali hakkında konuşulanlar doğru mu?" diye sordu Lakshmi.</span></p>

  <p class="calibre"><span class="sgc6">"Ne diyorlar?" diye homurdandı Kubera soma dolu bir tasa uzanırken.</span></p>

  <p class="calibre"><span class="sgc6">Kadın tası adamın ellerinden aldı, bir yudum içti, geri verdi. Kubera içkiyi dipledi ve tası tepsiye geri koyar koymaz bir uşak yeniden doldurdu.</span></p>

  <p class="calibre"><span class="sgc6">"Evliliğini kutlamak için bir insan kurban etmek istiyormuş."</span></p>

  <p class="calibre"><span class="sgc6">"Olasıdır," dedi Kubera. "Hiç şaşmam. Ne kana susamış kahpedir o! Tatil niyetine daima vahşi bir hayvanın vücuduna bürünür</span><span class="sgc1">.</span> <span class="sgc6">Bir defasında bir ateş horozuna dönüşmüş ve sarf ettiği bir kelimeden dolayı Sitala'nın suratını tırmalamıştı."</span></p>

  <p class="calibre"><span class="sgc6">"Ne zaman oldu bu?"</span></p>

  <p class="calibre"><span class="sgc6">"Eh, on ya da on bir bedenlerime önce. Sitala, yeni bedeni hazırlanıncaya dek, uzunca bir süre peçeyle dolaşmak zorunda kalmıştı."</span></p>

  <p class="calibre"><span class="sgc6">Lakshmi, adamın kulağını dişlerken, "Garip bir çift,” diye fısıldadı. "Şu senin dostun Yama belki de onunla yaşayabilecek tek kişi. Ya sevgilisine öfkelenir ve ölümcül nazarını üzerine yöneltirse? Öyle bir bakışa başka kim dayanabilir?”</span></p>

  <p class="calibre"><span class="sgc6">"Alay etme,” dedi</span> <span class="sgc6">Kubera.</span> <span class="sgc6">"Savaş Tanrısı Kartiyeka'yı bu şekilde yitirmiştik.”</span></p>

  <p class="calibre"><span class="sgc6">"Ya?”</span></p>

  <p class="calibre"><span class="sgc6">”Evet. O tuhaf bir kadın. Yama'yı andırıyor, ama tıpatıp değil. Yama ölüm tanrısıdır, bu doğru. Ama onun usulü çabuk, temiz bir ölümdür. Kali ise daha çok bir kediye benzer.”</span></p>

  <p class="calibre"><span class="sgc6">”Yama, kadının onun üzerindeki büyüsünden hiç bahseder mi?”</span></p>

  <p class="calibre"><span class="sgc6">”Sen buraya dedikodu yapmaya mı geldin, yoksa dedikoduya dönüşmeye mi?”</span></p>

  <p class="calibre"><span class="sgc6">”İkisi de,” diye yanıt verdi Lakshmi.</span></p>

  <p class="calibre"><span class="sgc6">Tam o sırada, Krishna Suretine büründü, kutsal ayyaşlık vasfını üzerine aldı. Flütünden bulaşıcı bir hastalığı andıran kasvetli-acı, ekşi-tatlı bir melodi dökülmeye başladı. Benliğini saran sarhoşluk art arda gelen elem ve neşe dalgaları halinde yayıldı bahçeye. Esmer bacakları üzerinde yaylanarak doğruldu ve dans etmeye başladı. Yüzünün yavan çizgileri ifadesizdi. Islak, koyu saçları tel yumakları gibi kıvırcıktı; sakalı bile kıvır kıvırdı. O hareket ettikçe Apsaraseler de havuzdan çıkarak peşine takıldılar. Flüt antik melodilerde dolaştı; o gittikçe daha hızlı hareket edip coşarak sonunda Rasalila'ya, Şehvet Dansı'na, geçinceye dek peşindekiler, elleri kalçalarında, gittikçe hızlanan hareketlerle kendi çevrelerinde döndüler ve onu izlediler.</span></p>

  <p class="calibre"><span class="sgc6">Kubera, Lakshmi'ye daha sıkı sarıldı.</span></p>

  <p class="calibre"><span class="sgc6">"İşte Vasıf diye ben</span> <span class="sgc6">buna</span> <span class="sgc6">derim," dedi kadın.</span></p>

  <p class="calibre"><span class="sgc6">Meşum Rudra yayını gerdi ve bir ok fırlattı. Ok uçtu, uçtu ve sonunda uzak bir hedef </span><span class="sgc7">tahtasının tam ortasına saplandı.</span></p>

  <p class="calibre"><span class="sgc6">Yanında, Tanrı Munıgan güldü ve yayını indirdi.</span></p>

  <p class="calibre"><span class="sgc6">"Yine kazandın," dedi. "Bunu geçemem."</span></p>

  <p class="calibre"><span class="sgc6">Yaylarını gevşettiler ve okların peşinden hedefe doğru yürümeye başladılar.</span></p>

  <p class="calibre"><span class="sgc6">"Henüz onunla karşılaşmadın mı?" diye sordu Munıgan.</span></p>

  <p class="calibre"><span class="sgc6">"Onu uzun zaman öncesinden beri tanırım," dedi Rudra.</span></p>

  <p class="calibre"><span class="sgc6">"İvmeci mi?"</span></p>

  <p class="calibre"><span class="sgc6">"O zamanlar değildi. Pek siyasi bir yönü de yoktu aslında. Ancak, Urath'ı gören </span><span class="sgc7">İlk'lerden biriydi."</span></p>

  <p class="calibre"><span class="sgc6">"Öyle ha!"</span></p>

  <p class="calibre"><span class="sgc6">"Deniz Halkına ve Korkunç Işığın Anaları'na karşı verilen savaşlarda sivrildi." Bu </span><span class="sgc7">noktada Rudra eliyle havada bir işaret yaptı. "Sonra," diye sürdürdü konuşmasını, "bu </span><span class="sgc7">anımsandı ve iblis savaşlarında kuzey sınırlarının komutası ona bırakıldı. O günlerde </span><span class="sgc7">Kalkin diye tanınırdı ve işte orada İblis Tutan diye çağırılmaya başlandı. İblislere karşı </span><span class="sgc7">kullanabileceği bir Vasıf geliştirdi. Bununla Yaksha'ları yok edip Rakasha'yı bağladı. </span><span class="sgc6">Yama ve Kali, onu Malwa'daki Albız Kuyusu'nda kıstırdıklarında, bu sonuncuları azad </span><span class="sgc7">etmeyi başarmıştı. Dolayısıyla, Rakasha yeryüzüne yine dağılmış durumda."</span></p>

  <p class="calibre"><span class="sgc6">"Bunu niçin yaptı?"</span></p>

  <p class="calibre"><span class="sgc6">"Yama ve Agni, iblislerin şefiyle bir anlaşma yaptığını söylüyorlar. Bize karşı açmış olduğu savaşta ona yardım edecek iblis askerlere karşılık, vücudunu bir süre kullanmasını teklif etmiş olmasından kuşkulanıyorlar."</span></p>

  <p class="calibre"><span class="sgc6">"Saldırıya uğrama ihtimalimiz var mı?"</span></p>

  <p class="calibre"><span class="sgc6">"Sanmam. İblisler aptal değil. Eğer Albız Kuyusu'nda dördümüzle başa çıkamadılarsa, burada, Gökyüzü'nde, hepimize birden saldırmayı göze alacaklarını sanmıyonım. Şu anda bile Yama, Ölümünün Uçsuz Salonunda, özel silahlar üretmekle meşgul."</span></p>

  <p class="calibre"><span class="sgc6">"Peki, gelin hanım neredeler?"</span></p>

  <p class="calibre"><span class="sgc6">"Kim bilir?" dedi Rutra. "Ve kimin umurunda?"</span></p>

  <p class="calibre"><span class="sgc6">Murugan gülümsedi.</span></p>

  <p class="calibre"><span class="sgc6">"Bir zamanlar ondan oldukça hoşlandığını sanıyordum."</span></p>

  <p class="calibre"><span class="sgc6">"Çok soğuk, çok alaycı," dedi Rudra.</span></p>

  <p class="calibre"><span class="sgc6">"Sana itici mi geldi?"</span></p>

  <p class="calibre"><span class="sgc6">Rudra, hiçbir zaman gülmeyen karanlık suratını, sarışın gençlik tanrısına çevirdi.</span></p>

  <p class="calibre"><span class="sgc6">Siz bereket ilahları Marksistlerden de betersiniz dedi. “İnsanlar arasında olan bitenleri </span><span class="sgc7">sadece bundan ibaret sanıyorsunuz. Biz bir süre arkadaşlık yapmıştık, ama o dostlarına </span><span class="sgc7">karşı çok sert davranıyor ve onları yitiriyor?”</span></p>

  <p class="calibre"><span class="sgc6">”Seni</span> <span class="sgc6">gerçekten de</span> <span class="sgc6">itti demek!”</span></p>

  <p class="calibre"><span class="sgc6">''Galiba.”</span></p>

  <p class="calibre"><span class="sgc6">”Ve o Morgan'ı, ovalar ozanını, kendine âşık tuttuğunda -hani şu bir zamanlar bir </span><span class="sgc7">ağaçkakan olarak enkarne olan- ve uçup giden sen ağaçkakan avlamaya başlamıştın ve </span><span class="sgc7">bir aya kalmadan okların Gökyüzü'ndeki yaklaşık son kuşa kadar hepsini katletmiştin.”</span></p>

  <p class="calibre"><span class="sgc6">”Hâlâ da avlıyorum.”</span></p>

  <p class="calibre"><span class="sgc6">”Niçin yapıyorsun bunu?”</span></p>

  <p class="calibre"><span class="sgc6">''Ötüşlerinden hoşlanmıyorum.”</span></p>

  <p class="calibre"><span class="sgc6">”O kadın gerçekten de çok soğuk, çok alaycı,” diye kabul etti Munıgan.</span></p>

  <p class="calibre"><span class="sgc6">"Hiç kimse</span> <span class="sgc6">tarafından alaya alınmaktan hoşlanmam, gençlik tanrısı. Rudra'nın okundan </span><span class="sgc7">daha hızlı koşabilir misin?”</span></p>

  <p class="calibre"><span class="sgc6">Munıgan yine sırıttı. ''Hayır,” dedi, ”ne ben, ne de dostlarım Lokapalalar... Buna </span><span class="sgc7">gereksinimleri de olmaz.”</span></p>

  <p class="calibre"><span class="sgc6">”Suretime büründüğümde,” dedi Rudra ”ve bana bizzat ölüm tarafından verilen büyük yayımı aldığımda, hareketli bir hedefin peşinden kilometreler boyunca ısıya uçacak duyarlı okumu işte o zaman gönderebilir ve onu bir yıldırım gibi çarpıp gebertebilirim."</span></p>

  <p class="calibre"><span class="sgc6">Munıgan dikkatini aniden hedefe yönelterek, "Başka şeylerden bahsedelim," dedi. "Anladığım kadarıyla, konuğumuz yıllar önce Brahma'yla alay etmiş ve kutsal mekânlarda şiddete başvurmuş. Ancak, yine anladığım kadarıyla, barış ve aydınlanma dinini kuran da odur."</span></p>

  <p class="calibre"><span class="sgc6">"Ta kendisi."</span></p>

  <p class="calibre"><span class="sgc6">"İlginç."</span></p>

  <p class="calibre"><span class="sgc6">"Az bile dedin."</span></p>

  <p class="calibre"><span class="sgc6">"Brahma ne yapacak?"</span></p>

  <p class="calibre"><span class="sgc6">Rudra omuz silkti. "Sadece Brahma bilir," dedi.</span></p>

  <p class="calibre"><span class="sgc6">Yerdibi diye adlandırılan ve Gökyüzü sınırının ötesinde kubbenin uzaktan uzağa titreşmesinden ve çok aşağılarda, duman beyazı bir sisle maskelenmiş çıplak araziden başka hiçbir şeyin olmadığı yerde, üzerine hiçbir zaman yağmur yağmayan daire </span><span class="sgc7">biçimindeki gri çatısı ve sabahlan sisin, akşam alacasında ise rüzgârın kol gezdiği balkonları ve korkuluklarıyla, dört yanı açık Sessizlik Köşkü durur ve havadar odalarının içinde oraya, Tanrılar Köprüsü'nün ötesindeki göklerin altında renklerin az ve duyulan tek şeyin ise rüzgâr olduğu bu taş mekâna, acı verici ya da beyhude şeyler düşünmeye gelmiş tanrılar, mağlup savaşçılar, aşkta yaralananlar bazen sade ve koyu renk divanlarda oturur, bazen ise gri sütunların arasında düşünceli düşünceli dolaşırlardı. Orada, İlklerin zamanının hemen ertesinden bu yana filozof ve büyücü, bilge ve sihirbaz, intiharı düşünenler ve yeniden doğurma arzularından sıyrılmış rindler olmuştu hep. Orada, feragatin ve terk edilişin, vazgeçmenin ve ayrılığın merkezinde, adları Anı, Korku, Keder, Toz ve Yeis olan beş oda bulunur; köşk, bu duyguları zerre kadar umursamayan, ama Tanrı Kalkin'in yakın bir dostu olarak ve kimi zaman Durga ve Kali olarak ta tanınan Zalim Kandi'nin acil isteği üzerine Şişman Kubera tarafından inşa edilmişti; çünkü tanrılar içinde cansızlarla iletişim kurma Vasfına sahip olan sadece oydu ve bu sayede ellerinin maharetini orada dolaşanların duygu ve ihtiraslarıyla özdeşleştirebilmişti.</span></p>

  <p class="calibre"><span class="sgc6">Keder denilen odada oturdular ve soma içtiler, ama hiçbir zaman sarhoş olmadılar.</span></p>

  <p class="calibre"><span class="sgc6">Sessizlik Köşkü'ne alaca karanlık çökmüştü ve Gökyüzü'nü dolaşan rüzgârlar çevrelerinden akıp gidiyordu.</span></p>

  <p class="calibre"><span class="sgc6">Kara ehramlarını giydiler, kara koltuklara oturdular ve eli kadının elini tutuyordu, orada, aralarındaki sehpanın üzerinde; Gökyüzü'nü göklerden ayıran duvarın yüzeyinden yıldız falları geçip gidiyordu; yüzyıllarının sayfalarını belleklerinde birer birer çevirirken sessizdiler.</span></p>

  <p class="calibre"><span class="sgc6">”Sam,” dedi kadın sonunda, ”güzeldi, değil mi?” ”Evet,” diye yanıt verdi Sam.</span></p>

  <p class="calibre"><span class="sgc6">”O eski günlerde, sen insanların arasında yaşamak için Gökyüzü'nü terk etmeden önce... O zaman seviyor muydun beni?”</span></p>

  <p class="calibre"><span class="sgc6">”Anımsamıyorum,” dedi. ”Çok uzun zaman önceydi. O vakitler ikimiz de farklı insanlardık... Farklı zihinler, farklı bedenler. Olası ki o ikisi, her kim idiyseler, birbirlerini sevdiler. Anımsayamıyorum.”</span></p>

  <p class="calibre"><span class="sgc6">”Ama ben dünyanın baharını sanki dünmüş gibi anımsıyorum... Birlikte savaşa gittiğimiz günleri ve yıldızları yeni boyanmış gökyüzünden silkelediğimiz geceleri! O vakitler dünya, her çiçeğin içinde saklanan bir tehdit ve günün her doğuşunda bir bombayla o kadar yeni ve farklıydı ki... Birlikte bütün bir dünyayı mağlup ettik, sen ve ben, çünkü burada olmamızı isteyen hiçbir şey yoktu ve her şey bize karşı durmuştu. Keserek ve yakarak kendimize karada ve denizde bir yol açtık, ta ki bize karşı duracak hiçbir şey kalmayıncaya dek. Sonra kentler inşa edildi, ardından krallıklar ve hükmetmek için insanlar ürettik. Genç tanrılar o günler hakkında ne bilirler ki? Bizim, İlklerin, gücümüzü nasıl anlayabilirler ki?” ''Anlayamazlar,” diye karşılık verdi Sam.</span></p>

  <p class="calibre"><span class="sgc6">"Deniz kıyısındaki sarayımızda seviştiğimizde ve sana birçok oğullar verdiğimde ve </span><span class="sgc7">donanmamız adaları fethetmek üzere enginlere açıldığında, o günler hazla ve güzellikle, o geceler parfümle ve şarapla dolu değil miydi? O zaman beni sevmiş miydin?"</span></p>

  <p class="calibre"><span class="sgc6">"Evet, sanırım o ikisi birbirini sevmişti."</span></p>

  <p class="calibre"><span class="sgc6">"O ikisi mi? O kadar farklı değiliz. O kadar değişmedik. Çağlar akıp gitse de ve ne kadar çok sayıda beden almış, ne kadar çok aşık değiştirmiş, ne kadar çok güzellik ve çirkinlik görmüş ya da yapmış, ne kadar çok fikir üretmiş ya da duygu hissetmiş olursa olsun, kişinin benliğinde aynı kalan birşeyler vardır. Benlik bütün bunların merkezinde durur ve izler."</span></p>

  <p class="calibre"><span class="sgc6">"Bir meyveyi aç ve içinde bir tohum görürsün. Merkez bu mudur? Tohumu aç ve içinde hiçbir şey yoktur. Merkez bu mudur? Savaşların efendisinden ve hanımından çok farklı iki insanız şimdi. O ikisini tanımış olmak güzel, ama hepsi bu."</span></p>

  <p class="calibre"><span class="sgc6">"Benden usandığın için mi ayrılmıştın Gökyüzü'nden?"</span></p>

  <p class="calibre"><span class="sgc6">"Bir görünge değişikliği istemiştim."</span></p>

  <p class="calibre"><span class="sgc6">"Ayrıldığın için senden nefret ettiğim çok uzun yıllarım oldu. Sonra bazı günler Yeis denen odada oturdum, ama Yerdibi'nden ayrılmayı göze alamayacak kadar da korkaktım. Gerçi, seni affettiğim zamanlar da oldu ve yedi tane Rishi çağırdım görüntünü önüme getirmeleri için, sen işinle gücünle uğraşırken seni seyredebileyim diye ve sanki bir kez daha birlikte yürüyormuşuz gibiydi. Kimi günlerde ise senin ölümünü diledim, ama gazabımı hoşgörüye dönüştürdüğün gibi, celladımı da dosta dönüştürdün. Bana karşı hiçbir şey hissetmediğini mi söylemek istiyorsun?"</span></p>

  <p class="calibre"><span class="sgc6">"Sana artık âşık olmadığımı söylemek istiyo</span><span class="sgc6">rum.</span> <span class="sgc6">Evrende kalıcı ve değişmeyen bir şeyin bulunması ne güzel olurdu. Eğer öyle bir şey varsa, o aşktan da güçlü olsa gerek ve ben onu bilemiyorum."</span></p>

  <p class="calibre"><span class="sgc6">"Ben değişmedim, Sam."</span></p>

  <p class="calibre"><span class="sgc6">"İyi düşün, hanımefendi, bugüne dek söylediğin, bugüne dek hakkımda anımsadığın her şeyi. Senin asıl anımsadığın o adam değil. Sen ikimizin birlikte at sürdüğümüz katliam günlerini anımsıyorsun. Dünya artık daha uysal bir çağ yaşıyor. Sen geçmişin ateşine ve çeliğine özlem duyuyorsun. Sanıyorsun ki o adamdır özlediğin, ama aslında ikinizin bir süre paylaştığınız yazgınızdı; zihinlerinizi karıştıran ve geçip gitmiş bir yazgı ve sen ona aşk diyorsun."</span></p>

  <p class="calibre"><span class="sgc6">"Adı ne olursa olsun, o değişmedi! Onun günleri henüz bitmedi! O evrenin merkezinde durağandır ve onu benimle bir kez daha paylaşmaya çağırıyonım seni!"</span></p>

  <p class="calibre"><span class="sgc6">”Ya Tanrı Yama ne olacak?”</span></p>

  <p class="calibre"><span class="sgc6">”Ne olmuş ona? Yaşasalardı onun akranı olabileceklerin icabına bakmıştın.”</span></p>

  <p class="calibre"><span class="sgc6">''Demek ki, sen aslında onun Vasfıyla ilgileniyorsun.”</span></p>

  <p class="calibre"><span class="sgc6">Kadın gülümsedi, gölgelerin ve rüzgârın içinde.</span></p>

  <p class="calibre"><span class="sgc6">”Tabii.”</span></p>

  <p class="calibre"><span class="sgc6">''Hanımefendi, hanımefendi, beni unutun! Gidin Yama'yla yaşayın ve onun aşkı olun. Bizim günlerimiz geçti ve onları anımsamak istemiyorum. Güzeldi, ama geçmişte kaldı. Her şeyin bir vakti olduğu gibi, her şeyin bir de sonu vardır. İnsanoğlunun bu dünyadaki kazanmalarını yoğunlaştıracağı bir çağda yaşıyoruz. Bu, bilginin paylaşılması zamanıdır, kılıç çatıştırma değil.”</span></p>

  <p class="calibre"><span class="sgc6">”Bu bilgi uğruna Gökyüzü'yle döğüşür müydün? Göksel Kent'e girmeye, definelerini dünyaya sunmaya kalkışır mıydın?”</span></p>

  <p class="calibre"><span class="sgc6">”Yapardım, biliyorsun.”</span></p>

  <p class="calibre"><span class="sgc6">”Bu dununda hâlâ ortak bir davaya sahip olabiliriz.”</span></p>

  <p class="calibre"><span class="sgc6">”Hayır, hanımefendi, kendini kandırma. Senin müttefikin Gökyüzü'dür, dünya değil. Bunu biliyorsun. Eğer özgürlüğümü kazanırsam ve sen bana katılırsan ve birlikte dövüşürsek, belki bir süre için mutlu olacaksın. Ama kazansak da, kaybetsek de, sonunda korkarım ki, eskisinden de kederli hissedeceksin kendini.” "Duy beni, mor korunun yufka yürekli azizi! Benim duygularımı talimin edebilmen büyük incelik, ama Kali istediğiyle ittifak yapar; kimseye borcu olduğu için değil, öyle dilediği için. O savaşçı bir tanrıçadır, bunu unutma! Belki sözlerinin tümü doğrudur ve seni sevdiğini söylediğinde yalan söylüyordur. Ancak, acıma nedir bilmediği ve savaşa susamış olduğu için, kan kokusunu izler. Onun hâlâ bir İvmeci olabileceğini hissediyorum."</span></p>

  <p class="calibre"><span class="sgc6">"Ne dediğine dikkat et, tanrıça. Yerin kulağı var."</span></p>

  <p class="calibre"><span class="sgc6">"Kimse dinlemez," dedi kadın, "çünkü bu sarayın içinde konuşulduğu enderdir."</span></p>

  <p class="calibre"><span class="sgc6">"Konuşulduğunda daha da merak uyandırması için al bir neden daha!"</span></p>

  <p class="calibre"><span class="sgc6">O zaman kadın bir süre sessiz kaldı, sonra, "Dinleyen hiç kimse yok," dedi.</span></p>

  <p class="calibre"><span class="sgc6">"Güçlerini arttırmışsın."</span></p>

  <p class="calibre"><span class="sgc6">"Evet. Ya seninkiler?"</span></p>

  <p class="calibre"><span class="sgc6">"Aynılar, sanırım."</span></p>

  <p class="calibre"><span class="sgc6">"Öyleyse benim kılıcımı, asamı, yayımı, İvmecilik adına kabul edecek misin?"</span></p>

  <p class="calibre"><span class="sgc6">"Hayır."</span></p>

  <p class="calibre"><span class="sgc6">"Niçin?"</span></p>

  <p class="calibre"><span class="sgc6">"Çok kolay söz veriyorsun. Verdiğin gibi de kolay bozuyorsun ve bundan dolayı sana </span><span class="sgc7">hiçbir zaman güvenemem. Eğer dövüşürsek ve İvmecilik adına zafer kazanırsak, bu aynı </span><span class="sgc7">zamanda bu dünyanın son büyük savaşı olabilir. Bu senin arzu etmeyeceğin, olmasına </span><span class="sgc7">izin vermeyeceğin bir şeydir."</span></p>

  <p class="calibre"><span class="sgc6">"Son büyük savaşlardan bahsetmen için saf olman gerekir, Sam; çünkü son büyük savaş hep bir sonrakidir. Sana doğrulardan bahsetmekte olduğumu kanıtlamak için daha çekici bir vücutla mı geleyim-' Sana bekâretin damgasını taşıyan bir vücutla mı sarılayım? Bu, sözlerime güvenmeni sağlayacak mı?"</span></p>

  <p class="calibre"><span class="sgc6">"Kuşku, hanımefendi, zihnin iffetidir ve onun damgasını kendimde taşıyorum."</span></p>

  <p class="calibre"><span class="sgc6">"O zaman seni buraya acı çektirmek için getirmediğimi de biliyor olmalısın ve </span><span class="sgc7">haklısın... İvmeciliğine tükürüyorum ve günlerini de çoktan sayılı kıldım. Sana sahte umutlar vermeye çalıştım, daha yüksekten düşesin diye. Seni bundan sadece aptallığın ve zayıflığın kurtardı."</span></p>

  <p class="calibre"><span class="sgc6">"Üzgünüm, Kali..."</span></p>

  <p class="calibre"><span class="sgc6">"Özürünü istemiyorum! Aşkından hoşlanırdım, yine de ki sona yaklaştığında onu sana karşı kullanayım ve günlerin daha zor geçsinler diye. Ama dediğin gibi, biz çok değiştik... ve artık bu zahmete değmezsin. Eskisi gibi gülümsemelerle ve okşamalarla, sanma ki beni sevmeni sağlayamazdım! Çünkü içindeki közü hissedebiliyorum ve bir erkekte bu ateşi körüklemek benim için çok kolay. Ama ihtirasın doruklarından çaresizliğin kuyusuna düşerek, şatafatlı bir ölümle ölmeye değmezsin. Seni hakir görmekten başka bir şeye vaktim yok.”</span></p>

  <p class="calibre"><span class="sgc6">Yıldızlar döndü çevrelerinde, kayarcasına ve alev alev ve kadının eli onun elinin altından çekildi gecenin ayazında içlerini ısıtacak iki kadeh soma doldurmak için.</span></p>

  <p class="calibre"><span class="sgc6">”Kali?”</span></p>

  <p class="calibre"><span class="sgc6">”Evet?”</span></p>

  <p class="calibre"><span class="sgc6">”Eğer, sonunda seni tatmin edecekse, hâlâ önemlisin benim için. Ya aşk diye bir şey yok, ya da bu sözcük birçok kerelerde zannettiğim anlamı taşımıyor. Aslında, adı olmayan bir duygu bu... en iyisi de öyle bırakmak. İyisi mi al onu, git ve eğlen onunla. Ortak düşmanlarımız biter bitmez, bir gün yine birbirimizin gırtlağına çökeceğimizi biliyorsun. Birçok güzel barışmalarımız oldu, ama o ana dek yaşadığımız didişmelere değdiler mi hiç? Bil ki kazandın ve taptığım tanrıçasın... Çünkü tapınma ve dinsel coşku aşkla nefretin, ihtirasla korkunun bileşkesi değil midir?” Adına keder denilen odada içtiler somalarını ve Kubera'nın büyüsü omuzlarına çökmüştü. Kali konuştu:</span></p>

  <p class="calibre"><span class="sgc6">'Şimdi kollarına atılıp seni öpmeli ve yalan söyledim dediğimde yalan söylemiştim mi demeliyim? ...ki sen kahkahalarla gülesin ve son bir yara açmak için yalan söyledim diyesin! Boşversene, Tanrı Siddhartha! Birimiz Albız Kuyusu'nda ölmeliydi, çünkü İlk olmanın onum ne büyüktür! Buraya... bu köşke hiç gelmemeliydik.”</span></p>

  <p class="calibre"><span class="sgc6">"Evet."</span></p>

  <p class="calibre"><span class="sgc6">"Öyleyse gidelim mi?"</span></p>

  <p class="calibre"><span class="sgc6">"Hayır."</span></p>

  <p class="calibre"><span class="sgc6">"Buna katılıyorum. Haydi, oturalım burada ve bir süre birbirimize tapalım."</span></p>

  <p class="calibre"><span class="sgc6">Kadın elini onun elinin üzerine koydu, okşadı. "Sam?"</span></p>

  <p class="calibre"><span class="sgc6">" Evet?"</span></p>

  <p class="calibre"><span class="sgc6">"Benimle sevişmek ister misin?"</span></p>

  <p class="calibre"><span class="sgc6">"Ve böylece akıbetimi de mühürlemiş olayım. Tabii."</span></p>

  <p class="calibre"><span class="sgc6">"Yeis denilen odaya geçelim öyleyse; rüzgârların hareketsiz kaldığı ve bir de divanı </span><span class="sgc7">olan... "</span></p>

  <p class="calibre"><span class="sgc6">Boyun damarlarında nabzının gittikçe şiddetlendiğini hissederek kadının peşi sıra </span><span class="sgc7">Keder'den Yeis'e gitti ve onu divanın üzerine çırılçıplak yatırdığında ve elini karnının </span><span class="sgc7">yumuşak beyazlığına koyduğunda, Kubera'nın gerçekten de Lokapalalar’ın en güçlüsü </span><span class="sgc7">olduğunu anladı... çünkü o kadını, ihtirasları da onu sararken, o odanın adandığı duygu </span><span class="sgc7">tüm benliğini doldurmuştu... bir gevşeme, bir daralma, bir iç çekişi ve akmak üzere </span><span class="sgc7">tutuşan nihai göz yaşlarıyla.</span></p>

  <p class="calibre"><span class="sgc6">"İstediğiniz nedir, Büyükhanım Maya?"</span></p>

  <p class="calibre"><span class="sgc6">"Bana İvmeciliği anlat, Arşivci Tak."</span></p>

  <p class="calibre"><span class="sgc6">Tak sırım gibi vücuduyla gerindi ve oturduğu sandalye gıcırdayarak geriye doğru yattı.</span></p>

  <p class="calibre"><span class="sgc6">Arkasında, veri bankaları hareketsizdi ve bir sürü nadir plak uzun ve yüksek kitaplığın </span><span class="sgc7">raflarını renkli kapaklarıyla ve havayı da küf kokusuyla doldurmuştu.</span></p>

  <p class="calibre"><span class="sgc6">Karşısında bekleyen kadını gözleriyle ölçtü, gülümsedi ve başını salladı. Kadın dar ve </span><span class="sgc7">yeşil bir elbise giymişti ve sabırsız bir hali vardı; saçını küstah bir kızıla boyamıştı ve </span><span class="sgc7">burnuyla yanaklarına soluk çiller saçılmıştı. Kalçası ve omuzları genişti ve ince beli bu </span><span class="sgc7">eğilime karşı katı bir biçimde disipline edilmişti.</span></p>

  <p class="calibre"><span class="sgc6">"Niçin sallıyorsun başını? Herkes bilgi almak için sana gelir."</span></p>

  <p class="calibre"><span class="sgc6">"Yanlışınız var, Büyükhanım. Eğer yanılmıyorsam ardınızda üç adet bedenlenme </span><span class="sgc7">bıraktınız. Kariyerinizin bu noktasında, adınızın bu bilginin peşinde olan gençlerle aynı </span><span class="sgc7">listeye katılmasını gerçekten istemediğinizden eminim."</span></p>

  <p class="calibre"><span class="sgc6">"Liste mi?"</span></p>

  <p class="calibre"><span class="sgc6">"Liste."</span></p>

  <p class="calibre"><span class="sgc6">"Böyle başvuruların niçin bir listesi olsun ki?"</span></p>

  <p class="calibre"><span class="sgc6">Tak omuz silkti. "Tanrılar tuhaf şeyler toplarlar ve aralarında bazıları da liste tutar." </span></p>

  <p class="calibre"><span class="sgc6">"İvmecilikten ölü bir dava diye bahsedildiğini işitmişimdir hep.”</span></p>

  <p class="calibre"><span class="sgc6">"Öyleyse ölülere olan bu ani ilginiz neden?” Kadın güldü ve yeşil gözleriyle adamın gri gözlerine delercesine baktı. O anda çevresindeki arşivler darmadağın olup gitti ve kendini Kilometre Yüksekliğindeki Kule'nin ortasında, balo salonunda buldu. Geceydi, vakit öylesine geçti ki, birazdan tan ağaracaktı. Partinin uzunca bir süredir devam etmekte olduğu belliydi; ama şu anda aralarında bulunduğu kalabalık salonun bir köşesinde bir araya gelmişti. Duvarlara yaslanıyor, oturuyor ya da uzanıyor ve hepsi de Tanrıça Kali'nin yanında duran kısa boylu, esmer, güçlü kuvvetli adamın konuşmasını dinliyorlardı. Bu, yardımcısıyla birlikte henüz gelmiş olan, Yüce Ruhlu Buddha Şam'dı. Budizmden ve İvmecilikten bahsediyordu ve iblis yakaladığı günleri, Albız Kuyusunu, deniz kıyısındaki Mahartha kentinde Tanrı Siddhartha’nın işlediği günahları anlatıyordu. O konuşuyordu ve sesi büyüleyiciydi ve çevresine güç, güven ve sıcaklık yayıyordu ve çevresindeki insan kalabalığı yavaş yavaş kendilerinden geçip yere serilirken, sözcükler dudaklarından dökülüyor, dökülüyordu. Kıkırdayarak gülen ve dudaklarındaki gülümsemeyle birlikte ellerini çırparak arşivleri yerlerine, Tak'ı sandalyesine geri getiren Maya dışındaki kadınların hepsi oldukça çirkindi. "Öyleyse ölülere olan bu ani </span><span class="sgc7">ilginiz neden?" diye sorusunu yineledi Tak.</span></p>

  <p class="calibre"><span class="sgc6">"Ölmedi o; hayır, ölmedi!"</span></p>

  <p class="calibre"><span class="sgc6">"Hayır mı?" diye sordu Tak. "O ölmedi mi?... Büyükhanım Maya, o, Göksel Kent'e adımını attığı andan itibaren ölmüştü. Unut onu. Unut sözlerini. Sanki o hiç yaşamamış gibi davran. Zihninde ondan hiçbir iz bırakma. Bir gün yenilenmek isteyeceksin... Bu yüzden, Karma Efendileri'nin salonlarına başvuran her zihinde o adamın izlerini arayacaklarını unutma. Buddha ve sözleri tanrıların gözünde birer küfürdür."</span></p>

  <p class="calibre"><span class="sgc6">"Ama neden?"</span></p>

  <p class="calibre"><span class="sgc6">"O adam bomba atan bir anarşist, gözü dönmüş bir devrimcidir. Doğrudan doğruya Gökyüzü'nü alaşağı etmek niyetinde. Daha özel bilgiler almak istiyorsan, verilere ulaşmak için makineleri kullanmam gerekecek. Bunun için bir izin kâğıdı imzalamayı düşünür müydün?"</span></p>

  <p class="calibre"><span class="sgc6">"Hayır... "</span></p>

  <p class="calibre"><span class="sgc6">"O zaman bu fikri aklından çıkar ve kapını da kilitle."</span></p>

  <p class="calibre"><span class="sgc6">"Gerçekten o kadar kötü birisi mi?"</span></p>

  <p class="calibre"><span class="sgc6">"Daha da beter."</span></p>

  <p class="calibre"><span class="sgc6">"O zaman bunları söylerken niçin sırıtıyorsun?"</span></p>

  <p class="calibre"><span class="sgc6">"Çünkü ben çok ciddi bir adam değilim. Ancak, vermeye çalıştığım mesajın kişilikle bir ilgisi yok. Kulak ardı etmesen iyi olur."</span></p>

  <p class="calibre"><span class="sgc6">"Sen bu konuda her şeyi biliyora benziyorsun. Arşivciler bu listelere girmekten muaf mı?"</span></p>

  <p class="calibre"><span class="sgc6">"Pek sayılmaz. Listedeki ilk ad benimki. Ama bu arşivci olmam nedeniyle değil. O benim babamdır."</span></p>

  <p class="calibre"><span class="sgc6">"O mu? Baban ha!"</span></p>

  <p class="calibre"><span class="sgc6">"Evet. Ama, çok genç birinden bahsediyoruz burada. Bana babalık ettiğinin farkında olduğundan bile kuşkuluyum. Baba olmak, bir dizi vücut değiştiren, yine bir yüzyıl içinde dön ya da beş kez vücut değiştirmiş kadınlardan düzinelerce çocuk peydahlayan tanrıların gözünde nedir ki? Ben onun bir zamanlar taşıdığı bir bedenin çocuğuyum, üstelik kendisi de bir dizi bedenden geçmiş bir kadından doğdum ve artık ben de doğmuş olduğum bedende yaşamıyorum. Dolayısıyla, ortada pek elle tutulur cinsten bir bağ kalmıyor ve olay daha çok spekülasyona açık metafizik bağlamda ilgi çekiyor. Bir insanın gerçek babası kimdir? Üremesine neden olan iki bedeni bir araya getiren koşullar mı? Herhangi bir nedenden dolayı ve zamanın herhangi bir anında bu iki vücu-dun birbirlerini olası diğer şıklardan daha fazla memnun etmiş olmaları gerçeği mi? Öyleyse, neden? Tenin açlığı mı, merak mı, irade mi? Ya da başka bir şey mi? Merhamet mi? Yalnızlık mı? Hükmetmek arzusu mu? Bilinci ilk kez yakaladığım vücuduma hangi duygu, hangi düşünce babalık etmişti? Belirli bir zamanda, o belirli baba vücudunu işgal etmiş olan kişinin güçlü ve karmaşık bir kişiliğe sahip olduğunu biliyorum. Kro</span><span class="sgc7">mozomların, gerçekte, bizim açımızdan çok büyük bir önemi yok. Eğer yaşarsak, bu mühürü çağlar boyunca taşımıyoruz. Aslında, tek tük mal ya da para bağışları dışında, hiçbir şey miras kalmıyor bize. Uzun vadede vücutların önemi o kadar azalıyor ki, bizi kaostan kurtaran ruhsal süreçler üzerine kafa yormak çok daha çekici geliyor. Görüyorum ki, yüzünün rengi aniden soldu, Büyükhanım. Böyle konuşarak senin moralini bozmak istememiştim, sadece merakını biraz gidermek ve biz eskilerin bu konularda neler düşündüğümüzü zihnine işlemek istemiştim. Eminim, bir gün gelecek, sen de olayları benzer bir ışık altında göreceksin. Ama seni böyle sıkıntılı görmek beni üzüyor. Lütfen otur. Boşboğazlığımı bağışla. Sen Yanılsamaların Hanımı'sın. Benim üzerinde konuştuğum şeyler de senin uğraşılarınla akraba sayılmazlar mı? Eminim tavrımdan adımın niçin listenin en başında yer aldığını çıkarmışsındır. Sanırım bu bir tür kahraman tapınışı olayı. Benim yaratıcım oldukça seçkin biridir... Şimdi de yüzün kızarmaya başladı. Soğuk birşeyler içmek ister misin? Dur bir saniye... İşte. Şundan bir yudum al. Şimdi, İvmeciliğe dönersek...</span></p>

  <p class="calibre"><span class="sgc6">Bu basit bir paylaşım doktrinidir. Biz Gökyüzü sakinlerinin bilgimizi, gücümüzü ve malımızı daha alt kademelerle paylaşmamızı önerir. Bu hayırseverliğin varacağı nokta onları da bizimkine denk bir var oluş düzeyine yükseltmek olacaktır. Kısacası, o zaman her insan tanrılaşacaktır. Bunun sonucu ise, tabii ki, artık tanrıların değil, sadece insanların var olmaları olacaktır. Sahip bulunduğumuz bilim ve sanat birikimimizi onlara vereceğiz ve böylece basit inançlarını ve her şeyin daha iyi olacağına dair besledikleri umudu yok edeceğiz... Çünkü inancı ve umudu yok etmenin en kolay yöntemi onları gerçekleştirmektir. Hak ettikleri zaman onlara bireysel olarak</span> <span class="sgc6">zaten</span> <span class="sgc6">veriyorsak, insanlığın bu tanrılık yükünü, İvmecilerin istediği şekilde, toplu olarak taşımalarına niçin izin verelim ki? Atmışına yaşına eriştiğinde bir kişi Karma Salonları'ndan geçer. Yargılanır ve eğer olumlu bulunursa, kastının yasa ve kısıtlamaları göz önünde tutularak ve Gökyüzü'ne layığınca sadakat gösterilerek, bu kişi daha üst bir kasta reenkarne edilecektir, ta ki sonunda doğrudan tanrılığa erişinceye ve burada, Kent'te, yaşamaya başlayıncaya dek. Her birey eninde sonunda hak ettiği yere gelecektir -talihsiz kazalar dışında, kuşkusuz ve böylece, toplumun aniden bir bütün halinde sıçraması yerine, tek tek bireyler, İvmecilerin tüm insanlara ve hatta buna hazır olmayanlara dahi toptan dağıtmayı düşündükleri, ilahi mirasa sahip olabileceklerdir. Bunun aksi bir görüşün ne kadar haksız ve proleterce olduğunu anlıyor olmalısın. Onların asıl niyetleri tanrılığın bedelini ucuzlatmaktan başka bir şey değil. Ama bunun koşullan çok katıdır.</span> <span class="sgc6">Sen</span> <span class="sgc6">Shiva'nın, Yama'nın ya da Agni'nin güçlerini bir çocuğun ellerine teslim eder miydin? Eğer bir aptal değilsen, etmezdin tabii. Eğer bir sabah uyandığında dünyanın artık var olmadığını gönneye hazır değilsen. İşte İvmecilerin başımıza örmek istedikleri çorap buydu ve işte bu nedenden dolayı engellendiler. İşte şimdi İvmecilik hakkında her şeyi öğrendin... Vay canına, ateşin yükselmiş gibi bir halin var. Sana bir içki daha alırken </span><span class="sgc7">giysini asmamı ister miydin?... Çok güzel... Evet, nerede kalmıştık, Maya? Ah, evet... Çorbadaki sinekten bahsediyorduk... Eh, İvmeciler düzenin bozukluğunu kabul etmek koşuluyla şu söylediklerimin tamamen doğru olduğunu iddia edeceklerdir. Bedenlenme yetkisini verenlerin dürüstlüklerine çamur attılar. Hatta bazıları Gökyüzü'nün dünyayla oyuncak gibi oynamaktan zevk alan bir grup kafasının dikine gitmeye meraklı hazcının ölümsüz aristokrasisi olduğunu iddiaya bile cesaret ettiler. Başkaları en iyi insanların asla tanrılığa erişemediğini; eninde sonunda gerçek ölüm ya da daha düşük bir bedende enkarne olma akıbetine uğrayacağını söylediler. Bazıları ise, örneğin senin gibi kimilerinin, açıkça görülen diğer meziyetlerinin yerine, şehvetten gözü dönmüş ilahların hoşuna gittikleri için, seçildiğinizi öne sürdüler... Hımm, bakıyorum bütün vücudun çillerle kaplı, öyle mi? Evet, işte üç kez lanete uğrayası İvmecilerin vaaz ettikleri böyle şeylerdi. Söylemekten utanç duyuyorum ama, ruhumun atasının savunduğu şeyler ve yaptığı suçlamalar, böyleydi. Bu çeşit bir mirası olan kişi, kara kara düşünmekten başka, ne yapabilir? Müthiş günlerin döngüsüne kapılır ve tanrıların arasındaki son hizipleşmeyi temsil eder. Açıkça şer fikirli olsa da, çok güçlü bir semboldür şu benim ruhumun babası ve ona karşı eskiden oğulların vücutlarının babasına karşı duyduğu saygıyı duyuyorum .. Üşüyor musun? Dur, izin ver de... İşte... İşte... İşte böyle... Haydi, şimdi bize öyle bir yanılsama kur ki, güzelim, bu tür aptallıkların olmadığı bir dünyaya sanalım kendimizi... Şimdi bu yöne... Şuradan dön... Şimdi bu sığınağımızın içinde yeni bir cennet olsun, benim ıslak dudaklı ve yemyeşil gözlüm... Bu da ne?... Şu yüreğimde kabaran nedir?... Gerçek, sevgilim ve doğruluk ve paylaşma isteği... ”</span></p>

  <p class="calibre"><span class="sgc6">Tanrı-yapan Ganesha, Kaniburrha ormanında Shiva ile birlikte yürüdü.</span></p>

  <p class="calibre"><span class="sgc6">"Felaket Tanrısı,” dedi, </span><span class="sgc7">"</span><span class="sgc6">anladığım kadarıyla </span><span class="sgc7">Siddhartha'nın sözlerine burun kıvırmaktan daha öte ilgi duyanlara karşı burada, </span><span class="sgc7">Göksel Kent'te, şimdiden misilleme yapmaya başlamışsın."</span></p>

  <p class="calibre"><span class="sgc6">"Tabii," dedi Shiva.</span></p>

  <p class="calibre"><span class="sgc6">"Böyle yaparak, onun etkinlik gücünü mahvediyorsun."</span></p>

  <p class="calibre"><span class="sgc6">" 'Etkinlik gücü' mü? Ne demek istediğini aç biraz,"</span></p>

  <p class="calibre"><span class="sgc6">"Şu karşıki dalda gördüğün kuşu öldür."</span></p>

  <p class="calibre"><span class="sgc6">Shiva üçlü zıpkınıyla bir işaret yaptı.</span></p>

  <p class="calibre"><span class="sgc6">Kuş dalından düştü.</span></p>

  <p class="calibre"><span class="sgc6">"Şimdi onun eşini de öldür, benim için."</span></p>

  <p class="calibre"><span class="sgc6">"Onu göremiyorum."</span></p>

  <p class="calibre"><span class="sgc6">"O zaman sürüsünden herhangi birini öldür."</span></p>

  <p class="calibre"><span class="sgc6">"Hiçbirini göremiyorum."</span></p>

  <p class="calibre"><span class="sgc6">"Ve şimdi ki o yerde ölü yatıyor, hiçbir zaman göremeyeceksin. Öyleyse, eğer dilersen, </span><span class="sgc7">Siddhartha'nın sözlerine kulak asanların ilkini vur."</span></p>

  <p class="calibre"><span class="sgc6">"Söylemek istediğini anlıyorum, Ganeslıa. Bir süre özgür yürüyecek... bir süre." Tanrı-yapan Ganesha çevresindeki ormana baktı. Hayalet kedilerin ülkesinde yürüyor olsa da, hiçbir kötülükten korkmuyordu. Çünkü Kaos Tanrısı'ydı yanıbaşında yürüyen ve Felaket Zıpkını içini güvenle dolduruyordu.</span></p>

  <p class="calibre"><span class="sgc6">Vishnu Vishnu Vishnu Brahma'ya Brahma'ya Brahma'ya baktı baktı baktı...Aynalar Salonu'nda oturmuşlardı.</span></p>

  <p class="calibre"><span class="sgc6">Brahma, Sekizli Yol ve Nirvana'nın ihtişamı hakkında uzun uzadıya konuşmuştu. Üç sigaralık bir sürenin ardından Vishnu öksürerek boğazını temizledi.</span></p>

  <p class="calibre"><span class="sgc6">"Evet, Tanrı?" diye sordu Brahma.</span></p>

  <p class="calibre"><span class="sgc6">"Acaba, sorabilir miyim, neden bu Budist teranesi?"</span></p>

  <p class="calibre"><span class="sgc6">"Bunu büyüleyici bulmuyor musun?"</span></p>

  <p class="calibre"><span class="sgc6">"Özellikle değil."</span></p>

  <p class="calibre"><span class="sgc6">"Bu gerçekten de ikiyüzlüce."</span></p>

  <p class="calibre"><span class="sgc6">"Nasıl yani?"</span></p>

  <p class="calibre"><span class="sgc6">"Bir öğretmen öğretisine bir parça da olsa ilgi göstermelidir."</span></p>

  <p class="calibre"><span class="sgc6">"Öğretmen? Ders?"</span></p>

  <p class="calibre"><span class="sgc6">"Tabii, Tathagatha. Yoksa son yıllarda Vishnu niçin sürekli olarak insanların arasında enkarne olmayı seçsin ki, onlara Aydınlanma Yolunu öğretmeye kararlı olmaktan başka?"</span></p>

  <p class="calibre"><span class="sgc6">"Ben..."</span></p>

  <p class="calibre"><span class="sgc6">"Selam sana, ey ıslahatçı, insanların zihinlerinden gerçek ölümün korkusunu silen kişi! Tekrar insanoğlunun arasında doğmayanlar artık Nirvana'ya gidiyor."</span></p>

  <p class="calibre"><span class="sgc6">Vishnu gülümsedi. "Köklerini kazımaya çalışmaktansa onlara katılmak evladır." </span></p>

  <p class="calibre"><span class="sgc6">"Çok veciz bir söz."</span></p>

  <p class="calibre"><span class="sgc6">Brahma ayağa kalktı, aynaları inceledi, Vishnu'yu inceledi.</span></p>

  <p class="calibre"><span class="sgc6">"Demek ki biz Şam'dan kurtulduktan sonra, sen gerçek Tathagatha olacaksın." </span></p>

  <p class="calibre"><span class="sgc7">"Ondan nasıl kurtulacağız?"</span></p>

  <p class="calibre"><span class="sgc6">"Henüz karar vermedim. Önerilere açığım."</span></p>

  <p class="calibre"><span class="sgc6">"Bir ağaçkakan olarak reenkarne edilmesini önerebilir miyim?"</span></p>

  <p class="calibre"><span class="sgc6">"Önerebilirsin. Ama o zaman, bir başkası da çıkıp şu ağaçkakanı insan olarak reenkarne edelim diyebilir. Anladığım kadarıyla taraftarları da az değil."</span></p>

  <p class="calibre"><span class="sgc6">"Eh, bu sorunu düşünmeye vaktimiz var. Halen Gökyüzü'nün gözetiminde olduğuna göre aceleye gerek yok. Bu konuda bir miktar fikir üretir üretmez sana ileteceğim." </span></p>

  <p class="calibre"><span class="sgc6">"Bu şimdilik yeterlidir."</span></p>

  <p class="calibre"><span class="sgc6">Sonra yürüyerek odadan çıktılar.</span></p>

  <p class="calibre"><span class="sgc6">Vishnu, Brahma'nın Zevkler Bahçesi'nden ayrıldı; o ayrılırken, Ölüm'ün Hanımı içeri girdi. Elinde</span>  <span class="sgc8">vcenasım</span> <span class="sgc6">tutan sekiz kollu heykelle konuştu ve heykel çalgısını çalmaya </span><span class="sgc7">başladı.</span></p>

  <p class="calibre"><span class="sgc6">Müziği duyan Brahma yaklaştı.</span></p>

  <p class="calibre"><span class="sgc6">"Kali! Güzel Hanımefendi..." diye seslendi.</span></p>

  <p class="calibre"><span class="sgc6">"Ne güçlüdür Brahma!" diye karşılık verdi kadın.</span></p>

  <p class="calibre"><span class="sgc6">"Evet," diye kabul etti Brahma bu iltifatı, "arzulanabileceklerin en güçlüsü. Ve sen </span><span class="sgc7">burayı o kadar seyrek ziyaret edersin ki, memnuniyetim kat kat artıyor. Gel, çiçekli </span><span class="sgc7">patikalarda birlikte yürüyelim ve konuşalım. Elbisen bir harika.” </span></p>

  <p class="calibre"><span class="sgc7">''Teşekkür ederim.”</span></p>

  <p class="calibre"><span class="sgc6">Çiçekli patikalarda yürüdüler. </span><span class="sgc7">”</span><span class="sgc7">Evlilik hazırlıkları nasıl gidiyor?”</span></p>

  <p class="calibre"><span class="sgc6">”İyi.”</span></p>

  <p class="calibre"><span class="sgc6">”Balayınızı Gökyüzü'nde mi geçireceksiniz?” </span></p>

  <p class="calibre"><span class="sgc6">”Buradan uzakta geçirmeyi </span><span class="sgc7">düşünüyoruz.” </span></p>

  <p class="calibre"><span class="sgc7">”Nerede olacağını sorabilir miyim?”</span></p>

  <p class="calibre"><span class="sgc6">”Henüz yer belirlemedik.”</span></p>

  <p class="calibre"><span class="sgc6">”Zaman ağaçkakanın kanatlarında akıp gidiyor, şekerim. Eğer dilersen sen ve Tanrı Yama benim Zevkler Bahçemde bir süre kalabilirsiniz.”</span></p>

  <p class="calibre"><span class="sgc6">”Teşekkür ederim, Yaradan, ama burası iki mahvedicinin zaman geçirmesi ve gevşeyebilmesi için fazlaca özel bir yer. Gideriz bir yerlere.” 'Dilediğin gibi olsun.” Omuz silkti. 'Aklında başka neler var?”</span></p>

  <p class="calibre"><span class="sgc6">”Buddha denilen kişiden ne haber?”</span></p>

  <p class="calibre"><span class="sgc6">”Sam mı? Eski aşığın mı? Gerçekten de, ne olmuş ona? Onunla ilgili ne öğrenmek istiyorsun?” 'Onunla nasıl... ilgilenilecek?”</span></p>

  <p class="calibre"><span class="sgc6">”Henüz karar vermedim. Shiva herhangi bir şey yapmadan önce bir süre beklememizi önerdi. Böylece, onun Gökyüzü toplumu üzerindeki etkisini ölçebileceğiz. Tarihsel ve dinsel nedenlerden dolayı Vishnu'nun Buddha olmasına karar verdim. Şam'a gelince, mantık çerçevesi dâhilindeki her türlü öneriyi dikkate alacağım."</span></p>

  <p class="calibre"><span class="sgc6">"Ona bir vakitler tanrılık önermemiş miydin?"</span></p>

  <p class="calibre"><span class="sgc6">"Evet. Ancak bunu reddetmişti."</span></p>

  <p class="calibre"><span class="sgc6">"Aynı şeyi bir daha yaptığını varsaysak?"</span></p>

  <p class="calibre"><span class="sgc6">"Neden?"</span></p>

  <p class="calibre"><span class="sgc6">"Eğer o çok yetenekli bir kişi olmasaydı, hali hazırdaki sorun başımıza açılmış </span><span class="sgc7">olmayacaktı. Yetenekleri onu tanrılar katına çok değerli bir katkı haline getirecekti."</span></p>

  <p class="calibre"><span class="sgc6">"Bu fikir benim de aklımdan geçti. Ancak, şimdi, asıl niyeti ne olursa olsun, bunu kabul </span><span class="sgc7">edecektir. Yaşamak istediğinden eminim."</span></p>

  <p class="calibre"><span class="sgc6">"Bununla birlikte, bu tür konulardan emin olmanın bazı yöntemleri vardır."</span></p>

  <p class="calibre"><span class="sgc6">"Örneğin?"</span></p>

  <p class="calibre"><span class="sgc6">"Psiko-sonda."</span></p>

  <p class="calibre"><span class="sgc6">"Ve eğer bu, Gökyüzü'ne olan bağlılığında bir eksiklik bulunduğunu ortaya koyarsa... ki </span><span class="sgc7">koyacaktır?"</span></p>

  <p class="calibre"><span class="sgc6">"Acaba doğrudan doğruya zihni değiştirilemez mi?... Tanrı Mara gibi biri tarafından, </span><span class="sgc7">söz gelimi."</span></p>

  <p class="calibre"><span class="sgc6">"Senin bu denli duygusal olabileceğini hiç düşünmemiştim, Tanrıça. Ama görülüyor ki, </span><span class="sgc7">hangi biçimde olursa olsun, onun yaşamaya devam etmesine pek meraklısın."</span></p>

  <p class="calibre"><span class="sgc6">"Belki de öyleyimdir."</span></p>

  <p class="calibre"><span class="sgc6">"Biliyorsun ki o... çok değişmiş olabilir. Eğer </span><span class="sgc7">bu şey uygulanırsa, o eskisi gibi kalmayacak. 'Yeteneği'ni tamamen yitirebilir."</span></p>

  <p class="calibre"><span class="sgc6">"Çağlar süresince tüm insanlar doğal olarak değişirler... fikirleri, inançları, yargıları. </span><span class="sgc6">Zihnin bazı kısımları uykuya dalarken bazıları uyanır. Sanırım, yetenek, yok edilmesi </span><span class="sgc7">güç bir şey... yaşam var olduğu sürece. Yaşamak ölmekten evladır."</span></p>

  <p class="calibre"><span class="sgc6">"Buna ikna edilebilirim, Tanrıça... Tabii, eğer zamanın varsa, güzel şey."</span></p>

  <p class="calibre"><span class="sgc6">"Ne kadar zaman?"</span></p>

  <p class="calibre"><span class="sgc6">"Diyelim ki, üç gün."</span></p>

  <p class="calibre"><span class="sgc6">"Üç gün, o zaman."</span></p>

  <p class="calibre"><span class="sgc6">"O halde haydi birlikte benim Zevkler Köşküme geçelim ve bu konuyu daha ayrıntılı </span><span class="sgc7">görüşelim."</span></p>

  <p class="calibre"><span class="sgc6">"Pekâlâ."</span></p>

  <p class="calibre"><span class="sgc6">"Tanrı Yama şu anda nerede?"</span></p>

  <p class="calibre"><span class="sgc6">"Atölyesinde çalışıyor."</span></p>

  <p class="calibre"><span class="sgc6">"Uzun vadeli bir projedir umarım."</span></p>

  <p class="calibre"><span class="sgc6">"En azından üç günlük."</span></p>

  <p class="calibre"><span class="sgc6">"İyi. Evet, Sam için biraz umut var gibi. Benim aklıma yatmadı, ama bu fikri takdir </span><span class="sgc7">edebiliyorum. Evet, bunu yapabiliyorum."</span></p>

  <p class="calibre"><span class="sgc6">Tanrıçanın mavi renkli ve sekiz kollu heykeli</span> <span class="sgc8">aencismi</span> <span class="sgc6">çalmaya devam etti ve bahçede </span><span class="sgc7">birlikte yürürlerken çevrelerine melodilerini döktü, o yaz.</span></p>

  <p class="calibre"><span class="sgc6">Helba, Gökyüzü'nün kırlara bitişik olan kenarını kendine mesken tutmuştu. Ganimet </span><span class="sgc7">adını verdiği sarayı aslında ormana o kadar yakındı ki, vahşi hayvanlar tek şeffaf </span><span class="sgc7">duvarına sürtünerek gelip giderlerdi. Tecavüz diye adlandırdığı odadan ormanın </span><span class="sgc7">gölgeli patikaları seyredilebilirdi.</span></p>

  <p class="calibre"><span class="sgc6">Helba, işte duvarları geçmiş hırsızlıklarının andaçlarıyla süslü bu odanın içinde, Sam diye çağırılan kişiyi ağırlıyordu.</span></p>

  <p class="calibre"><span class="sgc6">Helba hırsızlar tanrı/tanrıçasıydı.</span></p>

  <p class="calibre"><span class="sgc6">Onun gerçek cinsiyetini hiç kimse bilmiyordu, çünkü her bedenlenmede cinsiyet değiştirmek gibi bir alışkanlığı vardı.</span></p>

  <p class="calibre"><span class="sgc6">Sam sarı bir sari giymiş ve san bir peçe takmış olan koyu renk tenli, kıvrak kadına baktı. Sandaletleri ve ayak tırnakları tarçın rengindeydi ve siyah saçlarının üzerine altın bir taç yerleştirmişti.</span></p>

  <p class="calibre"><span class="sgc6">Helba, yumuşak ve mırıltılı bir sesle, ”Duygularını anlıyorum,” dedi. 'Sadece bir erkek </span><span class="sgc7">olarak beden bulduğum mevsimlerde Vasfımı elime alır ve yağmaya gerçekten girişirim.”</span></p>

  <p class="calibre"><span class="sgc6">”Suretini halen takınabiliyor olmalısın.”</span></p>

  <p class="calibre"><span class="sgc6">”Tabii.”</span></p>

  <p class="calibre"><span class="sgc6">”Ve Vasfını da eline alabilirsin.”</span></p>

  <p class="calibre"><span class="sgc6">”Muhtemelen.”</span></p>

  <p class="calibre"><span class="sgc6">”Ama bunu yapmaya niyetin yok.”</span></p>

  <p class="calibre"><span class="sgc7">”Bir kadın bedeninde olduğum sürece, hayır. Bir erkek olduğumda ise, her yerden her şeyi çalabileceğimi taahhüt ederim... Ganimetlerimden bazılarını astığım şu karşı duvarı görüyor musun? Büyük mavi tüylü pelerin Kataputna iblislerinin şefi Srit'e aitti. Tarafımdan ilaç içirilmiş av köpekleri uyuklarken mağarasından yürütmüştüm onu. Şekil değiştiren mücevheri ise bizzat Işıltı Kubbesi'nden çalmıştım; bileklerime, dizlerime ve ayak parmaklarıma taktığım vantuzlarla tırmanmıştım kubbeye ve Korkunç Işığın Anaları aşağıdan bana... "</span></p>

  <p class="calibre"><span class="sgc6">”Yeter!" dedi Sam. "Bu öykülerini ezberledim artık, Helba, çünkü bıkıp usanmadan anlatıyorsun. Eski günlerdeki gibi cesurca bir hırsızlık yaptığından bu yana öyle uzun zaman geçti ki, sık sık bu tozlanmış zaferlerinle avunuyor olmalısın. Aksi takdirde, en yaşlı tanrılar bile bir zamanlar kim olduğunu unutacak. Görüyorum ki yanlış yere gelmişim, bari başka kapıyı deneyim."</span></p>

  <p class="calibre"><span class="sgc6">Gidecekmiş gibi ayağa kalktı.</span></p>

  <p class="calibre"><span class="sgc6">"Bekle," dedi Helba huzursuzlanarak.</span></p>

  <p class="calibre"><span class="sgc6">Sam durakladı. "Evet?"</span></p>

  <p class="calibre"><span class="sgc6">"En azından aklından geçirdiğin hırsızlıktan bahsedebilirdin. Belki sana birkaç öğüt verebilirim... "</span></p>

  <p class="calibre"><span class="sgc6">"Senin en büyük öğüdünün bile ne yararı olur, Hırsızların Tekerk'i? Benim sözcüklere ihtiyacım yok. Bana eylem gerek."</span></p>

  <p class="calibre"><span class="sgc6">"Hatta, belki... Anlat haydi!"</span></p>

  <p class="calibre"><span class="sgc6">"Pekâlâ," dedi Sam, "her ne kadar bu denli zor bir işle ilgileneceğinden şüpheli olsam da... " </span></p>

  <p class="calibre"><span class="sgc6">"Çocuk psikolojisini kısa kes ve neyin çalınmasını istediğini söyle."</span></p>

  <p class="calibre"><span class="sgc6">"Çok sağlam inşa edilmiş ve çok sıkı korunan bir kurum olan Gökyüzü Müzesi'nde..."</span></p>

  <p class="calibre"><span class="sgc6">"Ve de ziyarete her gün açık olan... Devam et."</span></p>

  <p class="calibre"><span class="sgc6">"Bu binada, bilgisayarla korunan bir kasanın içinde..."</span></p>

  <p class="calibre"><span class="sgc6">"Bu da halledilir, yetenekli biri tarafından."</span></p>

  <p class="calibre"><span class="sgc6">"Bu kasanın içinde, bir mankenin üzerinde, gri pulları olan bir üniforma vardır. </span><span class="sgc7">Çevresinde birçok silahlar bulunur."</span></p>

  <p class="calibre"><span class="sgc6">"Kimin?"</span></p>

  <p class="calibre"><span class="sgc6">"İblislere karşı verilen savaşlarda kuzey sınırında dövüşmüş eski bir savaşçının kılığıydı </span><span class="sgc7">bunlar."</span></p>

  <p class="calibre"><span class="sgc6">"O sen değil miydin?"</span></p>

  <p class="calibre"><span class="sgc6">Sam hafifçe gülümsedi ve devam etti:</span></p>

  <p class="calibre"><span class="sgc6">"Çoğu kişinin bilmediği, oradaki serginin bir parçası olarak bir zamanlar İblis Tutan'ın Tılsımı diye adlandırılan bir şeyin bulunduğudur. Şu ana dek özelliğini yitirmiş olmalı, ama öte yandan, böyle olmayabilir de. İblis Tutan'ın özel Vasfı için bir odak işlevi görmüştü ve ona yine gereksinimi olduğunu düşünüyor."</span></p>

  <p class="calibre"><span class="sgc6">"Ve çalınmasını istediğin şey de bu mu?"</span></p>

  <p class="calibre"><span class="sgc6">"Üniformanın beline takılmış olan deniz kabuklarından örülü büyük geniş kemer. Pembe ve sarı. Aynı zamanda, muhtemelen bu gün tak-liti mümkün olmayan, mikro devreleri de içerir.” ”Bu olağanüstü bir vurgun sayılmaz. Sadece öyle olduğunu farz edebilirim... ”</span></p>

  <p class="calibre"><span class="sgc6">”Elime ya derhal geçmeli, ya da hiç geçmese de olur.”</span></p>

  <p class="calibre"><span class="sgc6">”Ne kadar çabuk?”</span></p>

  <p class="calibre"><span class="sgc6">”Altı gün içinde, korkarım.”</span></p>

  <p class="calibre"><span class="sgc6">”Onu ellerine teslim etmem için bana ne ödemeyi düşünüyorsun?”</span></p>

  <p class="calibre"><span class="sgc6">”Sana istediğini vermeye hazırdım, eğer verecek bir şeyim olsaydı.”</span></p>

  <p class="calibre"><span class="sgc6">”Yaa... Gökyüzü'ne bir servetin olmadan mı geldin?”</span></p>

  <p class="calibre"><span class="sgc6">”Evet.”</span></p>

  <p class="calibre"><span class="sgc6">”Kem talih.”</span></p>

  <p class="calibre"><span class="sgc6">”Eğer kaçmayı başarabilirsem, dile benden ne dilersen.”</span></p>

  <p class="calibre"><span class="sgc6">”Ve eğer başaramazsan, ellerim boş kalacak.” 'Öyle görünüyor.”</span></p>

  <p class="calibre"><span class="sgc6">”Dur bir düşüneyim. Bunu yapmak beni eğlendirebilir ve sen de bana borçlu olacaksın.” </span></p>

  <p class="calibre"><span class="sgc6">”Lütfen, fazla düşünme.”</span></p>

  <p class="calibre"><span class="sgc6">”Gel, yanıma otur, İblis Tutan ve şanlı günlerinden bahset bana... Ölümsüz tanrıçayla birlikte, dünyanın dört bir yanına at sürdüğünüz ve kaosu tohumlar gibi dağıttığınız günlerden.”</span></p>

  <p class="calibre"><span class="sgc6">"Bu çok önceydi,” dedi Sam.</span></p>

  <p class="calibre"><span class="sgc6">"Eğer özgürlüğünü kazanırsan, o günler yine ışiıv &gt;aru,sı geri dönebilir mi?"</span></p>

  <p class="calibre"><span class="sgc6">"Dönebilir."</span></p>

  <p class="calibre"><span class="sgc6">"Bunu bilmek çok güzel. Evet...?"</span></p>

  <p class="calibre"><span class="sgc6">"Yapacak mısın?"</span></p>

  <p class="calibre"></p>

  <p class="calibre"><span class="sgc6">"Selam sana, Siddhartha! Büyük Azadçı!"</span></p>

  <p class="calibre"><span class="sgc6">"Selam mı?"</span></p>

  <p class="calibre"><span class="sgc6">"Ve de gök gürlemesiyle yıldırımlar! Dilerim yine olur!"</span></p>

  <p class="calibre"><span class="sgc6">"Bu iyi işte."</span></p>

  <p class="calibre"><span class="sgc6">"Şimdi şanlı günlerini anlat bana ve ben de benimkilerden bahsedeyim."</span></p>

  <p class="calibre"><span class="sgc6">"Nasıl istersen."</span></p>

  <p class="calibre"><span class="sgc6">Deriden bir kemer kuşanmış olan Tanrı Krishna, geçirecekleri geceye ön hazırlık olarak </span><span class="sgc10">yedikleri akşam yemeğinin ardından onunla birleşmeyi kabul etmeyen Hanımefendi </span><span class="sgc10">Ratri'nin peşinden, ormanın içinde hızla koşuyordu. Hava açıktı ve güzel kokuyordu, </span><span class="sgc10">ama sol elinde sıkı sıkıya tuttuğu gece yarısı mavisi sari kadar güzel koktuğu </span><span class="sgc10">söylenemezdi. Kadın onun ilerisinde, ağaçların altında koşmaktaydı ve o, ormanın </span><span class="sgc10">dışına çıkan bir patikaya saptığında bir an için gözden kaybettiği kadını izliyordu. Onu tekrar gördüğünde, kadın ufak bir tepenin üzerine tırmanmış, çıplak kollarını başının üzerine kaldırmış, parmak uçlarını birbirine dokundurmuş haldeydi. Gözleri yarı kapalıydı ve tek giysisi olan uzun siyah bir tül, beyaz ve ışıltılı vücudunun çevresinde dalgalanıyordu.</span></p>

  <p class="calibre"><span class="sgc6">O zaman kadının Suretine büründüğünü ve Vasfını eline almak üzere olduğunu anladı.</span></p>

  <p class="calibre"><span class="sgc6">Soluk soluğa, tepeden yukarı kadının yanına doğru tırmanmaya başladı; o ise, kollarını indirerek gözlerini açtı ve adama gülümsedi.</span></p>

  <p class="calibre"><span class="sgc6">Kadını tutmak üzere uzandığında tülünü adamın suratına doğru savurdu ve Krishna onun kahkahalarla güldüğünü duydu... üzerine aniden çöken zifiri karanlık gecenin içinde bir yerde.</span></p>

  <p class="calibre"><span class="sgc6">Karanlıktı, yıldızsızdı, aysızdı, en ufak bir ışıltı, bir kıvılcım, bir pırıltı dahi yoktu. Üzerine kör bir gece çökmüştü.</span></p>

  <p class="calibre"><span class="sgc6">Homurdandı ve sarinin parmaklarının arasından çekilip alındığını hissetti. Titreyerek durdu ve çevresinde kadının kahkahasının çınladığını işitti.</span></p>

  <p class="calibre"><span class="sgc6">”Çok şey farz ettin, Tanrı Krishna,” dedi kadın. ”Gecenin kutsallığına leke sürdün. Bunun için, karanlığı bir süre Gökyüzünün üzerinde bırakarak cezalandıracağım seni.”</span></p>

  <p class="calibre"><span class="sgc6">”Ben karanlıktan korkmam, tanrıça,” diye yanıt verdi, gülerek.</span></p>

  <p class="calibre"><span class="sgc6">”Kaniburrha'nın ortasında kaybolmuş ve körleşmiş halde kaldığına ve yine de korkmadığına göre, Tanrı Krishna, demek ki beynin, eskiden beri fısıldandığı üzere, gerçekten de erbezindeymiş... Bunun aptalca bir gözü peklik olduğunu düşünüyorum. Hoşça kal, Karanlık Olan. Belki seninle düğünde görüşürüz."</span></p>

  <p class="calibre"><span class="sgc6">"Bekle, güzel hanımefendi! Özürümü kabul eder misin?"</span></p>

  <p class="calibre"><span class="sgc6">"Tabii, çünkü bunu hak ediyorum."</span></p>

  <p class="calibre"><span class="sgc6">"O zaman bu yere indirdiğin geceyi kaldır."</span></p>

  <p class="calibre"><span class="sgc6">"Bir başka zaman, Krishna... Hazır olduğumda."</span></p>

  <p class="calibre"><span class="sgc6">"Ama o zamana dek ben ne yapacağım?"</span></p>

  <p class="calibre"><span class="sgc6">"Denilir ki, bayım, flütünüzle en korkunç hayvanları bile büyüleyebilirmişsiniz. Eğer bu </span><span class="sgc10">doğruysa flütünüzü hemen, şu anda çıkarmanızı ve en yatıştırıcı ezginizi üflemeye </span><span class="sgc10">başlamanızı tavsiye ederim, ta ki ben ışığın Gökyüzü'ne bir kez daha girmesini uygun </span><span class="sgc10">görene dek."</span></p>

  <p class="calibre"><span class="sgc6">"Hanımefendi, çok acımasızsınız," dedi Krishna.</span></p>

  <p class="calibre"><span class="sgc6">"Yaşam böyle, Flütlerin Tanrısı," dedi ve oradan ayrıldı.</span></p>

  <p class="calibre"><span class="sgc6">Krishna kara kara düşünerek flütünü çalmaya başladı.</span></p>

  <p class="calibre"><span class="sgc6">Geldiler...</span></p>

  <p class="calibre"><span class="sgc6">Göklerden kopup, kutup rüzgârlarının kanatlarında, denizleri ve karaları aşarak, yanan </span><span class="sgc10">karların üzerinden, altından ve içinden geçerek geldiler. Şekil-değiştiriciler beyaza </span><span class="sgc10">kesmiş tarlalardan sürüklendi ve gök-yürüyücüler yaprak gibi döküldü; ıssız kırlarda </span><span class="sgc10">borazanlar çalındı ve cilalanmış gövdelerinden mızrak gibi yansıyan ışıklarla kar </span><span class="sgc10">arabaları gümbürdeyerek ilerledi; posttan pelerinleri tutuşmuş halde, çevrelerinde ve </span><span class="sgc10">arkalarında nefeslerinin beyaz buğularıyla, altın eldivenleri ve güneş gözleriyle, </span><span class="sgc10">tangırdayarak ve kayarak, sıçrayarak ve dönerek geldiler; parlak renkli omuz </span><span class="sgc10">kayışlarıyla, hayvan maskeleriyle, ateş fularlarıyla, iblis pabuçlarıyla, kırağı toz</span><span class="sgc10">luklarıyla ve enerji yelkenleriyle geldiler onlar; arkalarında bıraktıkları ülkelerde </span><span class="sgc10">tapınak şenlikleri oldu, fener alayları ve toplu dualar düzenlendi, kurbanlar ve ayinler </span><span class="sgc10">yapıldı, şık giysiler giyildi ve renklerin festivali yaşandı. Çünkü o, çok korkulan Tanrıça,</span></p>

  <p class="calibre"><span class="sgc6">Ölüm'le evlenecekti ve bu sayede ikisinin huylarının da az da olsa yumuşayacağı umut </span><span class="sgc10">ediliyordu. Gökyüzü'ne de bir bayram havası egemen olmuştu ve tanrılarla yarı </span><span class="sgc10">tanrıların, kahramanlarla soyluların, rahiplerle racaların ve yüksek rütbeli Brahminlerin </span><span class="sgc10">bir araya gelmeleriyle bu hava daha da güçlendi, ivme kazandı ve hem İlklerin, hem de </span><span class="sgc10">en genç olanların başları çevresinde gürüldeyerek rengârenk bir kasırga gibi döndü.</span></p>

  <p class="calibre"><span class="sgc6">Böylece geldiler Göksel Kent'e...</span></p>

  <p class="calibre"><span class="sgc6">Gamda Kuşu'nun kuzenlerinin kanatlarına binmiş halde, gök gondollarıyla fırıldak gibi dönerek, dağ tünellerinden tırmanarak, kara batmış buz izli bozkırlar boyunca ışıklar saçarak, Kilometre Yüksekliğindeki Kule'yi şarkılarıyla çınlatmak için, kısa bir süre anlaşılmaz biçimde çöken karanlığı kahkahalarıyla aşmak için; gelişlerini izleyen günler ve geceler boyunca, Ozan Adasay'ın dediğine göre en az altı farklı şeyi andırmışlardı (Adasay, benzetmelerinin bolluğuyla bilinirdi): Durgun bir süt denizinin üzerinden göç etmekte olan renkli kuş sürülerini; hafiften çatlak bir bestekârın zihninden geçen bir dizi notayı; soğuk ve derin bir deniz dibi çukurundaki bir bitkinin çevresinde dönen ve vücutları ışıklı taç yapraklarını andıran bir derin su balığı sürüsünü; aniden kendi çekirdeği üzerine çöken bir sarmal bulutsuyu; her damlası bir tüye, bir ötücü kuşa ya da bir mücevhere dönüşen bir sağanağı ve belki de en inandırıcısı, aniden canlanarak şarkı söylemeye başlayan, renkli sancaklarını rüzgârda dalgalandırarak yeryüzüne dağılan, sarayları sarsıp kuleleri deviren, hepsinin oltasında bir araya toplanarak dev bir ateş yakan ve ya ateşin ya da dansın tamamen kontrolden çıkması tehlikesiyle birlikte çevresinde dans eden, dehşet verici ve bol bol süslenmiş heykellerle dolu bir tapınağı.</span></p>

  <p class="calibre"><span class="sgc6">Onlar geldiler.</span></p>

  <p class="calibre"><span class="sgc6">Arşivlerin gizli alanını çaldığında, Tak, Parlayan Mızrağı duvardaki sandığından çıkardı.</span></p>

  <p class="calibre"><span class="sgc6">Alarm, günün belirli zamanlarında belirli nöbetçileri uyarırdı. İçine tatsız bir şeylerin </span><span class="sgc10">olacağına dair bir his doğan Tak, alarmın bir başka saatte çalmamış olmasından dolayı </span><span class="sgc10">müteşekkirdi. Asansörle Kent'e çıktı ve tepenin üzerindeki Müze'ye doğru yürümeye </span><span class="sgc10">başladı.</span></p>

  <p class="calibre"><span class="sgc6">Ancak, çok geç kalmıştı.</span></p>

  <p class="calibre"><span class="sgc6">Kasa açılmıştı ve görevli memur baygın yatıyordu. Müze, kentteki faaliyetler nedeniyle, bunun dışında boştu.</span></p>

  <p class="calibre"><span class="sgc6">Bina Arşivlerin o kadar yakınındaydı ki, Tak, ikisini tepenin diğer yamacından aşağı inerlerken yakaladı.</span></p>

  <p class="calibre"><span class="sgc6">Parlayan Mızrağı kullanmaya çekinerek salladı. ”Durun!” diye bağırdı.</span></p>

  <p class="calibre"><span class="sgc6">Ona doğru döndüler.</span></p>

  <p class="calibre"><span class="sgc6">''Alarmı</span> <span class="sgc6">çalıştırdın</span> <span class="sgc6">dememiş miydim sana!” dedi biri ötekine. Aceleyle kemeri beline takmaya başlamıştı.</span></p>

  <p class="calibre"><span class="sgc6">”Sen devam et, uzaklaş!” dedi. ”Onunla ben ilgilenirim.”</span></p>

  <p class="calibre"><span class="sgc6">”Alarm-malarm çaldırmadım ben!” diye bağırdı arkadaşı.</span></p>

  <p class="calibre"><span class="sgc6">”Git buradan!”</span></p>

  <p class="calibre"><span class="sgc6">Tak'a döndü yüzünü, bekledi. Arkadaşı tepeden aşağı inmeye devam etti. Tak onun bir kadın olduğunu gördü.</span></p>

  <p class="calibre"><span class="sgc6">”Onu geri götür,” dedi Tak. ”Her neyi aldıysanız, onu geri götür... ve belki bunu örtbas edebilirim."</span></p>

  <p class="calibre"><span class="sgc6">"Hayır," dedi Sam. "Çok geç. Artık buradaki herkesle dengim ve kurtulabilmek için bu benim yegâne şansım. Seni tanıyorum, Arşivci Tak ve seni mahvetmek istemiyorum. İyisi mi, git... Hem de çabuk!"</span></p>

  <p class="calibre"><span class="sgc6">"Yama birazdan burada olur ve..."</span></p>

  <p class="calibre"><span class="sgc6">"Yama'dan korkmuyorum. Ya bana saldır ya da beni bırak... Şimdi!"</span></p>

  <p class="calibre"><span class="sgc6">"Sana saldıramam."</span></p>

  <p class="calibre"><span class="sgc6">"O zaman hoşça kal," dedi Sam ve bu sözlerle birlikte bir balon gibi havalandı. O, yerin üzerinde sürüklenirken, Tanrı Yama elinde bir silahla tepenin yamacında belirdi. Taşıdığı silah küçük bir kabzası ve büyük bir tetiği olan ince ve parlak bir boruydu.</span></p>

  <p class="calibre"><span class="sgc6">Onu kaldırdı ve Şam'a çevirdi. "Son şansın!" diye bağırdı, ama Sam yükselmeye devam etti.</span></p>

  <p class="calibre"><span class="sgc6">Silahını ateşlediğinde ta yukarıdaki kubbeyi çatlatmıştı.</span></p>

  <p class="calibre"><span class="sgc6">"Suretine bürünmüş ve Vasfını eline almış," dedi Tak. "Silahının enerjisini bağlıyor." </span></p>

  <p class="calibre"><span class="sgc6">"Onu niçin durdurmadın?" diye sordu Yama.</span></p>

  <p class="calibre"><span class="sgc6">"Yapamadım, Tanrı. Vasfı beni bastırdı."</span></p>

  <p class="calibre"><span class="sgc6">"Fark etmez," dedi Yama. "Üçüncü bekçi onun hakkından gelecektir."</span></p>

  <p class="calibre"><span class="sgc6">Yerçekimini iradesine bağlayarak yükseldi.</span></p>

  <p class="calibre"><span class="sgc6">Bir yandan kaçarken, bir yandan da bir gölgenin onu izlemekte olduğunu fark etti. Gölge, görüş alanının hemen kıyısında bir yerde pusuya yatmış bekliyordu. Kafasını hangi yöne çevirirse çevirsin gözünden kaçıyordu. Ama hep oradaydı, büyüyordu.</span></p>

  <p class="calibre"><span class="sgc6">İleride bir kilit vardı. Dışarıya açılan bir kilit ileride ve yukarıda süzülmekteydi. Tılsım o </span><span class="sgc10">kilidi açabilir, onu soğuktan koruyabilir, dünyada istediği yere götürebilirdi...</span></p>

  <p class="calibre"><span class="sgc6">Çarpan kanatların sesini duydu.</span></p>

  <p class="calibre"><span class="sgc6">”Kaç!” diye gümledi beyninde bir ses. ”Hızını arttır, İblis Tutan! Daha hızlı kaç! Daha </span><span class="sgc10">hızlı kaç!”</span></p>

  <p class="calibre"><span class="sgc6">O güne dek yaşadığı en garip duygulardan biriydi bu.</span></p>

  <p class="calibre"><span class="sgc6">İleri doğru yarışırcasına hareket ettiğini hissetti.</span></p>

  <p class="calibre"><span class="sgc6">Ama hiçbir şey değişmemişti. Geçit ona daha yakın değildi. Bütün o müthiş hız hissine </span><span class="sgc10">rağmen olduğu yerden kıpırdayamıyordu.</span></p>

  <p class="calibre"><span class="sgc6">”Daha hızlı, İblis Tutan! Daha hızlı!” diye haykırdı çılgın, gümbürdeyen ses.</span></p>

  <p class="calibre"><span class="sgc6">'Gidişinde rüzgâra ve yıldırıma öykünmeyi dene!”</span></p>

  <p class="calibre"><span class="sgc6">Hissetmekte olduğu hareket duygusuna son vermeye çalıştı.</span></p>

  <p class="calibre"><span class="sgc6">Sonra rüzgârlar ona yumruk gibi çarptı, Gökyüzünün içinde dönen kudretli rüzgârlar.</span></p>

  <p class="calibre"><span class="sgc6">Onlara direndi, ama gölge dışında hiçbir şey göremese de, ses artık hemen yanından geliyordu.</span></p>

  <p class="calibre"><span class="sgc6">" 'Duygular atlardır ve nesneler de koştukları yol,' " diyordu ses. " 'Eğer akıl yolundan sapmış bir zilline bağlıysa, ayırt etme yeteneğini yitirir,' " ve Sam, ense kökünde gümbürdeyen,</span> <span class="sgc8">Katha Upauisbad'dan</span> <span class="sgc6">alınma o güçlü sözcükleri tanıdı. " 'Şu halde,' " diye devam etti ses, " 'duygular o zaman kontrolden çıkar, zayıf bir sürücünün dizginleri altındaki yabanıl ve hırçın atlar gibi.' "</span></p>

  <p class="calibre"><span class="sgc6">Ve gökler çevresinde yıldırımlarla patladı ve karanlık onu sarmaladı.</span></p>

  <p class="calibre"><span class="sgc6">Ona saldıran enerjileri bağlamaya çalıştı, ama boğuşacak hiçbir şey bulamadı.</span></p>

  <p class="calibre"><span class="sgc6">"Bu gerçek değil!" diye haykırdı.</span></p>

  <p class="calibre"><span class="sgc6">"Gerçek olan nedir, olmayan ne?" diye karşılık verdi ses. "Atların senden kaçıyor şimdi."</span></p>

  <p class="calibre"><span class="sgc6">Sanki duygusal bir vakumda hareket ediyormuşçasına, bir an süren korkunç bir karanlık oldu. Sonra acı hissetti. Sonra hiçbir şey.</span></p>

  <p class="calibre"><span class="sgc6">Meslekteki en yaşlı gençlik tanrısı olmak zor zenaattir.</span></p>

  <p class="calibre"><span class="sgc6">Karma Salonu'na girdi, Çarkın bir temsilcisiyle görüşmek istediğini belirtti, onu daha iki gün önce sondaya tabi tutmaktan vazgeçen Efendi'nin karşısına çıkarıldı. "Eee?" diye sordu.</span></p>

  <p class="calibre"><span class="sgc6">"Gecikmeden ötürü özür dilerim, Tanrı Munıgan. Personelimiz düğün hazırlıklarıyla meşguldü."</span></p>

  <p class="calibre"><span class="sgc6">"Benim yeni vücudumu hazırlayacaklarına gitmiş eğleniyorlar mı?"</span></p>

  <p class="calibre"><span class="sgc6">"O sanki gerçekten</span> <span class="sgc6">sizin</span> <span class="sgc6">vücudunuzmuş gibi konuşmamalısınız, Tanrı. O size yüce Çark tarafından, hali hazırdaki karmik gereksinimlerinize cevaben ödünç verilen bir bedendir."</span></p>

  <p class="calibre"><span class="sgc6">"Ve personeliniz dışarıda eğlenmekte olduğundan dolayı hazır değil, öyle mi?"</span></p>

  <p class="calibre"><span class="sgc6">"O, Yüce Çark'ın kendine özgü bir dönüşü olduğu için hazır... "</span></p>

  <p class="calibre"><span class="sgc6">"Onu en geç yarın akşam istiyonım. Eğer hâlâ hazırlanmamış olursa, Yüce Çark hizmetçilerinin üzerinde ezici bir mabuda dönüşebilir. Beni duyuyor ve anlıyor musun, Karma Efendisi?"</span></p>

  <p class="calibre"><span class="sgc6">"Sizi duyuyorum, ama konuşma şekliniz bu mekâna yakışmıyor ve... "</span></p>

  <p class="calibre"><span class="sgc6">"Beden naklini Brahma tavsiye etti ve Kilometre Yüksekliğindeki Kulede gerçekleşecek olan düğünde yeni vücudumla hazır bulunmamdan ziyadesiyle memnun olacaktır. Yüce Çark çok yavaş döndüğü için onun dileklerine uyulmadığını kendisine bildirmeli miyim acaba?"</span></p>

  <p class="calibre"><span class="sgc6">"Hayır, Tanrı. Bedeniniz zamanında hazır olacak."</span></p>

  <p class="calibre"><span class="sgc6">”Çok iyi.”</span></p>

  <p class="calibre"><span class="sgc6">Döndü ve salondan ayrıldı.</span></p>

  <p class="calibre"><span class="sgc6">Karma Efendisi ardından çok eski ve mistik bir işaret yaptı.</span></p>

  <p class="calibre"><span class="sgc6">”Brahma.”</span></p>

  <p class="calibre"><span class="sgc6">'Evet, Tanrıça?”</span></p>

  <p class="calibre"><span class="sgc6">'Önerimle ilgili olarak...”</span></p>

  <p class="calibre"><span class="sgc6">'Dilediğiniz gibi yapılacaktır, hanımefendi.” </span></p>

  <p class="calibre"><span class="sgc6">”Başka türlü olsun isterdim.”</span></p>

  <p class="calibre"><span class="sgc6">”Başka türlü mü?”</span></p>

  <p class="calibre"><span class="sgc6">'Evet, Tanrı. Bir insan kurban almak isterdim.” </span></p>

  <p class="calibre"><span class="sgc6">''Yoksa...”</span></p>

  <p class="calibre"><span class="sgc6">''Evet.”</span></p>

  <p class="calibre"><span class="sgc6">”Gerçekten de sandığımdan daha duygusalmışsın.”</span></p>

  <p class="calibre"><span class="sgc6">”Bu iş olacak mı, olmayacak mı?”</span></p>

  <p class="calibre"><span class="sgc6">'Açık konuşmak gerekirse... yakın dönemde olup bitenlerin ışığı altında, bu şekilde </span><span class="sgc10">olmasını tercih ederim.”</span></p>

  <p class="calibre"><span class="sgc6">”O zaman karar verildi demektir.”</span></p>

  <p class="calibre"><span class="sgc6">”Dilediğin gibi olacak. O adamın içinde sandığımdan da fazla güç saklıymış. Eğer </span><span class="sgc10">yanılsama Tanrısı nöbet tutuyor olmasaydı... Eh, bu kadar uzun süre ve bu kadar </span><span class="sgc6">sessiz kalabilmiş birisinin aynı zamanda bu kadar da -senin sözcüklerinle-<span class="sgc16"> </span></span><span class="sgc8"><span class="sgc11">yetenekli</span> </span><span class="sgc10">olabileceğini ummamıştım.”</span></p>

  <p class="calibre"><span class="sgc6">”Bu işin düzenlenmesini tamamen bana bırakacak mısın, Yaratan?"</span></p>

  <p class="calibre"><span class="sgc6">"Memnuniyetle."</span></p>

  <p class="calibre"><span class="sgc6">"Ve Hırsızların Hükümdarı'nı tatlı niyetine bana yedirecek misin?"</span></p>

  <p class="calibre"><span class="sgc6">"Evet. Öyle olsun."</span></p>

  <p class="calibre"><span class="sgc6">"Teşekkür ederim, güçlü olan."</span></p>

  <p class="calibre"><span class="sgc6">"Bir şey değil."</span></p>

  <p class="calibre"><span class="sgc6">"Öyle de olacak. İyi akşamlar."</span></p>

  <p class="calibre"><span class="sgc6">"İyi akşamlar."</span></p>

  <p class="calibre"><span class="sgc6">Denildi ki, o büyük günde, Tanrı Vayu Gökyüzü'nde esen rüzgârları durdurdu ve Göksel </span><span class="sgc10">Kent'le Kaniburrha ormanının üzerine bir dinginlik çöktü. Tanrı Yama'nın mabeyincisi Citragupta, Yerdibi'nde kokulu köklerden, sakızlardan, tütsülerden, parfümlerden ve pahalı giysilerden dev bir cenaze ateşi yaktı ve İblis Tutan'ın tılsımını ve Katapunta iblislerinin şefi Srit'in mavi tüylü pelerinini ateşin üzerine yerleştirdi; ayrıca Işıltılı Kubbe'den alınmış, Anaların şekil-değiştirici mücevherini, Buddha-Tathagatha’ya ait olduğu söylenen ve Alundil'in mor komşundan alınan safran renkli bir ehramı da yığına ekledi. İlkler Festivali gecesinin sabahında her yer tam bir sessizlik içindeydi. Gökyüzü'nde hiçbir hareket göze çarpmıyordu. Havanın üst katlarında görünmez iblislerin gölgeler gibi uçuştukları, ama güçlerin yığıldığı kent merkezine yaklaşmaktan çekindikleri söylenmişti. Yine din bilginleri ve kutsal tarihçiler tarafından söylendiğine göre, Sam adıyla tanınan kişi sapkınlığından ve küfründen caymış ve kendini Trimurti'nin insafına terk etmişti. Aynı zamanda onun hem eşi, hem annesi, hem kız kardeşi, hem kızı, hem de bunların tümü birden olan Tanrıça Parvati, Gökyüzü'nden kaçmış, doğu kıtasının akrabadan saydığı cadıları arasında yas tutmaya gitmişti. Şafakla beraber Vishnu'nun Bineği, Garuda denilen büyük kuş bir an için uyanır gibi olmuş ve kafesinin içinde tüm Gökyüzü'nde çın çın öten, camları tuzla buz eden, ülkenin her köşesinde yankılanan, uykusu en ağır olanları dahi uyandıran, bir tek kaba çığlık at-mıştı. Gökyüzü'nün dingin yaz mevsimi içinde, Aşkın ve Ölüm'ün günü başlamıştı.</span></p>

  <p class="calibre"><span class="sgc6">Gökyüzü'nün sokakları boştu. Tanrılar bir süre odalarında kalmayı ve beklemeyi tercih etmişlerdi. Gökyüzü'nün tüm çıkışları tutulmuştu.</span></p>

  <p class="calibre"><span class="sgc6">Müritleri tarafından -bir tanrı olduğu düşünülerek- Mahasamatman diye çağırılan kişi ve hırsız serbest bırakıldılar. Havada, bir çeşit tuhaflık taşıyan, ani bir soğuk dalgası dolaştı.</span></p>

  <p class="calibre"><span class="sgc6">Göksel Kent'in çok yukarılarında, Kilometre Yüksekliğindeki Kule'nin tepesindeki bir balkonda, Yanılsama Tanrısı, Düşkuran Mara duruyordu. Her renkten pelerinini omuzlarına almıştı. Kollarını kaldırmıştı ve diğer tanrıların güçleri de vücuduna akarak onunkine ekleniyordu.</span></p>

  <p class="calibre"><span class="sgc6">Zihninde bir düş şekillendi. Sonra, yüksek bir dalganın sularını kumsala boşaltması gibi, düşlerini kente boşalttı.</span></p>

  <p class="calibre"><span class="sgc6">Tanrı Vishnu tarafından biçimlendirilmelerinden bu yana tüm çağlar boyunca kent ve kır birbirine bitişik ama birbirine dokunmadan; girişi serbest, ulaşılabilir, mekânda değil ama zihinde birbirlerinden uzun mesafelerle ayrılmış olarak yan yana var olmuşlardı. Esirgeyen Vishnu, bunu bir amaçla yapmıştı. Şimdi, sınırlı ve geçici bir biçimde de olsa, engelinin kaldırılmasını tam olarak onaylamıyordu. Zihninde, düzenin kaosa mükemmel biçimde galebe çalmasının simgesi haline dönüşmüş olan kente, kırın hiçbir kısmının girdiğine tanık olmak istemiyordu.</span></p>

  <p class="calibre"><span class="sgc6">Ancak, Düşkuran'ın gücüyle, hayalet kedilerin bir süre için Gökyüzü'nü görebilmelerine izin verilmişti.</span></p>

  <p class="calibre"><span class="sgc6">Kediler, kısmen yanılsama olan ormanın gölgeli ve ezeli patikalarında huzursuzca gidip gelmeye başlamışlardı. Orada, sadece yarı yarıya var olan yerde, gözlerine yeni bir görüş ve onunla birlikte bir huzursuzluk ve avlanma isteği gelmişti.</span></p>

  <p class="calibre"><span class="sgc6">Denizci halkların, her şeyden haberdarmış gibi görünen dünyanın dön bir yanına dağılmış o dedikoducu ve laf taşıyıcı kalabalığının arasında dolaşan bir rivayete bakılırsa, o gün avlanan hayalet kedilerden bazıları aslında kedi bile değillerdi. Dediklerine göre, tanrıların geçtikleri yerlerde, daha sonra fısıldanan öykülerde, göksel güruhtan bazılarının o gün beden değiştirdikleri, Kaniburrha'nın beyaz kaplanlarının vücutlarına geçtikleri, Gökyüzü'nün sokaklarında başarısız hırsızın ve Buddha denilen adamın avlanmasına katıldıkları fısıldanırdı.</span></p>

  <p class="calibre"><span class="sgc6">Denildi ki, o, kentin sokaklarını adımlarken, yaşlı bir ağaçkakan üç kez dönmüştü tepesinde ve sonra Şam'ın omuzuna konarak şunları söylemişti:</span></p>

  <p class="calibre"><span class="sgc6">"Sen dünyanın bu kadar uzun zaman ve bu kadar yıl boyunca beklediği Işık Tanrısı Maitreya değil misin? Gelişini, uzun süre önce, bir şiirimde haber verdiğim?"</span></p>

  <p class="calibre"><span class="sgc6">"Hayır, benim adım Sam," diye yanıt verdi diğeri, "ve ben şu anda dünyaya gelmeye değil, oradan ayrılmaya hazırlanıyorum. Sen kimsin?"</span></p>

  <p class="calibre"><span class="sgc6">"Ben bir zamanlar bir ozan olan bir kuşum. Garuda'nın çığlığı günü başlattığından beri, kafasını gübrelemek amacıyla Tanrı Rudra'yı arayarak, bütün sabah boyunca Gökyüzü'nün sokakları üzerinde uçuyordum ki, ülkenin üzerine bir tuhaflığın çöktüğünü hissettim. Çok uzaklara uçtum ve çok şeyler gördüm, Işık Tanrısı."</span></p>

  <p class="calibre"><span class="sgc6">"Neler gördün, bir zamanlar ozan olan kuş?"</span></p>

  <p class="calibre"><span class="sgc6">"Dünyanın ucunda henüz tutuşturulmamış bir cenaze ateşi yığını ve çevresinde dalgalanan bir sis gördüm. Geç kalan tanrıların karların üzerinden aceleyle gelişlerini ve havanın üst katlarına tırmanarak kubbenin dışında dönmeye başlayışlarını gördüm. Ölüm'ün ve Felaket'in düğünleri için,</span> <span class="sgc8">ranga</span> <span class="sgc6">ve</span> <span class="sgc8">nepathya</span> <span class="sgc6">oyuncularının, Kanlı Maske'nin provasını yaptıklarını gördüm. Tanrı Vayu'nun elini kaldırdığını ve Gökyüzü'nde dolaşan rüzgârlar! durdurduğunu gördüm. Her rengi taşıyan Mara'nın en yüksek kulenin tepesine çıktığını ve yaydığı tuhaflığın gücünü gördüm... Ormandaki hayalet kedilerin huzursuzlandıklarına ve bu yöne gelmeye başladıklarına tanık oldum. Bir adamın ve bir kadının gözyaşlarını gördüm. Bir tanrıçanın kahkahasını duydum. Sabaha karşı parlak bir mızrağın yükseltildiğini gördüm ve bir andın içildiğini duydum. Işık Tanrısı'nı gördüm sonunda, çok çok eskiden hakkında şu şiiri yazdığım:</span></p>

  <p class="calibre"><span class="sgc6">Hep ölür, hiç ölmez;</span></p>

  <p class="calibre"><span class="sgc10">Hep biter, hiç bitmez;</span></p>

  <p class="calibre"><span class="sgc6">Karanlıkta nefretle,</span></p>

  <p class="calibre"><span class="sgc6">Aydınlığı giyinmiş,</span></p>

  <p class="calibre"><span class="sgc6">Gelir o, bir dünyaya son vermeye,</span></p>

  <p class="calibre"><span class="sgc6">Sabahın geceye son vermesi gibi.</span></p>

  <p class="calibre"><span class="sgc6">Bu mısraları yazan Morgan,</span></p>

  <p class="calibre"><span class="sgc6">Özgür ölecektir,</span></p>

  <p class="calibre"><span class="sgc6">Ve o gün,</span></p>

  <p class="calibre"><span class="sgc6">Kehanetini görecektir.”</span></p>

  <p class="calibre"><span class="sgc6">Kuş, kanatlarını kabarttı ve öyle kaldı.</span></p>

  <p class="calibre"><span class="sgc6">”Bu kadar çok şey görme şansını yakaladığın için memnun oldum, kuş,” dedi Sam, ”ve eğretilemenin kurmacası içinde belirli bir doyuma erişmişsin. Ne yazık ki şiirsel gerçek, yaşantımızı sarmalayan şeylerden önemli ölçüde farklıdır.”</span></p>

  <p class="calibre"><span class="sgc6">”Selam sana, Işık Tanrısı!” dedi kuş ve havaya fırladı. Yükselirken, yakındaki pencerelerden birinden, ağaçkakanlardan nefret eden birisinin attığı ok, vücudunun bir yanından girdi ve öte yanından çıktı.</span></p>

  <p class="calibre"><span class="sgc6">Sam aceleyle yoluna devam etti.</span></p>

  <p class="calibre"><span class="sgc6">Denildi ki, onun ve daha sonra Helba'nın yaşamını alan hayalet kedi gerçekte bir tanrı ya da tanrıça idi, ki bu kuvvetle muhtemeldir.</span></p>

  <p class="calibre"><span class="sgc6">Aynı zamanda denildi ki, onu ve kısa bir süre sonra Helba'yı öldüren hayalet kedi bunu deneyenlerin ne ilki, ne de ikincisidir. Birkaç kaplan onlara saplanan, geri çekilen, titreyerek üzerindeki kandamlalarını silkeleyen ve atıcısının eline geri dönen Parlayan Mızrak'la öldürülmüşlerdi. Parlayan Mızrağın Tak'ı da, ancak ona sezdirmeden odaya sızmayı başaran Tanrı Ganesha'nın kafasına fırlattığı bir tabureyle yere yıkılmıştı. Bazılarının dediğine göre Parlayan Mızrak daha sonra Tanrı Agni tarafından yok edilmişti, ama bazılarına göre ise Hanımefendi Maya tarafından Yerdibi'nin ötesine fırlatılmıştı.</span></p>

  <p class="calibre"><span class="sgc6">Kent'in kanla kirletilmemesi gerektiğini ve bir yol bulacağı her yere kaosun bir gün mutlaka döneceğini sonradan söylediği iddia edilen Vishnu, durumdan hiç de memnun değildi. Ama daha genç tanrılar onun yüzüne karşı gülmüşlerdi, çünkü o, Trimurti'nin en güçsüzü olarak tanınırdı ve İlklerden biri olduğu için fikirleri modası geçmiş sayılırdı. Ama, yine aynı nedenden dolayı, bu işlere bulaşmayı reddederek bir süre için kulesine çekilmişti. Adil Tanrı Varıma ise yüzünü olup bitenden öte yana çevirdi ve Yerdibi'ndeki Sessizlik Sarayı'nı ziyaret ederek Korku adlı odada uzun süre oturdu.</span></p>

  <p class="calibre"><span class="sgc6">Morgan karşıtı ekolden olup, söyleminin zarafetiyle tanınan ozan Adasay tarafından yazılan meşhur Kanlı Maske, oldukça güzeldi. Düşkuran'ın bu vesileyle döktürdüğü yanılsamalar oyuna eşlik etmişlerdi. Denildi ki, o gün Sam da yanılsama içinde kalmış ve tuhaflığın bir parçası olan kısmi karanlıkta, berbat kokular arasında, feryatlar ve çığlıklarla inleyen topraklarda yürümüş ve yaşamı boyunca tanık olduğu tüm deh-şetlerin, belleğinin dokusundan kopartılarak ve doğumlarının duygu damlalarını, bitmeden önce yaşamına damlatarak, bir kez daha aydınlık ya da gölgeli, sessiz ya da gürültülü, karşısında dirildiklerini görmüştü.</span></p>

  <p class="calibre"><span class="sgc6">Geri kalan ne varsa bir geçit alayı halinde Yerdibi'ndeki cenaze yığınına nakledilmiş, </span><span class="sgc10">üzerine yerleştirilmiş ve şarkılar eşliğinde yakılmıştı. Tanrı Agni gözlüklerini takmış, bir an yığına bakmış ve sonra alevler yükselmişti. Tanrı Vayu elini kaldırmış ve ateşi körüklemek için bir rüzgâr kopup gelmişti. Her şey olup bittiğinde Tanrı Shiva üçlü zıpkının bir devinimiyle külleri dünyanın ötesine savurmuştu.</span></p>

  <p class="calibre"><span class="sgc6">Bütün bunlar göz önüne alındığında, cenaze töreninin hem etkileyici, hem de titizlikle düzenlenmiş olduğu söylenebilirdi.</span></p>

  <p class="calibre"><span class="sgc6">Gökyüzü'nde çok uzun bir süredir benzeri yaşanmamış olan düğün günü, geleneklerin tüm gücüyle gelip çatmıştı. Kilometre Yüksekliğindeki Kule, buzdan bir dikit gibi, gözleri kör edercesine ışıldıyordu. Tuhaflık çekilmişti; hayalet kediler bir kez daha körleştirilmiş ve kürkleri sanki rüzgârla yatmış halde yürüyorlardı kentin sokaklarında ve eğer bir merdiveni tırmanırlarsa, kayalık bir yokuşu çıkmış oluyorlardı; onlar için binalar uçurum, heykeller ağaçtı. Gökyüzü'nü dolanan rüzgâr şarkıları toplayıp yeryüzüne dağıttı. Kentin merkezindeki alanda kutsal bir ateş yakılmıştı. Bu vesile için gelinilen bakireler, ara-da sırada yükselen küçük ve bembeyaz duman bulutları dışında neredeyse hiç is çıkarmadan yanan temiz, kum, kokulu ağaçların ateşini beslemekte kullanılıyorlardı. Güneş Surya öyle coşkun parlıyordu ki, gün neredeyse berraklıktan titreyecekti. Hepsi de kızıl giyinmiş olan bir arkadaş ve uşak kalabalığı eşliğindeki damat kentin caddelerinden geçirilerek, tüm kafilenin Kali'nin hizmetçileri tarafından karşılanıp büyük şölen salonuna alındıkları Kali Sarayına götürülmüştü. Orada Tanrı Kubera ev sahipliği yapıyor, sayısı üç yüzü bulan kızıl kafile üyelerine, uzun, siyah ve kemik kakmalı masaların çevresinde oturacakları, bir kızıl, bir siyah dizilmiş sandalyelerini gösteriyordu. Orada, salonda, hepsine bal, ekşi lor ve halüsinojen tozlardan karılmış</span> <span class="sgc8">madhuparka</span> <span class="sgc6">ikram edilmişti ve bunu gelinin, ellerinde çifte taslar taşıyarak salona giren mavi giysili maiyeti işliğinde içmişlerdi. Gelin kafilesi üyelerinin de sayısı üç yüzü buluyordu ve hepsi de oturup</span> <span class="sgc8">madhuparka’anın</span> <span class="sgc6">içtiklerinde Kubera onlarla gayet serbestçe şakalaşarak, sözlerine sırayla eski yazılardan alıntılar ve pratik bilgelik öğütleri serpiştirerek, bir konuşma yapmıştı. Sonra gelinin kafilesi meydandaki köşke doğru bir yönden hareket ederken, damatın kafilesi de diğer yönden yola çıkmıştı. Yama ve Kali köşke ayrı kapılardan girdiler ve küçük bir perdenin iki yanına oturdular. Uzun süre eski şarkılar söylendi ve aralarındaki küçük perde Tanrı Kubera taralından kaldırılarak ikisinin birbirlerinin yüzlerini görmelerine o günlük ilk kez izin verildi. Bunun ardından Kubera bir konuşma daha yaptı ve şefkat, zenginlik ve zevk vaad etmesi karşılığında Kali'yi Yama'ya teslim etti. Sonra Tanrı Yama eşinin elini tuttu ve giysileri bir hizmetçi tarafından bağlanmış halde ateşin yanına gittiklerinde Kali bir avuç buğday attı. Bunun da ardından Kali bir değirmen taşının üzerine çıktı ve ikisi birlikte, Kali'nin her adımda küçük bir pirinç yığınını çiğnediği toplam yedi adım attılar. Sonra, düğünün suyla kutsanması için, birkaç yürek atımı süresince hafif bir yağmurun çiselemesine izin verildi. Yağmur kesildiğinde konuklar ve uşaklar tek bir kafile halinde </span><span class="sgc10">birleşti ve kentin içinde, büyük şölen ve eğlencelerin düzenlendiği ve Kanlı Maske'nin sahnelendiği Yama'nın karanlık sarayına doğru yola çıkıldı.</span></p>

  <p class="calibre"><span class="sgc6">Sam, son kaplanla yüz yüze geldiğinde, hayvan neyi avlamakta olduğunu bilerek başını yavaşça sallamıştı. Şam'ın kaçabileceği bir yer yoktu, öylece durup bekledi. Kedi de ağırdan alıyordu işini. O anda bir iblis ordusu kente inmeye çalışmış, ama tuhaflığın gücü onlara izin vermemişti. Tanrıça Ratri'nin ağladığı görülmüş ve adı hemen listeye eklenmişti. Arşivci Tak bir süre için Gökyüzü'nün altındaki zindanlara hapsedilmişti. Tanrı Yama'nın, sanki öyle olmasından çekiniyormuşçasına, Yaşam ayağa kalkmadı,' dediği duyulmuştu.</span></p>

  <p class="calibre"><span class="sgc6">Her şey göz önüne alındığında, hem çok titiz ve hem de etkileyici bir ölüm olmuştu bu.</span></p>

  <p class="calibre"><span class="sgc6">Düğün yedi gün yedi gece sürdü ve Tanrı Mara eğlenenlerin çevresine düş üzerine düş ördü. Su ve ateş sütunları üzerinde renkli dumandan saraylar yükselterek, uzandıkları divanları yıldıztozu vadilerine indirerek, duyularını mür ve mercanla coşturarak, hepsine Suretlerini takındırarak, onları uçan bir halıya binmişlercesine yanılsama ülkelerine götürdü ve güçlerini örnek aldıkları arketiplerin çevresinde döndürdü. Shiva, bir mezarlıkta Felaket ve Zaman danslarını yaparak Titanların uçan üç kentinin yok edilmelerinin yıldönümünü kutladı; Karanlık Krishna, kara iblis Bana'yı yenisinin anısına Güreşçi Dansı'na daldı; Lakshmi, Heykel Dansı'na ve hatta Tanrı Vishnu bile Amfora Dansı'na zorlandıklarında Munıgan yeni bedeni içinde, tüm denizlerin sularını bir sahne olarak kullanıp dünyanın haline gülerek, okyanusun derinliklerine sığınan Shura'yı öldürdüğünde yaptığı Zafer Dansı'nı tekrarladı. Mara'nın her jestinde büyü, renk, müzik ve şarap oluşuyordu. Şiirler okundu, oyunlar oynandı. Şarkılar söylendi ve kahkahalar atıldı. Gücün ve yeteneğin çatıştırıldığı spor karşılaşmaları yapıldı. Yedi zevk gününün tüm faaliyetlerine katlanabilmek için gerçekten de tanrısal bir güç gerekti.</span></p>

  <p class="calibre"><span class="sgc6">Her şey göz önüne alındığında, etkileyici olduğu kadar çok da titizlikle düzenlenmişti şu düğün.</span></p>

  <p class="calibre"><span class="sgc6">Eğlencenin sonuna doğru damat ve gelin, bir süre dünyayı dolaşmak, birçok yerin zevklerini tatmak üzere, Gökyüzü'nden ayrıldılar. Özgür dolaşabilmek amacıyla yanlarında dostları ya da uşakları olmaksızın gittiler. Ziyaret edecekleri yerlerin listesini ya da oralarda ne kadar süre kalacaklarını önceden açıklamadılar... ki dostlarının ne tür muziplikler yapabilecek kudrette oldukları düşünüldüğünde, bu da beklenen bir şeydi.</span></p>

  <p class="calibre"><span class="sgc6">Eğlence onlar gittikten sonra bile sürdü. Olağanüstü miktarda somayı deviren Tanrı Rudra bir masanın üzerine çıktı ve gelin hakkında uzun bir söylev çekmeye başladı... Eğer Yama orada olsaydı mutlaka sorun edeceği türden bir söylevdi bu. Durum böyle olunca Tanrı Agni, Rudra'nın ağzının üzerine tokatı indirdi ve derhal Suretini Takınmış halde ve Gökyüzü boyunca yapılacak bir düelloya davet edildi.</span></p>

  <p class="calibre"><span class="sgc6">Agni, Kaniburrha'nın ötesindeki bir dağın zirvesine uçuruldu ve Tanrı Rudra da </span><span class="sgc10">Yerdibi'nin yakınlarında konuşlandırıldı. İşaret verildiğinde Rudra, ısıya duyarlı okunu kilometrelerce ötedeki hasmına doğru fırlattı. Ancak, Tanrı Agni yaklaşan oku on beş kilometre öteden saptadı ve Evrensel Ateş'i kullanarak onu havada kavurdu. Sonra aynı gücü ışıktan bir iğneye dönüştürüp Rudra'ya sapladı ve onu durduğu yerde küle çevirdi. İşte böylece Lokapalalar'ın onuru korunmuş oldu ve ölmüş olan eski Rudra'nın yerine, yarı-tanrıların saflarından bir yenisi seçildi.</span></p>

  <p class="calibre"><span class="sgc6">Bir raca ve iki adet yüksek rütbeli rahip zehirlendiler ve renkli tablolar çizerek öldüler. Maviye çalan artıklarının yakılması için cenaze ateşleri yakıldı. Tanrı Krishna, Suretini takındı ve benzeri bir daha duyulamayacak bir ezgi çaldı ve bitirdiğinde, Sarışın Guari insafa gelerek kalbi yumuşamış halde onun yanına koştu. Sarasvati, tüm ihtişamıyla Zevkler Dansı'nı yaptı ve sonra Tanrı Mara, Helba'yla Buddha'nın kentin içinde nasıl kovalandıklarını canlandırdı. Bu son düşün birçok kişiyi rahatsız etmesi üzerine listeye yeni isimler eklendi. Bir gencin bedeni ve bir kaplanın kafasına sahip bir iblis, aralarına girmeye cesaret ederek Tanrı Agni'ye, dehşet verici bir şiddetle saldırdı. Ratri'nin ve Vishnu'nun birleşik güçleri sayesinde geri püskürtüldü, ama Agni asasını üzerine çevirmeye fırsat bulamadan, maddesel alemden kaçıp gitmeyi becerdi.</span></p>

  <p class="calibre"><span class="sgc6">Düğünü izleyen günler, Gökyüzü'nde birçok değişikliğe sahne oldu.</span></p>

  <p class="calibre"><span class="sgc6">Parlayan Mızrağıyla Arşivci Tak, Karma Efendileri tarafından yargılandı ve bir maymunun vücuduna nakledildi; beynine de, ta ki Gökyüzü insafa gelip laneti üzerinden kaldırmaya karar verinceye dek, ne zaman reenkarnasyon için başvursa yine bir maymun bedenine alınması için bir uyarı yerleştirildi. Sonra güneydeki yağmur ormanlarına gönderildi ve orada, karmik yükünü hafifletmeye başlamak üzere, serbest bırakıldı.</span></p>

  <p class="calibre"><span class="sgc6">Adil Tanrı Vamna maiyetini çevresine topladı ve dünyanın bir başka yerini kendine mesken tutmak üzere Göksel Kent'ten ayrıldı. Onu gözden düşürmek isteyen kimileri, ayrılışını Kara Nirriti'nin, karanlık ve yozluk tanrısının, Gökyüzü'nü husumetle ve birçok kara lanetin zehiriyle terk edişine benzettiler. Varuna'yı çekiştirenlerin sayısı fazla değildi, çünkü adil sıfatını hak ettiği herkesin malumuydu ve kem söz sahibine ait olacağı için, ayrılışını izleyen günlerde üç beş kişi dışında hakkında atıp tutan olmadı.</span></p>

  <p class="calibre"><span class="sgc6">Çok sonraları, Göksel Temizlik günlerinde, tanrıların arasından başkaları da yeryüzüne sürgün edildiler. Ancak, onların sürgün edilişlerinin kökü, Gökyüzü'ne İvmeciliğin bir kez daha girdiği bu günlere dayanıyordu.</span></p>

  <p class="calibre"><span class="sgc6">Dört mertebe tanrının ve cennetin on sekiz sahibinin arasında en güçlüleri olan Brahma, alemlerin yaratıcısı, yükseklerdeki Gökyüzü'nün ve onun altındaki her şeyin tanrısı, göbeğinden nilüfer çiçeği filizlenen ve elleriyle deniz diplerini tarayan, üç adımda dünyaları aşan, sağ elinde hakkın çarkını taşıyan, azametinin davulları düşmanlarının yüreğine korku salan, yılanları bilip gibi kullanarak afetlere zincir vuran Brahma, boş bulunduğu bir anda Ölümün Büyükhanımı'na verdiği bir sözden dolayı, </span><span class="sgc10">gün geçtikçe daha çok bunalıyordu. Ama aslında, kadının telkinleri olmasa da büyük olasılıkla benzer biçimde hareket edecekti. Bu durumda, kadının eylemlerinin en önemli sonucu, kısa ve geçici bir süre için, dertlerinin vebalini üzerine atacak birini bulmuş olmasıydı. Aynı zamanda Yanılmaz Brahma diye de bilinirdi o.</span></p>

  <p class="calibre"><span class="sgc6">Gökyüzü kubbesi, eğlencelerin sona ermesiyle birlikte, birkaç noktada onarım gördü.</span></p>

  <p class="calibre"><span class="sgc6">Gökyüzü Müzesi ise, o günden itibaren, sürekli yerinde bulunan silahlı bir bekçi tarafından korunmaya başlandı.</span></p>

  <p class="calibre"><span class="sgc6">İblis avlamak için birkaç sürek avı planlandı, ama bunların hiçbiri tasarıdan öteye geçemedi.</span></p>

  <p class="calibre"><span class="sgc6">Ana ve babasının kimlikleri hakkında en ufak bir fikri olmayan yeni bir Arşivci atandı.</span></p>

  <p class="calibre"><span class="sgc6">Kaniburrlıa'nın hayalet kedilerinin yeryüzünün her yerindeki tapınaklarda sembolik olarak temsil edilmelerine izin verildi.</span></p>

  <p class="calibre"><span class="sgc6">Eğlencelerin son gününde, Yerdibi'ndeki Sessizlik Sarayı'na yalnız bir tanrı girdi ve Anı denilen odada uzun bir süre oturdu. Sonra uzun uzun güldü ve Göksel Kent'e geri döndü ve kahkahası gençlikle, güzellikle, güçle ve saflıkla doluydu ve Gökyüzü'nü dolanan rüzgârlar bu gülüşü yakalayıp, içerdiği tuhaf ve çın çın öten zafer coşkusuna onu işitenlerin şaşması için, en uzak diyarlara kadar taşıdılar.</span></p>

  <p class="calibre"><span class="sgc6">Her şey göz önüne alındığında, hem çok titiz, hem de çok etkileyiciydi bu Aşk ve Ölüm, Nefret ve Yaşam ve bir de Delilik zamanı.</span></p>
</body>
</html>