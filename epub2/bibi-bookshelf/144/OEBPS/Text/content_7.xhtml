<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>IŞIKTANRISI</title>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
<link href="../../fonts.css" rel="stylesheet" type="text/css"/>
<link href="../../fonts_1.css" rel="stylesheet" type="text/css"/>
</head>

<body class="main">
  <p class="calibre"><span class="sgc1"><br class="calibre1"/></span></p>

  <h2 class="calibre2"><span class="sgc1">7</span></h2>

  <p class="calibre"><span class="sgc8">Arada sırada çağırıldığı bir başka isim de, Işık Tanrısı anlamına gelen Maitreya'dır. Altın Bulut'tan geri döndükten sonra, Yuga Günü için plan yapmak ve gücünü toplamak üzere, Khaipur’daki </span><span class="sgc8">Karma Sarayı na gitti. Bir zamanlar bilge bir kişi, Yuga Günü nün hiçbir zaman görülemediğini, ama ancak geçtikten sonra bunun anlaşılabildiğini söylemişti. </span><span class="sgc8">Çünkü o da diğer herhangi bir gün gibi doğar ve yine dünyanın tarihini özetleyerek geçer. O bazen Maitreya adıyla da çağırılırdı, Işık Tanrısı anlamına gelen...</span></p>

  <p class="calibre"><span class="sgc6">Dünya bir adak ateşidir; güneş onun yakıtı, gün ışığı onun dumanı, gün onun alevi, pusulanın ibreleri onun göz ve kıvılcımları. Bu ateşe tanrılar inançları sunar. Bu bağıştan Kral Ay doğmuştur.</span></p>

  <p class="calibre"><span class="sgc6">Yağmur, ey Gautama, ateştir; yıl onun yakıtı, bulutlar onun dumanı, şimşek onun alevi, közü, kıvılcımı. Bu ateşe tanrılar Kral Ay'ı sunar. Bu bağıştan yağmur doğmuştur.</span></p>

  <p class="calibre"><span class="sgc6">Bu dünya, ey Gautama, ateştir, toprak onun yakıtı, ateş onun dumanı, gece onun alevi, ay onun közü, yıldızlar onun kıvılcımları. Bu ateşe tanrılar yağmuru sunar. Bu bağıştan yiyecek üretilir. Erkek, ey Gautama, ateştir; açık ağzı onun yakıtı, nefesi onun dumanı, konuşması onun alevleri, gözleri onun </span><span class="sgc7">közü, kulakları onun kıvılcımları. Bu ateşe tanrılar yiyeceği sunar. Bu bağıştan nesillerin gücü doğar.</span></p>

  <p class="calibre"><span class="sgc6">Kadın, ey Gautama, ateştir; biçimi onun yakıtı, saçları onun dumanı, organları onun alevi, zevkleri </span><span class="sgc7">onun közü ve kıvılcımları. Bu ateşe tanrılar nesilleri sunar. Bu bağıştan insan doğar. Yaşayacağı kadar yaşar.</span></p>

  <p class="calibre"><span class="sgc6">Bir insan öldüğünde, ateşe sunulmaya götürülür. Ateş onun ateşi olur, yakıt onun yakıtı, duman onun dumanı, alev onun alevi, köz onun közü, kıvılcımlar onun kıvılcımları. Bu ateşe köpekler insanı sunar. Bu bağıştan insan ışıklar saçan bir ihtişamla çıkar.</span></p>

  <p class="heading"><span class="sgc1">Brihadaranyaka Upanishad (VI, ii, 9-14)</span></p>

  <p class="calibre"><span class="sgc6"><br class="calibre1"/></span></p>

  <p class="calibre"><span class="sgc6">Denizin tuzlu esintisinin ve denizcilerin bağrışmalarının, duyuları yaşamla ve zevkle doldurmak üzere geldiği berrak havada, zarif kuleler ve inceden inceye işlenmiş geçitlerle dolu yüksek, mavi sarayda, Kara Tanrı Nirriti, karşısına getirilen adamla konuştu.</span></p>

  <p class="calibre"><span class="sgc6">"Deniz kaptanı, senin adın nedir?" diye sordu.</span></p>

  <p class="calibre"><span class="sgc6">"Olvegga, Tanrı," diye yanıt verdi kaptan. "Neden mürettebatımı öldürdün ve benim yaşamama izin verdin?"</span></p>

  <p class="calibre"><span class="sgc6">"Çünkü</span> <span class="sgc6">seni</span> <span class="sgc6">sorgulayacaktım, Kaptan Olvegga''</span></p>

  <p class="calibre"><span class="sgc6">"Neyle ilgili?"</span></p>

  <p class="calibre"><span class="sgc6">"Birçok şeyle. Eski bir deniz kaptanının, yolculukları sayesinde bileceği şeylerle. Güney deniz yollarındaki egemenliğim ne durumda?"</span></p>

  <p class="calibre"><span class="sgc6">"Sandığımdan da güçlü olmalı, yoksa beni buraya getiremezdin."</span></p>

  <p class="calibre"><span class="sgc6">"Diğer birçok denizci bu kadar açılmaktan korkuyorlar, değil mi?"</span></p>

  <p class="calibre"><span class="sgc6">"Evet."</span></p>

  <p class="calibre"><span class="sgc6">Nirriti, denize bakan bir pencereye yaklaştı. Tutsağına sırtını döndü. Bir süre sonra yine konuştu:</span></p>

  <p class="calibre"><span class="sgc6">"Diyorlar ki şu, eee... Keenset Savaşından beri kuzeyde birçok bilimsel gelişmeler olmuş."</span></p>

  <p class="calibre"><span class="sgc6">"Bunu ben de duydum. Ayrıca, doğru olduğunu da biliyorum. Bir buhar makinesi gördüm. Matbaa şimdi gündelik yaşamın bir parçası haline geldi. Galvanik akım kullanılarak ölü slizzard bacakları hareket ettiriliyor. Daha nitelikli çelik dökülüyor. Mikroskop ve teleskop yeniden keşfedildi."</span></p>

  <p class="calibre"><span class="sgc6">Nirriti yüzünü yine ona döndü ve birbirlerini süzdüler.</span></p>

  <p class="calibre"><span class="sgc6">Nirriti, ışıltılı gözleri, yüzeysel bir gülümsemesi, gümüş bir bantla tutturulmuş kara saçları olan ufak tefek bir adamdı. Kara giysiler giyinmişti ve güneş yüzü görmemiş bir cildi vardı.</span></p>

  <p class="calibre"><span class="sgc6">"Kent'in Tanrıları buna engel olmayı niçin başaramıyorlar?"</span></p>

  <p class="calibre"><span class="sgc6">"Zayıfladıklarından dolayı olduğunu hissediyorum, eğer duymak istediğiniz buysa, </span><span class="sgc7">Tanrı. Vedra kıyısındaki felaketten sonra makineleşme sürecini şiddet yoluyla </span><span class="sgc7">bastırmaktan bir ölçüde korkar oldular. Ayrıca Kent'te iç huzursuzluk olduğu da </span><span class="sgc7">söyleniyor, yarı-tanrılarla kaldığı kadarıyla daha kıdemli olanlar arasında. Şu yeni din </span><span class="sgc7">olgusu da var. İnsanlar Gökyüzü'nden eskisi kadar korkmuyorlar. Kendilerini </span><span class="sgc7">savunmaya daha hevesliler ve şimdi daha iyi donanmış olduklarından, tanrılar onlarla </span><span class="sgc7">yüzleşmekten çekiniyor."</span></p>

  <p class="calibre"><span class="sgc6">"Demek Sam kazanıyor. Yılların ötesinden yeniyor onları."</span></p>

  <p class="calibre"><span class="sgc6">"Evet, Renfrew. Sanırım bu doğru."</span></p>

  <p class="calibre"><span class="sgc6">Nirriti, Olvegga’nın iki yanında duran muhafızlara bir göz attı.</span></p>

  <p class="calibre"><span class="sgc6">"Çıkın," diye emir verdi. Sonra, onlar gittiğinde, "Beni tanıyor musun?" diye sordu.</span></p>

  <p class="calibre"><span class="sgc6">"Evet, papaz. Çünkü ben Jan Olvegg'im, Hint Yıldızı gemisinin kaptanı."</span></p>

  <p class="calibre"><span class="sgc6">"Olvegg... Bu neredeyse olanaksız gibi."</span></p>

  <p class="calibre"><span class="sgc6">"Yine de doğru. Bu yaşlı vücudu, Sam, Mahartha'da, Karma Efendileri'ni perişan ettiği </span><span class="sgc7">gün almıştım. Oradaydım."</span></p>

  <p class="calibre"><span class="sgc6">"İlklerden biri ve -evet!- bir Hristiyan!"</span></p>

  <p class="calibre"><span class="sgc6">"Arada bir, Hinduca küfürlerim bittiği zaman."</span></p>

  <p class="calibre"><span class="sgc6">Nirriti elini Olvegg'in omzuna koydu. "Öyleyse, başımıza sardıkları bu sapkınlık, bizzat </span><span class="sgc7">benliğini incitiyor olmalı."</span></p>

  <p class="calibre"><span class="sgc6">"Ne ben onlardan hazzederim, ne de onlar benden."</span></p>

  <p class="calibre"><span class="sgc6">"Ben de öyle tahmin etmiştim. Ama Sam... o, aynı şeyi yaptı... bu sapkınlıklar </span><span class="sgc7">karmaşasını besledi... Haksözü daha da derinlere gömdü...” </span></p>

  <p class="calibre"><span class="sgc7">"Bu bir silahtı, Renfrew,” </span><span class="sgc7">dedi Olvegg. "Başka bir şey değil. Hepsi bu. Bir tanrı olmayı senden ya da benden daha  </span><span class="sgc6">fazla istediğini sanmam.” </span></p>

  <p class="calibre"><span class="sgc6">"Belki. Ama keşke daha farklı bir silah seçmiş olsaydı. </span><span class="sgc7">Kazansa bile, onların ruhları hâlâ yitirilmiş olacak.”</span></p>

  <p class="calibre"><span class="sgc6">Olvegg omuz silkti. "Ben senin gibi bir din bilimci değilim... ”</span></p>

  <p class="calibre"><span class="sgc6">"Ama bana yardım edecek misin? Çağlar boyunca büyük bir güç biriktirdim. Adamlarım ve makinelerim var. Sen düşmanlarımızın zayıfladığını söylüyorsun. Benim, ne anadan ne de babadan doğruuş ruhsuz askerlerim, korkusuzdur. Gökgondollanm var... hem de bir sürü. Kutuptaki kentlerine ulaşabilirim. Yeryüzündeki tapınaklannı yerle bir edebilirim. Dünyayı bu çirkeften temizlemenin vakti geldi, diye düşünüyorum. Gerçek inanç geri dönmeli! Yakında! Yakın olmak zonanda!..”</span></p>

  <p class="calibre"><span class="sgc6">"Dediğim gibi, ben bir din bilimci değilim. Ama, Kent'in düştüğünü ben de görmek isterim,” dedi Olvegg. "Elimden geldiğince yardım edeceğim sana.”</span></p>

  <p class="calibre"><span class="sgc6">"Öyleyse, bu eylemin nasıl bir tepki oluşturacağını ölçmek için, onların birkaç kentini ele geçireceğiz ve tapınaklarını ayaklar altına alacağız. Olvegg başıyla onayladı.</span></p>

  <p class="calibre"><span class="sgc6">"Sen bana danışmanlık yapacaksın. Manevi destek vereceksin," dedi Nirriti ve başını eğdi.</span></p>

  <p class="calibre"><span class="sgc6">"Benimle birlikte dua et," diye buyurdu.</span></p>

  <p class="calibre"><span class="sgc6">Yaşlı adam, Khaipur'daki Kama Sarayının dışında, binanın mermer sütunlarına bakarak, uzun bir süre durdu. Sonunda, genç bir kız ona acıdı ve bir tas sütle bir parça ekmek getirdi. Adam ekmeği yedi.</span></p>

  <p class="calibre"><span class="sgc6">"Sütü de iç, büyükbaba," dedi kız. "Besleyicidir ve etine kuvvet verir."</span></p>

  <p class="calibre"><span class="sgc6">"Lanet olsun!" dedi yaşlı adam. "Lanet olsun süte! Lanet olsun etime de! Ona bakarsan, ruhuma da!"</span></p>

  <p class="calibre"><span class="sgc6">Kız irkilerek geri çekildi. "Hayırseverliğe verilecek uygun bir karşılık sayılmaz bu."</span></p>

  <p class="calibre"><span class="sgc6">"Benim karşı çıktığım, senin gösterdiğin merhamet değil, hemşire. İçki seçimindeki tercihindir. Bana mutfağınızdaki en berbat şaraptan bir maşrapa ayıramaz mıydın?.. Müşterilerinizin ısmarlamayacak kadar hor gördüğü ve aşçınızın da en ucuz ete dahi dökmekten imtina ettiği şarabınızdan? Ben üzümlerin suyunun sıkılmasına hasretim, inek memelerinin değil."</span></p>

  <p class="calibre"><span class="sgc6">"Belki bir yemek listesi getirmemi arzu ederdiniz! Defol! Bir yamak çağırmadan toz ol buradan!"</span></p>

  <p class="calibre"><span class="sgc6">Adam kızın gözlerine baktı. "Lütfen alınmayın, hanımefendi. Dilenmek bana çok zor geliyor."</span></p>

  <p class="calibre"><span class="sgc6">Kız, adamın harabeye benzeyen yüzünde, kırışıklıkların ve kavruk tenin ortasındaki zifiri karanlık gözlere baktı. Adamın sakalı yer yer simsiyahtı. Dudaklarının kenarında çok hafif bir gülümseme oynaşıyordu.</span></p>

  <p class="calibre"><span class="sgc6">"Pekâlâ... Peşimden arka kapıya gel. Seni mutfağa sokacağım ve bakalım birşeyler bulabilecek miyiz? Bunu niçin yaptığımı da bilmiyorum ya, neyse."</span></p>

  <p class="calibre"><span class="sgc6">Kız arkasını dönerken adamın parmakları sinirli sinirli oynadı ve kızın yürüyüşünü seyrederek peşi sıra giderken gülümsemesi yayıldı.</span></p>

  <p class="calibre"><span class="sgc6">"Çünkü ben öyle istiyorum," diye mırıldandı.</span></p>

  <p class="calibre"><span class="sgc6">Rakasha'dan Taraka huzursuzdu. Gün ortasında, akıp giden bulutların arasında bir oraya bir buraya sıçrarken, iktidarın halleri üzerine düşünüyordu. Bir vakitler en güçlü o olmuştu. Tutulmadan önceki günlerinde hiç kimse ona karşı duramazdı. Sonra, İblis Tutan Siddhartha çıkagelmişti. Onu daha önceden de Kalkin adıyla bilirdi ve güçlü olduğunu duyardı. Anlamıştı ki, onunla er ya da geç karşılaşacak ve Kalkin'in geliştirdiği söylenen Vasfının gücünü denemek zorunda kalacaktı. Dağ zirvelerinin onların öfkesiyle tutuştuğu o müthiş günde bir araya gelmişlerdi ve mücadeleyi İblis Tutan kazanmıştı. Ve çağlar sonra, ikinci karşılaşmalarında da, onu çok daha kesin bir mağlubiyete uğratmıştı yine. Ama o tekti ve artık yeryüzünü terk etmişti. Tüm yaratıklar içinde sadece İblis Tutan hakkından gelebilmişti Albız Kuyusu Efendisi'nin. Sonra tanrılar sökün etmişti ona meydan okumak için. Eski günlerde çok çelimsizdiler, ama mutant güçlerini ilaçlarla, hipnozla, meditasyonla, nöroşirurjiyle disipline ederek, onları birer Vasıf haline sokmaya çalışıyorlardı ve çağlar boyunca güçlerini katlamışlardı. Dört tanesi girmişti Albız Kuyusu'na, sadece dört ve koca bir iblis ordusu onları püskürtmeyi becerememişti. Shiva denilen Tanrı çok güçlüydü, ama İblis Tutan daha sonra öldürmüştü onu. Bu da olması gerektiği gibiydi; çünkü Taraka, İblis Tutan'ı kendisiyle akran görüyordu. Kadını hesaba bile almadı. O sadece bir kadındı ve Yama'nın desteğine muhtaç olmuştu. Ama nıhu göz kamaştırıcı bir ateş olan Tanrı Agni... İşte </span><span class="sgc7">ondan neredeyse korkmuştu. Agni'nin Palamaidsu'daki saraya tek başına girdiği ve ona meydan okuduğu günü anımsıyordu. Her ne kadar denese de onu durduramamıştı ve ateşinin gücüyle koca sarayın nasıl yerle bir olduğunu gözleriyle görmüştü. Albız Kuyusu'ndaki hiçbir şey durduramazdı Agni'yi. O zaman bir söz vermişti kendi kendine: Siddhartha'ya yaptığı gibi bu güçle de boy ölçüşmek veya onu mağlup etmek ya da onun tarafından bağlanmak. Ama bunu hiçbir zaman yapmadı. Ateş Tanrısı, Vedia kıyısındaki Keenset Savaşı'nda Albız Kuyusu'na girenlerin dördüncüsünün, ateşini yine kendine yönelten kızıl giysili tanrının karşısında, mağlup olmuştu. Bu demekti ki, en güçlüleri Kızıl Olan'dı. Çünkü bizzat İblis Tutan bile onu uyarmamış mıydı Ölüm Tanrısı Yama-Dharma hakkında? Evet, gözleriyle yaşamı içen tamı yeryüzünde kalanların içinde en güçlüsüydü. Bir defasında, gök gürültüsü arabasında, az daha onun gücüne yenik düşecekti. Bir kez tartmıştı onun gücünü, ama o kavgada müttefik oldukları için yumuşak davranmıştı. Sonra, Yama'nın Kent'te öldüğü söylenmişti. Daha sonra ise, hâlâ yeryüzünü adımlamaktadır, denmişti. Ölüm Tanrısı olduğu için, kendi isteği dışında, ölmesinin mümkün olmadığı iddia ediliyordu. Taraka, ne anlama geldiğini bilerek, bunu gerçek olarak kabul etti. Bu demekti ki, Taraka güneye, mavi sarayın adasına geri dönecek, Kötülük Tanrısı Kara Nirriti'ye beklediği yanıtı verecek, razı olduğunu söyleye-cekti. Rakasha, kendi güçlerini onun karanlık güçlerine ekleyecek ve ta ki tanrılar onların yardımına koşup kendi felaketleriyle yüz yüze gelinceye kadar, güneybatının en büyük altı kentinin Tapınaklarını yerle bir ederek Mahartha'dan başlayıp sırayla kuzeye doğru ilerleyecek, o kentlerin sokaklarını ahalisinin kanıyla ve Kara Olan'ın alevsiz birlikleriyle dolduracaktı. Eğer tanrılar gelmezlerse, gerçek zayıflıkları ortaya çıkmış olacaktı. O zaman Rakasha Gökyüzü'nü basacak ve Nirriti Göksel Kent'i dümdüz ede-cekti; Kilometre Yüksekliğindeki Kule yıkılacak, kubbe tuzla buz olacak, Kaniburrha'nın büyük beyaz kedileri yıkıntıları görecek ve tanrılarla yarı-tanrıların sarayları kutup kadarıyla örtülecekti. Ve bütün bunlar aslında tek bir nedenden dolayı olacaktı... tabii can sıkıntısından kurtulmak ve tanrılarla insanların Rakasha'nın dünyasındaki son günlerini bir an önce tüketmekten öte. Ne zaman büyük bir kavga çıksa, ne zaman büyük, kanlı, alevli eylemler olsa, o gelirdi. Taraka bunu biliyordu. Kızıl Olan bir yerlerden çıkar gelirdi, her zaman; çünkü Vasfı onu ait olduğu yere çekerdi. Taraka aramaya devam edeceğini, ne olursa yapacağını, ta ki Ölüm'ün gözlerinde yanan kara ateşlere bakıncaya dek bekleyeceğini biliyordu...</span></p>

  <p class="calibre"><span class="sgc6">Brahma haritaya uzun uzun baktıktan sonra, çevresinde kendi kuyruğunu ısıran bronz bir Naga'nın kıvrıldığı kristal ekrana doğru döndü.</span></p>

  <p class="calibre"><span class="sgc6">"Yanıyor mu, ey rahip?" </span></p>

  <p class="calibre"><span class="sgc6">"Yanıyor, Brahma... Bütün antrepolar mahallesi."</span></p>

  <p class="calibre"><span class="sgc6">"Halka yangına su taşımalarını söyleyin."</span></p>

  <p class="calibre"><span class="sgc6">"Zaten öyle yapıyorlar, Güçlü Olan."</span></p>

  <p class="calibre"><span class="sgc6">"Öyleyse beni bu sorunla niçin rahatsız ediyorsun?"</span></p>

  <p class="calibre"><span class="sgc6">"Korkuluyor, Ulu Tanrı."</span></p>

  <p class="calibre"><span class="sgc6">"Korkuluyor mu? Neden korkuluyor?"</span></p>

  <p class="calibre"><span class="sgc6">"Adını huzurunuzda anamayacağım, gücü sürekli olarak artan, güney deniz yollarını denetleyen, ticareti kesen, Kara Olan'dan."</span></p>

  <p class="calibre"><span class="sgc6">"Nirriti'nin adını önümde telaffuz etmekten niçin çekmiyorsun? Kara Olan'ı tanıyorum. Yangınları onun çıkarttığını mı düşünüyorsun?"</span></p>

  <p class="calibre"><span class="sgc6">"Evet, Ulu Tanrı... ya da ondan aylık alan bir sefilin. Dünyanın geri kalanıyla bağımızı koparmak, zenginliğimizi tüketmek, depolarımızı mahvetmek ve maneviyatımızı kırmak istediğine dair dedikodular var; çünkü, onun planladığına göre... "</span></p>

  <p class="calibre"><span class="sgc6">"Sizi istila edecekmiş, tabii ki."</span></p>

  <p class="calibre"><span class="sgc6">"İsabet buyurdunuz, Kudretli Olan."</span></p>

  <p class="calibre"><span class="sgc6">"Bu doğru olabilir, rahibim. Söyle bana, eğer Kötülük Tanrısı saldırırsa, tanrılarınızın yanınızda olmayacağından mı korkuyorsunuz?"</span></p>

  <p class="calibre"><span class="sgc6">"Bundan en ufak bir şüphem olmadı, Güçlülerin Güçlüsü. Sadece bu olasılığı size anımsatmak ve ebedi merhamet ve kutsal korunma niyazımızı yenilemek istemiştim." </span></p>

  <p class="calibre"><span class="sgc6">"Amacına eriştin, rahip. Korkma."</span></p>

  <p class="calibre"><span class="sgc6">Brahma bağlantıyı kesti. "Saldıracak."</span></p>

  <p class="calibre"><span class="sgc6">"Kuşkusuz."</span></p>

  <p class="calibre"><span class="sgc6">"Ve ne kadar güçlü olabilir, merak ediyorum doğrusu. Kimse onun kuvvetini kestiremiyor, Ganesha. Bilen var mı?"</span></p>

  <p class="calibre"><span class="sgc6">"Bana mı soruyorsun, Tanrım? Mütevazı danışmanına?"</span></p>

  <p class="calibre"><span class="sgc6">"Çevrede başka kimse göremiyorum, mütevazı tanrı-yapan. Bilgisi olabilecek kimse tanıyor musun?"</span></p>

  <p class="calibre"><span class="sgc6">"Hayır, Tanrı. Tanımıyorum. Herkes çirkef olandan sakınıyor, sanki gerçek ölümün bizzat kendisiymiş gibi. Aslına bakarsan da öyle. Sizin de farkında olduğunuz üzere, güneye gönderdiğim üç yarı tanrı dönmediler."</span></p>

  <p class="calibre"><span class="sgc6">"Adları her neyse, onlar da güçlüydüler, öyle değil mi? Ne kadar süre önce olmuştu bu?"</span></p>

  <p class="calibre"><span class="sgc6">"Sonuncusu bir yıl kadar önceydi, yeni Agni'yi gönderdiğimizde."</span></p>

  <p class="calibre"><span class="sgc6">"Evet, ancak o pekiyi sayılmazdı... Hâlâ napalm el bombaları kullanıyordu; ama güçlüydü."</span></p>

  <p class="calibre"><span class="sgc6">"Moral açısından, belki. Daha az sayıda tanrı kaldığında yarı tanrılarla yetinmek gerektir."</span></p>

  <p class="calibre"><span class="sgc6">"Eski günlerde olsaydı, gök gürültüsü arabasını alırdım... "</span></p>

  <p class="calibre"><span class="sgc6">"Eski günlerde olsaydı, gök gürültüsü arabasını bulamazdın, Tanrı Yama..."</span></p>

  <p class="calibre"><span class="sgc6">"Sus! Şimdi bir gök gürültüsü arabamız var. Sanırım geniş şapkalı, uzun boylu, dumanlı adam, Nirriti'nin sarayı üzerine eğilecek."</span></p>

  <p class="calibre"><span class="sgc6">"Brahma, Nirriti gök gürültüsü arabasını tahminimce durdurabilir."</span></p>

  <p class="calibre"><span class="sgc6">"Niçin böyle düşünüyorsun?"</span></p>

  <p class="calibre"><span class="sgc6">"İlk elden aldığım bazı raporlara göre, haydutların üzerine gönderilen bazı savaş </span><span class="sgc7">gemilerine karşı güdümlü füzeler kullanmış."</span></p>

  <p class="calibre"><span class="sgc6">"Niçin bunu bana daha önce söylemedin?"</span></p>

  <p class="calibre"><span class="sgc6">"Bunlar çok taze raporlar. Konuya değinme fırsatını ilk kez buluyorum."</span></p>

  <p class="calibre"><span class="sgc6">"Yani saldırmamamız gerektiği görüşünde misin?"</span></p>

  <p class="calibre"><span class="sgc6">"Evet. Bekleyelim. Bırakalım ilk hareketi o yapsın ki, gücünü kestirebilelim."</span></p>

  <p class="calibre"><span class="sgc6">"Bu Mahartha'nın feda edilmesi anlamına gelmez mi?"</span></p>

  <p class="calibre"><span class="sgc6">"Öyleyse ne olmuş? Hiç düşen bir kent görmedin mi? Mahartha'nın kendi başına ve bir </span><span class="sgc7">süre sonra ona ne yaran olacak? Eğer kenti alamazsak, işte o zaman dumanlı adam </span><span class="sgc7">geniş, beyaz şapkasını sallasın... Mahartha üzerinde!"</span></p>

  <p class="calibre"><span class="sgc6">"Haklısın. Gücünü ölçmek ve bir kısmını tüketmek için buna değecektir. Bu arada </span><span class="sgc7">hazırlanmalıyız."</span></p>

  <p class="calibre"><span class="sgc6">"Evet. Emrin ne olacak?" </span></p>

  <p class="calibre"><span class="sgc6">"Kentteki tüm güçlerimize alarm ver. Tanrı İndra'yı doğu </span><span class="sgc7">kıtasından çağır, hem de derhal!"</span></p>

  <p class="calibre"><span class="sgc6">"Dediğin yapılacak."</span></p>

  <p class="calibre"><span class="sgc6">"Ayrıca ırmak boyundaki diğer beş kenti de uyar... Lananda, Khaipur, Kilbar..."</span></p>

  <p class="calibre"><span class="sgc6">"Derhal."</span></p>

  <p class="calibre"><span class="sgc6">"Git o zaman!"</span></p>

  <p class="calibre"><span class="sgc6">"Gittim bile."</span></p>

  <p class="calibre"><span class="sgc6">Zaman okyanus gibi, uzay onun suları; Sam tam ortada, durmuş, kararlı...</span></p>

  <p class="calibre"><span class="sgc6">"Ölüm Tanrısı," diye seslendi, "güçlerimizi say."</span></p>

  <p class="calibre"><span class="sgc6">Yama gerindi ve esnedi, sonra üzerinde uyukladığı ve neredeyse gözle seçilemez </span><span class="sgc7">olduğu kızıl divandan doğruldu. Odayı geçti, gözlerini Şam'ın gözlerine dikti.</span></p>

  <p class="calibre"><span class="sgc6">"Suretime bürünmeden," dedi, "al sana Vasfım."</span></p>

  <p class="calibre"><span class="sgc6">Sam de ona baktı ve bakışlarını kaçınmadı. "Soruma yanıtın bu mu?"</span></p>

  <p class="calibre"><span class="sgc6">"Kısmen," diye karşılık verdi Yama, "ama asıl olarak senin gücünü denemek içindi. Geri </span><span class="sgc7">geliyor gibi. Ölümcül bakışıma herhangi bir faniden çok daha uzun süre </span><span class="sgc7">dayanabiliyorsun."</span></p>

  <p class="calibre"><span class="sgc6">"Gücümün geri dönmekte olduğunu biliyorum. Bunu hissediyorum. Birçok şey geri </span><span class="sgc7">dönüyor artık. Burada, Ratri'nin Sarayı'nda kaldığımız haftalar süresince, geçmiş </span><span class="sgc7">yaşamlarım üzerine uzun uzun düşündüm. Onların hepsi hüsran olmadı, Ölüm Tanrısı. </span><span class="sgc7">Bugün buna karar verdim. Her ne kadar Gökyüzü beni her defasında yenmişse de, </span><span class="sgc7">zaferleri onlara çok pahalıya patladı."</span></p>

  <p class="calibre"><span class="sgc6">"Evet, kader daha çok senden yana sanki. Onlar, Mahartha'da güçlerine meydan okuduğun gün olduklarından daha zayıf aslında. Ayrıca, göreceli olarak da daha zayıflar. Çünkü insanlar güçlendi artık. Tanrılar Keenset'i yıktı, ama İvmeciliği yıkamadı. Sonra Budizmi kendi öğretilerinin içinde eritmeyi denediler, ama başaramadılar. Senin </span><span class="sgc7">dinin, İvmecilik'i bir şekilde cesaretlendirerek, yazmakta olduğun bu öykünün örgüsüne yardım etti mi, bilmiyonım; ama, bunu tanrılar da bilemez. Ancak, iyi bir sis görevi yap-tığı kesin... Tanrıların dikkatini yapmaları olası hınzırlıklardan çevirmiş oldu ve bir öğreti sayılması nedeniyle, ona karşı uygulanan baskılar kısmen anti-Deikrat duyguların uyanmasına yol açtı. Eğer bu kadar kurnaz bakmasaydın, gerçekten esinlenmiş olduğunu bile söyleyebilirdim."</span></p>

  <p class="calibre"><span class="sgc6">"Teşekkür ederim. Seni kutsamamı ister misin?"</span></p>

  <p class="calibre"><span class="sgc6">"Hayır, sen benim kutsamamı ister misin?"</span></p>

  <p class="calibre"><span class="sgc6">"Belki, Ölüm, ama daha sonra. Benim sorumu hâlâ yanıtlamadın. Lütfen söyle bana, hangi güçler bizimle birlikte?"</span></p>

  <p class="calibre"><span class="sgc6">"Pekâlâ. Tanrı Kubera kısa süre sonra gelecek..."</span></p>

  <p class="calibre"><span class="sgc6">"Kubera mı? Nerede o?"</span></p>

  <p class="calibre"><span class="sgc6">"Yıllardır gizlendiği yerden yeryüzüne bilimsel veriler sızdırıyor."</span></p>

  <p class="calibre"><span class="sgc6">"Bu kadar yıldan beri mi? Bedeni çok eskimiş olmalı! Bunu nasıl becermiş?"</span></p>

  <p class="calibre"><span class="sgc6">"Narada'yı unuttun mu?"</span></p>

  <p class="calibre"><span class="sgc6">"Kapi'li eski hekimi mi?"</span></p>

  <p class="calibre"><span class="sgc6">"Onu. Mahartha savaşı ertesinde, sen mızraklı süvarilerini dağıttığında, yanında bir kısım maiyetiyle birlikte ormana çekilmişti. Karma Salonu'ndan aldığın bütün araç ve gereci de yanında götürmüştü. Onun yerini yıllar önce belirledim. Keenset'ten önce ve Kara Çark'ı kullanarak Gökyüzü'nden kaçmamdan sonra, Kubera'yı, düşen kentin altındaki mahzeninden çıkardım. Daha soma, o, şu sıralarda tepelerde kaçak bir beden dükkânı işleten Narada'yla ittifak yaptı. Birlikte iş çeviriyorlar. Ayrıca, başka birkaç yer-de daha şubeler açtık."</span></p>

  <p class="calibre"><span class="sgc6">"Kubera geliyor demek! Çok iyi!"</span></p>

  <p class="calibre"><span class="sgc6">"Unutma ki Siddhartha da hâlâ Kapi Prensi'dir. Bu prenslikte ilan edeceğimiz bir seferberlik mutlaka yanıt bulacaktır. Onlara da haber uçurduk."</span></p>

  <p class="calibre"><span class="sgc6">"Belki bir avuç. Ama, evet... Bunu bilmek yine de güzel."</span></p>

  <p class="calibre"><span class="sgc6">"Ayrıca Tanrı Krishna."</span></p>

  <p class="calibre"><span class="sgc6">"Krishna ha! Onun ne işi var sallarımızda? Nerede o?"</span></p>

  <p class="calibre"><span class="sgc6">"Buradaydı. Geldiğimizin ertesi günü buldum onu. Kızlardan biriyle; henüz yerleşmişlerdi. Acıklı bir haldeydi."</span></p>

  <p class="calibre"><span class="sgc6">"Nasıl yani?"</span></p>

  <p class="calibre"><span class="sgc6">"Yaşlanmış. Acınacak kadar yaşlı ve güçsüz, ama hâlâ ayyaş bir zampara. Ancak, Sureti hâlâ, eski karizmasından ve muazzam canlılığından periyodik esintiler taşıyarak, ona yardımcı oluyor. Agni'nin de yaptığı üzere, bana ve Kubera'ya karşı savaşmayı reddettiği için, Keenset'in ardından Gökyüzü'nden sürülmüştü. Elli yılı aşkın bir süredir dünyayı rastgele dolaştı... Kafayı çekerek, sevişerek, dövüşerek, flütünü çalarak ve yaşlanarak. Kubera ve ben birkaç kez onun yerini saptamaya çalıştık, ama o sürekli </span><span class="sgc7">olarak yollardaydı. Bu, dönek bereket tanrıların her zamanki huyudur."</span></p>

  <p class="calibre"><span class="sgc6">"Bize ne yararı olabilir?"</span></p>

  <p class="calibre"><span class="sgc6">"Onu bulduğum gün yeni bir beden alması için Narada'ya gönderdim. Kubera'yla birlikte dönecek. Üstelik güçleri de derhal nakil olabiliyor."</span></p>

  <p class="calibre"><span class="sgc6">"Ama bize ne yararı olacak?"</span></p>

  <p class="calibre"><span class="sgc6">"Unutma ki, İndra'nın bile karşılaşmaktan çekindiği kara iblis Bana'nın belini büken oydu. Ayık olduğunda, yaşayan en ölümcül dövüşçülerdendir. Yama, Kubera, Krishna ve eğer niyetin varsa, Kalkin! Biz yeni Lokapalalar olacağız ve birlikte direneceğiz."</span></p>

  <p class="calibre"><span class="sgc6">"Niyetim var."</span></p>

  <p class="calibre"><span class="sgc6">"Öyle olsun! Bırak bize karşı stajyer tanrılardan oluşan bir birlik göndersinler! Yeni silahlar tasarladım. Bu kadar çok sayıda değişik ve egzotik silahın olması gerekliliği bir ayıp. Belirli bir çeşit silahı kitle halinde üretmektense, her birini bir sanat eseri haline getirmek benim dehamı boşa harcatıyor. Ama paranormalin çeşitliliği de bunu gerektiriyor. Birinden, belirli bir silaha karşı durabilecek bir Vasıf mutlaka çıkıyor. Ama, hele Cehennem Topu'yla bir karşı karşıya gelsinler ve titreşerek un ufak olsunlar bakalım, ya da Elektro kılıçla kılıç çatsınlar ya da Çeşmeli Kalkan'ın siyanürlü ve dimetil sulfoksitli serpintisine maruz kalsınlar ve işte o zaman anlayacaklardır Lokapalalarla karşı karşıya olduklarını!"</span></p>

  <p class="calibre"><span class="sgc6">"Ölüm, şimdi görüyorum ki, herhangi bir Tanrı, hatta Brahma bile, ölebilir ve yerine bir halef geçebilir... sadece senin dışında!"</span></p>

  <p class="calibre"><span class="sgc6">"Teşekkür ederim. Herhangi bir planın var mı?"</span></p>

  <p class="calibre"><span class="sgc6">"Henüz yok. Kent'in içindeki kuvvetler hakkında daha ayrıntılı bilgi almam gerek. Gökyüzü yakın zamanda hiç gücünü gösterdi mi?"</span></p>

  <p class="calibre"><span class="sgc6">"Hayır."</span></p>

  <p class="calibre"><span class="sgc6">"Kendimizi açık etmeden bunu denemenin bir yolu olsaydı keşke... Belki Rakasha..."</span></p>

  <p class="calibre"><span class="sgc6">"Hayır, Sam, onlara güvenmiyorum."</span></p>

  <p class="calibre"><span class="sgc6">"Ben de. Ama arada bir iş yapılabilir onlarla."</span></p>

  <p class="calibre"><span class="sgc6">"Albız Kuyusu'nda ve Palamaidsu'da yaptığın gibi mi?"</span></p>

  <p class="calibre"><span class="sgc6">"İyi dedin. Belki de haklısın. Bu konuda daha çok düşünmem gerek. Ancak, Nirriti zihnimden çıkmıyor. Kara Olan'la ilişkilerimiz ne alemde?"</span></p>

  <p class="calibre"><span class="sgc6">"Geçtiğimiz birkaç yıl içinde, denizlere egemen hale geldi. Söylenenlere bakılırsa ordusu büyüyormuş ve savaş makineleri inşa ediyorlarmış. Ancak, bu konu hakkındaki korkularımdan sana bir zamanlar bahsetmiştim. Nirriti'den mümkün olduğunca uzak duralım. Onun bizimle sadece bir tek ortak yanı var... Gökyüzü'nü alaşağı etmek arzusu. Ne İvmeci, ne de Deikrat; eğer başarırsa halen kurtulmaya çalıştığımız karanlık çağdan çok daha kötüsünü yıkacaktır başımıza. Belki de bizim için en uygun hareket tarzı Nirriti'yle Kent'in Tanrılarını birbirleriyle çatıştırmak, pusuda beklemek ve kazananın üzerine çullanmaktır."</span></p>

  <p class="calibre"><span class="sgc6">"Haklı olabilirsin, Yama. Ama bunu nasıl yapacağız?"</span></p>

  <p class="calibre"><span class="sgc6">"Yapmak zorunda kalmayabiliriz. Her şey kendiliğinden gelişebilir... hem de pek yakında. Mahartha sinmiş, karşısındaki denizden korkuyor. Strateji uzmanı olan sensin, Sam. Ben sadece bir taktisyenim. Seni bize ne yapmamız gerektiğini söyleyesin diye geri getirdik. Artık kendine gelmiş olduğuna göre, aman iyi düşün bu sorunu!"</span></p>

  <p class="calibre"><span class="sgc6">"Son sözlerini hep vurgularsın."</span></p>

  <p class="calibre"><span class="sgc6">"Evet, vaiz. Saadet yuvandan döndüğünden beri savaşta denenmedin... Söyle bana, Budistlerin dövüşmelerini sağlayabilir misin?"</span></p>

  <p class="calibre"><span class="sgc6">"Büyük bir olasılıkla, ama şu anda oldukça tatsız bulduğum bir kimliğe bürünmem gerekir."</span></p>

  <p class="calibre"><span class="sgc6">"Eh... bakarsın gerekmez. Aklında tut bunu; eğer zora düşersek, aklında bulunsun. Ancak, Ratri'nin manastırında verdiğin şu estetik konferansını, sırf garanti olsun diye, her gece ayna karşısında tekrarla."</span></p>

  <p class="calibre"><span class="sgc6">"Yapmamayı tercih ederim."</span></p>

  <p class="calibre"><span class="sgc6">"Biliyorum, ama sen yine de öyle yap."</span></p>

  <p class="calibre"><span class="sgc6">"Bir kılıçla antreman yapsam daha iyi. Bir kılıç getir bana da sana unutamayacağın bir konferans vereyim!"</span></p>

  <p class="calibre"><span class="sgc6">"Vay! Bence uygundur! İyi bir ders ver ve bir mürit daha kazan."</span></p>

  <p class="calibre"><span class="sgc6">"O halde avluya geçelim ve seni aydınlatmaya başlayayım."</span></p>

  <p class="calibre"><span class="sgc6">Nirriti'nin mavi sarayın içinde, kollarını yukarı kaldırmasıyla birlikte, güdümlü füze kruvazörlerinin güvertelerinden havalanan roketler, Mahartlia kentinin üzerinde geniş bir yarım daire çizdi.</span></p>

  <p class="calibre"><span class="sgc6">Kara renkli göğüs siperini yerine takarken, roketler kente düştü ve yangınlar başladı.</span></p>

  <p class="calibre"><span class="sgc6">Çizmelerini giyerken, donanması limana girdi.</span></p>

  <p class="calibre"><span class="sgc6">Kara pelerini boynuna iliştirilir ve karabaşlığı başına yerleştirilirken, çavuşları gemilerin alt güvertelerinde davullarıyla yumuşak bir ritim tutturdular.</span></p>

  <p class="calibre"><span class="sgc6">Kılıç kemeri beline dolanırken, teknelerin alt kamaralarında nıhsuz olanlar kıpırdanmaya başlamışlardı.</span></p>

  <p class="calibre"><span class="sgc6">Deri ve çelikten oluşmuş eldivenlerini takarken, Rakasha'nın üflediği rüzgârlarla hareket eden donanması rıhtıma yaklaştı.</span></p>

  <p class="calibre"><span class="sgc6">Genç emir eri Olvegga’yı, onu peşi sıra avluya kadar izlemesi için işaret ettiğinde, hiç konuşmayan savaşçılar geminin güvertesine çıkıp yanan kenti izlemeye başladılar.</span></p>

  <p class="calibre"><span class="sgc6">Kara gökgondolunun motorları uğuldamaya başlayıp kapı karşılarında kayarak açıldığında, gemilerden ilki demir atmıştı.</span></p>

  <p class="calibre"><span class="sgc6">Gondola binerlerken, ilk askerleri Mahartha'ya giriyordu.</span></p>

  <p class="calibre"><span class="sgc6">Mahartha'ya vardıklarında, kent düşmüştü.</span></p>

  <p class="calibre"><span class="sgc6">Bahçenin yüksek, yeşil yerlerinde kuşlar şakıyordu. Balıklar, eski paralar gibi </span><span class="sgc7">duruyordu mavi havuzun dibinde. Çiçekler genellikle kırmızı ve iri yapraklı açmışlardı; ama yeşim taşından sıtanın yanında tek tuk san güller de göze çarpıyordu. Sıranın beyaz, dövülmüş demirden bir arkalığı vardı ve kadın ona doğru yürüyen adamın botlarıyla lekelenen döşeme taşlarına bakarken, sol elini arkalığın üzerine uzatmıştı.</span></p>

  <p class="calibre"><span class="sgc6">"Beyefendi, burası özel bir bahçedir," diye seslendi.</span></p>

  <p class="calibre"><span class="sgc6">Adam sıranın önüne geldiğinde durdu ve kadına baktı. İriyarı bir vücuda, yanık bir </span><span class="sgc7">tene, koyu renk gözlere ve sakala, gülümsediği ana kadar ifadesiz bir yüze sahipti. </span><span class="sgc7">Deriler ve mavi giysiler giymişti.</span></p>

  <p class="calibre"><span class="sgc6">"Konuklar buraya gelmez," diye ekledi kadın, "binanın diğer kanadındaki bahçeleri </span><span class="sgc7">kullanırlar. Şuradaki kemeraltından gidebilirsin."</span></p>

  <p class="calibre"><span class="sgc6">"Sen benim bahçemde her zaman hoş karşılanmıştın, Ratri," dedi adam.</span></p>

  <p class="calibre"><span class="sgc6">"Senin...?"</span></p>

  <p class="calibre"><span class="sgc6">"Kubera."</span></p>

  <p class="calibre"><span class="sgc6">"Tanrı Kubera! Ama sen artık..."</span></p>

  <p class="calibre"><span class="sgc6">"Şişman değilim. Biliyorum. Yeni vücut ve şu günlerde de çok çalışıyor. Yama'nın </span><span class="sgc7">silahlarını imal ediyor, taşıyor... "</span></p>

  <p class="calibre"><span class="sgc6">"Ne zaman geldin?"</span></p>

  <p class="calibre"><span class="sgc6">"Az önce. Krishna'yı da yanımda getirdim, bir yığın barut, el bombası ve anti-personel </span><span class="sgc7">mayınıyla birlikte... "</span></p>

  <p class="calibre"><span class="sgc6">"Tanrılar! Öyle uzun zaman oldu ki... "</span></p>

  <p class="calibre"><span class="sgc6">"Evet. Çok. Ama sana hâlâ bir özür borçluyum ve onu ödemeye geldim. Bu beni yıllardır rahatsız ediyordu. Çok uzun bir süre önce, seni bu işe bulaştırdığım gece için özür dilerim, Ratri. Senin Vasfına gereksinmem vardı, dolayısıyla seni de sürükledim. İnsanları bu şekilde kullanmaktan hoşlanmam."</span></p>

  <p class="calibre"><span class="sgc6">"Her halükârda Kent'i kısa bir süre içinde terk edecektim zaten, Kubera. O yüzden, gerektiğinden de çok suçluluk duyma. Ancak, şu an içinde bulunduğum vücuttan daha alımlı bir figürü tercih ederdim. Ama, gerekli de değil."</span></p>

  <p class="calibre"><span class="sgc6">"Sana başka bir vücut bulacağım, hanımefendi."</span></p>

  <p class="calibre"><span class="sgc6">"Başka bir gün, Kubera. Lütfen otur. Şuraya. Aç mısın, susuz musun?"</span></p>

  <p class="calibre"><span class="sgc6">"Evet ve evet."</span></p>

  <p class="calibre"><span class="sgc6">"İşte meyve ve soma. Yoksa çayı mı tercih ederdin?"</span></p>

  <p class="calibre"><span class="sgc6">"Soma olsun, teşekkür ederim."</span></p>

  <p class="calibre"><span class="sgc6">"Yama diyor ki, Sam azizlikten kurtulmuş."</span></p>

  <p class="calibre"><span class="sgc6">"İyi, ona olan ihtiyaç artıyor. Uyarınca davranabileceğimiz bir plan yapmadı mı henüz?"</span></p>

  <p class="calibre"><span class="sgc6">"Yama bundan bahsetmedi. Sam, belki Yama'ya söylememiştir."</span></p>

  <p class="calibre"><span class="sgc6">Yakındaki bir ağacın dalları şiddetle sallandı ve Tak dört ayağı üzerine, yere atladı. Döşeme taşlarının üzerinden koşarak geldi ve sıranın yanında durdu.</span></p>

  <p class="calibre"><span class="sgc6">"Bütün bu dırdır beni uyandırdı," diye homurdandı. "Kim bu adam, Ratri?"</span></p>

  <p class="calibre"><span class="sgc6">"Tanrı Kubera, Tak."</span></p>

  <p class="calibre"><span class="sgc6">"Eğer siz oysanız... o zaman... vay canına, ne değişim ama!" dedi Tak.</span></p>

  <p class="calibre"><span class="sgc6">"Ve aynı şeyler senin için de söylenebilir Arşivci Tak. Niçin hâlâ bir maymunsun? Yama seni nakledebilir."</span></p>

  <p class="calibre"><span class="sgc6">"Bir maymun olarak daha çok işe yarıyorum," dedi Tak. "Mükemmel bir casusum... Bir köpekten çok daha iyi. Bir insandan daha güçlüyüm. Ve kim bir maymunu diğerinden ayırt edebilir? Özel hizmetlerim için gereksinim duyulmayacağı güne kadar bu biçimde kalacağım."</span></p>

  <p class="calibre"><span class="sgc6">"Takdire şayan. Nirriti'nin eylemleri hakkında yeni haberler var mı?"</span></p>

  <p class="calibre"><span class="sgc6">"Gemileri büyük limanlara, geçmişte adetleri olduğundan daha çok yaklaşıyor," dedi Tak. "Üstelik sayıları da artmışa benziyor. Bunun dışında bir şey yok. Tanrılar ondan korkarmış gibi görünüyor, çünkü onu mahvetmiyorlar."</span></p>

  <p class="calibre"><span class="sgc6">"Evet," dedi Kubera, "çünkü şu anda o bir bilinmeyendir. Onu Ganesha'nın hatası olarak düşünmeye eğilimliyim. Gökyüzü'nü hiç dokunulmadan terk etmesine ve istediği araçları da yanına almasına o izin vermişti. Sanırım Ganesha, eğer böyle birine acil gerek duyulursa diye, Gökyüzü'nün düşmanı olarak el altında birilerinin tutulmasını uygun görmüştü. Teknisyen olmayan birinin araç gereçleri böyle kullanabileceğini ve şu anda komuta etmekte olduğu güçleri imal edebileceğini düşünde bile görmemiş olmalı."</span></p>

  <p class="calibre"><span class="sgc6">"Sözlerin belirli bir mantık içeriyor," dedi Ratri. "Ganesha'nın sık sık benzer biçimde hareket ettiğini ben bile duydum. Şimdi ne yapacak, dersin?"</span></p>

  <p class="calibre"><span class="sgc6">"İlk saldırdığı kenti Nirriti'ye bırakacak, hücum olanaklarını görecek ve gücünü tartacak... Tabii, eğer Brahma'yı geri durması için ikna edebilirse. Sonra Nirriti'yi vuracaklar. Mahartha düşmeli ve biz de yakınlarda olmalıyız. Sırf seyretmek bile çok ilginç olabilir."</span></p>

  <p class="calibre"><span class="sgc6">"Ama seyretmekten daha fazlasını yapacağımızı düşünüyor gibisin."</span></p>

  <p class="calibre"><span class="sgc6">"Gerçekten de öyle. Sam, bizim parçaları daha çok parçalamak ve içlerinden bir kısmını toplamak için, hemen olay yerinde bulunmamız gerektiğini biliyor. Başkaları kadar hızlı hareket etmek zonanda kalacağız, Tak, ki bu da çok yakında olabilir."</span></p>

  <p class="calibre"><span class="sgc6">"Sonunda," dedi Tak. "İblis Tutan'la omuz omuza savaşa gitmeyi hep istemişimdir.</span></p>

  <p class="calibre"><span class="sgc6">"Önümüzdeki haftalarda, dileklerinin yerine getirildiği kadar, kırıldıklarına da tanık olacağımızdan eminim."</span></p>

  <p class="calibre"><span class="sgc6">"Biraz daha soma? Biraz daha meyve?"</span></p>

  <p class="calibre"><span class="sgc6">"Teşekkür ederim, Ratri."</span></p>

  <p class="calibre"><span class="sgc6">"Ya sen, Tak?"</span></p>

  <p class="calibre"><span class="sgc6">"Bir muza hayır demem."</span></p>

  <p class="calibre"><span class="sgc6">Ormanın gölgesinde, yüksek bir tepenin doruğunda, bir ejderin üzerine yerleştirilmiş </span><span class="sgc7">bir tanrı heykeli gibi, aşağıdaki Mahaitha'ya bakarak, Brahma oturuyordu.</span></p>

  <p class="calibre"><span class="sgc6">"Tapınağı kirletiyorlar."</span></p>

  <p class="calibre"><span class="sgc6">"Evet," diye yanıtladı Ganesha. "Kara Olan'ın duyguları geçen yıllar boyunca hiç </span><span class="sgc7">değişmemiş."</span></p>

  <p class="calibre"><span class="sgc6">"Bir bakıma, çok yazık. Başka bir bakıma ise dehşet verici. Askerlerinin tüfekleri ve </span><span class="sgc7">tabancaları var."</span></p>

  <p class="calibre"><span class="sgc6">"Evet. Çok güçlüler. Haydi gondola geri dönelim."</span></p>

  <p class="calibre"><span class="sgc6">"Birazdan."</span></p>

  <p class="calibre"><span class="sgc6">"Korkarım, Tanrı... bu noktada çok güçlenmiş olabilirler."</span></p>

  <p class="calibre"><span class="sgc6">"Ne öneriyorsun?"</span></p>

  <p class="calibre"><span class="sgc6">"Irmaktan yukarı yelken açamazlar. Eğer Lananda'ya saldıracaklarsa karadan ilerlemek </span><span class="sgc7">zorundalar."</span></p>

  <p class="calibre"><span class="sgc6">"Doğru. Yeterli gök tekneleri olmadığı sürece."</span></p>

  <p class="calibre"><span class="sgc6">"Ve eğer Khaipur'a hücum ederlerse daha da öteye ilerlemeleri gerekecek."</span></p>

  <p class="calibre"><span class="sgc6">"Evet! Ve eğer Kilbar'a saldırmak isterlerse yollan daha da uzayacak! Sadede gel! Ne </span><span class="sgc7">demek istiyorsun?"</span></p>

  <p class="calibre"><span class="sgc6">"Ne kadar uzağa giderlerse, ikmal sorunları da o kadar artacak ve yol boyunca gerilla baskınlarına karşı savunmasız kalacaklar."</span></p>

  <p class="calibre"><span class="sgc6">"Onları taciz etmekten başka bir şey yapmamamı mı öneriyorsun? Yani onları bırakayım, kentleri an arda alarak karadan yürüsünler, öyle mi? Kazandıklarını tutacak destek birlikleri gelinceye kadar bekleyecek, sonra harekâtı sürdüreceklerdir. Ancak bir aptal başka türlü davranır! Eğer beklersek..."</span></p>

  <p class="calibre"><span class="sgc6">"Aşağıya bak!"</span></p>

  <p class="calibre"><span class="sgc6">"Ne? Nedir o?"</span></p>

  <p class="calibre"><span class="sgc6">"Dışarı çıkmaya hazırlanıyorlar."</span></p>

  <p class="calibre"><span class="sgc6">"Bu olanaksız!"</span></p>

  <p class="calibre"><span class="sgc6">"Nirriti'nin bir fanatik ve bir deli olduğunu unutuyorsun, Brahma. O ne Mahartha’yı, ne de Lananda ya da Khaipur'u istiyor. Onun istediği bizim tapınaklarımızı ve bizi mahvetmektir. Kentlerde onun umurunda olan yegâne şey ruhlardır, bedenler değil. Karada, dinimizin karşısına çıkan her simgesini çiğneyerek ilerleyecek, ta ki biz onunla dövüşmeye karar verinceye dek. Eğer biz eli kolu bağlı oturursak, o zaman da büyük olasılıkla misyonerlerini gönderecektir."</span></p>

  <p class="calibre"><span class="sgc6">"Eh, öyleyse birşeyler yapmalıyız."</span></p>

  <p class="calibre"><span class="sgc6">"İlerledikçe yıpratalım onu. Yeterince kuvvetten düştüğünde, vuralım! Ona Lananda'yı ver. Khaipur'u da, eğer gerekiyorsa. Hatta Kilbar'ı ve Hamsa'yı Yeterince zayıf düştüğünde, ez onu! Birkaç kenti gözden çıkarabiliriz. Biz kendimiz kaç tanesini yok etmiştik. Anımsayamıyorsun bile!"</span></p>

  <p class="calibre"><span class="sgc6">"Otuz altı," dedi Brahma. "Ben bu soran üzerine düşünürken, haydi Gökyüzü'ne geri </span><span class="sgc7">dönelim. Eğer senin tavsiyene uyarsam ve o yeterince zayıflamadan önce geri çekilirse, çok şey yitirmiş olacağız."</span></p>

  <p class="calibre"><span class="sgc6">"Böyle yapmayacağına dair bahse girmeye hazırım."</span></p>

  <p class="calibre"><span class="sgc6">"Atılacak zarlar sana ait değil, Ganesha, bana ait. Ve bak, o lanet olası Rakasha da yanında! Haydi, bizi görmeden, bir an önce gidelim buradan."</span></p>

  <p class="calibre"><span class="sgc6">"Evet, çabuk."</span></p>

  <p class="calibre"><span class="sgc6">Slizzardlarını yüzgeri, ormana doğru sürdüler.</span></p>

  <p class="calibre"><span class="sgc6">Ulak karşısına çıkarıldığında Krishna flütünü bir yana bıraktı.</span></p>

  <p class="calibre"><span class="sgc6">"Evet?" diye sordu.</span></p>

  <p class="calibre"><span class="sgc6">"Mahartha düştü..."</span></p>

  <p class="calibre"><span class="sgc6">Krishna ayağa kalktı.</span></p>

  <p class="calibre"><span class="sgc6">"Ve Nirriti Lananda üzerine yürümeye hazırlanıyor."</span></p>

  <p class="calibre"><span class="sgc6">"Tanrılar savunma için ne yaptı?"</span></p>

  <p class="calibre"><span class="sgc6">"Hiç... Hiçbir şey." </span></p>

  <p class="calibre"><span class="sgc6">"Benimle gel. Lokapalalar müzakereye başlamak üzereler." Krishna flütünü masanın üzerine bıraktı.</span></p>

  <p class="calibre"><span class="sgc6">O gece, Sam, Ratri'nin Sarayı'nın en yüksek balkonunda durdu. Yağmur, rüzgârın içinde soğuk çiviler gibi dökülüyordu çevresine. Sol elinde, demir bir yüzük zümrüt bir parıltıyla parlıyordu.</span></p>

  <p class="calibre"><span class="sgc6">Yıldırımlar düştü, düştü, düştü ve düştüğü yerde kaldı.</span></p>

  <p class="calibre"><span class="sgc6">Elini kaldırdı ve gök bir zamanlar, bir yerlerde yaşamış olmaları olası tüm ejderlerin ölüm çığlıkları gibi gürledi ve gürledi.</span></p>

  <p class="calibre"><span class="sgc6">Ateş cinleri Kama Sarayı'nın karşısına dizildiklerinde, gece geriye kaçtı.</span></p>

  <p class="calibre"><span class="sgc6">Sam iki elini birden kaldırdı ve cinler tek vücut halinde gökyüzüne yükseldiler ve orada durdular.</span></p>

  <p class="calibre"><span class="sgc6">Bir işaret yaptı ve Khaipur üzerine uçarak kenti bir uçtan ötekine geçtiler.</span></p>

  <p class="calibre"><span class="sgc6">Sonra daireler çizdiler.</span></p>

  <p class="calibre"><span class="sgc6">Sonra dağıldılar ve fırtınanın içinde dans ettiler.</span></p>

  <p class="calibre"><span class="sgc6">Sam ellerini indirdi.</span></p>

  <p class="calibre"><span class="sgc6">Geri döndüler ve bir kez daha dizildiler karşısına.</span></p>

  <p class="calibre"><span class="sgc6">Hareket etmedi. Bekledi.</span></p>

  <p class="calibre"><span class="sgc6">Yüz yürek atımının ardından, o geldi ve gecenin içinden seslendi Şam'a:</span></p>

  <p class="calibre"><span class="sgc6">"Sen kim oluyorsun Rakasha'nın kölelerine emir verecek?"</span></p>

  <p class="calibre"><span class="sgc6">"Bana Taraka'yı getir," dedi Sam.</span></p>

  <p class="calibre"><span class="sgc6">"Hiçbir ölümlüden emir almam."</span></p>

  <p class="calibre"><span class="sgc6">"O zaman gerçek benliğimin alevlerine bak, seni, ayakta kaldığı sürece, şuradaki bayrak direğine bağlamadan önce."</span></p>

  <p class="calibre"><span class="sgc6">"İblis Tutan! Yaşıyorsun!"</span></p>

  <p class="calibre"><span class="sgc6">"Bana Taraka'yı getir," diye yineledi.</span></p>

  <p class="calibre"><span class="sgc6">"Evet, Siddhartha. Emrin yerine getirilecek."</span></p>

  <p class="calibre"><span class="sgc6">Sam ellerini çırptı ve ateş cinleri göğe sıçradı ve gece çevresinde yine kapkaranlıktı.</span></p>

  <p class="calibre"><span class="sgc6">Albız Kuyusu'nun efendisi kendine bir insan biçimi seçti ve Şam'ın tek başına </span><span class="sgc7">oturmakta olduğu odaya girdi.</span></p>

  <p class="calibre"><span class="sgc6">"Seni son kez büyük Savaş gününde görmüştüm," diye belirtti. "Sonra, seni yok </span><span class="sgc7">etmenin bir yolunu bulduklarını duydum."</span></p>

  <p class="calibre"><span class="sgc6">"Gördüğün gibi, bulamamışlar."</span></p>

  <p class="calibre"><span class="sgc6">"Yeryüzüne yine nasıl dönebildin?"</span></p>

  <p class="calibre"><span class="sgc6">"Tanrı Yama geri getirdi beni... Kızıl Olan."</span></p>

  <p class="calibre"><span class="sgc6">"Gücü gerçekten de büyük."</span></p>

  <p class="calibre"><span class="sgc6">"Yeterli olduğunu kanıtladı, birçok kere. Bugünlerde Rakasha'yla işler nasıl gidiyor?"</span></p>

  <p class="calibre"><span class="sgc6">"İyi. Kavganı sürdürüyoruz."</span></p>

  <p class="calibre"><span class="sgc6">"Sahi mi? Ne şekilde?"</span></p>

  <p class="calibre"><span class="sgc6">"Eski müttefikine, Kara Tanrı Nirriti'ye, tanrılara karşı açtığı seferinde yardım ediyoruz."</span></p>

  <p class="calibre"><span class="sgc6">"Bundan şüphelenmiştim. Seni aramamdaki asıl neden budur."</span></p>

  <p class="calibre"><span class="sgc6">"Onunla birlikte at sürmek mi istiyorsun?"</span></p>

  <p class="calibre"><span class="sgc6">"Bu konuyu enine boyuna düşündüm ve yoldaşlarımın karşı çıkmalarına rağmen onunla at sürmek istiyorum... eğer bizimle bir anlaşma yaparsa. Mesajımı ona iletmeni istiyorum."</span></p>

  <p class="calibre"><span class="sgc6">"Mesajın nedir, Siddhartha?"</span></p>

  <p class="calibre"><span class="sgc6">"Mesajım şu ki, Lokapalalar -ki bunlar Yama, Krishna, Kubera ve benim- eğer yeryüzünde var oldukları kadarıyla Budizmin ve Hinduizmin inananlarına karşı, onları kendi dinine döndürmek amacıyla savaşmamayı ve ayrıca, eğer muzaffer olursak, İvmecilik'i tanrıların yaptığı gibi bastırmaya kalkışmamayı kabul ederse, tüm müttefiklerimizi, güçlerimizi ve makinelerimizi de yanımızda getirerek, onunla omuz omuza savaşa gireceğiz. Yanıtını verirken onun alevlerine bak ve söylediklerinin doğru olup olmadığını bana ilet."</span></p>

  <p class="calibre"><span class="sgc6">"Bunu kabul edeceğini sanıyor musun, Sam?"</span></p>

  <p class="calibre"><span class="sgc6">"Evet. O biliyor ki, eğer Tanrılar şu andaki gibi Hinduizmi desteklemek üzere var olmasalardı, o kendine yeni inananlar bulabilecekti. Bunu, onların tüm dirençlerine rağmen, benim Budizmle yaptıklarımı gördüğünde idrak etmiştir.</span></p>

  <p class="calibre"><span class="sgc6">Kendi yolunun yegâne doğru yol olduğuna ve rekabet karşısında mutlaka üstün çıkacağına inanıyor. Sanırım bu inancından dolayı dürüst bir rekabete hayır demeyecektir. Ona bu mesajı ilet ve yanıtını bana getir. Tamam mı?"</span></p>

  <p class="calibre"><span class="sgc6">Taraka tereddüt etti. Yüzü ve sol kolu dumana dönüştü.</span></p>

  <p class="calibre"><span class="sgc6">"Sam... "</span></p>

  <p class="calibre"><span class="sgc6">"Ne?"</span></p>

  <p class="calibre"><span class="sgc6">"Doğru yol hangisi?"</span></p>

  <p class="calibre"><span class="sgc6">"Ha? Bunu bana mı soruyorsun? Ben nereden bileyim!"</span></p>

  <p class="calibre"><span class="sgc6">"Ölümlüler sana Buddha diyor."</span></p>

  <p class="calibre"><span class="sgc6">"Çünkü dil sürçmeleri ve cehalet başlarına musallat olmuş."</span></p>

  <p class="calibre"><span class="sgc6">"Hayır. Ben senin alevlerine baktım ve sana Işık Tanrısı adını verdim. Bizi serbest bıraktığın gibi onları da serbest bırakıyorsun. Onlara bir inanç indirmiş olmak senin kuvvetindi. Sen, olduğunu iddia ettiğin kişisin."</span></p>

  <p class="calibre"><span class="sgc6">"Yalan söyledim. Söylediklerime kendim de hiç inanmadım ve hâlâ da inanmıyorum Başka bir yol da seçebilirdim kolaylıkla... Sözgelimi, Nirriti'nin dinini... Ancak çarmıha gerilmek çok acıtıyor. İslam denilen bir inancı seçebilirdim, ancak onun da Hinduizmle ne kadar iç içe olduğunu biliyorum. Benim seçimim esinlenmeyle değil, hesap kitapla oldu ve ben bir hiçim." </span></p>

  <p class="calibre"><span class="sgc6">"Sen Işık Tanrısısın."</span></p>

  <p class="calibre"><span class="sgc6">"Şimdi git benim mesajımı ilet. Dinsel sohbetimizi başka bir gün yaparız."</span></p>

  <p class="calibre"><span class="sgc6">"Diyorsun ki, Lokapalalar, Yama, Krishna, Kubera ve sensin."</span></p>

  <p class="calibre"><span class="sgc6">"Evet."</span></p>

  <p class="calibre"><span class="sgc6">"Demek o gerçekten yaşıyor. Söyle bana, Sam, ben gitmeden önce... Tanrı Yama'yı </span><span class="sgc7">savaşta mağlup edebilir miydin?"</span></p>

  <p class="calibre"><span class="sgc6">"Bilmiyorum. Ancak, pek olası da görmüyorum Bunu kimsenin yapabileceğini aklım </span><span class="sgc7">kesmiyor."</span></p>

  <p class="calibre"><span class="sgc6">"Peki, o seni mağlup edebilir miydi?"</span></p>

  <p class="calibre"><span class="sgc6">"Adil bir kavgada, büyük olasılıkla. Geçmişte ne zaman düşman olarak karşı karşıya </span><span class="sgc7">gelmişsek, ben ya çok şanslıydım ya da onu oyuna getirmeyi becermiştim. Kısa süre </span><span class="sgc6">önce onunla eskrim yaptık ve kesinlikle bir eşi daha yok. Mahvetmek sanatının her </span><span class="sgc7">türlüsü geliyor elinden."</span></p>

  <p class="calibre"><span class="sgc6">"Anlıyorum," dedi Taraka, sağ kolu ve göğsünün yarısı duman olup giderken. "O zaman </span><span class="sgc7">sana iyi geceler, Siddhartha. Mesajını yanımda götürüyorum."</span></p>

  <p class="calibre"><span class="sgc6">"Teşekkür ederim ve sana da iyi geceler."</span></p>

  <p class="calibre"><span class="sgc6">Taraka tamamen dumana dönüştü ve fırtınaya karışıp gitti.</span></p>

  <p class="calibre"><span class="sgc6">Taraka, yeryüzünün çok yukarılarında, kendi </span><span class="sgc7">ekseni çevresinde dönüyordu.</span></p>

  <p class="calibre"><span class="sgc6">Fırtına tüm öfkesiyle kükrüyordu dört yanında, ama o bu gazabı umursamadı bile.</span></p>

  <p class="calibre"><span class="sgc6">Gök gürledi ve bardaktan boşanırcasına indi yağmur ve Tanrıların Köprüsü gözle seçilemez oldu.</span></p>

  <p class="calibre"><span class="sgc6">Ama bunların hiçbiri rahatsız etmedi onu.</span></p>

  <p class="calibre"><span class="sgc6">Çünkü, o, Rakasha'dan Taraka'ydı... Albız Kuyusu'nun Efendisi!</span></p>

  <p class="calibre"><span class="sgc6">Ve o, İblis Tutan dışında, yeryüzündeki en güçlü yaratık olmuştu...</span></p>

  <p class="calibre"><span class="sgc6">Ama şimdi İblis Tutan ona daha güçlü birinin var olduğunu söylemişti... ve eskiden olduğu gibi, yine birlikte savaşacaklardı.</span></p>

  <p class="calibre"><span class="sgc6">Nasıl da küstahça durmuştu kızıl giysileriyle ve gücüyle! O gün... Yarım yüzyıl önce... Vedia kıyısında!</span></p>

  <p class="calibre"><span class="sgc6">Yama-Dharma'yı yok etmek, Ölümü mağlup etmek, Taraka'nın en büyük olduğunu kanıtlayacaktı...</span></p>

  <p class="calibre"><span class="sgc6">Taraka'nın en büyük olduğunu kanıtlamak, Rakasha olmadıkları için nasıl olsa bir gün geçip gidecek olan Tanrıları mağlup etmekten çok daha önemliydi.</span></p>

  <p class="calibre"><span class="sgc6">Dolayısıyla, İblis Tutan'ın Nirriti'ye olan ve Nirriti'nin kabul edeceğini söylediği mesajı, sadece fırtınaya iletilecekti ve Taraka onun alevlerine bakacak ve doğruyu söylediğini bilecekti.</span></p>

  <p class="calibre"><span class="sgc6">Çünkü fırtına hiç yalan söylemez... ve hep</span> <span class="sgc8">Hayır!</span> <span class="sgc6">der.</span></p>

  <p class="calibre"><span class="sgc6">Karaçavuş onu kampa götürdü. Zırhı ve parlak takıları içinde muhteşemdi ve tutsak da </span><span class="sgc7">alınmamıştı; çavuşun karşısına kendi çıkmış ve Nirriti'yle konuşmak istediğini </span><span class="sgc7">söylemişti. Çavuş onu hemen oracıkta boğazlayıvermekten bu nedenden dolayı </span><span class="sgc7">vazgeçmişti. Çavuş onun silahlarını aldı, Lananda yakınındaki ormanda kumlu kampa </span><span class="sgc7">götürdü ve şefine danışmak için çadıra girerken onu muhafızların yanına bıraktı.</span></p>

  <p class="calibre"><span class="sgc6">Nirriti ve Olvegg kara çadırın içinde oturuyorlardı. Önlerine Lananda'nın bir haritası </span><span class="sgc7">açılmıştı.</span></p>

  <p class="calibre"><span class="sgc6">Nirriti, çadıra sokmalarına izin verdiği tutsağı süzdü ve çavuşa çıkmasını işaret etti.</span></p>

  <p class="calibre"><span class="sgc6">"Kimsin sen?"</span></p>

  <p class="calibre"><span class="sgc6">"Kent'ten Ganesha. Gökyüzü'nden kaçmanda sana yardım eden kişi... "</span></p>

  <p class="calibre"><span class="sgc6">Nirriti bunu zihninde tartar gibi göründü.</span></p>

  <p class="calibre"><span class="sgc6">"Eski günlerdeki biricik arkadaşımı çok iyi anımsıyorum," dedi. "Niçin geldin bana?"</span></p>

  <p class="calibre"><span class="sgc6">"Çünkü zaman çok elverişli. Sonunda büyük haçlı seferini başlattın."</span></p>

  <p class="calibre"><span class="sgc6">"Evet."</span></p>

  <p class="calibre"><span class="sgc6">"Bu konuyu sizinle özel görüşmek isterim."</span></p>

  <p class="calibre"><span class="sgc6">"Görüş o zaman."</span></p>

  <p class="calibre"><span class="sgc6">"Ya bu adam?"</span></p>

  <p class="calibre"><span class="sgc6">"Jan Olvegg'in önünde konuşmak, benim önümde konuşmaktır. Aklından geçeni söyle."</span></p>

  <p class="calibre"><span class="sgc6">"Olvegg ha!"</span></p>

  <p class="calibre"><span class="sgc6">"Evet."</span></p>

  <p class="calibre"><span class="sgc6">"Uygundur. Sana Kent'in Tanrılarının zayıf olduklarını söylemeye geldim. Seni yenemeyecek kadar takatsiz olduklarını hissediyorum."</span></p>

  <p class="calibre"><span class="sgc6">"Ben de böyle düşünmüştüm."</span></p>

  <p class="calibre"><span class="sgc6">"Ama harekete geçtiklerinde sana muazzam zararlar veremeyecek kadar da güçsüz değiller. Eğer tüm güçlerini ve uygun teçhizatı toparlarlarsa, terazi dengede kalabilir."</span></p>

  <p class="calibre"><span class="sgc6">"Savaşmaya geldiğimde bu da aklımın bir köşesindeydi."</span></p>

  <p class="calibre"><span class="sgc6">"Zaferin az kayıpla kazanılması evladır. Benim bir Hristiyan sempatizanı olduğumu biliyorsun."</span></p>

  <p class="calibre"><span class="sgc6">"Aklından geçen nedir?"</span></p>

  <p class="calibre"><span class="sgc6">"Sırf sana Lananda'nın senin olduğunu söyleyebilmek için bir miktar gerilla savaşı yapmaya gönüllü oldum. Onu savunmayacaklar. Eğer yapmakta olduğun gibi hareket etmeyi sürdürürsen, kazançlarını güçlendirmeye bakmazsan ve Khaipur üzerine yürürsen, Brahma orayı da savunmayacak. Ama Kilbar'a geldiğinde ve ordun ilk üç kentteki çatışmalardan ve bizim yol boyunca yapacağımız baskınlardan yorgun düştüğünde, Kilbar surlarının önünde perişan olasınız diye Brahma, Gökyüzü'nün bütün gücüyle saldıracak. Göksel Kent'in bütün kuvvetleri hazırlandı. Irmak kenarındaki dördüncü kente de yürümeye cüret etmenizi bekliyorlar."</span></p>

  <p class="calibre"><span class="sgc6">"Anlıyorum. Bunu bilmek iyi bir şey. Demek ki sancağım onlara korku veriyor."</span></p>

  <p class="calibre"><span class="sgc6">"Tabii. Onu Kilbar'a dek taşıyacak mısın?"</span></p>

  <p class="calibre"><span class="sgc6">"Evet. Ve Kilbar'da da ben kazanacağım. O kente saldırıya geçmeden önce en güçlü silahlarımı getireceğim. Yazgısı mühürlenmiş Kilbar'ın yardımına koşan düşmanlarımın üzerine salınacak güçler ve doğrudan Göksel Kent'e karşı kullanmak üzere sakladığım silahlar."</span></p>

  <p class="calibre"><span class="sgc6">"Onlar da güçlü silahlar getirecek."</span></p>

  <p class="calibre"><span class="sgc6">"Bu durumda, karşı karşıya geldiğimiz vakit, savaşın yazgısı ne onların ellerinde olacak, ne de benim."</span></p>

  <p class="calibre"><span class="sgc6">"Dengeyi bozmanın bir yolu daha var, Renfrew."</span></p>

  <p class="calibre"><span class="sgc6">"Ah? Başka neler geçiyor aklından?"</span></p>

  <p class="calibre"><span class="sgc6">"Yarı-tanrıların birçoğu Kent'teki ortamdan hoşnut değiller. İvmeciliğe ve Tathagatha'nın müritlerine karşı daha uzun soluklu bir harekât yapılmasını istiyorlardı. Ama Keenset'ten sonra bu gerçekleşmeyince düş kırıklığına uğradılar. Ayrıca, Tanrı İndra da, cadılara karşı savaşmakta olduğu doğu kıtasından çağırıldı. Indra, yarı tanrıların duygularını paylaşmaya ikna edilebilir ve adamları da başka bir savaş meydanından istim üzerinde gelmiş olacaklar."</span></p>

  <p class="calibre"><span class="sgc6">Ganesha pelerinini düzeltti.</span></p>

  <p class="calibre"><span class="sgc6">"Devam et," dedi Nirriti.</span></p>

  <p class="calibre"><span class="sgc6">"Kilbar'a geldiklerinde," dedi Ganesha, "yarı tanrılar savunmaya katılmayabilir."</span></p>

  <p class="calibre"><span class="sgc6">"Anladım. Bütün bunlardan senin çıkarın ne olacak, Ganesha?"</span></p>

  <p class="calibre"><span class="sgc6">"Tatmin."</span></p>

  <p class="calibre"><span class="sgc6">"Başka bir şey yok mu?"</span></p>

  <p class="calibre"><span class="sgc6">"Günü geldiğinde bu ziyaretimi anımsamanı bekleyeceğim."</span></p>

  <p class="calibre"><span class="sgc6">"Öyle olsun. Unutmayacağım ve ödülünü alacaksın... Nöbetçi!"</span></p>

  <p class="calibre"><span class="sgc6">Çadırın tentesi açıldı ve Ganesha'yı getiren çavuş içeri girdi.</span></p>

  <p class="calibre"><span class="sgc6">"Bu adama gitmek istediği yere kadar eşlik edin ve ona zarar gelmesine izin vermeyin," </span><span class="sgc7">diye emretti Nirriti.</span></p>

  <p class="calibre"><span class="sgc6">"Buna güveniyor musun?" diye sordu Olvegg, Ganesha çıktıktan sonra.</span></p>

  <p class="calibre"><span class="sgc6">"Evet," dedi Nirriti, "ama gümüşlerini sonra vereceğim.</span></p>

  <p class="calibre"><span class="sgc6">Lokapalalar, Khaipur'da, Şam'ın Karma Sarayı'ndaki odasında, görüşüyorlardı. Tak ve </span><span class="sgc7">Ratri de oradaydı.</span></p>

  <p class="calibre"><span class="sgc6">"Taraka bana Nirriti'nin koşullarımızı kabul etmediğini söyledi," dedi Sam.</span></p>

  <p class="calibre"><span class="sgc6">"İyi," dedi Yama. "Kabul eder diye korkuyordum."</span></p>

  <p class="calibre"><span class="sgc6">"Ve sabah olduğunda Lananda'ya saldıracaklar. Taraka kenti alacaklarını düşünüyor.</span></p>

  <p class="calibre"><span class="sgc6">Mahartha'dan biraz daha zor olacak ama, kazanacaklarından kuşkusu yok. Benim de."</span></p>

  <p class="calibre"><span class="sgc6">"Ve benim."</span></p>

  <p class="calibre"><span class="sgc6">"Ve benim."</span></p>

  <p class="calibre"><span class="sgc6">"Bu durumda, Khaipur kenti üzerine yürüyecektir. Sonra Kilbar, sonra Hamsa, sonra </span><span class="sgc7">Gayatri. Bu güzergâhta bir yerde, tanrıların ona saldıracağını biliyor."</span></p>

  <p class="calibre"><span class="sgc6">"Tabii."</span></p>

  <p class="calibre"><span class="sgc6">"Öyleyse biz ortada kaldık ve önümüzde birkaç seçenek var. Nirriti'yle pazarlığa </span><span class="sgc7">varamadık. Acaba gökyüzüyle varabileceğimiz Fikrinde misiniz?"</span></p>

  <p class="calibre"><span class="sgc6">"Hayır!" dedi Yama, yumruğunu masaya indirerek. "Sen kimin tarafındasın, Sam?"</span></p>

  <p class="calibre"><span class="sgc6">"İvmecilik'in," diye yanıtladı. "Gereksiz yere kan dökmektense, görüşmeler yoluyla </span><span class="sgc7">amaca ulaşabileceksek, daha iyidir."</span></p>

  <p class="calibre"><span class="sgc6">"Gökyüzü'yle muhatap olacağıma Nirriti'yle olmayı tercih ederim."</span></p>

  <p class="calibre"><span class="sgc6">"Nirriti'ye mesaj göndermeden önce yaptığımız gibi bunu da oya sunalım."</span></p>

  <p class="calibre"><span class="sgc6">"Ve senin kazanmak için sadece bir kabul oyuna gereksinmen var."</span></p>

  <p class="calibre"><span class="sgc6">"Lokapalalar'a katılırken şartlarımdan biri de buydu. Size önderlik yapmamı siz </span><span class="sgc7">istediniz, dolayısıyla eşitlik halinde tercih hakkımın olmasını istiyorum. Ancak, </span><span class="sgc7">oylamaya geçmeden önce, düşüncelerimi açıklayayım."</span></p>

  <p class="calibre"><span class="sgc6">"Pekâlâ... Konuş!"</span></p>

  <p class="calibre"><span class="sgc6">"Anladığım kadarıyla, son yıllarda, Gökyüzü, İvmeciliğe karşı daha hoşgörülü bir yaklaşım sergiliyor. Konumda resmi bir değişiklik olmadı, ama İvmeciliğe karşı yeni adımlar da atılmadı... Taliminim şu ki, Keenset'te yedikleri dayaktan olsa gerek. Haklı mıyım?"</span></p>

  <p class="calibre"><span class="sgc6">"Özünde, evet."</span></p>

  <p class="calibre"><span class="sgc6">"Bilim çirkin kafasını her kaldırdığında, bu tür önlemlere başvurmanın çok masraflı olacağına karar vermişe benziyorlar. O savaşta, onlara karşı savaşan insanlar, halk vardı. Ve insanların, bizim tersimize, onları zayıf düşüren bağları, aileleri vardır... ve eğer yeniden doğruayı arzu ediyorlarsa temiz bir karmik sicile sahip olmaları da şarttır. Buna rağmen dövüştüler. Dolayısıyla, Gökyüzü son yıllarda daha yumuşak davranmaya başladı. Somut durum bu olduğuna göre, bunu kabul etmekle hiçbir şey yitirmiyorlar. </span><span class="sgc7">Aslına bakarsanız, bu durumu kendi çıkarlarına uygun bir biçimde, sanki kutsal kerametlerinin bir göstergesi olarak da sunabilirler. Sanırım Nirriti'nin vermeye yanaşmayacağı ödünler vereceklerdir."</span></p>

  <p class="calibre"><span class="sgc6">"Gökyüzü'nün yıkıldığını görmek istiyorum," </span><span class="sgc7">dedi Yama.</span></p>

  <p class="calibre"><span class="sgc6">"Tabii. Ben de. Ama dikkatli düşün. Saf şu son yarım yüzyıl içinde insanlara verdiklerimizle bile... Gökyüzü böyle bir dünyada derebeyliğini daha fazla sürdürebilir mi? Gökyüzü o gün düştü, Keenset'de. Bir ya da iki nesil daha ve ölümlüler üzerindeki güçleri sona ermiş olacak. Nirriti'yle yapacakları bu savaşı kazansalar dahi daha da yıpranmış çıkacaklar. Onlara birkaç yıllık daha yoz ihtişam bağışla. Her geçen mevsimle birlikte iktidarsızlıkları anıyor. Zirveye ulaştılar. Bundan sonrası hep yokuş aşağı."</span></p>

  <p class="calibre"><span class="sgc6">Yama bir sigara yaktı.</span></p>

  <p class="calibre"><span class="sgc6">"Sen birilerinin Brahma'yı senin adına öldürmelerini mi istiyorsun?" diye sordu Sam.</span></p>

  <p class="calibre"><span class="sgc6">Yama sessizce oturdu, sigarasından bir nefes çekti, üfledi. Sonra, "Belki de," dedi. "Belki öyledir. Bilmiyorum. Bu konuda düşünmekten hoşlanmıyorum. Ancak, büyük olasılıkla böyledir."</span></p>

  <p class="calibre"><span class="sgc6">"Brahma'nın öleceğine dair garanti vermemi ister misin?"</span></p>

  <p class="calibre"><span class="sgc6">"Hayır! Eğer bunu denemeye kalkarsan, seni öldürürüm."</span></p>

  <p class="calibre"><span class="sgc6">"Brahma'yı ölü mü, diri mi istediğine henüz karar verebilmiş değilsin. Belki de aynı zamanda onu hem seviyor, hem de ondan nefret ediyorsundur. Sen genç olmadan önce yaşlandın, </span><span class="sgc7">Yama ve o kadın bugüne dek değer verdiğin tek şeydi. Haksız mıyım?"</span></p>

  <p class="calibre"><span class="sgc6">"Haklısın."</span></p>

  <p class="calibre"><span class="sgc6">"Bu durumda, sorunlarına verecek bir çözümüm yok, ama hali hazırdaki durumumuz </span><span class="sgc7">uğrana kendini soranlarından bir parça da olsa uzaklaştırmaksın."</span></p>

  <p class="calibre"><span class="sgc6">"Pekâlâ, Siddhartha. Eğer Gökyüzü bize destek çıkacaksa, Nirriti'yi burada, Khaipur'da </span><span class="sgc7">durdurmayı öneriyorum."</span></p>

  <p class="calibre"><span class="sgc6">"Buna itirazı olan var mı?"</span></p>

  <p class="calibre"><span class="sgc6">Ses çıkmadı.</span></p>

  <p class="calibre"><span class="sgc6">"Haydi o zaman Tapınağa gidelim ve iletişim merkezine el koyalım."</span></p>

  <p class="calibre"><span class="sgc6">Yama sigarasını söndürdü.</span></p>

  <p class="calibre"><span class="sgc6">"Ama Brahma'yla konuşmayacağım," dedi.</span></p>

  <p class="calibre"><span class="sgc6">"Ben konuşurum," dedi Sam.</span></p>

  <p class="calibre"><span class="sgc8">İli,</span> <span class="sgc6">arpın beşinci notası, Mor Nilüfer Bahçesi'nde vızıldadı.</span></p>

  <p class="calibre"><span class="sgc6">Brahma, odasındaki ekranı açtığında, karşısına Urath'ın mavi-yeşil türbanını dolamış </span><span class="sgc7">bir adam çıktı.</span></p>

  <p class="calibre"><span class="sgc6">"Rahip nerede?" diye sordu Brahma.</span></p>

  <p class="calibre"><span class="sgc6">"Dışarıda, bağlı. Eğer bir ya da birkaç dua duymak istersen, onu içeri çektirtebilirim."</span></p>

  <p class="calibre"><span class="sgc6">"İlklerin türbanını giyen ve tapınakta silahlı dolaşan sen de kimsin?" </span></p>

  <p class="calibre"><span class="sgc6">"Bütün bunları </span><span class="sgc7">daha önce de yaşamışım gibi tuhaf bir his var içimde," dedi adam.</span></p>

  <p class="calibre"><span class="sgc6">"Sonuna yanıt ver!"</span></p>

  <p class="calibre"><span class="sgc6">"Nirriti'nin durdurulmasını istiyor musun, bayan? Yoksa ırmak boyundaki bütün bu </span><span class="sgc7">kentleri ona bırakmak niyetinde misin?"</span></p>

  <p class="calibre"><span class="sgc6">"Gökyüzü'nün sabrını zorluyorsun, ölümlü! Tapınak'tan sağ çıkmayacaksın."</span></p>

  <p class="calibre"><span class="sgc6">"Senin tehditlerin Lokapalalar'ın şefi için hiçbir şey ifade etmiyor, Kali."</span></p>

  <p class="calibre"><span class="sgc6">"Lokapalalar yok artık ve şefleri de hiç var olmamıştı."</span></p>

  <p class="calibre"><span class="sgc6">"Şu anda ona bakıyorsun, Durga."</span></p>

  <p class="calibre"><span class="sgc6">"Yama? Sen misin?"</span></p>

  <p class="calibre"><span class="sgc6">"Hayır, ama o da burada benimle... Krishna'nın ve Kubera'nın da oldukları gibi."</span></p>

  <p class="calibre"><span class="sgc6">"Agni öldü. Her yeni Agni öldü, şeyden beri... "</span></p>

  <p class="calibre"><span class="sgc6">"Keenset'ten. Biliyorum, Candy. İlk ekibin bir üyesi değildim ben. Rild beni öldürmedi. </span><span class="sgc7">Her zaman adsız kalacak olan hayalet kedi işini iyi görmüştü, ama yetmedi. Ve şimdi </span><span class="sgc7">Tanrıların Köprüsü'nden bu yana geçtim. Lokapalalar beni önderleri olarak seçtiler. </span><span class="sgc7">Eğer Gökyüzü bize destek olursa, Khaipur'u savunacak ve Nirriti'nin belini kıracağız."</span></p>

  <p class="calibre"><span class="sgc6">"Sam... Bu sen olamazsın!"</span></p>

  <p class="calibre"><span class="sgc6">"O zaman bana Kalkin de, ya da Siddhartha, ya da Tathagatha, ya da Mahasamatman, </span><span class="sgc7">ya da İblis Tutan, ya da Buddha, ya da Maitreya. Ama kısaca, Sam. Sana tapınmaya ve </span><span class="sgc7">bir pazarlık yapmaya geldim."</span></p>

  <p class="calibre"><span class="sgc6">"Söyle nedir?"</span></p>

  <p class="calibre"><span class="sgc6">"İnsanlar Gökyüzü'yle yaşamaya tahammül edebiliyorlardı, ama Nirriti bambaşka bir olgudur. Yama ve Kubera kente silah yığdı. Eğer Gökyüzü gücünü gücümüze eklerse, Nirriti Khaipur'da çöküşüyle yüz yüze kalacaktır. Eğer Gökyüzü İvmeciliği ve dinsel özgürlüğü resmen tanır ve Karma Efendileri'nin saltanatına son verirse, biz bunu yapacağız."</span></p>

  <p class="calibre"><span class="sgc6">"Oldukça çok şey istiyorsun, Sam..."</span></p>

  <p class="calibre"><span class="sgc6">"İlk iki isteğim, sadece olan bir şeyin varlığının kabul edilmesi ve devam etme özgürlüğünün tanınmasıdır. Üçüncüsü ise, siz hoşlansanız da hoşlanmasanız da olacaktır; hiç olmazsa, onurunuz kırılmadan kabullenmeniz için bir şans tanıyorum size."</span></p>

  <p class="calibre"><span class="sgc6">"Düşünmem gerekecek..."</span></p>

  <p class="calibre"><span class="sgc6">"Bir dakikan var. Bekliyorum. Ama eğer yanıtın hayır olursa çekileceğiz ve bırakacağız </span><span class="sgc7">Renfrew bu kenti alsın, tapınaklarınıza tecavüz etsin. Birkaç kenti daha aldığında </span><span class="sgc7">onunla yüzleşmek zorunda kalacaksınız. Ama o zaman biz ortalıkta görünmeyeceğiz. </span><span class="sgc7">Her şeyin olup bitmesini bekleyeceğiz. Eğer o vakit hâlâ iş başında olursanız, şu anda </span><span class="sgc7">size önerdiğim koşullar hakkında karar verebilecek haliniz kalmamış olacak. Eğer </span><span class="sgc7">olmazsanız, kaldıkları kadarıyla Kara Olan'ı ve zombilerini alt edebileceğimizi </span><span class="sgc7">sanıyorum. Her şıkta, biz istediğimizi elde ediyoruz. Ama bu şekilde olması sizi daha az </span><span class="sgc7">incitecektir."</span></p>

  <p class="calibre"><span class="sgc6">"Pekâlâ! Güçlerimi hemen toparlayacağım. Şu son savaşta birlikte at süreceğiz yine, </span><span class="sgc7">Kalkin! Nirriti Khaipur'da ölecek! İletişim odasına birini koy ki, temas halinde kalalım."</span></p>

  <p class="calibre"><span class="sgc6">"Burasını kendime karargâh yapacağım."</span></p>

  <p class="calibre"><span class="sgc6">"Şimdi rahibimi çöz ve bana yolla. Tanrısal emirleri ve bir de Tanrı'nın cezasını almak </span><span class="sgc7">üzere."</span></p>

  <p class="calibre"><span class="sgc6">"Evet, Brahma."</span></p>

  <p class="calibre"><span class="sgc6">"Sam, bekle! Savaştan sonra, eğer sağ kalırsak, seninle konuşacaklarım olacak... Ortak </span><span class="sgc7">inançlarımız hakkında."</span></p>

  <p class="calibre"><span class="sgc6">"Budist mi olmak istiyorsun?"</span></p>

  <p class="calibre"><span class="sgc6">"Hayır, yine bir kadın ve... "</span></p>

  <p class="calibre"><span class="sgc6">"Her şeyin bir yeri ve bir zamanı vardır ve şu anda ne yer ne zaman uygun değil."</span></p>

  <p class="calibre"><span class="sgc6">"Zaman ve yer uygun olduğunda, orada olacağım."</span></p>

  <p class="calibre"><span class="sgc6">"Şimdi rahibini getiriyorum. Hattan ayrılma."</span></p>

  <p class="calibre"><span class="sgc6">Şimdi, Lananda'nın düşmesinin ardından, diğer kentlere karşı da zafer kazanmaları için </span><span class="sgc7">dua ederek, Nirriti kentin yıkıntıları arasında bir ayin düzenledi. Karaçavuşlar davulları </span><span class="sgc7">ağır bir ritimle çaldılar ve zombiler diz çöktü. Nirriti, ter yüzünü cam ve ışıktan bir </span><span class="sgc7">maske gibi kaplayıncaya ve ona birçok insanın gücünü veren prostatik zırhından içeri </span><span class="sgc7">sızıncaya dek, dua etti. Sonra, yüzünü göklere çevirdi, Tanrılar'ın Köprüsü'ne doğru </span><span class="sgc7">baktı ve "Amin," dedi.</span></p>

  <p class="calibre"><span class="sgc6">Sonra döndü ve ordusu ardında ayağa kalkarken Khaipur'a doğru yürüdü. </span></p>

  <p class="calibre"><span class="sgc7">Nirriti Khaipur'a vardığında Tanrılar bekliyorlardı.</span></p>

  <p class="calibre"><span class="sgc6">Khaipur'unkilerin yanı sıra Kilbar kentinin askerleri de oradaydı.</span></p>

  <p class="calibre"><span class="sgc6">Yarı-tanrılar ve kahramanlar ve soylular da bekliyorlardı.</span></p>

  <p class="calibre"><span class="sgc6">Ve yüksek rütbeli Brahminler ve Mahasamatman'ın birçok müridi de bekliyordu. Bu </span><span class="sgc7">sonuncular Kutsal Güzellik adına gelmişlerdi.</span></p>

  <p class="calibre"><span class="sgc6">Nirriti mayın döşenmiş tarlaların üzerinden Khaipur'un surlarına doğru baktı ve </span><span class="sgc7">yanlarında dalgalanan Gökyüzü sancaklarının arasında, kapıda bekleyen ve Lokapalalar </span><span class="sgc7">olan dört süvariyi gördü. Vizörünü indirdi ve Olvegg'e döndü.</span></p>

  <p class="calibre"><span class="sgc6">"Haklıydın. Merak ediyorum, acaba Ganesha içeride mi?"</span></p>

  <p class="calibre"><span class="sgc6">"Yakında anlayacağız bunu."</span></p>

  <p class="calibre"><span class="sgc6">Nirriti ilerlemeye devam etti.</span></p>

  <p class="calibre"><span class="sgc6">Bu, Işık Tanrısının savaş meydanına hükmettiği gündü. Nirriti'nin köleleri Khaipur'a hiçbir zaman giremediler. Nirriti'yle bir tepeciğin üzerinde teke tek dövüşe tutuşan Brahma'yı sırtından bıçaklamaya çalışırken Ganesha, Olvegg'in kılıcı altında düştü. Onun ardından, karnını tutarak Olvegg de düştü ve bir kayaya doğru sürünmeye çalışü.</span></p>

  <p class="calibre"><span class="sgc6">Sonra Brahma ve Kara Tanrı yaya olarak birbirleriyle karşı karşıya geldiler ve Ganesha'nın kellesi bir sel çukuruna yuvarlandı.</span></p>

  <p class="calibre"><span class="sgc6">"Bu adam bana Kilbar demişti," dedi Nirriti.</span></p>

  <p class="calibre"><span class="sgc6">"Bu adam Kilbar'ı istemişti," dedi Brahma, "ve Kilbar'a ulaşmaya çalışmıştı. Nedenini şimdi anlıyorum."</span></p>

  <p class="calibre"><span class="sgc6">Birbirlerine doğru atıldılar ve Nirriti'nin zırhı, onun için birçok insanın gücüyle savaştı.</span></p>

  <p class="calibre"><span class="sgc6">Yama atını tepeciğe doğru mahmuzladı ve bir toz ve kum kasırgası içinde kaldı. Pelerinini gözlerine kaldırdı ve çevresinde kahkahalar çın çın öttü.</span></p>

  <p class="calibre"><span class="sgc6">"Ölüm nazarından ne haber, Yama-Dharma?"</span></p>

  <p class="calibre"><span class="sgc6">"Rakasha!" dedi dişlerinin arasından.</span></p>

  <p class="calibre"><span class="sgc6">"Evet. Benim... Taraka!"</span></p>

  <p class="calibre"><span class="sgc6">Ve Yama ansızın tonlarca suyla sırılsıklam oldu ve atı şaha kalkarak arka üstü yuvarlandı.</span></p>

  <p class="calibre"><span class="sgc6">Alev alev yanan kasırga bir adam gölgesi şeklinde yoğunlaşırken, düşer düşmez elinde kılıcıyla ayağa fırladı.</span></p>

  <p class="calibre"><span class="sgc6">"Üzerindeki iblis kovucu maddeyi yıkadım, Ölüm Tanrısı. Şimdi benim ellerimde tadacaksın felaketini."</span></p>

  <p class="calibre"><span class="sgc6">Yama kılıcını savurdu.</span></p>

  <p class="calibre"><span class="sgc6">Gri hasmını omzundan beline dek ikiye biçti, ama ne bir damla kan aktı, ne de kesikten bir iz kaldı.</span></p>

  <p class="calibre"><span class="sgc6">"Beni bir insanı biçtiğin gibi biçemezsin, ey Ölüm! Ama bak ben sana neler yapabilirim!"</span></p>

  <p class="calibre"><span class="sgc6">Taraka onun üzerine sıçradı, kollarını bedenine mıhladı ve onu yere yıktı. Bir kıvılcım fıskiyesi püskürdü topraktan.</span></p>

  <p class="calibre"><span class="sgc6">Uzakta, Brahma dizini Nirriti'nin belkemiğine dayamış, zırhının mukavemetine rağmen, hasmının başını geriye büküyordu. O anda Tanrı Indra slizzardının üzerinden yere atladı ve kılıcı Yıldırım'ı Brahma'ya karşı kaldırdı. Nirriti'nin bel kemiğinin çatırdayarak kırıldığını duydu.</span></p>

  <p class="calibre"><span class="sgc6">Toprakta güreştiği yerden, "Seni koruyan pelerinin!" diye haykırdı Taraka ve Ölümün gözlerine baktı.</span></p>

  <p class="calibre"><span class="sgc6">Yama, Taraka'nın üzerinden itebileceği kadar gevşediğini hissetti. </span><span class="sgc7">Bir yay gibi fırladı ayağa ve kılıcını almak için durmaksızın, Brahma'ya doğru koştu. Orda, tepenin üzerinde, kopmuş sol kolunun kökünden ve başıyla göğsündeki yaralardan kan fışkıran </span><span class="sgc7">Brahma, Yıldırım’ın inişini tekrar tekrar savuşturuyordu. Nirriti, ayak bileğinden çelik bir mengene gibi yakalamıştı onu.</span></p>

  <p class="calibre"><span class="sgc6">Yama, hançerini çekmiş halde saldırırken, bir nara attı.</span></p>

  <p class="calibre"><span class="sgc6">İndra geriye, Brahma'nın kılıç menzili dışına çekildi ve onunla yüzleşmek üzere döndü.</span></p>

  <p class="calibre"><span class="sgc6">"Yıldırım'a karşı bir hançer mi, Kızıl Olan?" diye sordu.</span></p>

  <p class="calibre"><span class="sgc6">"Evet," dedi Yama ve sağ eliyle vurur gibi yaparken hançerini sol eline aktardı.</span></p>

  <p class="calibre"><span class="sgc6">Sivri uç İndra'nın önkolunu yardı.</span></p>

  <p class="calibre"><span class="sgc6">İndra, Yıldırım'ı elinden düşürdü ve Yama'nın çenesine bir yumruk indirdi. Yama düştü, ama yere inerken İndra'nın bacaklarını da çelerek onu da yanında indirdi.</span></p>

  <p class="calibre"><span class="sgc6">O zaman Sureti tamamen sardı onu ve İndra'ya baktığında adam onun nazarı altında solmaya başladı. İndra tam ölmek üzereyken Taraka Yama'nın sırtına sıçradı. Kendini kurtarmaya çalıştı, ama sanki omuzlarına bir dağ oturmuştu.</span></p>

  <p class="calibre"><span class="sgc6">Nirriti'nin yanında yatmakta olan Brahma, iblis kovucuya bulanmış olan takılarını çıkardı. Sağ eliyle, aralarındaki boşluğa, Yama'nın yakınına düşecek biçimde, fırlattı.</span></p>

  <p class="calibre"><span class="sgc6">Taraka geri kaçtı ve Yama dönüp nazarını ona dikti. O zaman Yıldırım yerden Yama'nın göğsüne doğru bir ok gibi fırladı.</span></p>

  <p class="calibre"><span class="sgc6">Yama, kılıcı ucuyla kalbi arasında sadece birkaç santim kalmışken, iki eliyle birden </span><span class="sgc7">yakaladı. Kılıç ilerlemeyi sürdürdü ve avuçlarından toprağa kandamlaları düşmeye </span><span class="sgc7">başladı.</span></p>

  <p class="calibre"><span class="sgc6">Yama içindeki yaşam gücünden kaynak alan ölümcül bir bakışla baktı Albız Kuyusu'nun</span></p>

  <p class="calibre"><span class="sgc6">Tanrısı'na doğru.</span></p>

  <p class="calibre"><span class="sgc6">Kılıcın ucu Yama'ya dokundu.</span></p>

  <p class="calibre"><span class="sgc6">Yama, yarım dönerek kendini yana attı ve kılıç göğüs kemiğinden omuzuna dek çizdi </span><span class="sgc7">vücudunu.</span></p>

  <p class="calibre"><span class="sgc6">Sonra gözleri bir çift mızrak gibiydi ve Rakasha insan biçimini kaybedip dumana </span><span class="sgc7">dönüştü. Brahma'nın başı göğsüne düştü.</span></p>

  <p class="calibre"><span class="sgc6">Siddhartha beyaz bir atın üzerinde ona doğru dörtnala yaklaşırken Taraka haykırdı ve </span><span class="sgc7">hava çatırdayıp ozon kokusuyla doldu:</span></p>

  <p class="calibre"><span class="sgc6">"Hayır, İblis Tutan! Gücünü harcama! Ölümüm Yama'ya aittir..."</span></p>

  <p class="calibre"><span class="sgc6">"Ah seni aptal iblis!" dedi Sam. "Böyle olması gerekmezdi."</span></p>

  <p class="calibre"><span class="sgc6">Ama Taraka yoktu artık.</span></p>

  <p class="calibre"><span class="sgc6">Yama, Brahma'nın yanında dizleri üzerine çöktü ve sağ kolundan kalan güdüğe bir </span><span class="sgc7">turnike sardı.</span></p>

  <p class="calibre"><span class="sgc6">"Kali!" dedi. "Ölme! Konuş benimle, Kali!"</span></p>

  <p class="calibre"><span class="sgc6">Brahma hırıltıyla soludu, gözlerini açmaya çalıştı, yine kapattı.</span></p>

  <p class="calibre"><span class="sgc6">"Çok geç," diye mırıldandı Nirriti. Başını çevirip Yama'ya baktı. "Ya da, tam vaktinde. Sen Azrail'sin, değil mi? Ölüm Meleği..."</span></p>

  <p class="calibre"><span class="sgc6">Yama ona bir tokat vurdu ve elindeki kan Nirriti'nin suratına bulaştı.</span></p>

  <p class="calibre"><span class="sgc6">" 'Ne mutlu ruhtan yoksun olanlara! Çünkü göklerin hükümranlığı onlarındır.' " dedi Nirriti. " 'Ne kutludur yas tutanlara, çünkü onlar teselli bulacaktır. Ne kutludur mazlumlara, çünkü dünya onlara kalacaktır.' "</span></p>

  <p class="calibre"><span class="sgc6">Yama onu yine tokatladı.</span></p>

  <p class="calibre"><span class="sgc6">" 'Ne mutlu doğruluğa acıkıp susayanlara! Çünkü onlar doyumlayacaklar. Merhametliler kutsanmıştır, çünkü merhamet bulacaklardır. Yüreği temiz olanlar kutsanmıştır, çünkü onlar Tanrı'yı görecektir... ' "</span></p>

  <p class="calibre"><span class="sgc6">" 'Ve barış yapanlar da kutsanmıştır,' " dedi Yama, " 'çünkü onlara Tanrının çocukları denecektir' Sen bu çerçevenin neresindesin, Kara Olan? Bu yaptıklarınla, sen kimin çocuğu oluyorsun?"</span></p>

  <p class="calibre"><span class="sgc6">Nirriti gülümsedi. " 'Ne mutlu doğruluk yüzünden saldırıya uğrayanlara, çünkü gökyüzü krallığı onlarındır.' "</span></p>

  <p class="calibre"><span class="sgc6">"Delisin sen," dedi Yama, "ve bu nedenden dolayı senin yaşamını almayacağım. Hazır olduğunda, ki buna çok kalmadı, onu kendiliğinden vereceksin."</span></p>

  <p class="calibre"><span class="sgc6">Sonra Brahma'yı kollarına aldı ve kente doğru yürümeye başladı.</span></p>

  <p class="calibre"><span class="sgc6">" 'Seni aşağıladıkları,' " dedi Nirriti, " 'sana saldırdıkları, benim yüzümden yalan yere sana her tür kötü söz söyledikleri zaman ne mutlu sana...' "</span></p>

  <p class="calibre"><span class="sgc6">Sam, matarasının kapağını açıp Nirriti'nin başını biraz kaldırarak, "Su ister misin?" diye sordu.</span></p>

  <p class="calibre"><span class="sgc6">Nirriti ona baktı, dudaklarını yaladı, başını hafifçe salladı. Sam, suyu ağzına az az döktü.</span></p>

  <p class="calibre"><span class="sgc6">"Kimsin sen?" diye sordu Nirriti.</span></p>

  <p class="calibre"><span class="sgc6">"Sam."</span></p>

  <p class="calibre"><span class="sgc6">"Sen ha! Yine mi dirildin?"</span></p>

  <p class="calibre"><span class="sgc6">"Bu seferki sayılmaz," dedi Sam. "Zor usulle yapmadım bunu."</span></p>

  <p class="calibre"><span class="sgc6">Kara Olan'ın gözleri yaşla doldu. "Yine, bu demektir ki, sen kazanacaksın," diyebildi, soluğu kesilerek. "Anlayamıyorum, O niçin izin verdi buna?"</span></p>

  <p class="calibre"><span class="sgc6">"Bu birçok dünyadan sadece biri, Renfrew. Başka yerlerde nelerin olup bittiğini kim bilebilir? Ve bu gerçekten kazanmak istediğim kavga da değildi zaten. Bunu biliyorsun. Senin için ve her şey için çok üzgünüm. Yama'ya söylediğin her şeye katılıyorum ve Buddha adını verdikleri kişinin müritleri de katılıyorlar. O ben miydim, yoksa bir başkası mı; artık tam olarak anımsayamıyorum. Ama ben ondan uzaklaştım artık. Yine bir insan olacağım ve insanların Buddha'yı yüreklerinde taşımalarına izin vereceğim. Kaynağı ne olursa olsun, söyledikleri tertemizdi, inan bana. Kök salıp güçlenmesinin yegâne nedeni de buydu."</span></p>

  <p class="calibre"><span class="sgc6">Renfrew bir yudum daha içti.</span></p>

  <p class="calibre"><span class="sgc6">" 'Her iyi ağaç iyi meyveler verir,' " dedi. "Buddha’nın kollarında ölmemi, benimkinden çok daha güçlü bir irade belirledi. Bu dünya için bu yolu uygun gördü. Beni kutsa, ey Gautama... Ölüyorum..."</span></p>

  <p class="calibre"><span class="sgc6">Sam başını eğdi.</span></p>

  <p class="calibre"><span class="sgc6">" 'Rüzgâr önce güneye eser ve yine kuzeye döner. Sürekli döner durur ve döngüsüne uyarak tekrar tekrar gelir. Bütün ırmaklar denize akar, ama deniz dolmaz. Irmaklar, </span><span class="sgc7">çıktıkları yere geri döner. Olmuş olan, olacak olandır ve yapılmış olan, yapılacak olandır. Ne eski şeylerin andacı olur, ne de gelecek şeylerin... ' "</span></p>

  <p class="calibre"><span class="sgc6">Sonra beyaz peleriniyle örttü Kara Tanrı'yı, çünkü o ölmüştü!</span></p>

  <p class="calibre"><span class="sgc6">Jan Olvegg bir sedyeyle kente taşındı. Sam, Karma Salonu'nda onunla buluşmaları için Kubera ve Narada'ya haber yolladı, çünkü Olvegg'in bu bedeni içinde daha uzun süre sağ kalamayacağı belliydi.</span></p>

  <p class="calibre"><span class="sgc6">Salona girerlerken, Kubera, kemeraltında yatan bir cesede takılarak sendeledi.</span></p>

  <p class="calibre"><span class="sgc6">"Kim...?"</span></p>

  <p class="calibre"><span class="sgc6">"Bir Efendi."</span></p>

  <p class="calibre"><span class="sgc6">Sarı çarkı taşıyanlardan üçü daha nakil odalarına açılan koridorda yatıyordu. Hepsinin </span><span class="sgc7">de silahları üzerlerindeydi.</span></p>

  <p class="calibre"><span class="sgc6">Makinelerin yanında bir ceset daha buldular. Çok kullanılmış bir hedef tahtasına </span><span class="sgc7">benziyordu ve göğsündeki sarı dairenin tam ortasına bir kılıç saplanmıştı. Hiçbir zaman </span><span class="sgc7">atamadığı bir çığlık için açılmış gibiydi ağzı.</span></p>

  <p class="calibre"><span class="sgc6">"Bunu kasaba halkı yapmış olabilir mi?" diye sordu Narada. "Efendiler son yıllarda, </span><span class="sgc7">gittikçe daha az sevilir olmuşlardı. Belki de savaşın kargaşasını fırsat bilip... "</span></p>

  <p class="calibre"><span class="sgc6">Kubera, ameliyat masasındaki bedeni örten lekeli örtüyü kaldırıp altına bakar ve tekrar </span><span class="sgc7">örterken. "Hayır," dedi. "Hayır, kasabalılar yapmadı."</span></p>

  <p class="calibre"><span class="sgc6">"O zaman, kim?"</span></p>

  <p class="calibre"><span class="sgc6">Masaya tekrar bir göz attı.</span></p>

  <p class="calibre"><span class="sgc6">"Bu Brahma," dedi.</span></p>

  <p class="calibre"><span class="sgc6">"Yaa."</span></p>

  <p class="calibre"><span class="sgc6">"Birileri Yama'ya makinelerini bir nakil için kullanamayacağını söylemiş olmalı."</span></p>

  <p class="calibre"><span class="sgc6">"Öyleyse Yama nerede?"</span></p>

  <p class="calibre"><span class="sgc6">"Hiç fikrim yok. Ama eğer Olvegg'i kurtarmak istiyorsak, elimizi çabuk tutmalıyız."</span></p>

  <p class="calibre"><span class="sgc6">"Evet. Kımıldayın!"</span></p>

  <p class="calibre"><span class="sgc6">Uzun boylu genç Karma Sarayı'na girdi ve </span><span class="sgc7">Tanrı Kubera'yi sordu. Omzuna çapraz olarak uzun, parlak bir mızrak asmıştı ve beklerken durmaksızın gidip geliyordu.</span></p>

  <p class="calibre"><span class="sgc6">Kubera salona girdi, mızrağa ve gence bir göz attı, tek kelime söyledi.</span></p>

  <p class="calibre"><span class="sgc6">"Evet, Tak'ım," dedi mızraklı adam. "Yeni mızrak, yeni Tak. Daha fazla maymun kalmaya gerek yoktu, ben de kalmadım. Ayrılık vakti yaklaştı, ben de hoşça kalın demeye geldim... sana ve Ratri'ye... "</span></p>

  <p class="calibre"><span class="sgc6">"Nereye gideceksin, Tak?"</span></p>

  <p class="calibre"><span class="sgc6">"Sen her şeyi makineleştirip büyüsünü kaçırmadan önce, Kubera, dünyanın kalan kısımlarını da görmek istiyorum."</span></p>

  <p class="calibre"><span class="sgc6">"O gün henüz pek yakın değil, Tak. Bir süre daha kalman için seni kandırmama izin ver."</span></p>

  <p class="calibre"><span class="sgc6">"Hayır, Kubera. Teşekkür ederim. Ama Kaptan Olvegg denize açılmak için sabırsızlanıyor. O ve ben birlikte hareket ediyoruz."</span></p>

  <p class="calibre"><span class="sgc6">"Nereye gideceksiniz?"</span></p>

  <p class="calibre"><span class="sgc6">"Doğu, batı... kim bilir? Hangi yön çekerse... Söylesene, Kubera, gök gürültüsü arabası kimde şimdi?"</span></p>

  <p class="calibre"><span class="sgc6">"İşin başında Shiva'ya aitti, tabii. Ama artık bir Shiva yok. Brahma bir süre kullandı onu..."</span></p>

  <p class="calibre"><span class="sgc6">"Ama artık Brahma da yok. Gökyüzü ilk kez Brahma'sız kalıyor... ve Vishnu yöneliyor, esirgeyerek. Dolayısıyla... " </span></p>

  <p class="calibre"><span class="sgc6">"Onu Yama imal etmişti. Eğer birine ait olacaksa, ona olmalı... "</span></p>

  <p class="calibre"><span class="sgc6">"Ve Yama'nın da ona hiç ihtiyacı yok," diye bitirdi Tak. "Dolayısıyla, Olvegg ve ben </span><span class="sgc7">yolculuğumuz için onu ödünç alabiliriz sanırım."</span></p>

  <p class="calibre"><span class="sgc6">"Ona hiç gereksinmesi yok demekle neyi kastediyorsun? Savaştan beri geçen şu üç gün </span><span class="sgc7">içinde onu gören olmadı... "</span></p>

  <p class="calibre"><span class="sgc6">"Merhaba, Ratri," dedi Tak ve Gece Tanrıçası salona girdi. " 'Bizi dişi kurttan ve kurttan </span><span class="sgc7">ve hırsızdan koni, ey Gece ve izin ver de geçelim.' "</span></p>

  <p class="calibre"><span class="sgc6">Eğildi ve kadın onun başına dokundu.</span></p>

  <p class="calibre"><span class="sgc6">Sonra doğrulup kadının yüzüne baktı ve mükemmel bir an için tanrıça bütün uzayı, </span><span class="sgc7">derinliklerine ve yüksekliklerine dek doldurdu. Pırıltısı karanlığı kovdu...</span></p>

  <p class="calibre"><span class="sgc6">"Artık gitmeliyim," dedi Tak. "Sağ olun, sağ olun... kutsamanız için."</span></p>

  <p class="calibre"><span class="sgc6">Aceleyle döndü ve salondan çıkmaya hazırlandı.</span></p>

  <p class="calibre"><span class="sgc6">"Bekle!" dedi Kubera. "Yama'dan bahsettin. O nerede?"</span></p>

  <p class="calibre"><span class="sgc6">"Onu Üç Başlı Ateş Tavuğu Hanı'nda arayın," dedi Tak, omzunun üzerinden. "Aramak </span><span class="sgc7">zorundaysanız eğer. Belki o sizi arayana kadar bekleşeniz daha iyi olur."</span></p>

  <p class="calibre"><span class="sgc6">Sonra Tak gitmişti.</span></p>

  <p class="calibre"><span class="sgc6">Sam Karma Sarayı'na yaklaşırken, Tak'ın merdivenlerden aceleyle inmekte olduğunu </span><span class="sgc7">gördü.</span></p>

  <p class="calibre"><span class="sgc6">"Tak, sana güzel sabahlar," diye seslendi, ama neredeyse çarpışacak kadar </span><span class="sgc7">yaklaşıncaya dek Tak yanıt vermedi. Sonra aniden durdu ve sanki güneşten </span><span class="sgc7">korunuyormuşçasına elini gözlerine siper etti.</span></p>

  <p class="calibre"><span class="sgc6">"Efendim! Günaydın."</span></p>

  <p class="calibre"><span class="sgc6">"Acelen ne, Tak? Yeni vücudunu denedin ve yemeğe mi koşuyorsun?"</span></p>

  <p class="calibre"><span class="sgc6">Tak güldü. "Evet, Tanrı Siddhartha. Serüvenle randevum var."</span></p>

  <p class="calibre"><span class="sgc6">"Ben de öyle işitmiştim. Dün gece Olvegg'le konuştum... Esenlikle gidin."</span></p>

  <p class="calibre"><span class="sgc6">"Kazanacağını bildiğimi," dedi Tak, "söylemek istiyorum sana. Yanıtı bulacağından </span><span class="sgc7">emindim."</span></p>

  <p class="calibre"><span class="sgc6">"Asıl yanıt değildi o, ama bir yanıttı işte ve pek bir şeye de benzemiyordu, Tak.</span></p>

  <p class="calibre"><span class="sgc6">Sadece küçük bir savaştı. Bensiz de aynı derecede başarılı olabilirlerdi."</span></p>

  <p class="calibre"><span class="sgc6">"Demek istediğim," dedi Tak, "her şey... O savaşa dek olagelen her şeyde vardın sen. Orada olmak zorundaydım"</span></p>

  <p class="calibre"><span class="sgc6">"Sanırım öyleydi... evet, sanırım zorundaydım... Birşeyler beni hep yıldırım çarpmak üzere olan ağacın yanına çeker nedense."</span></p>

  <p class="calibre"><span class="sgc6">"Kader, efendim."</span></p>

  <p class="calibre"><span class="sgc6">"Daha çok rastlantısal bir toplumsal vicdan ve bazı doğru zamanda doğru hatalar, korkarım ki."</span></p>

  <p class="calibre"><span class="sgc6">"Şimdi ne yapacaksın, Tanrı?"</span></p>

  <p class="calibre"><span class="sgc6">"Bilmiyorum, Tak. Henüz karar vermedim."</span></p>

  <p class="calibre"><span class="sgc6">"Olvegg ve benimle gel. Bizimle birlikte dünyayı dolaş. Serüvenler yaşa bizimle." </span></p>

  <p class="calibre"><span class="sgc6">"Sağ ol, istemem. Yoruldum. Belki senin eski işin için başvurur ve Arşivci Sam olunun." Tak bir daha güldü.</span></p>

  <p class="calibre"><span class="sgc6">"Hiç sanmam. Sizi yine göreceğim, Tanrı. Şimdilik hoşça kal."</span></p>

  <p class="calibre"><span class="sgc6">"Hoşça kal... Bir şey vardı... "</span></p>

  <p class="calibre"><span class="sgc6">"Ne?"</span></p>

  <p class="calibre"><span class="sgc6">"Hiç. Bir an için, yaptığın bir şey bana bir zamanlar tanıdığım birini anımsattı. Hiçbir şey değildi. İyi şanslar!"</span></p>

  <p class="calibre"><span class="sgc6">Gencin omzunu sıktı ve yoluna devam etti.</span></p>

  <p class="calibre"><span class="sgc6">Tak aceleyle yürüdü.</span></p>

  <p class="calibre"><span class="sgc6">Hancı, Kubera'ya, ikinci katta, arka odada, tariflerine uyan bir konuklarının bulunduğunu, ama rahatsız edilmemesinin belki daha uygun olacağını belirtti. Kubera ikinci kata çıktı.</span></p>

  <p class="calibre"><span class="sgc6">Kapıyı tıklatmasına yanıt veren olmayınca, açık olup olmadığını yokladı.</span></p>

  <p class="calibre"><span class="sgc6">Kapı içeriden sürgülenmişti, dolayısıyla yumruklamaya başladı.</span></p>

  <p class="calibre"><span class="sgc6">Sonunda, Yama'nın sesi duyuldu:</span></p>

  <p class="calibre"><span class="sgc6">"Kimdir o?" </span></p>

  <p class="calibre"><span class="sgc6">"Kubera."</span></p>

  <p class="calibre"><span class="sgc6">"Git başımdan, Kubera."</span></p>

  <p class="calibre"><span class="sgc6">"Hayır. Aç, yoksa sen açıncaya dek beklerim burada."</span></p>

  <p class="calibre"><span class="sgc6">"Dur bir saniye, o zaman."</span></p>

  <p class="calibre"><span class="sgc6">Bir süre sonra, sürgünün çekildiğini duydu ve kapı içeri doğru birkaç santim aralandı. "Nefesinde alkol yok, o zaman bir kadın olmalı," dedi.</span></p>

  <p class="calibre"><span class="sgc6">"Hayır," dedi Yama aralıktan ona bakarak. "Ne istiyorsun?"</span></p>

  <p class="calibre"><span class="sgc6">"Neyin yanlış gittiğini öğrenmek istiyorum. Sana yardım etmek istiyorum, eğer edebilirsem."</span></p>

  <p class="calibre"><span class="sgc6">"Edemezsin, Kubera."</span></p>

  <p class="calibre"><span class="sgc6">"Nereden biliyorsun? Ben de bir sanatçıyım... farklı bir türden, tabii."</span></p>

  <p class="calibre"><span class="sgc6">Yama bu şıkkı düşünür gibi göründü, sonra kapıyı açıp kenara çekildi. "İçeri gel," dedi.</span></p>

  <p class="calibre"><span class="sgc6">Kız, önünde bir yığın nesneyle, odanın zemininde oturuyordu. Daha küçük bir çocuktu </span><span class="sgc7">ve Kubera komiklik yapıp onu güldürünceye dek, kahverengi ve beyaz bir köpek </span><span class="sgc7">yavrusuna sarılarak ona kocaman, korku dolu gözlerle baktı.</span></p>

  <p class="calibre"><span class="sgc6">"Kubera," dedi Yama.</span></p>

  <p class="calibre"><span class="sgc6">"Kuuuub...ra," dedi kız.</span></p>

  <p class="calibre"><span class="sgc6">"Bu benim kızım," dedi Yama. "Adı Murga."</span></p>

  <p class="calibre"><span class="sgc6">"Bir kızın olduğunu hiç bilmiyordum."</span></p>

  <p class="calibre"><span class="sgc6">"Zekâ özürlü. Beyin hasarına maruz kalmıştı..." </span></p>

  <p class="calibre"><span class="sgc6">"Doğumsal mı, nakil komplikasyonu </span><span class="sgc7">mu?" diye sordu Kubera.</span></p>

  <p class="calibre"><span class="sgc6">"Nakil komplikasyonu."</span></p>

  <p class="calibre"><span class="sgc6">"Anlıyorum."</span></p>

  <p class="calibre"><span class="sgc6">"O benim kızım," diye yineledi Yama. "Murga."</span></p>

  <p class="calibre"><span class="sgc6">"Evet," dedi Kubera.</span></p>

  <p class="calibre"><span class="sgc6">Yama kızın yanına diz çöktü ve küplerden birini aldı.</span></p>

  <p class="calibre"><span class="sgc6">"Küp," dedi.</span></p>

  <p class="calibre"><span class="sgc6">"Küp," dedi kız.</span></p>

  <p class="calibre"><span class="sgc6">Eline bir kaşık aldı. "Kaşık," dedi.</span></p>

  <p class="calibre"><span class="sgc6">"Kaşık," dedi kız.</span></p>

  <p class="calibre"><span class="sgc6">Bir top aldı eline ve kızın önünde tuttu. "Top," dedi.</span></p>

  <p class="calibre"><span class="sgc6">"Top," dedi kız.</span></p>

  <p class="calibre"><span class="sgc6">Küpü alıp tuttu yine kızın önünde.</span></p>

  <p class="calibre"><span class="sgc6">"Top," dedi kız.</span></p>

  <p class="calibre"><span class="sgc6">Yama küpü elinden düşürdü.</span></p>

  <p class="calibre"><span class="sgc6">"Yardım et bana, Kubera," dedi.</span></p>

  <p class="calibre"><span class="sgc6">"Edeceğim, Yama. Eğer bir yolu varsa, onu bulacağız."</span></p>

  <p class="calibre"><span class="sgc6">Arkadaşının yanına oturdu ve ellerini kaldırdı.</span></p>

  <p class="calibre"><span class="sgc6">Kaşık kaşıkça, top topça ve küp küpçe canlandılar ve kız kahkahalarla gülmeye başladı.</span></p>

  <p class="calibre"><span class="sgc6">Enik bile nesneleri inceliyor gibiydi.</span></p>

  <p class="calibre"><span class="sgc6">"Lokapalalar hiç yenilmezler," dedi Kubera ve kız bir küpü eline alarak adını </span><span class="sgc7">söylemeden önce uzun bir süre inceledi onu.</span></p>

  <p class="calibre"><span class="sgc6">Tanrı Varuna’nın, Khaipur’dan ayrıldıktan sonra Göksel Kent'e dönmüş olduğu artık bilinmektedir. Gökyüzü'ndeki rütbeler arasında terfi sisteminin iflas etmeye başlaması da aşağı yukarı aynı zamana rastlar. Karma Efendileri yerlerini Nakil Gözetmenleri'ne bırakmışlardı ve onların işlevleri de Tapınaklardan bağımsız hale getirilmişti. Bisiklet yeniden keşfedilmişti. Yedi adet Budist mabedi inşa edilmişti. Nirriti'nin Sarayı bir sanat galerisine ve Karma Köşkü'ne dönüştürülmüştü. Alundil Festivali ise her yıl </span><span class="sgc7">düzenlenmeye devam etti ve dansçılarının eşi benzeri yoktu. İnananlar tarafından bakımı yapılan mor koni hâlâ durmaktadır.</span></p>

  <p class="calibre"><span class="sgc6">Kubera, Ratri'yle beraber Khaipur'da kaldı. Tak, Olvegg'le birlikte gök gürültüsü arabasına binerek, bilinmeyen bir menzile doğru yola çıktı. Gökyüzünü Vishnu yönetiyordu.</span></p>

  <p class="calibre"><span class="sgc6">Yedi Rishi'ye dua edenler, onlara bisiklet için ve şimşekleri çekebilmesinden ya da bunu yapmaktan kendini alıkoyabilmesinden dolayı Işık Tanrısı anlamına gelen Maitreya adını verdikleri Buddha'nın zamanla ete kemiğe bürünüşü için şükrettiler. Diğerleri ise ona Mahasamatman dediler ve bir Tanrı olduğunu söylediler. Ancak, o yine Maha'yı ve Atman'ı atmayı tercih etti ve Kendine Sam dedi. Bir tanrı olduğunu hiç iddia etmedi. Ama, tabii, bir tanrı olmadığını da söylemedi. Koşullar göz önüne alındığında, her ikisini de ikrarın bir yararı olmazdı. Ayrıca, halkıyla hiçbir zaman dinsel oyunlara yol açacak kadar uzun süre birlikte kalmadı. Gidişiyle ilgili birbiriyle çelişen değişik birkaç öykü anlatılır.</span></p>

  <p class="calibre"><span class="sgc6">Tüm efsanelerde ortak olan tek şey, bir akşam alacasında atıyla ırmak kenarında dolaşırken, kuyruğu vücudunun üç katı uzunluktaki kızıl renkli bir kuşun ona geldiğidir.</span></p>

  <p class="calibre"><span class="sgc6">Ertesi sabah gün doğmadan önce Khaipur'dan ayrılmış ve bir daha görülmemiştir.</span></p>

  <p class="calibre"><span class="sgc6">Şimdi bazıları kuşun ortaya çıkışının onun ayrılmasıyla tesadüfen denk düştüğünü, ama hiçbir ilişkisinin olmadığını söylerler. Derler ki, geri dönmekteki amacına ulaştığı ve zaferinin şan ve gürültüsünden bıktığı için, safran renkli bir ehramın adsız huzuruna sığınmıştır. Belki kuş böylesi bir parlaklığın ne kadar tez gelip geçtiğini anımsatmıştı ona. Ya da, eğer kararını çoktan vermişse, belki de anımsatmamıştı.</span></p>

  <p class="calibre"><span class="sgc6">Diğerleri ise der ki, o ehramı bir daha giymedi, kuş onu Nirvana'nın dinginliğine, Büyük Dinlence'yi tanımaya, ebedi mutluluğa ve Büyük Deniz'in kıyılarında yıldızların şarkısını dinlemeye çağıran, Yaşam Ötesi Güçler'in bir elçisiydi. Onun Tanrıların Köprüsü'nden öte yana geçtiğini söylerler. Bir daha geri dönmeyecek, derler.</span></p>

  <p class="calibre"><span class="sgc6">Daha başkaları ise kendine yeni bir kimlik aldığını ve hâlâ halkın arasında dolaşarak, nifak günlerinde onları gözetip, aşağı sınıfların iktidar sahiplerince sömürülmesine engel olduğunu söylerler.</span></p>

  <p class="calibre"><span class="sgc6">Daha da başkaları ise kuşun diğer dünyadan değil, bu dünyadan gelen bir elçi olduğunu ve taşıdığı illetinin aslında ona değil, Ölüm'ün gözlerine bakmış olan, Yıldırım'ın sahibi, Tanrı İndra'ya gönderildiğini öne sürerler. Her ne kadar cinsinin doğu kıtasında, Tanrı İndra'nın cadılarla savaştığı yerde bulunduğu bilinse de, o kızıl kuş gibisi daha önce hiç görülmemiştir. Eğer kuşun alevli başı bir miktar zekâya sahip idiyse, o uzak ülkeden mutlaka bir yardım çağrısı taşımış olmalıydı. Anımsanmalıdır ki, Sam'ın ya karısı, ya annesi, ya kız kardeşi, ya kızı, ya da belki bunların tümü birden olan</span></p>

  <p class="calibre"><span class="sgc6">Hanımefendi Parvan, hayalet kedilerin Gökyüzü'nü gördükleri gün, kendisiyle akraba saydığı cadıların arasında yaşamak üzere, oraya kaçmıştı. Eğer kuş böyle bir mesaj taşıyor idiyse, bu öyküyü anlatanlar onun Hanımefendi Parvan'ı var olan tehlikeden korumak için derhal doğu kıtasına hareket ettiğini söylerler.</span></p>

  <p class="calibre"><span class="sgc6">İşte bunlar, çeşitli ahlakçıların, gizemcilerin, sosyal reformcuların ve romantiklerin anlattığı, Sam ve onun Gidişini İşaret Eden Kızıl Kuş'la ilgili, dört ayrı rivayettir. Diyebilirim ki, kişi, canının istediğini seçmekte özgürdür. Ancak, bu tür kuşlara batı kıtasında kesinlikle rastlanmadığı, doğu kıtasında ise çok yaygın olarak görüldükleri de unutulmamalıdır.</span></p>

  <p class="calibre"><span class="sgc6">Yama-Dharma, yaklaşık yarım yüzyıl sonra, Khaipur'dan ayrıldı. Ölüm Tanrısı'nın, çoğu kişi tarafından yeterince bilindiği varsayılan ayrılış günleri hakkında anlatılan özel bir şey yoktur. Murga adlı kız çocuğunu Ratri'nin ve Kubera'nın bakımına bırakmıştı ve çocuk büyüdükçe çarpıcı güzellikle bir genç kıza dönüştü. Yama doğuya doğru at sürmüş, hatta denizi bile aşmış olabilirdi. Çünkü, bir başka ülkedeki bir başka efsane der ki; Kızıl Olan, cadıların diyarında, Komlat'ın Yedi Tanrısı'nın kudretine karşı çıkmıştır. Işık Tanrısı'nın gerçek sonundan nasıl emin olamıyorsak, bundan da olamayız...</span></p>

  <p class="calibre"><span class="sgc6">Ama çevrenize bir bakın...</span></p>

  <p class="calibre"><span class="sgc6">Ölüm ve Işık her zaman ve her yerdedir; onlar, belki yeni bir güzellik yaratabilmek için, Samsara'nın içinde sözcükler yakar. Aslında tüm dünya olan Adsız'ın düşlerinde başlar, biter, uğraşır ve didinirler.</span></p>

  <p class="calibre"><span class="sgc6">Safran renkli ehramı kuşananlar, Işığın Yolu üzerine hâlâ kafa yorarken, Murga isimli kız, karanlık atasının mabedine bırakılan biricik adağı, çiçeklerini koymak için Tapınağı her gün ziyaret eder.</span></p>

  <p class="calibre"><span class="sgc6">Dünya’nın ölümünden çağlar sonra, uzak bir gezegende bir grup insan teknolojik bilgileri tekellerine alıp halktan esirgeyerek kontrolü ele geçirmiştir. Tutsak dünyalarını da Hindu panteonunun kişiliklerine bürünerek yönetmektedirler. Onları tanrılaştıran ise teknolojiden yararlanarak geliştirdikleri ve tekrar doğuş zincirinde biledikleri güçleridir. Yıkım Tanrıçası Kali, Ölüm Tanrısı Yama ve Şehvet Tanrısı Krishna’ya meydan okuyacak olan da bir zamanlar Siddhartha, şimdiyse Mahasamatman, İblis Tutan ve Işık Tanrısı olan Sam’dan başkası değildir.</span></p>

  <p class="calibre"><span class="sgc6">Sam, barışçı ve çilekeş öğretisiyle sözde Hindu tanrılarının gazabıyla kıvranan halkın gönüllerine seslenecek, birçok defa ölmek pahasına onları zoraki cehaletlerinin karanlığından kurtaracaktır.</span></p>

  <p class="heading"><span class="sgc1">BİTTİ</span></p>
</body>
</html>