<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Rilke1</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="normal1" id="calibre_toc_24">YEDİNCİ AĞIT</h2>

  <p class="normal">Çağırma değil artık, çağırma değil,– taşan ses olarak</p>

  <p class="normal">doğsun çığlığın; öylesine arık o kuş çığlığı gibi,</p>

  <p class="normal">mevsim onu havaya kaldırdığında, yükselen mevsim, unutup</p>

  <p class="normal">nerdeyse</p>

  <p class="normal">bir çelimsiz hayvan olduğunu onun, bir yürek değil yalnız,</p>

  <p class="normal">mavilikler içine fırlattığı, iç göklere. Evet, sen de böyle</p>

  <p class="normal">çağırmalıydın, ondan aşağı değil–, ki daha gözden ırak,</p>

  <p class="normal">öğrensin seni sessiz yoldaşın, yavaş yavaş</p>

  <p class="normal">bir karşılık uyansın onun da içinde, kızışsın dinleyerek,–</p>

  <p class="normal">tutuşmuş bir dişi duygu yüreklenen duyguna.</p>

  <p class="normal"> </p>

  <p class="normal">Hey, bahar da kavrasın, tek bir yer bile yok</p>

  <p class="normal">duyuru havası taşımayan. İlk o küçük ses,</p>

  <p class="normal">soru ve başlangıç, sessizlik yükseldikçe</p>

  <p class="normal">arık, onayan günün çepeçevre sustuğu.</p>

  <p class="normal">Sonra çıkan basamaklar, çağrı basamakları, düşteki tapınağına</p>

  <p class="normal">doğru geleceğin–; sonra cıvıltı, sonra fışkıran çeşme,</p>

  <p class="normal">ki ardında bırakmıştır yükselirken su ışını düşmeyi,</p>

  <p class="normal">umut verici oyunda… Ve ilerisi yaz.</p>

  <p class="normal"> </p>

  <p class="normal">Bütün yaz sabahları değil yalnızca–, değil</p>

  <p class="normal">güne dönüşümleri, başlangıçla ışıldayarak.</p>

  <p class="normal">Yalnızca günler değil, çiçeklerin çevresinde nazlı ve yüksekte,</p>

  <p class="normal">boy atmış ağaçların doruğunda zorlu, dev gibi.</p>

  <p class="normal">Tapınma duygusu değil bu serpilmiş güçlerin</p>

  <p class="normal">yalnızca, yollar değil, ne akşamla çayırlar,</p>

  <p class="normal">ne geç fırtına sonrası soluk alan duruluk,</p>

  <p class="normal">ne de yaklaşan uyku, bir seziş, akşamleyin…</p>

  <p class="normal">Geceler de var, yaz geceleri, yüksek mi yüksek,</p>

  <p class="normal">geceler de, yıldızlar da, yeryüzünün yıldızları.</p>

  <p class="normal">Ey bir gün ölü olmak, bütün yıldızları bilmek sonsuzcasına:</p>

  <p class="normal">Çünkü nasıl, nasıl, nasıl unutulur ki onlar!</p>

  <p class="normal">Bak, seven kadını çağırdım işte. Ama yalnızca</p>

  <p class="normal">o değil, dayanıksız gömütlerinden kalkıp</p>

  <p class="normal">kızlar dikilmeliydi… Çünkü nasıl sınırlardım</p>

  <p class="normal">çağırmış olduğumu? Yeryüzünü arar daha onlar,</p>

  <p class="normal">derine inenler.– Çocuklarım, bu dünyada bir kez</p>

  <p class="normal">ele geçmiş olan yeterdi çoklarına.</p>

  <p class="normal">Sanmayın, çocukluğun böyle yoğun oluşundan daha büyüktür</p>

  <p class="normal">yazgı; sevdiğinizi nasıl geçerdiniz soluyarak, o mutlu</p>

  <p class="normal">koşuşla, soluyarak, hiçbir şeye doğru, açıklığa.</p>

  <p class="normal"> </p>

  <p class="normal">Eşsiz şey burada olmak. Kızlar, bunu siz de biliyordunuz,</p>

  <p class="normal">siz, görünüşte yoksunanlar, batmışlar–, siz kentin en kötü</p>

  <p class="normal">sokaklarında irin toplayanlar, düşüşe</p>

  <p class="normal">açık olanlar. Çünkü her birinizin bir saati olmuştur,</p>

  <p class="normal">bir saat bile değil belki de, zamanın ölçüleriyle</p>

  <p class="normal">ölçülemeyen birşey iki süre arasında–, varlık</p>

  <p class="normal">bulmuştur o an. Herşey. Damarları varlıkla dolu.</p>

  <p class="normal">Ne var ki biz öylesine kolayca unuturuz, doğrulayıp</p>

  <p class="normal">kıskanmadığını gülen komşumuzun, göze çarpsın isteriz,</p>

  <p class="normal">oysa ancak içimize dönüştürdüğümüz an</p>

  <p class="normal">belli eder kendisini en görünür mutluluk.</p>

  <p class="normal"> </p>

  <p class="normal">Hiçbir yerde olmaz dünya, sevdiklerim, içimizde olmazsa.</p>

  <p class="normal">Değişimlerle geçiyor yaşamımız. Ve azalıp</p>

  <p class="normal">yitiyor dışarısı. Sürüp giden bir evin durduğu yerde eskiden,</p>

  <p class="normal">tasarlanmış bir şey çıkıveriyor, enlemesine konmuş,</p>

  <p class="normal">düşünce kalmış yalnız, daha beynin içinde dururcasına.</p>

  <p class="normal">Geniş güç ambarları yaratıyor kendine çağ, biçimini bulmayan,</p>

  <p class="normal">o herşeyden çıkarıp topladığı yüksek gerilim gibi.</p>

  <p class="normal">Tapınak bilmiyor artık. Bunları, yüreğin döküp saçtıklarını, biz</p>

  <p class="normal">biriktiriyoruz. Evet, ayakta birşey kalmışsa daha,</p>

  <p class="normal">bir zamanlar tapınılan, önünde diz çökülen, kulluk edilen</p>

  <p class="normal">bir şey–,</p>

  <p class="normal">öylece, olduğunca dönüşüyor görünmeze şimdiden.</p>

  <p class="normal">Çokları fark etmez olmuş, ama yararlanmaksızın,</p>

  <p class="normal">içlerinde onu kurup, sütunları, yontularıyla, daha büyük!</p>

  <p class="normal">Dünyanın her ışıksız dönüm yerinde vardır böyle kalıttan</p>

  <p class="normal">yoksun</p>

  <p class="normal">bırakılmışlar; ne önceki onlarındır, ne gelecek olan daha.</p>

  <p class="normal">Gelecek de uzaktır çünkü insanlar için. ﬁaşırtmasın bizleri,</p>

  <p class="normal">tersine güçlendirsin bir kez tanıdığımız</p>

  <p class="normal">biçimi saklamakta.– İşte bu bir zamanlar</p>

  <p class="normal">insanların arasında duruyordu, yok edici yazgı içinde,</p>

  <p class="normal">o nereye-bilmeyiş içinde duruyordu varolur gibi,</p>

  <p class="normal">yıldızları kendine eğiyordu güvenceli göklerden. Ey melek,</p>

  <p class="normal">onu sana gösteriyorum, işte! Dursun bakışında,</p>

  <p class="normal">kurtulsun artık, dursun sonunda dimdik.</p>

  <p class="normal">Sütunlar, kuleli dev kapılar, Sfenks, gökyüzüne uzanışı</p>

  <p class="normal">kül rengi katedralin o silinen ya da yabancı kentten.</p>

  <p class="normal">Tansık değil miydi bu? ﬁaş, ey melek, biziz işte,</p>

  <p class="normal">biz, ey ulu, anlat nasıl elimizden geldi bunlar. Soluğum</p>

  <p class="normal">yetişmiyor artık övgüye. Demek boşu boşuna yitirmemişiz</p>

  <p class="normal">gene de o uzayları, o bize bağışlayan, o bizim</p>

  <p class="normal">uzayları. (Nasıl korkunç büyük olmalılar ki,</p>

  <p class="normal">binyıllardan beri dolup taşmadılar duyuşumuzla.)</p>

  <p class="normal">Büyüktü bir kule ama, değil mi? Ey melek, öyleydi,–</p>

  <p class="normal">büyük, senin yanında bile? Chartres büyüktü–, ve musiki</p>

  <p class="normal">daha da yükseklere ulaştı, bizi aşıp.</p>

  <p class="normal">Yalnızca bir seven bile–, geceleyin tek başına penceresinde…</p>

  <p class="normal">senin dizlerine gelemez miydi? –Sanma, seni kazanmaya</p>

  <p class="normal">çalışıyorum.</p>

  <p class="normal">Ey melek, hem çalışsam da! Gelmezsin. Çünkü benim</p>

  <p class="normal">çağırışım hep direniş doludur; böyle güçlü</p>

  <p class="normal">akıntıya karşı yürüyemezsin. Bir gerilmiş</p>

  <p class="normal">kol gibidir çağırışım. Tutmak için göğe açılmış eli</p>

  <p class="normal">işte senin karşında açık duruyor,</p>

  <p class="normal">bir uyarı gibi, savunuş gibi,</p>

  <p class="normal">ey Kavranmaz, böyle apaçık.</p>

  <p class="normal"> </p>

  <p class="normal"> </p>

  <p class="normal"> </p>
</body>
</html>
