<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Rilke1</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="normal1" id="calibre_toc_26">SEKİZİNCİ AĞIT</h2>

  <p class="normal">Rudolf Kassner’e armağan</p>

  <p class="normal">Bütün gözleriyle görür açık olanı</p>

  <p class="normal">yaratık. Yalnız bizim gözlerimiz tersine</p>

  <p class="normal">dönmüş gibidir, birer tuzak, onun</p>

  <p class="normal">çevresine kurulmuş, açık kapısının ağzına.</p>

  <p class="normal">Dışarıda varolanı biz yalnızca yüzünden</p>

  <p class="normal">öğreniriz hayvanın; daha küçükken çocuğu</p>

  <p class="normal">geriye doğru çevirip, görsün diye zorlarız</p>

  <p class="normal">biçimlendirilmişi,– açık olanı değil, hayvan yüzünde</p>

  <p class="normal">o derin mi derin. Ölüm nedir bilmeyen.</p>

  <p class="normal">Odur gördüğümüz yalnız, özgür hayvan</p>

  <p class="normal">hep ardında bırakmıştır sonunu,</p>

  <p class="normal">tanrı vardır önünde, giderse böyle gider</p>

  <p class="normal">bengilik boyunca, çeşmelerin gittiği gibi.</p>

  <p class="normal">Bizlerse hiç görmeyiz, tek bir gün olsun,</p>

  <p class="normal">önümüzde çiçeklerin sonsuzca açıldığı</p>

  <p class="normal">arık uzayı. Hep dünyadır, hiçbir zaman</p>

  <p class="normal">o yadsınmamış hiçbiryer değil: O arık</p>

  <p class="normal">ve gözetimsiz, insanın soluduğu, sonsuzcasına</p>

  <p class="normal">bilip, göz koymadığı. Çocukken orada</p>

  <p class="normal">usulcacık yitirir biri kendini, sarsılarak</p>

  <p class="normal">uyandırılır. Ya da bir başkası ölür ve odur artık.</p>

  <p class="normal">Çünkü ölüme yakın, görmez olur ölümü insan,</p>

  <p class="normal">dışa diker gözünü, iri hayvan bakışıyla belki de.</p>

  <p class="normal">Ötekisi olmasa böyle görüşü kapayan,</p>

  <p class="normal">sevenler yakınındadır onun, şaşarlar…</p>

  <p class="normal">Sanki yanlışlıkla aralanmıştır onlara</p>

  <p class="normal">ötekinin ardından… Ama onu hiç kimse</p>

  <p class="normal">atlayamaz ve yine dünyadır önündeki.</p>

  <p class="normal">Yüzümüz hep yaratılmış olana dönük,</p>

  <p class="normal">bir onun üzerinde görürüz açıklığın yansımasını,</p>

  <p class="normal">gölge düşürdüğümüz. Ya da bir hayvan, dilsiz,</p>

  <p class="normal">kaldırıp gözlerini öyle bakar içimizden.</p>

  <p class="normal">Yazgı denir işte buna: Karşıda olmak,</p>

  <p class="normal">başka hiçbir şey değil, hep, hep karşıda.</p>

  <p class="normal"> </p>

  <p class="normal">Bilinci olaydı bizimkisine benzer</p>

  <p class="normal">o şaşmaz hayvanın, karşı yönde ilerleyip</p>

  <p class="normal">bize doğru gelen–, çevirip götürürdü</p>

  <p class="normal">bizleri gidişiyle. Ama onun varlığı</p>

  <p class="normal">kendisine sonsuzdur. Kavranmamış ve kendi</p>

  <p class="normal">durumuna bakışsız, böyle arık, uzaklara bakışı gibi.</p>

  <p class="normal">Geleceği gördüğümüz yerde bizim, herşeyi görür</p>

  <p class="normal">ve herşeyde kendisini, bundan böyle iyileşmiş.</p>

  <p class="normal"> </p>

  <p class="normal">Yine de uyanık, sıcak hayvanda bir büyük</p>

  <p class="normal">yasın ağırlığı, tasası vardır.</p>

  <p class="normal">Çünkü onu da bırakmaz, bizleri</p>

  <p class="normal">çok zaman altüst eden,– anımsayış,</p>

  <p class="normal">ardından koşulan şey, bir zamanlar daha yakın,</p>

  <p class="normal">daha sadıkmış, onunla bağımız sonsuzcasına</p>

  <p class="normal">sevecenmiş gibi. Uzaklık burada herşey,</p>

  <p class="normal">orada soluyuştu. İlk yurdundan sonra ona</p>

  <p class="normal">bölünmüş ve rüzgâr doludur ikincisi.</p>

  <p class="normal">Ey küçük yaratığa vergi mutluluk,</p>

  <p class="normal">hep kendini taşıyan kucakta kalıp;</p>

  <p class="normal">ey sineğin mutluluğu, içerde hoplayan daha,</p>

  <p class="normal">düğünü olsa bile: Çünkü herşeydir kucak.</p>

  <p class="normal">Sonra yarı güvenliğine bak kuşun, nerdeyse</p>

  <p class="normal">ikisini de bilir özkaynağından,</p>

  <p class="normal">Etrüsk ruhudur sanki, bir uzayın</p>

  <p class="normal">içine aldığı ölüden çıkmış,</p>

  <p class="normal">ama uzanan yontusu kapak olmuş üstüne.</p>

  <p class="normal">Nasıl da şaşkındır, bir kucaktan ayrılıp</p>

  <p class="normal">uçmak zorunda kalan. Kendi kendisinden</p>

  <p class="normal">korkmuşçasına, şimşek gibi yarar havayı, nasıl</p>

  <p class="normal">fincanı boydan boya geçerse bir çatlak. Yarasanın izi de</p>

  <p class="normal">öyle yarıp geçer porselenini akşamın.</p>

  <p class="normal"> </p>

  <p class="normal">Bizlerse: Seyirci, her zaman, her yerde,</p>

  <p class="normal">bizler herşeye dönük, hiç dışına çıkmadan!</p>

  <p class="normal">Ağzımıza dek doluyuz. Düzenliyoruz. Parçalanıyor.</p>

  <p class="normal">Düzenliyoruz yine, biz parçalanıyoruz.</p>

  <p class="normal"> </p>

  <p class="normal">Kim bizleri böylesine ters çevirmiş,</p>

  <p class="normal">her ne yapsak yola çıkan</p>

  <p class="normal">birini andırıyoruz? O nasıl</p>

  <p class="normal">son tepeden bir daha görünce koyağını,</p>

  <p class="normal">döner, duraklar ve oyalanırsa–,</p>

  <p class="normal">öyle yaşıyoruz biz de, vedalaşıyoruz hep.</p>
</body>
</html>
