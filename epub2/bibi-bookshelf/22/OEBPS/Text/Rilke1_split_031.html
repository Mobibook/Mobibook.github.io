<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Rilke1</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="normal1" id="calibre_toc_28">DOKUZUNCU AĞIT</h2>

  <p class="normal">Niçin, olabilirken, verilmiş o varlık süresini</p>

  <p class="normal">böyle geçirmek, defne olarak, birazcık daha koyu</p>

  <p class="normal">öteki yeşillerden ve küçük dalgalarla</p>

  <p class="normal">her yaprak kıyısında (bir yelin gülümseyişi gibi)–:</p>

  <p class="normal">Öyleyse niçin insancıl olana zorlanmak–, niçin</p>

  <p class="normal">kaçınarak yazgıdan, yazgıyı özlemek?..</p>

  <p class="normal"> </p>

  <p class="normal">Hayır, mutluluk var diye</p>

  <p class="normal">değil, ivecen kazancı bir yakın yitirişin.</p>

  <p class="normal">Hayır, değil meraktan, ne de pekiştirmek için yüreği,</p>

  <p class="normal">o, defnenin de olan…</p>

  <p class="normal"> </p>

  <p class="normal">Çünkü çok şey burda oluş, çünkü burada herşey</p>

  <p class="normal">bizi istiyor apaçık, o yitip giden, bize bir tuhaf</p>

  <p class="normal">dokunan şey. Bizi, hem de en çabuk yitenleri. Bir kez</p>

  <p class="normal">hepsi, yalnız bir kez. Bir kez, bir daha yok. Evet,</p>

  <p class="normal">bizler de bir kez. Bir daha yok. Ama bu,</p>

  <p class="normal">bir kez bulunmuş olmak, bir kezcik de olsa</p>

  <p class="normal">yeryüzünde bulunmuş olmak, sanma geri alınabilir.</p>

  <p class="normal"> </p>

  <p class="normal">Biz de canla başla girişiyoruz onu başarmak için,</p>

  <p class="normal">yalın ellerimize sığdırmak böyle,</p>

  <p class="normal">bakışımıza dopdolu, dilsiz yüreğimize.</p>

  <p class="normal">O olmak istiyoruz.– Kime bağışlamalı? Kendimize saklamak</p>

  <p class="normal">en iyisi, bırakmamak… Ah, öbür varoluşa, yazık, öbür yana</p>

  <p class="normal">ne götüreceğiz? Ne seyrediş, burada yavaş yavaş</p>

  <p class="normal">öğrenilen, ne de başka birşey, burada olmuş. Hiçbir şey.</p>

  <p class="normal">Öyleyse acıları, en başta ağırlığı öyleyse, bu uzun</p>

  <p class="normal">deneyimini sevginin, öyleyse hep</p>

  <p class="normal">anlatılmaz şeyleri. Ama sonra,</p>

  <p class="normal">neye yarar, yıldızların altında: Onlar daha bir anlatılmaz.</p>

  <p class="normal">Gezgin de getirmez ya dağın yamaçlarından</p>

  <p class="normal">koyağa bir avuç toprak, o anlatılmaz şey herkesler için;</p>

  <p class="normal">kazanılmış bir söz getirir ama, arık bir söz, sarı mavi</p>

  <p class="normal">bir dağ çiçeği. Belki buradayız biz: Ev, demek için,</p>

  <p class="normal">köprü, çeşme, kapı, testi, yemiş ağacı, pencere,–</p>

  <p class="normal">en ötesi: Kule, sütun… Ama söylemek, anla,</p>

  <p class="normal">öylesine söylemek ki, şeyler geçirmemiştir içlerinden</p>

  <p class="normal">böyle olduklarını. O sır vermez toprağın</p>

  <p class="normal">gizli hilesi değil mi zorlamak sevenleri,</p>

  <p class="normal">onların duyuşunda herşey, herşey kendinden geçsin diyerek?</p>

  <p class="normal">Eşik: İki seven için</p>

  <p class="normal">nedir, onlar da yaşlı eşiklerini azıcık</p>

  <p class="normal">aşındırır, geçmişteki nicelerinden sonra</p>

  <p class="normal">ve gelecek olanların önünde…, ağırlıksız.</p>

  <p class="normal"> </p>

  <p class="normal">Burası işte anlatılır’ın çağı, burası yurdu onun.</p>

  <p class="normal">Konuş ve doğrula, her zamankinden daha çok</p>

  <p class="normal">düşüp uzaklaşıyor yaşanacak ne varsa,</p>

  <p class="normal">bir etkinlik çünkü onların yerine geçen şey,</p>

  <p class="normal">imgeleri olmayan,– bağladığı kabuklar çatlıyor isteyerek,</p>

  <p class="normal">o içerden büyüyünce, başka türlü sınırlayınca kendini.</p>

  <p class="normal">Yüreğimiz dayanıyor çekiçler arasında,</p>

  <p class="normal">dişlerin arasında nasıl</p>

  <p class="normal">dayanırsa dil, o yine de</p>

  <p class="normal">övgüsünden şaşmayan.</p>

  <p class="normal"> </p>

  <p class="normal">Yeryüzünü öv meleğe, anlatılmaz’ı değil, onun yanında</p>

  <p class="normal">bir eşsiz duyulmuş şeyle kabaramazsın; yenisin daha</p>

  <p class="normal">onun derinden derine duyduğu bu evrende. Öyleyse</p>

  <p class="normal">göster, göster ona gösterişsiz olanı, soydan soya</p>

  <p class="normal">biçimlenip, bizlerden biri olup yaşayanı elimizin altında,</p>

  <p class="normal">bakışımızda.</p>

  <p class="normal">ﬁeyleri söyle ona. Daha bir şaşırıp kalsın, sen nasıl kaldıysan</p>

  <p class="normal">Roma’daki cambazın, Nil kıyısındaki çömlekçinin önünde.</p>

  <p class="normal">Göster ona, ne denli mutlu olabilir bir şey, nasıl suçsuz ve bizim,</p>

  <p class="normal">yakınan acı bile nasıl arık seçebilir öyle biçim olmayı,</p>

  <p class="normal">bir şey olarak iş görür ya da ölür bir şeyde–, ve mutlu,</p>

  <p class="normal">kemanın ötesinde yiter.– Bunları, bu göçerek yaşayanı</p>

  <p class="normal">anla ki övebilesin; gelip geçici olanlar, kurtarıcı</p>

  <p class="normal">bilip güvenenler bize, en geçici olanlara.</p>

  <p class="normal">Dönüştürelim isterler görünmez yüreğimizde onları</p>

  <p class="normal">sonsuzcasına kendimize. Kim olursak olalım en sonunda biz,</p>

  <p class="normal"> </p>

  <p class="normal">Yeryüzü, bu değil mi istediğin: Bir görünmez</p>

  <p class="normal">uyanış içimizde?– Kurduğun düş bu değil mi,</p>

  <p class="normal">bir kez görünmez olmak?– Yeryüzü! Görünmez!</p>

  <p class="normal">Başkalaşım değilse ne, yüklediğin büyük ödev?</p>

  <p class="normal">Yeryüzü, sevdiğim, istiyorum. İnan, tüm baharların</p>

  <p class="normal">gerekli değil beni kazanman için–, yalnız bir tanesi,</p>

  <p class="normal">bir tanesi kanıma çok bile artık.</p>

  <p class="normal">Ben, adsız, seni seçtim kendime, çok uzaktan.</p>

  <p class="normal">Her zaman haklıydın sen, senin kutsal buluşundur</p>

  <p class="normal">dostumuz ölüm.</p>

  <p class="normal"> </p>

  <p class="normal">Bak, yaşıyorum işte. Nereden? Ne çocukluk,</p>

  <p class="normal">ne gelecek azalıyor… Artmışçasına varlık</p>

  <p class="normal">kaynıyor yüreğimden.</p>

  <p class="normal"> </p>

  <p class="normal"> </p>

  <p class="normal"> </p>
</body>
</html>
