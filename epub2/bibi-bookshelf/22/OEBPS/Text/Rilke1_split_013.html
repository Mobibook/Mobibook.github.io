<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Rilke1</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="normal1" id="calibre_toc_16">ÜÇÜNCÜ AĞIT</h2>

  <p class="normal">Biri var, sevgiliyi söylemek. Öbürü eyvah,</p>

  <p class="normal">o saklı, o suçlu ırmak tanrısını kanın.</p>

  <p class="normal">Genç kız, senin uzaklardan seçtiğin delikanlı, o kendisi</p>

  <p class="normal">ne bilir isteğin efendisini, çok zaman yalnızlığı içinde</p>

  <p class="normal">sen daha dindirmeden ya da hiç yokmuşun gibi,</p>

  <p class="normal">ah hangi bilinmezlikle damlayarak o tanrı başını</p>

  <p class="normal">kaldıran, sonsuz bir ayaklanmaya çağırıp geceyi.</p>

  <p class="normal">Ey kanın Neptün’ü, korkunç üç çatalıyla.</p>

  <p class="normal">Ey sarmal midyeden yapılmış göğsünün karanlık yeli.</p>

  <p class="normal">Kulak ver, gece nasıl çukurlaşıp oyuluyor. Siz, yıldızlar,</p>

  <p class="normal">sizlerden doğmuyor mu sevenin isteği sevdiğinin yüzüne?</p>

  <p class="normal">İçten içe kavrayışı arık yüzünü onun</p>

  <p class="normal">bir arık yıldızdan değil mi?</p>

  <p class="normal"> </p>

  <p class="normal">Sen germedin, yazık, ne de anası gerdi</p>

  <p class="normal">kaşlarının yayını böyle bekleyiş dolu.</p>

  <p class="normal">Seninle değil, onu duyan kız, seninle değil</p>

  <p class="normal">dudağının kıvrılışı daha verimli anlatıma.</p>

  <p class="normal">Sanır mısın gerçekten, senin tüy gibi hafif ortaya çıkışındır</p>

  <p class="normal">onu böylesine sarsan, sen ki sabah yeli gibi gelirsin?</p>

  <p class="normal">Gerçi onun yüreğini oynattın; ama içinde boşanan</p>

  <p class="normal">daha eski korkulardı hafif dokunuşunla senin.</p>

  <p class="normal">Çağır onu… Gene bütün bütün çağıramazsın karanlık</p>

  <p class="normal">çevresinden. İstemesine ister, kopup gelir, rahatlayıp alışır</p>

  <p class="normal">senin saklı yüreğine, alır ve başlar kendini.</p>

  <p class="normal">Ama hiç başladı mı kendini?</p>

  <p class="normal">Sendin onu küçük yapan, ey ana, sendin onu başlayan;</p>

  <p class="normal">senin için yeniydi o, yeni gözleri üstüne</p>

  <p class="normal">iyi dünyayı eğdin, savdın yabancısını.</p>

  <p class="normal">Ah nerede o yıllar, sen, daha fidan gibi,</p>

  <p class="normal">kaynayan kaos’un yerini tutardın onun gözünde?</p>

  <p class="normal">Çok şey sakladın ondan; geceleyin kuşku veren odayı</p>

  <p class="normal">zararsız kıldın; sığınaklar dolu yüreğinden biraz</p>

  <p class="normal">insanca uzay kattın gece uzayına odanın.</p>

  <p class="normal">Zifiri karanlığa değil, hayır, daha yakın varlığına koyardın</p>

  <p class="normal">gece lambasını, o da sanki dostluğundan ışırdı.</p>

  <p class="normal">Tek çıtırtı olmazdı ki ona gülümseyerek açıklayamayazsın;</p>

  <p class="normal">çoktan bilir gibiydin, sofanın ne zaman canlandığını.</p>

  <p class="normal">Kulak kabartırdı o, yatışırdı. Öylesine güçlüydü</p>

  <p class="normal">sevgi dolu kalkışın; koca mantosu içinde alınyazısı</p>

  <p class="normal">dolabın ardına saklanırdı, tedirgin geleceği sığardı</p>

  <p class="normal">hafifçe yer değiştiren kıvrımları arasına perdenin.</p>

  <p class="normal"> </p>

  <p class="normal"> </p>

  <p class="normal">Kendisi rahatlamış yatardı böyle, akıtıp</p>

  <p class="normal">gözkapakları altında o tatlılığı ön uykusuna,</p>

  <p class="normal">senin biçimlendirdiğini oyun gibi–;</p>

  <p class="normal">korunmuş görünürdü… Ama içinde: Kim savar,</p>

  <p class="normal">kim tutardı içinde aslının ırmaklarını?</p>

  <p class="normal">Ah sakıntı yoktu uyuyan için; uyurken,</p>

  <p class="normal">ama düş görürken, ama hummada: Nasıl bırakırdı kendini.</p>

  <p class="normal">Daha yeni, daha ürkek, nasıl yakalanırdı içindeki oluşun</p>

  <p class="normal">çepeçevre boy veren sarmaşıklarına dolanıp,</p>

  <p class="normal">örnekler olurdu, boğazlayıcı üreyiş, kovalayan</p>

  <p class="normal">hayvansı biçimler. Nasıl verirdi kendini –. Severdi.</p>

  <p class="normal">Kendi içini severdi, içindeki yabanlığı, eldeğmemiş ormanı,–</p>

  <p class="normal">ve dilsiz çökmüşlüğü üzerinde ormanın, yüreği dururdu</p>

  <p class="normal">ışık yeşili. Evet, sevdi. Bırakıp yürüdü</p>

  <p class="normal">kendi kökleri boyunca zorlu başlangıcına,</p>

  <p class="normal">çoktan yaşanmıştı orada küçücük doğuşu. Daha eski</p>

  <p class="normal">kana indi severek, dar boğazlara, Korkunç’un</p>

  <p class="normal">oturduğu, ataları yemiş, daha karnı tok.</p>

  <p class="normal">Her Ürkünç tanıdı onu, göz kırptı, haberli gibiydi.</p>

  <p class="normal">Evet, gülümsedi Ürkünç… Azdır senin</p>

  <p class="normal">öyle gülümsediğin, ana. Nasıl sevmezdi artık,</p>

  <p class="normal">ona gülümsemişti ya. Senden de önce</p>

  <p class="normal">sevmişti onu, çünkü sen daha karnında taşırken,</p>

  <p class="normal">tohumu çimlendiren özsuyun içindeydi.</p>

  <p class="normal"> </p>

  <p class="normal">Bak, biz çiçekler gibi tek bir yılın uzayından</p>

  <p class="normal">sevmiyoruz; biz severken öncesi düşünülmez</p>

  <p class="normal">özsu yükseliyor kollarımıza. Ey kızlar,</p>

  <p class="normal">işte bu: İçimizde seviyoruz biz. Geleceği, bir tek</p>

  <p class="normal">çocuğu değil, mayalamakta olanı sayısız;</p>

  <p class="normal">babaları seviyoruz, yıkılmış dağlar gibi</p>

  <p class="normal">derinimizde yatan; bir zamanki anaların</p>

  <p class="normal">kuru dere yatağını –; ses vermez ülkeyi bütün,</p>

  <p class="normal">o apaçık ya da bulut bulut yazgı</p>

  <p class="normal">altında–: İşte bu, genç kız, senden öncesi.</p>

  <p class="normal">Sen kendin, ne bilirsin, hangi uzak çağları</p>

  <p class="normal">dirilttiğini sevenin içinde. Başkalaşmış varlıklardan</p>

  <p class="normal">hangi duygular yol bulup yükseldi. Ne kadınlar kin duydu sana.</p>

  <p class="normal">Bilmezsin, ne karanlık adamlar uyandırdın</p>

  <p class="normal">damarlarında onun. Sana gelmek istedi</p>

  <p class="normal">ölü çocuklar… Yavaşça, ah yavaşça,</p>

  <p class="normal">sevgi dolu bir iş yap, güvenilir, gündelik bir iş, onun önünde, –</p>

  <p class="normal">al onu, bahçelerin oraya götür, gecelerin o büyük</p>

  <p class="normal">ağırlığını ver ona…</p>

  <p class="normal">Alıkoy onu…</p>

  <p class="normal"> </p>

  <p class="normal"> </p>

  <p class="normal"> </p>
</body>
</html>
