<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Rilke1</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="normal1" id="calibre_toc_20">BEŞİNCİ AĞIT</h2>

  <p class="normal">Bayan Hertha Koenig’e armağan</p>

  <p class="normal">Ya onlar kim, söyle bana, o gezginler, bizden azıcık daha</p>

  <p class="normal">geçici olanlar, küçük yaştan beri soluk aldırmaksızın</p>

  <p class="normal">bilmem kime, kime yaranmak için burduğu</p>

  <p class="normal">hiç doymayan bir istemin? Tersine, onları burar,</p>

  <p class="normal">büker, kıvırır, savurur onları,</p>

  <p class="normal">atar ve yakalar gerisin geri;</p>

  <p class="normal">sanki yağlanmış ve kaypak havadan inerler,</p>

  <p class="normal">sonu gelmez sıçrayışlarıyla yıpranıp incelen</p>

  <p class="normal">halının, o evrende</p>

  <p class="normal">yitik halının üstüne.</p>

  <p class="normal">Yakı örneği serilmiş, sanki dışmahalle göğü</p>

  <p class="normal">canını acıtmış orada yeryüzünün.</p>

  <p class="normal">Ve daha varır varmaz,</p>

  <p class="normal">şöyle bir durup gösterir göstermez: Dinelişin</p>

  <p class="normal">büyük baş harfini…, hemen başlamıştır bile</p>

  <p class="normal">hiç geri kalmayan pençe en güçlü adamları</p>

  <p class="normal">şakacıktan yuvarlamaya, Güçlü August’un sofrada</p>

  <p class="normal">kalay tabakları bükmesi gibi.</p>

  <p class="normal"> </p>

  <p class="normal">Orta yerde işte bu,</p>

  <p class="normal">çevresindeyse o seyrediş gülü:</p>

  <p class="normal">Çiçek açar, yaprak döker çevresinde</p>

  <p class="normal">çığırtkanın, yumurtalığın, o kendi çiçek tozuyla</p>

  <p class="normal">kendisi döllenen, bıkkınlığın yalancı</p>

  <p class="normal">meyvesini vermek için, farkına hiç</p>

  <p class="normal">varmadığı–, kolayca dışı gülen bıkkınlığın</p>

  <p class="normal">ipince kabuğuyla pırıl pırıl.</p>

  <p class="normal"> </p>

  <p class="normal">İşte o da içi geçmiş, buruş buruş olmuş Omuzlayıcı,</p>

  <p class="normal">kocamış, yalnız davul çalmaya yarıyor artık,</p>

  <p class="normal">bol gelen derisinin içine önceleri</p>

  <p class="normal">iki adam sığarmış sanki, birisi çoktan</p>

  <p class="normal">gömütü boylamış, buysa yaşıyor daha,</p>

  <p class="normal">sağır, kimi zaman da azıcık</p>

  <p class="normal">şaşkın, dul kalmış derisinin içinde.</p>

  <p class="normal"> </p>

  <p class="normal">Ama delikanlı, erkek, sanki bir enseyle bir rahibenin</p>

  <p class="normal">oğlu: Gergin, kaslarla dolu tıkış tıkış,</p>

  <p class="normal">saflıkla.</p>

  <p class="normal"> </p>

  <p class="normal">Ey sizler,</p>

  <p class="normal">bir acının daha çocukluğunda,</p>

  <p class="normal">uzun sayrılık sonrası dönemlerinden birinde oyuncak</p>

  <p class="normal">diye aldıkları…</p>

  <p class="normal"> </p>

  <p class="normal">Sen, yalnız meyvelerin</p>

  <p class="normal">bildiği düşüşle, ham meyvelerin,</p>

  <p class="normal">günde yüz kez koparsın birlikte kurduğunuz</p>

  <p class="normal">devinim ağacından (o, sudan daha çabuk, birkaç</p>

  <p class="normal">dakika içinde bahar, yaz ve güz yaşar)–</p>

  <p class="normal">düşersin ve çarparsın gömüte:</p>

  <p class="normal">Kimi zaman ara verdiğinde biraz,</p>

  <p class="normal">tatlı bir yüz oluşmak ister, sevgisini</p>

  <p class="normal">çokluk esirgemiş annene doğru; ama öyle ürkek,</p>

  <p class="normal">varla yok arası denediğin yüzün dağılıp yiter</p>

  <p class="normal">gövdende, onu tüketen yüzey yüzey… Yeni baştan</p>

  <p class="normal">el çırpar adam, sıçrayış başlar ve sen</p>

  <p class="normal">çarpıntılı yüreğinin yakınında o acıyı</p>

  <p class="normal">duyamadan, tabanlarının yanışı daha da</p>

  <p class="normal">önce davranır, çabucak</p>

  <p class="normal">gözlerine yolladığı birkaç damla gözyaşıyla.</p>

  <p class="normal">Yine de, körcesine,</p>

  <p class="normal">o gülümseyiş…</p>

  <p class="normal">Ey melek! Al onu kopar, o küçücük çiçekli, şifalı otu.</p>

  <p class="normal">Bir vazo yap, sakla onu! Bizlere şimdilik açık olmayan</p>

  <p class="normal">öbür sevinçlerin arasına koy; vazonun üstüne yaz,</p>

  <p class="normal">çiçek çiçek, süslü bir yazıyla öv:</p>

  <p class="normal">“Subrisio Saltat.”</p>

  <p class="normal"> </p>

  <p class="normal">Ya sen, güzelim, ya sen,</p>

  <p class="normal">dilsiz atlayıp geçtiği</p>

  <p class="normal">en çekici sevinçlerin. Belki senin yerine</p>

  <p class="normal">püsküllerin mutludur–,</p>

  <p class="normal">belki de gergin, diri</p>

  <p class="normal">göğüslerin üzerinde yeşil, madensi ipek</p>

  <p class="normal">sonsuzcasına şımarmış duyuyordur kendini,</p>

  <p class="normal">hiçbir eksiği yoktur.</p>

  <p class="normal">Sen sallanan terazileri üstüne dengenin hep</p>

  <p class="normal">başka türlü konmuş,</p>

  <p class="normal">pazara sunulmuş meyvesi duymazlığın,</p>

  <p class="normal">omuzlar altında, herkese karşı.</p>

  <p class="normal"> </p>

  <p class="normal">Nerede, ah nerede o yer –onu yüreğimde saklayacağım–,</p>

  <p class="normal">başarmaktan çok, çok uzak oldukları, birbirlerinden</p>

  <p class="normal">daha koptukları, çiftleşen, dengini bulmamış</p>

  <p class="normal">hayvanlar gibi;</p>

  <p class="normal">ağırlığın daha bir ağır olduğu;</p>

  <p class="normal">boşuna savrulan değnekleri ucundan</p>

  <p class="normal">tabakların daha kayıp</p>

  <p class="normal">düştüğü…</p>

  <p class="normal"> </p>

  <p class="normal">Ve sonra, apansız, bu zahmetli hiçbiryerdelik içinde, apansız</p>

  <p class="normal">o anlatılmaz yer, arık azlığın</p>

  <p class="normal">akıl almazcasına dönüştüğü –, sıçradığı</p>

  <p class="normal">içi boş fazlalığa.</p>

  <p class="normal">Çok haneli hesabın</p>

  <p class="normal">sayısız bittiği.</p>

  <p class="normal"> </p>

  <p class="normal">Alanlar, ey Paris’teki alan, sonsuz seyir yeri,</p>

  <p class="normal">moda yaratıcısı Madame Lamort’un o dirlik</p>

  <p class="normal">nedir bilmeyen yeryüzü yollarını, o ucu olmayan</p>

  <p class="normal">şeritleri kıvırdığı, büktüğü, onlardan yepyeni fiyongalar</p>

  <p class="normal">çıkardığı, kırmalar, çiçekler, kokart’lar, yapma yemişler,</p>

  <p class="normal">hepsi de</p>

  <p class="normal">gerçek dışı boyanmış,– ucuz kış şapkaları</p>

  <p class="normal">için yazgının.</p>

  <p class="normal">………..</p>

  <p class="normal"> </p>

  <p class="normal">Bir yer olmalıydı bizim bilmediğimiz, ey melek! Orada,</p>

  <p class="normal">anlatılmaz halı üzerinde göstermeliydi sevenler,</p>

  <p class="normal">burada ustalığa hiç erişemeyenler</p>

  <p class="normal">o korkusuz, yüce hünerlerini yürek coşkunluğunun,</p>

  <p class="normal">istek kulelerini, o uzun zamandır</p>

  <p class="normal">altında yer olmadığı için yalnız birbirine dayanan</p>

  <p class="normal">merdivenlerini göstermeliydi sarsılarak–, başarsalardı bunu,</p>

  <p class="normal">çepeçevre toplanan seyircilerin, sesi çıkmaz ölülerin önünde:</p>

  <p class="normal">O zaman atar mıydı seyirciler o sonuncu, o hep biriktirilmiş,</p>

  <p class="normal">hep saklanmış, bizim hiç bilmediğimiz,</p>

  <p class="normal">mutluluğun sonsuza dek geçer akçelerini atar mıydı, en sonunda</p>

  <p class="normal">gerçekten gülümseyen çiftin önüne, dinmiş halı</p>

  <p class="normal">üzerindeki?</p>

  <p class="normal"> </p>

  <p class="normal"> </p>

  <p class="normal"> </p>
</body>
</html>
