<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Rilke1</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="normal1" id="calibre_toc_12">BİRİNCİ AĞIT</h2>

  <p class="normal">Kim, bağırsam, duyardı çığlığımı melek</p>

  <p class="normal">saflarından? Tut ki biri yüreğine aldı beni</p>

  <p class="normal">apansız: Yokolur giderdim daha güçlü varlığının</p>

  <p class="normal">önünde. Evet, güzel dediğin yalnız başlangıcıdır</p>

  <p class="normal">korkunç olanın, anca dayandığımız;</p>

  <p class="normal">tansırız onu, çünkü hor görür, umursamaz</p>

  <p class="normal">bizi yerle bir etmeyi. Her bir melek korkunçtur.</p>

  <p class="normal">İşte böyle kendimi tutuyorum, karanlık</p>

  <p class="normal">hıçkırışın çağrısını içime atıp. Ah kimden,</p>

  <p class="normal">kimden bize hayır var? Ne melekten, ne insandan,</p>

  <p class="normal">ne de bilmiş hayvanların gözünden kaçıyor</p>

  <p class="normal">bizim pek güvenilir olmadığımız</p>

  <p class="normal">imlenen dünyada. Belki de bize kalan</p>

  <p class="normal">yamaçta bir ağaçtır, hergün onu yeniden</p>

  <p class="normal">görelim diye, dünkü sokaktır belki,</p>

  <p class="normal">ya da kötü büyütülmüş bağlılığıdır bir alışkanlığın,</p>

  <p class="normal">hoşlanmıştır yanımızdan, gitmemiştir, kalmıştır.</p>

  <p class="normal">Ve gece, ey gece, evrenler dolusu yel</p>

  <p class="normal">yüzümüzü böyle aşındırırken, – hangimize kalmaz o,</p>

  <p class="normal">özlenip beklenen, sessiz aldatan gece, tek başına</p>

  <p class="normal">yüreğin zorlukla aşacağı. Daha mı kolaydır sevenler için?</p>

  <p class="normal">Ah onlar da bahtlarını birbirleriyle örterler, o kadar.</p>

  <p class="normal">Bilmiyor musun daha? Kollarından boşluğu</p>

  <p class="normal">fırlat soluk aldığımız uzaya; belki kuşlar</p>

  <p class="normal">daha derin bir uçuşla duyar genişleyen havayı.</p>

  <p class="normal">Evet, sensiz olmuyordu baharlar. Kimi yıldız</p>

  <p class="normal">beklemişti senden, onu fark edesin.</p>

  <p class="normal">Bir dalga yükselmişti geçmişte sana doğru;</p>

  <p class="normal">ya da açık pencereden bir keman sesiydi</p>

  <p class="normal">kendini sunmuş. Ödevdi hepsi.</p>

  <p class="normal">Üstesinden gelebildin mi ama? Bekleyişle</p>

  <p class="normal">dalgın değil miydin hep, herşey bir gelecek sevgiliden</p>

  <p class="normal">haber verirmiş gibi? (Onu nereye koyup saklayacaksın,</p>

  <p class="normal">sana gelip giderken büyük, yabancı düşünceler,</p>

  <p class="normal">çoğu zaman gecelerken yanında.)</p>

  <p class="normal">Ama özledinse, türküsünü söyle sevenlerin; övüldüğünden</p>

  <p class="normal">daha da ölümsüzdür onların duyguları.</p>

  <p class="normal">Bırakılmışları söyle, o nerdeyse kıskandığın,</p>

  <p class="normal">doymuşların çok daha ötesinde sevenleri. Başla,</p>

  <p class="normal">hep yeniden başla hiç erişilmez övgüye;</p>

  <p class="normal">düşün: Yiğit kendini saklar, yokoluş bile</p>

  <p class="normal">varlık yoludur ona, en sonuncu doğuştur.</p>

  <p class="normal">Ama sevenleri içine alır soluğu tükenmiş doğa,</p>

  <p class="normal">ikinci bir kez daha olamazmış gibi artık</p>

  <p class="normal">bunu başaracak güç. Gaspara Stampa’yı</p>

  <p class="normal">düşünüp andın mı yetesiye, öyle ki</p>

  <p class="normal">sevdiğini yitiren kızın biri o yücelmiş örnek önünde</p>

  <p class="normal">kendi kendine desin: Ben de onun gibi olabileydim?</p>

  <p class="normal">Bu en eski acılar içimizde artık</p>

  <p class="normal">meyve vermesin mi? Sevdiğimizden severek</p>

  <p class="normal">kopmak, onu titreyerek aşmak çağı değil mi:</p>

  <p class="normal">Nasıl aşar kirişi ok, o yoğun sıçrayışta birşey olmak için</p>

  <p class="normal">kendinden öte. Vergi değil çünkü bir yerde kalmak.</p>

  <p class="normal"> </p>

  <p class="normal">Sesler, sesler. Duy yüreğim, şimdiye dek bir ermişlerin</p>

  <p class="normal">duyduğu gibi. Dev çağırış onları yerden</p>

  <p class="normal">kaldırıyordu; ama onlar, akıl almaz kişiler,</p>

  <p class="normal">diz çöküp kaldılar, dinlemeksizin: Buydu</p>

  <p class="normal">onların duyması. Ama değil, tanrı sesine</p>

  <p class="normal">dayanmak hiç değil. Esip geleni duy sen,</p>

  <p class="normal">suskudan oluşmuş aralıksız bildiriyi.</p>

  <p class="normal">İşte genç ölülerden çağlıyor sana şimdi.</p>

  <p class="normal">Her girdiğin Napoli, Roma kilisesinde</p>

  <p class="normal">yavaşça seslenmedi mi sana onların alınyazısı?</p>

  <p class="normal">Ya da yüce bir yazıt bunu yüklemedi mi omuzlarına,</p>

  <p class="normal">geçenlerde o levha gibi, Santa Maria Formosa’daki.</p>

  <p class="normal">Benden istedikleri? Arık devinimini ruhlarının</p>

  <p class="normal">kimi zaman biraz olsun ağırlaştıran</p>

  <p class="normal">haksızlık görünüşünü sessizce sileyim.</p>

  <p class="normal"> </p>

  <p class="normal">Tuhaf şey elbette, artık şu yeryüzünde oturmamak,</p>

  <p class="normal">unutmak bundan böyle daha yeni edinilmiş alışkıları,</p>

  <p class="normal">insanca geleceğin anlamını verememek</p>

  <p class="normal">güllere, vaatlerle dolu öbür şeylere;</p>

  <p class="normal">o sonsuz korkulu ellerde ne idiysek</p>

  <p class="normal">onu artık olmamak ve öz adını bile</p>

  <p class="normal">koyup gitmek bir kırılmış oyuncak gibi.</p>

  <p class="normal">Ne tuhaf, dilekleri dileyememek daha,</p>

  <p class="normal">bütün olan her ne varsa darmadağın uçuşur</p>

  <p class="normal">görmek uzayda. Zahmetli şey ölü olmak,</p>

  <p class="normal">yeni baştan, ağır ağır alışmak öyle zor ki,</p>

  <p class="normal">biraz olsun bengilik sezer insan zamanla. – Ama yaşayanların</p>

  <p class="normal">hepsi de yanılır, böyle kesin ayırarak.</p>

  <p class="normal">Derler ki, çoğu zaman bilemezmiş melek, dirilerin mi,</p>

  <p class="normal">yoksa ölülerin mi arasından yürüyor. Bengi akıntı</p>

  <p class="normal">her iki ülkede çocuğunu, yaşlısını</p>

  <p class="normal">birlikte sürükler, tümünün sesini bastırır.</p>

  <p class="normal"> </p>

  <p class="normal">Hem artık bizi ne yapsın onlar, o erken ölmüşler;</p>

  <p class="normal">yavaşça yeryüzünden çözülür insan</p>

  <p class="normal">ana memesinden kesilir gibi. Ama bizler,</p>

  <p class="normal">o büyük gizlere gereksinenler, yaslarından çoğu zaman</p>

  <p class="normal">bir mutlu ilerleyiş doğanlar: Onlarsız olabilir miydik biz?</p>

  <p class="normal">Boşuna mı söylence: Linos için yakınırken bir zamanlar,</p>

  <p class="normal">ilk musiki çekinerek katı kabuğunu kırmış;</p>

  <p class="normal">o nerdeyse tanrısal gencin apansız çıktığı</p>

  <p class="normal">korkmuş uzayda başlamış boşluk ilk kez titremeye,</p>

  <p class="normal">şimdi bizi coşturup avutan, bize yardımcı olan.</p>
</body>
</html>
