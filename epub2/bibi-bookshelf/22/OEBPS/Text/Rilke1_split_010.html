<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Rilke1</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="normal1" id="calibre_toc_14">İKİNCİ AĞIT</h2>

  <p class="normal">Her melek korkunçtur. Yine de, eyvah,</p>

  <p class="normal">sizleri şakıyorum, nerdeyse öldürücü kuşları ruhun,</p>

  <p class="normal">bilerek sizleri. Hani Tobias’ın yaşadığı çağ?</p>

  <p class="normal">Işıyanlardan biri durmuştu gösterişsiz kapısında evin,</p>

  <p class="normal">yol için kılık değiştirmiş biraz, korkunçluğu gitmiş bile;</p>

  <p class="normal">(delikanlı delikanlıya, nasıl öyle bakıyordu merakla).</p>

  <p class="normal">O korkunç Ulu Melek şimdi yıldızların ardından</p>

  <p class="normal">bize doğru bir adım yanaşıverse,</p>

  <p class="normal">yüreğimiz ağzımıza gelirdi. Kimlersiniz?</p>

  <p class="normal"> </p>

  <p class="normal">Erken olmuşlar, evrenin doymuşları, siz,</p>

  <p class="normal">o yüksek sıradağlar, tankızılı dorukları bütün</p>

  <p class="normal">yaratılışın, – serpilen tanrılığın çiçek tozları,</p>

  <p class="normal">ışığın eklemleri, geçitler, merdivenler ve tahtlar,</p>

  <p class="normal">özden uzaylar, sevinçten kalkan’lar, siz, fırtınayla esrimiş</p>

  <p class="normal">duygunun kaynaşmaları ve ansızın, tek tek,</p>

  <p class="normal">aynalar: Taşıp akmış öz güzelliğini</p>

  <p class="normal">yine kendi yüzüne toplayıp alan.</p>

  <p class="normal"> </p>

  <p class="normal">Çünkü bizler duydukça azalıyoruz; bizler</p>

  <p class="normal">geçiyoruz verdiğimiz solukla; közden köze</p>

  <p class="normal">hafifliyor kokumuz. Belki biri çıkıp diyecek: Evet,</p>

  <p class="normal">içimde kan oluyorsun, bu oda ve bahar seninle</p>

  <p class="normal">doluyor… Neye yarar, bizi tutamaz o da;</p>

  <p class="normal">onun içinde, onun çevresinde eksiliriz. Ya onlar, güzeller,</p>

  <p class="normal">onları kim tutabilir? Yüzlerinde o görünüş</p>

  <p class="normal">aralıksız belirip siliniyor. Bizim olan gidiyor bizden</p>

  <p class="normal">sabah çimeninde çiy gibi, ısısı gibi</p>

  <p class="normal">ısıtılmış bir yemeğin. Nereye, ey gülümseyiş? Ey bakış:</p>

  <p class="normal">Yeni, sıcak, tutulmaz dalgası yüreğin;–</p>

  <p class="normal">yazık: İşte buyuz biz. Dağılıp eridiğimiz evren</p>

  <p class="normal">boşluğunda kalır mı ardımızdan bizim tadımız?</p>

  <p class="normal">Yalnız kendilerinden taşmış olanı mı toplar melekler,</p>

  <p class="normal">yoksa bizim özümüzden de bir şeyler bulunur mu yanlışlıkla</p>

  <p class="normal">arada? Biz gebe kadınların yüzlerinde görülen</p>

  <p class="normal">o belli belirsiz şey gibi mi karışmışız</p>

  <p class="normal">çizgilerine onların? Kendilerine geri dönüşün burgacında</p>

  <p class="normal">bunu duymazlar bile. (Nasıl duyarlardı ki.)</p>

  <p class="normal"> </p>

  <p class="normal">Sevenlerin elinden gelirdi, anlasalar, şaşılacak bir konuşma</p>

  <p class="normal">gece yelinde. Öyle görünüyor çünkü, her şey gizlemekte</p>

  <p class="normal">bizi. Bak, ağaçlar sürüp giden, oturduğumuz evler</p>

  <p class="normal">duruyor daha. Yalnız biz</p>

  <p class="normal">hepsinin yanından geçiyoruz bir soluk gibi.</p>

  <p class="normal">Sözbirliği etmişler bizi söylememeye, belki biraz</p>

  <p class="normal">utanarak, anlatılmaz umut bağlayarak biraz da.</p>

  <p class="normal"> </p>

  <p class="normal">Sevenler, siz birbirine yetenler, sizden soruyorum</p>

  <p class="normal">bizleri. Birbirinizi kavrıyorsunuz. Kanıtlarınız var mı?</p>

  <p class="normal">Bakın, ne oluyor bana, bir elim öbürünün</p>

  <p class="normal">farkına varıyor, ya da yıpranmış yüzüm</p>

  <p class="normal">onların arasında saklıyor kendisini. Duyuş veriyor</p>

  <p class="normal">bana bu azıcık. Ama tek bu yüzden varolabilen kimdir?</p>

  <p class="normal">Sizler, karşıdakinin coşkusuyla artanlar,</p>

  <p class="normal">ta ki o kendinden geçerek yakarır:</p>

  <p class="normal">Yeter artık–; siz ellerin altında</p>

  <p class="normal">bağ yılları gibi olgunlaşanlar, kimi kez</p>

  <p class="normal">yokolup gidenler, tek öbürü bütün bütün</p>

  <p class="normal">ağır bastığı için: Sizden soruyorum bizleri.</p>

  <p class="normal">Biliyorum, mutluluktur sizin dokunuşunuz, çünkü okşayış</p>

  <p class="normal">saklar, çünkü sizin, sevgililer, örttüğünüz</p>

  <p class="normal">yer geçmez, çünkü onun altında sezersiniz</p>

  <p class="normal">o katıksız süreyi. Neredeyse bengilik</p>

  <p class="normal">umarsınız kucaklaşmadan. Ama ilk bakışın</p>

  <p class="normal">korkusunu aşınca, pencerede özleyişi,</p>

  <p class="normal">birlikte ilk yürüyüşü bahçede, bir kez:</p>

  <p class="normal">Sevenler, daha öyle misiniz? Biriniz öbürünün</p>

  <p class="normal">ağzına yükselip yapıştığında–; içkiye içki:</p>

  <p class="normal">Ah nasıl tuhaftır eylemden kopuşu içenin o an.</p>

  <p class="normal"> </p>

  <p class="normal">Şaşırtmadı mı sizi Attika sin taşlarında insan tavırlarının</p>

  <p class="normal">sakınganlığı? Sevgi ve ayrılış nasıl hafifçe konmuştu</p>

  <p class="normal">omuzlarına, başka bir hamurdan yoğrulmuşlardı</p>

  <p class="normal">sanki. Düşünün o elleri, nasıl öyle ağırlıksız</p>

  <p class="normal">durur, oysa güç doludur daha gövdeler.</p>

  <p class="normal">Şuydu onların bildiği, o kendini yenmişlerin: Vardık buraya,</p>

  <p class="normal">bizim olan işte bu, işte böyle dokunmak birbirimize;</p>

  <p class="normal">tanrılar daha zorlu kavrıyor bizleri. Ama o tanrıların bileceği iş.</p>

  <p class="normal"> </p>

  <p class="normal">Bizim de olaydı gösterişsiz ve arık</p>

  <p class="normal">bir insanca yerimiz, bir ekili toprağımız, kayalarla</p>

  <p class="normal">ırmağın arasına sıkışmış. Aşıyor bizi de kendi</p>

  <p class="normal">yüreğimiz çünkü, onlarda olduğu gibi. Ama biz</p>

  <p class="normal">yatıştırıcı imgeler içinde ardından bakamıyoruz,</p>

  <p class="normal">tanrısal gövdeler içinde, onu daha da ölçülü kılacak.</p>

  <p class="normal"> </p>

  <p class="normal"> </p>

  <p class="normal"> </p>
</body>
</html>
