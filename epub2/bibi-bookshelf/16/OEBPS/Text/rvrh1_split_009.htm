<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office" xmlns:w="urn:schemas-microsoft-com:office:word">
<head>
  

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <h2 class="calibre17" id="calibre_pb_10"><a class="pcalibre1 calibre18 pcalibre" id="_Toc412270327"></a><a class="pcalibre1 calibre18 pcalibre" id="_Toc411880827"><span class="calibre18"><span class="calibre19">7</span></span></a><span class="calibre19"><br class="calibre20" /></span></h2>

    <p class="calibre12"><span class="font3"><span class="calibre9">BİRKAÇ DAKİKA</span></span> <span class="font3"><span class="calibre9">son derece kızgın, korkmuş, karmaşık bir halde odamda öylece durdum. Çığlık mı atmalıydım, ağlamalı mıydım yoksa bir şeylere vurup rahatlamalı mıydım, bilemiyordum. Felaket halini almış hayatımdan biraz olsun uzaklaşmak için komodinimin üzerinde duran romanını okumaya çalıştım. Bu da işe yaramayınca televizyonu açtım. Ama onda da dikkatimi çekecek hiçbir şey yoktu. iPod’umdaki tüm şarkılarsa, öfkemi ve hayal kırıklığımı ikiye katlayacakmış gibi görünüyordu.</span></span></p>

    <p class="calibre12"><span class="font3"><span class="calibre9">Zihnim karmakarışıktı. Düşünceler kavrayabileceğimden çok daha hızlı geliyordu. Ne yaparsam yapayım ya da nereye gidersem gideyim aklımı meşgul eden yarım yamalak düşüncelerin acı verici uğultusundan kurtulamayacaktım. Kısa bir süre için nerede olduğumu unutturur ümidiyle sakinleştirici alma fikrini ciddi şekilde tekrar düşünmeye başlamıştım ki telefonumun cebimde titrediğini hissettim.</span></span></p>

    <p class="calibre12"><span class="font3"><span class="calibre9">Nash’ten yeni bir mesaj daha gelmişti: <i class="calibre8">İyi misin?</i></span></span></p>

    <p class="calibre12"><span class="font3"><i class="calibre8"><span class="calibre9">İyiyim.</span></i></span> <span class="font3"><span class="calibre9">Yalan söylüyordum. <i class="calibre8">Sen?</i> Neredeyse ona haklı olduğunu, yengeme bir şey anlatmamam gerektiğini söyleyecektim. Ama bu konu mesajla anlatılamayacak kadar detaylıydı.</span></span></p>

    <p class="calibre12"><span class="font3"><i class="calibre8"><span class="calibre9">İyiyim. Carter’layız. Seni sonra ararım,</span></i></span> <span class="font3"><span class="calibre9">diye cevap yazdı.</span></span></p>

    <p class="calibre12"><span class="font3"><span class="calibre9">Emma’ya mesaj yazmayı düşündüm ama hâlâ cezalıydı. Annesini tanıdığım kadarıyla, bir sınıf arkadaşının ölümüne şahit olmuş olması bile, cezasında indirime gitmesini sağlayamazdı.</span></span></p>

    <p class="calibre12"><span class="font3"><span class="calibre9">Hüsrana uğramış ve zihnim yorgun bir şekilde, aslında doğru düzgün izlemediğim bir filmin ortasında uykuya daldım. Alarmlı saatime göre, bir saatten az bir zaman sonra uyandım ve televizyonu kapattım. O anda, önemli bir şeyin tam ortasında uyuyakaldığımı anladım.</span></span></p>

    <p class="calibre12"><span><span class="font3"><span class="calibre9">Ya da en azından ilginç.</span></span></span></p>

    <p class="calibre12"><span class="font3"><span class="calibre9">Aniden sessizlik olunca, amcam ve yengemin ateşli bir tartışma içinde olduklarım duydum. Fakat odam evin arka tarafında olduğu için ses çok az geliyor, söylediklerini tam olarak anlayamıyordum. Kapıyı yavaşça birkaç santim araladım, kapı menteşesinin gıcırdamayacağından emin olana kadar nefesimi tuttum. Sonra başımı aralıktan uzatıp koridoru gözetlemeye başladım.</span></span></p>

    <p class="calibre12"><span class="font3"><span class="calibre9">Mutfaktaydılar. Yengemin ince gölgesi benim bulunduğum yerden görünebilen tek duvara bir ileri bir geri yansıyordu. Sonra adımı fısıldadığını duydum, o anda konuşmanın geneline nazaran daha alçak sesle konuşmuştu. Yutkundum. Büyük ihtimalle amcamı beni tekrar hastaneye götürmesi için ikna etmeye çalışıyordu.</span></span></p>

    <p class="calibre12"><span class="font3"><span class="calibre9">Ama böyle bir şey <i class="calibre8">olmayacaktı.</i></span></span></p>

    <p class="calibre12"><span class="font3"><span class="calibre9">Bu sefer kızmıştım ve kapıyı biraz daha açarak koridora çıktım. Amcam pes ederse, ortaya çıkıp gitmeyeceğimi söyleyecektim. Ya da hiçbir şey söylemeden arabama adayıp gidecek, akıllan başlarına gelene kadar eve dönmeyecektim. Emmalara gidebilirdim. Hayır, bir dakika, o cezalıydı. O zaman Nash’e giderdim.</span></span></p>

    <p class="calibre12"><span class="font3"><span class="calibre9">Aslında akıl hastanesi olmadığı sürece, nerede olduğumun hiçbir önemi yoktu.</span></span></p>

    <p class="calibre12"><span class="font3"><span class="calibre9">Gıcırdamayan seramik yer döşemesi ve sessiz çoraplarıma minnet duyarak koridorda ilerledim. Amcamın konuşmasını duyduğumda mutfak kapısının birkaç santimetre uzağında donup kaldım. Hâlâ kısık sesle konuşuyordu ama söyledikleri artık duyulabiliyordu.</span></span></p>

    <p class="calibre12"><span class="font3"><span class="calibre9">“Aşırı tepki gösteriyorsun, Valerie. Geçen sefer nasıl atlattıysa, bu sefer de atlatacaktır. Adamı çalışırken rahatsız etmek için bir sebep göremiyorum.”</span></span></p>

    <p class="calibre12"><span class="font3"><span class="calibre9">Öngörülerime inanmamasına rağmen beni savunduğu için amcamı takdir etsem de, Dr. Nelson’ın hastasından gelecek bir telefonu “rahatsız edilme” olarak algılayacağından ciddi şekilde şüphe ediyordum. Ona bu yüzden para veriliyordu.</span></span></p>

    <p class="calibre12"><span class="font3"><span class="calibre9">“Başka ne yapabileceğimizi bilemiyorum.” Val yenge içini çekti ve amcamın gölgesi kalkarken bir sandalyenin yere sürtünme sesi duyuldu. Yengem, “Kaylee gerçekten altüst olmuş durumda ve sanırım ben de durumunu kötüleştirdim. Bir şeyler olduğunun farkında. Biraz sakinleştirici almaşım istedim ama o ilaç kutusunu buzdolabına fırlattı.”</span></span></p>

    <p class="calibre12"><span class="font3"><span class="calibre9">Amcam kıkırdadı, bu sefer mutfağın diğer tarafındaydı. “Elbette o kahrolası haplara ihtiyacı olmadığım biliyor.”</span></span></p>

    <p class="calibre12"><span class="font3"><i class="calibre8"><span class="calibre9">Evet!</span></i></span> <span class="font3"><span class="calibre9">İşte şimdi amcamın giysilerinin altında bir çelik zırh olup olmadığım merak etmeye başlamıştım. Çünkü kuşku ejderini öldürmeye oldukça kararlı ve hevesli görünüyordu. Ve ben de onunla savaşa katılmaya dünden hazırdım…</span></span></p>

    <p class="calibre12"><span class="font3"><span class="calibre9">Yengem bezgin bir ses tonuyla, “Tabii ihtiyacı yok,” diye kabullendi. Gölgesi kollarım göğsünde birleştirdi. “İlaçlar sadece geçici bir çözüm. Tıpkı bir baraj çatlağım parmağınla kapatmaya çalışmak gibi. Onun esas ihtiyacı erkek kardeşin. Sen aramazsan, onu ben arayacağım.”</span></span></p>

    <p class="calibre12"><span class="font3"><span class="calibre9">Babam mı? Yengem Dr. Nelson’ı değil de babamı aramasını mı istiyordu?</span></span></p>

    <p class="calibre12"><span class="font3"><span class="calibre9">Amcam iç çekti. “Bütün bunlara biraz ertelemek gibi bir imkânımız varken yeniden başlamak istemiyorum. Buzdolabının kapağı gıcırdayarak açıldı ve hemen peşinden bir gazoz kapağının açılma sesi ve bir tıslama duyuldu. <span>“Bir hafta içinde iki kez olması sadece bir rastlantı.</span> Gelecek yıla kadar, hatta daha da uzun bir süre tekrarlanmayabilir.”</span></span></p>

    <p class="calibre12"><span class="font3"><span class="calibre9">Yengem öfkeden köpürüyordu. “Brendon, onun halini görmedin. Söylediklerini <i class="calibre8">duymadın.</i> Delirdiğini düşünüyor. Zaten emanet bir hayat yaşıyor. Ömrünün geri kalanını delirdiğini düşünerek geçirmemeli.”</span></span></p>

    <p class="calibre12"><span class="font3"><span class="calibre9">Emanet hayat mı?</span></span></p>

    <p class="calibre12"><span class="font3"><span class="calibre9">Bir şok dalgası tüm vücudumu sarıp en sonunda bir dakika kadar atmaktan vazgeçen kalbime yerleşti. Bunun anlamı neydi? Hasta mıydım? Ölüyor muydum? Böyle bir şeyi bana nasıl söylemezlerdi? Ve başkalarının öleceğini bilmem dışında kendimi bu kadar iyi hissederken, nasıl ölüyor olabilirdim?</span></span></p>

    <p class="calibre12"><span class="font3"><span class="calibre9">Ayrıca bu söylenenler doğruysa, kendi ölümümü de hissediyor olmam gerekmez miydi?</span></span></p>

    <p class="calibre12"><span class="font3"><span class="calibre9">Brendon amca derin bir iç çekti ve yine bir sandalyenin çekilme sesi duyuldu. Amcam otururken de gıcırdadığım duydum. “Tamam, çok istiyorsan ara onu. Muhtemelen haklısın. Ben sadece bir iki yılımız vardır diye umuyordum. En azından liseyi bitirene kadar<span>..</span></span></span></p>

    <p class="calibre12"><span class="font3"><span class="calibre9">“Bu hiçbir zaman kesin değildi.” Val yengenin duvardaki gölgesinin küçülmesinden bulunduğum yere doğru yaklaştığım anladım. Hemen odama doğru sırtım hâlâ soğuk duvara dayanmış halde hızla ilerlemeye başladım. Soma birden yengem durdu, gölgesinden kendi etrafında döndüğünü anladım. “Numarası neredeydi?” “Al, benim telefonumu kullan. <span>Rehberde ikinci sırada.”</span></span></span></p>

    <p class="calibre12"><span class="font3"><span class="calibre9">Sanırım yengem amcamdan telefonu almak için bulunduğu yerden uzaklaşınca, gölgesi ince uzun bir hal aldı. “Bunu kendin yapmak istemediğine emin misin?”</span></span></p>

    <p class="calibre12"><span class="font3"><span class="calibre9">“Evet.”</span></span></p>

    <p class="calibre12"><span class="font3"><span class="calibre9">Yengem otururken bir sandalyenin daha yere sürtünme sesi geldi ve gölgesi duvarda biçimsiz bir leke halini aldı. Bir dizi tiz sesten, tuşlara bastığını anlayabiliyordum. Kısa süre sonra konuşmaya başladı ve benden sakladıkları her neyse, onunla ilgili her kelimeyi duymaya can attığım için nefesimi tuttum.</span></span></p>

    <p class="calibre12"><span class="font3"><span class="calibre9">“Aiden? Benim Valerie.” Duraksadı ama ben babamın verdiği cevabı duyamadım. “Biz iyiyiz. Brendon da burada. Dinle. Seni aramamın sebebi Kaylee.” Bir duraksama daha. Bu kez babamın sesi olarak tanımlayamadığım, çok tiz olmayan, belli belirsiz bir bağırış duydum.</span></span></p>

    <p class="calibre12"><span class="font3"><span class="calibre9">Yengem tekrar iç çekti ve gölgesi, sandalyesinde kıpırdadığı sırada hareket etti.</span></span></p>

    <p class="calibre12"><span class="font3"><span class="calibre9">“Biliyorum ama yine oluyor işte.” Duraksama. “Elbette eminim. <span>Son üç günde iki kez. ilkini</span> bize söylemedi. Ya da hemen söylemedi demeliyim. Böyle bir şeyi içinde nasıl tuttu, bilemiyorum.”</span></span></p>

    <p class="calibre12"><span class="font3"><span class="calibre9">Babam tam olarak anlayamadığım bir şeyler daha söyledi.</span></span></p>

    <p class="calibre12"><span class="font3"><span class="calibre9">“Denedim. Fakat ilaçları almak istemedi. Ve ben de artık onu buna zorlamak istemiyorum, Aiden. Bence ona gerçeği söyleme zamanı geldi. Bu kadarını ona borçlusun.”</span></span></p>

    <p class="calibre12"><span class="font3"><span class="calibre9">Bana borçlu muydu? Elbette bana gerçeği -artık o her ne idiyse- borçluydu. Hepsi bana borçluydu.</span></span></p>

    <p class="calibre12"><span class="font3"><span class="calibre9">“<span>Evet</span> ama ben böyle bir şeyi babasından duymasının daha doğru olduğunu düşünüyorum.” Val yengenin sesi artık öfkeli geliyordu.</span></span></p>

    <p class="calibre12"><span class="font3"><span class="calibre9">Babam tekrar konuştu ve bu sefer tartışır gibiydi. Keşke ona Val yengeyle tartışmanın ne kadar gereksiz olduğunu ve söyleyebilseydim. Aklında bir şey varsa bunu değiştirmek <span>imkansızdı</span>.</span></span></p>

    <p class="calibre12"><span class="font3"><span class="calibre9">“Aiden Cavanaugh; ya o <span>kıçım</span> bir uçağa koyar hemen yarın buraya gelirsin ya da ben kızını sana gönderirim. Kızın gerçeği bilmeyi hak ediyor ve ona bunu öyle ya da böyle anlatacaksın.”</span></span></p>

    <p class="calibre12"><span class="font3"><span class="calibre9">TEKRAR GİZLİCE ODAMA SÜZÜLDLJM.</span></span> <span class="font3"><span class="calibre9">Şaşkındım, kafam karışmıştı ve yengemle gurur duyuyordum. Bu gizemli gerçek her neyse bunu öğrenmemi istiyordu ve aklımı kaçırdığımı düşünmüyordu. Aslına bakılırsa hiçbiri böyle düşünmüyordu.</span></span></p>

    <p class="calibre12"><span class="font3"><span class="calibre9">Ama öleceğim konusunda hemfikirlerdi.</span></span></p>

    <p class="calibre12"><span class="font3"><i class="calibre8"><span class="calibre9">Bu durumda deliriyor olmayı tercih ederim.</span></i></span></p>

    <p class="calibre12"><span class="font3"><span class="calibre9">Daha önce hiç kendi ölümüm hakkında düşünmemiştim. Bu fikir beni düşünmemeye itecek kadar çok korkutmuş olmalı. Özellikle de bir başkasının ölümüne sadece saatler kala olaya çok yakından tanıklık ettiğim için. Gerçi o zaman korkmaktan çok donakalmıştım.</span></span></p>

    <p class="calibre12"><span class="font3"><span class="calibre9">Aslında içimde, tüm vücudumu saran, beni boğan, kalbimi göğsümün içinde duyulacak kadar çarptıran büyük bir korku vardı. Fakat bu korku, zihnimde kendi ölüm fikrimi oturtamadığım için bana uzak geliyordu. Bu hemen yapılabilecek bir şey değildi.</span></span></p>

    <p class="calibre6"><span class="font3"><span class="calibre9">Belki son duyduklarımı henüz hazmedememiştim. Ya da henüz tam olarak inanamıyordum. İki şekilde de bunu benden hayati sırlar saklamayan birileriyle konuşmaya ihtiyaç duyuyordum. O yüzden telefon cezasının bitmiş olabileceği düşüncesiyle Emma’ya mesaj yazdım.</span></span></p>

    <p class="calibre12"><span class="font3"><span class="calibre9">Birkaç dakika sonra annesi cevap verdi: Emma’nın hâlâ cezalı olduğunu, eğer gitmeyi planlıyorsam onu Meredith’in cenazesinde görebileceğimi söyledi.</span></span></p>

    <p class="calibre12"><span class="font3"><span class="calibre9">Ona cenazeye geleceğimi bildiren bir cevap yazdım ve telefonumu sinirle yatağımın üzerine fırlattım. Eğer sürekli yasaklanacaksa, teknolojinin ya da arkadaşlarla takılmanın ne anlamı vardı?</span></span></p>

    <p class="calibre12"><span class="font3"><span class="calibre9">Yapacak daha iyi bir şey olmadığını anlayınca tekrar televizyonu açtım. Ama duyduğum şeyler kafamda dönüp durduğu için <span>konsantre olamıyordum</span>. Ne kaçırdığımı, benden ne sakladıklarını anlayabilmek için duyduğum her kelimeyi inceliyordum.</span></span></p>

    <p class="calibre12"><span class="font3"><span class="calibre9">Hastaydım, bu açıktı. <span>Peki</span> “emanet bir hayat yaşamak” başka ne anlama gelebilirdi? Neyim vardı? Hangi sapkın hastalığın “ölümleri Önceden tahmin etme” belirtisi vardı ve sonucunda da Ölünüyordu?</span></span></p>

    <p class="calibre12"><span class="font3"><span class="calibre9">Hiçbirinin; tabii ergenlik bunalımım saymazsak. Zombi haplarına ihtiyacım olmadığını düşündüklerine göre bundan söz ediyor olamazdık.</span></span></p>

    <p class="calibre12"><span class="font3"><span class="calibre9">Öyleyse hangi hastalık bana delirdiğimi düşündürebilirdi?</span></span></p>

    <p class="calibre12"><span class="font3"><span class="calibre9">Televizyonu boşvererek, çalışma sandalyeme geçtim ve babamın bana son doğum günümde gönderdiği dizüstü bilgisayarımı açtım. Yüklenmesi için geçen her saniye içimi yeni endişe dalgası sarıyor, tedirginliğim giderek artıyordu. Ama beklediğim korku yerini gerçeklerle yüzleşmeye bıraktı.</span></span></p>

    <p class="calibre12"><span class="font3"><i class="calibre8"><span class="calibre9">Ölüyorum.</span></i></span></p>

    <p class="calibre12"><span class="font3"><span class="calibre9">Ölüm kelimesini düşünmek içime korku sıçrattı. Windows’un yüklenmesi için gereken birkaç dakika boyunca yerimde duramadım. Bacaklarım sinirden titremeye başlayınca aynaya bakmak için tuvalet masamın önünde durdum. Ne de olsa cehennemin dibini boylayacak olsaydım, kendimi gördüğüm anda bunu anlayabilirdim. En azından başkaları öleceği zamanlarda böyle oluyordu.</span></span></p>

    <p class="calibre12"><span class="font3"><span class="calibre9">Yansımama baktığımda, kuzeniminkinin aksine solgun tenim ve tamamen sıradan yüz hatlarımla karşılaşmanın verdiği her zamanki rahatsızlık dışında hiçbir şey hissedemedim. Belki de yansımalarda işe yaramıyordu. Ne Heidi ne de Meredith’i aynada görmüştüm. Nefesimi tuttum ve parmaklarımı çapraz yapma dürtümü bastır-<sup class="calibre16">m</sup>aya çalışarak ayaklarımdan yukarıya doğru baktım. Çığlık atma dürtüsünü hissetmemden mi, yoksa bunu hiç hissetmemekten mi korkuyordum, emin değildim.</span></span></p>

    <p class="calibre12"><span class="font3"><span class="calibre9">Yine hiçbir şey hissetmedim.</span></span></p>

    <p class="calibre12"><span class="font3"><span class="calibre9">Yani bu ölmeyeceğim anlamına mı geliyordu? Yoksa ürkütücü yeteneğim kendimde işe yaramıyor muydu? Ya da ölümüm çok yakında gerçekleşmeyecekti? <i class="calibre8">Aaaaahhh! Bütün bunlar çok anlamsızdı!</i></span></span></p>

    <p class="calibre12"><span class="font3"><span class="calibre9">Bilgisayarım açıldığını ve çalışmaya başladığım haber vermek için ses çıkardı ve kendimi sandalyeme bıraktım. Internet tarayıcımı açtım, göğsüm sıkışmış ve hastalıklı bir bekleyişle acırken, arama motoruna “gençlerin başlıca ölüm nedenleri” yazdım.</span></span></p>

    <p class="calibre12"><span class="font3"><span class="calibre9">İlk sitede yaşı on beş ila on dokuz arasında olan gençlerin ilk on ölüm nedeni çıktı. Kaza sonucu yaralanmalar, cinayet ve intihar ilk üçteydi. Benim henüz hayatımı sona erdirmek gibi bir planım yoktu ve kazalar da öngörülemezdi. Cinayet de öyle, tabii amcam ile yengem beni öbür tarafa yollamayı planlamıyorlarsa.</span></span></p>

    <p class="calibre12"><span class="font3"><span class="calibre9">Listenin sonlarına doğru, kalp hastalıkları, solunum yolu <span>enfeksiyonları</span>, diyabet gibi aynı derecede korkutucu birkaç başlık daha vardı. Ama bunlar, mutlaka gözüme çarpacak bazı <span>semptomları</span> da içeriyordu.</span></span></p>

    <p class="calibre12"><span class="font3"><span class="calibre9">Geriye sadece benim yaşımdaki gençlerin ölümüne sebep olan dördüncü neden kalıyordu: malign neoplasm.</span></span></p>

    <p class="calibre12"><span class="font3"><span class="calibre9">Bunu araştırmam gerekiyordu.</span></span></p>

    <p class="calibre12"><span class="font3"><span class="calibre9">Güvenilir bir sağlık sitesinin bu hastalıkla ilgili tanımı ağır bir dille yazılmıştı ve neredeyse anlaşılması imkânsızdı. Ama altındaki uzmanlara yönelik olmayan tanımlama rahatımı kaçıracak kadar açıktı. Malign neoplasm kanserin doktor dilinde ifadesiydi.</span></span></p>

    <p class="calibre12"><span class="font3"><i class="calibre8"><span class="calibre9">Kanser.</span></i></span></p>

    <p class="calibre12"><span class="font3"><span class="calibre9">Ve o anda kurtulabileceğime dair beslediğim bütün umutlar, kurduğum tüm hayaller âdeta sönmüştü…</span></span></p>

    <p class="calibre12"><span class="font3"><span class="calibre9">Tümörüm vardı. Başka ne olabilirdi ki? Ve tabii ki bu hissettiğim ve bildiğim şeyleri etkilediğine göre bir tür beyin kanseri olmalıydı, öyle değil mi? Ya da bildiğimi sandığım şeyleri.</span></span></p>

    <p class="calibre12"><span class="font3"><span class="calibre9">Bu önsezilerimin gerçek olmadığı anlamına mı geliyordu? Beyin tümörlerim bana sanrılar mı yaşatıyordu? Bir tür algısal <span>halüsinasyona</span> mı yol açıyordu? Heidi ve Meredith m ölümlerini gerçekte meydana geldikten sonra öngördüğümü mü hayal etmiştim?</span></span></p>

    <p class="calibre12"><span class="font3"><i class="calibre8"><span class="calibre9">Hayır.</span></i></span> <span class="font3"><span class="calibre9">Bu olamazdı. Alzheimer haricindeki hiçbir hastalık anılarımı sil baştan oluşturamazdı.</span></span></p>

    <p class="calibre12"><span class="font3"><span class="calibre9">Paniğin keskin ve sıcak eşiğinde gezinerek, arama motoruna geri döndüm ve “beyin kanserinin <span>semptomları</span>” yazdım. İlki bir onkoloji internet sitesiydi, her birinin <span>semptomlarıyla</span> beraber yedi beyin kanseri listelenmişti. Ama bende bu <span>semptomların</span> hiçbiri yoktu. Mide bulantısı, karıncalanma ya da duyma kaybı, konuşma bozukluğum, mekânsal rahatsızlık ya da motor fonksiyonlarımda bir aksaklık da söz konusu değildi. Başım dönmüyordu, ağrımıyordu ve kaslarımda zayıflık yoktu. Şükürler olsun ki ne idrar tutamama gibi bir sorunum ne açıklanamayan kanamalarım, şişliklerim ya da yargı bozukluğum vardı.</span></span></p>

    <p class="calibre6"><span class="font3"><span class="calibre9">Tamam, kimileri gece kulübüne gizlice girmemi yargı bozukluğu olarak algılayabilirdi ama karar verme becerilerimin benim yaşımda birine göre tam yerinde olduğundan ve özellikle de ismi lazım olmayan şımarık, kusmaya eğilimli kuzenlere kıyasla üstün bir yeteneğim olduğundan gayet emindim.</span></span></p>

    <p class="calibre12"><span class="font3"><span class="calibre9">Sadece <span>semptomlarına</span> bakarak beyin kanserini elemeye niyetlenmiştim ki temporal loblardaki tümörlerle ilgili bölümü fark ettim. Internet sitesine göre, temporal-lob tümörleri bazen konuşmayı bozabiliyor, nöbetlere neden olabiliyordu ama aynı sıklıkta <span>semptomsuz</span> olarak da görülebiliyordu.</span></span></p>

    <p class="calibre12"><span><span class="font3"><span class="calibre9">Aynı bende olduğu gibi.</span></span></span></p>

    <p class="calibre12"><span class="font3"><span class="calibre9">Demek ki buydu. Temporal lobumda tümör vardı. Ama eğer öyleyse Val yenge ve Brendon amca bunu nasıl bilebiliyordu? Daha da Önemlisi, ne kadar zamandır bunu biliyorlardı? Ne kadar zamanım vardı?</span></span></p>

    <p class="calibre12"><span class="font3"><span class="calibre9">Parmaklarım tuşlara bastı ve adres çubuğunda anlamsız bir kelime belirdi. Sandalyemi geriye ittim ve kapatmakla uğraşmadan dizüstü bilgisayarımın kapağını indirdim. Birisiyle konuşmam gerekiyordu. Hemen.</span></span></p>

    <p class="calibre12"><span class="font3"><span class="calibre9">Sandalyemi bir kenara ittim ve yatağınım üzerinde emekleyerek yatak başlığıma doğru giderken yorganımdan telefonumu aldım. Sonra sırtımı yatak başlığına yasladım ve dizlerimi göğsüme doğru çektim. Nash’in numarası için rehberi aşağıya doğru tararken gözlerim doldu. O telefona cevap verdiğinde yüzümdeki yaşları koluma siliyordum.</span></span></p>

    <p class="calibre12"><span class="font3"><span class="calibre9">“Alo?” Sesi onu bir şeylerden alıkoyuyormuşum gibiydi ve arkadan bira kutularının tokuşturulma sesi geliyordu, hemen ardından birkaç adam bir ağızdan inledi.</span></span></p>

    <p class="calibre12"><span class="font3"><span class="calibre9">“Merhaba, benim.” Akmasını durdurmak için burnumu çektim.</span></span></p>

    <p class="calibre12"><span class="font3"><span class="calibre9">“Kaylee?” Ayağa kalkınca kanepenin yayları gıcırdadı. Şimdi dikkatini çekebilmiştim. “Ne oldu?” Konuşması adi durum fısıltısına döndü. ‘Yine mi oldu?’</span></span></p>

    <p class="calibre12"><span class="font3"><span class="calibre9">“Yok, hayır… Hâlâ Scott’larda mısın?”</span></span></p>

    <p class="calibre12"><span class="font3"><span class="calibre9">“Evet. Bekle.” Bir şey telefona sürtündü ve Nash’in, “Al dostum benim yerime sen devam et,” dediğini duydum. Sonra ayak sesleri geldi ve ardından bir kapı gıcırdayarak kapanıncaya kadar arka plandaki ses giderek azaldı. En sonunda da gürültü tamamen kesildi. “Neler oluyor?”</span></span></p>

    <p class="calibre12"><span class="font3"><span class="calibre9">Bir an tereddüt ettim. Yatağımda yüzüstü döndüm. Sonuçta bu tarz bir dram, Nash’e biraz fazla gelebilirdi. Ama o ölüm tahminlerimden sonra benden kaçmamıştı ve benim de biriyle konuşmaya ihtiyacım vardı. Ya Emma’nın annesi ya da Nash’le konuşacaktım. “Şey, kulağa biraz aptalca gelebilir ama başka ne düşünmem gerektiğini bilemiyorum. Amcam ile yengemin tartıştıklarını duydum, sonra yengem babamı aradı.” Hıçkırığımı yuttum ve tekrar yüzümdeki yaşları sildim. “Nash… Ben galiba ölüyorum ” Hattın diğer ucunda sessizlik oldu, ardından oradan geçen bir arabanın motor sesi duyuldu. Scott’ın ön bahçesinde olmalıydı. “Bekle, anlamıyorum. Neden öleceğini düşünüyorsun ki?”</span></span></p>

    <p class="calibre12"><span class="font3"><span class="calibre9">Topak topak olmuş kaz tüyü yastığımı ikiye katlayıp bir yanağımı ona dayayarak uzandım ve ağlamaktan kızarmış yüzümde serinliğini hissettim. “Amcam yengeme benim daha fazla zamanım olacağını sandığım söyledi, sonra da yengem babama benim kendimi deli zannetmemem için bana gerçekleri anlatması gerektiğini. Sanırım beyin tümörüm var.”</span></span></p>

    <p class="calibre12"><span class="font3"><span class="calibre9">“Kaylee iki ile ikiyi toplayıp yedi elde ediyorsun. Bir şeyleri yanlış anlamış olmaksın.” Bir an durdu ve sanki kaldırımda yürüyormuş gibi betondan gelen ayak sesleri duyuldu. “Tam olarak ne dediler?” Doğrularak oturdum ve nefesimi yavaşlatarak sakinleşmeye çalıştım. Düşündüklerimi istediğim şekilde kelimelere dökemiyordum. Bu şartlar altında neden bahsettiğimi anlamaması çok doğaldı. “Şey… Val yenge benim emanet bir zamanım olduğunu ve onun hiçbir dakikasını deli olduğumu düşünerek harcamamam gerektiğini söyledi. Babama bana doğrulan anlatmasının zamanının geldiğini anlattı.” Ayağa kalktım ve kendimi tüylü mor halım üzerinde bir öne bir arkaya yürürken buldum. “Bu öleceğim anlamına geliyor, öyle değil mi? Ve bunu bana babamın söylemesini istiyor ” “Görünen o ki sana söyleyecek çok önemli <i class="calibre8">bir şeyleri</i> var ama senin beyin tümörün olduğunu sanmıyorum. Hasta olsaydın, bazı belirtiler falan göstermen gerekmez miydi?”</span></span></p>

    <p class="calibre12"><span class="font3"><span class="calibre9">Kendimi tekrar sandalyeme bıraktım ve farenin üstünde parmağımı gezdirerek ekranı açtım. “İnternetten baktım ve…”</span></span></p>

    <p class="calibre12"><span class="font3"><span class="calibre9">“Beyin tümörlerini mi araştırdın? Bu akşamüstü?” Nash duraksadı ve ayak sesleri kesildi.</span></span></p>

    <p class="calibre12"><span class="font3"><span class="calibre9">“Kaylee, bütün bunlar Meredith yüzünden mi?”</span></span></p>

    <p class="calibre12"><span class="font3"><span class="calibre9">“Hayır!” Masadan kendimi o kadar sert bir şekilde geriye ittim ki sandalyemin tekerlekleri yatağımın kenarına çarptı. “Ben hastalık hastası değilim! Sadece bunun bana niye olduğunu anlamaya çalışıyorum ve olanlara başka bir açıklama bulamadım.” Sinirli bir halde bir elimle yüzümü ovaladım ve derin bir nefes almaya çalıştım. “Benim deli olduğumu düşünmüyorlar, bu demektir ki psikolojik bir sorunum yok.” Bunu bilmenin verdiği rahatlama bana Pasifik Okyanusu nu yutturabilirdi. “Bu yüzden fiziksel bir durum olmalı.”</span></span></p>

    <p class="calibre6"><span class="font3"><span class="calibre9">“Ve sen bunun beyin kanseri olduğunu düşünüyorsun<span>?..</span>” “Aklıma başka bir şey gelmiyor. Bazen hiçbir belirti göstermeyen bir beyin kanseri türü var. Belki benimki ondandır.”</span></span></p>

    <p class="calibre12"><span class="font3"><span class="calibre9">“Bekle…” Hattın öbür ucundan rüzgâr uğultusu duyulduğu sırada duraksadı. <i class="calibre8">“Hiçbir</i> belirti göstermediğin için tümörün olduğunu mu düşünüyorsun yani?”</span></span></p>

    <p class="calibre6"><span class="font3"><span class="calibre9">Tamam, söylediklerim kulağa hâlâ anlamsız geliyordu. Gözlerimi kapadım ve kafamı sandalyemin arkasına dayadım. “Ya da belki öngörüler benim <span>semptomumdur</span>. Bir tür <span>halüsinasyon</span> gibi.” Nash güldü. “Kaylee, sen <span>halüsinasyon</span> görmüyorsun. Eğer tabii Emma ve bende de beyin tümörü varsa o ayrı. Biz senin iki ölümü tahmin edişine şahit olduk ve bunların gerçekleştiğini gördük. Hiçbir şey hayal ettiğin yok.”</span></span></p>

    <p class="calibre12"><span class="font3"><span class="calibre9">Sandalyemde doğruldum. Bu sefer rahatladığım için uzun ve hafif soluk aldım. “Ben de ciddi ciddi bunu söyleyeceğini umuyordum.”</span></span></p>

    <p class="calibre12"><span class="font3"><span class="calibre9">Her şeye rağmen eğer ölecek olsam bile, aklımın yerinde olduğunu bilerek gidecek olmak, o an için beni biraz olsun rahatlatmıştı.</span></span></p>

    <p class="calibre12"><span class="font3"><span class="calibre9">“Yardımcı olabildiğime sevindim.” Sesinden gülümsediğini anladım ki bu benim de gülümsememe neden oldu.</span></span></p>

    <p class="calibre12"><span class="font3"><span class="calibre9">Sandalyemin üzerinde döndüm ve ayaklarımı başucumdaki sehpaya koydum. “Tamam, belki tümör yüzünden öngörülerde bulunabiliyorum. Yani bu, beynimde birçok insanın normalde ulaşamadığı bölümleri aktif hale getiriyor olabilir. Hani o eski filmdeki John Travolta gibi.”</span></span></p>

    <p class="calibre12"><span class="font3"><span class="calibre9">“ <i class="calibre8">Cumartesi Gecesi Ateşi</i> mi?”</span></span></p>

    <p class="calibre12"><span class="font3"><span class="calibre9">“O kadar da eski değil.” Bunun kasvetli bir konuşma olması gerekirken, gülümsemem birazcık daha yayıldı. Nash’in beni telefonda bile kolayca sakinleştirebilmesine bayılıyordum. Sesi hipnotize ediciydi, bir tür işitsel sakinleştirici gibi. Ve buna kolaylıkla kapılıyordum. “Zihniyle eşyaları hareket ettirdiği ve bir kitap okuyup bütün dilleri öğrenebildiği filmden bahsediyorum. Hani filmin sonunda anlaşılıyor ki bunun sebebi beyin kanserinden ölmek üzere olmasıymış.”</span></span></p>

    <p class="calibre12"><span class="font3"><span class="calibre9">“Bu filmi izlediğimi sanmıyorum.”</span></span></p>

    <p class="calibre6"><span class="font3"><span class="calibre9">“Her türlü acayip yeteneğe sahip oluyor ve sonra ölüyor. Trajik. Ben trajik olmak istemiyorum, Nash. Ben yaşamak istiyorum.” Ve yaşlar aniden geri geldi. Kendimi tutamıyordum. Son günlerde ölüm konusundan fazlasıyla nasibimi almıştım, listeye bir de benimki eklenmese iyi olurdu.</span></span></p>

    <p class="calibre12"><span class="font3"><span class="calibre9">“Tamam, bu konuda bana güvenmek zorundasın, Kaylee.” Ayak sesleri tekrar duyulmaya başladı ve bir kapı kapandı. Hattın ucundaki rüzgâr uğultusu kesildi. Sonra Nash’in sesi yumuşadı.</span></span></p>

    <p class="calibre6"><span class="font3"><span class="calibre9">Öngörülerin beyin kanseri yüzünden değil. Amcan ile yengenin konuştuğu şeyin bununla ilgilisi yok.”</span></span></p>

    <p class="calibre12"><span class="font3"><span class="calibre9">“Nereden biliyorsun?” Yaşlar gitsin diye gözlerimi kırptım. Aşın derecede duygusallaşmaya başlamam beni rahatsız etmişti. Bu da beyin kanserinin bir belirtisi değil miydi?</span></span></p>

    <p class="calibre12"><span class="font3"><span class="calibre9">Nash iç geçirdi ama sesi sabırsızdan çok endişeli gibiydi. “Sana bir şey söylemem gerekiyor. Seni on dakika içinde almaya geliyorum.”</span></span></p>
  </div>
</body>
</html>
