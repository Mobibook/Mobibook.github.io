<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office" xmlns:w="urn:schemas-microsoft-com:office:word">
<head>
  

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <p class="msonormal"><span class="font3"><span class="calibre9"><br class="calibre5" id="calibre_pb_2" /></span></span></p>

    <p class="msonormal"><a class="pcalibre1 pcalibre" id="_Toc412270321"></a><a class="pcalibre1 pcalibre" id="_Toc411880821"><span><b class="calibre4"><span class="calibre10">1</span></b></span></a></p>

    <p class="calibre6"><span class="calibre1"><br class="calibre2" /></span></p>

    <p class="calibre12"><span class="font3"><span class="calibre9"><span> </span>“<span>HAYDİ</span> AMA!”</span></span> <span class="font3"><span class="calibre9">diye fısıldadı Emma. Kelimeler dudaklarından incecik bir buhar eşliğinde süzülür gibi çıkıyordu. Sabırsızlığı kapıyı açabilirmiş gibi gözlerini önümüzde duran yıpranmış çelik panele dikmişti. “Unuttu işte, Kaylee. Böyle olacağım tahmin etmeliydim.” Zıplayarak ısınmaya çalışırken özenle ruj sürülmüş dudaklarından beyaz buharlar çıkmaya devam ediyordu. Kız kardeşlerinin birinden ödünç aldığı parlak kırmızı ve açık yakalı bluzu, vücudunun kıvrımlarını zar zor sarmalıyordu.</span></span></p>

    <p class="calibre12"><span class="font3"><span class="calibre9">Evet, onu biraz kıskanıyordum. Fazla kıvrımım ve ateşli giysilerini ödünç alabileceğim bir kız kardeşim yoktu. Ama vaktim vardı. Cep telefonuma göz attığımda dokuza dört dakika kaldığını gördüm. “Gelecek,” dedim. Emma kapıyı üçüncü kez çalarken gömleğimin önünü düzeltip telefonumu cebime koydum. “Erken geldik. Ona biraz daha zaman ver.”</span></span></p>

    <p class="calibre12"><span class="font3"><span class="calibre9">Son cümlemden sonra ağzımdan çıkan buhar henüz yok olmamıştı ki metal kapı büyük bir gıcırtıyla bize doğru açılmaya başladı. Sis perdesi arasından gelen ışığın ritmik parıltıları ve müzik sesi, karardık ve soğuk patikaya sızıyordu. Emma’nın en genç ablası Traci Marshall, bir eliyle kapıyı tutarak karşımızda duruyordu.</span></span></p>

    <p class="calibre12"><span class="font3"><span class="calibre9">Daracık, göğüs <span>dekolteli</span>, siyah bir bluz giymişti. Uzun sarı saçları yetmezmiş gibi, bluzuyla da aileye bireyleri arasındaki benzerliği sergilemek için de can atıyordu.</span></span></p>

    <p class="calibre12"><span class="font3"><span class="calibre9">Emma, “Tam zamanında!” diye bağırarak, paldır küldür içeriye girmeye çalıştı fakat Traci, diğer elini kapı pervazına koyarak onu engelledi. Beni küçük bir gülümsemeyle karşıladı, sonra kaşlarını çatarak kız kardeşine döndü ve “Ben de seni gördüğüme sevindim. Şimdi bana kuralları söyle bakalım,” dedi.</span></span></p>

    <p class="calibre12"><span class="font3"><span class="calibre9">Ceketlerimizi arabamda bırakmıştık. Emma kocaman kahverengi gözlerini açmış, soğuktan tüyleri diken diken olmuş çıplak kollarım ovuştururken, “Alkol, ilaç ve hiçbir türde eğlence yok,” dedi. Özellikle son bölümü geveleyerek söylemiş, ben de gülmemek için kendimi zor tutmuştum.</span></span></p>

    <p class="calibre12"><span class="font3"><span class="calibre9">“Başka?” diye sordu Traci, ciddiyetini korumak için çabaladığı açıkça belli oluyordu.</span></span></p>

    <p class="calibre12"><span class="font3"><span class="calibre9">“Birlikte gel, birlikte kal, birlikte git,” diyerek konuşmayı ben devraldım. Traci’nin bizi gizlice içeri aldığı zamanlarda ki bu daha önce sadece iki kez olmuştu, tekrarladığımız cümlelerdi bunlar. Kurallar çok da inandırıcı değildi ama eski deneyimlerimden biliyordum ki bunları söylemeden içeri giremezdik.</span></span></p>

    <p class="calibre12"><span class="font3"><span class="calibre9">“Ve…”</span></span></p>

    <p class="calibre12"><span class="font3"><span class="calibre9">Emma ısınmak için ayaklarını yere vuruyor, kısa ve kalın topukları beton zemine değdikçe tıkırdıyordu. “Yakalanırsak, seni tanımıyoruz.” Sanki buna inanacaklardı… Marshall kızları aynı kalıptan çıkmış gibi uzun boylu, seksi, şehvetli ve benim kıvrımlarımı gölgede bırakacak yapıdaydılar.</span></span></p>

    <p class="calibre12"><span class="font3"><span class="calibre9">Traci girişi engellemek için kullandığı kolunu, kapı pervazından çekti. Belli ki duyduklarından tatmin olmuştu. Emma içeri doğru hamle yapınca Traci’nin kaşları yine çatıldı. Emma’yı koridordaki ışığın altına doğru çekerken, “Bu Cara’nın yeni bluzu değil mi?* diye sordu.</span></span></p>

    <p class="calibre12"><span class="font3"><span class="calibre9">Emma kolunu Traci’ den kurtarmaya çalışarak, “Benim aldığımı asla anlamayacak,” dedi.</span></span></p>

    <p class="calibre12"><span class="font3"><span class="calibre9">Traci gülerek kulübün ön tarafını, binanın arka oda ve ofislerini saran ışık ve müziğin kaynağını işaret etti. Artık içerideydik ve Traci’nin onca gürültü arasında sesini bize duyurabilmesi için bağırarak konuşması gerekiyordu. “Kalan ömrünün tadını çıkar çünkü Cara seni bu bluzla <i class="calibre8">gömecek</i>.”</span></span></p>

    <p class="calibre12"><span class="font3"><span class="calibre9">Emma istifini bozmadan, elleri havada, kalçalarını müziğin ritmine uygun sallayıp dans ederek, karanlık koridordan ana salona doğru ilerledi. Dans eden ilk insan topluluğunu gördüğüm anda cumartesi gecesi coşkusuyla dolarak, onu takip ettim.</span></span></p>

    <p class="calibre12"><span class="font3"><span class="calibre9">İnsan kalabalığı âdeta bizi yutmuştu. Müziğin ritmine kendimizi kaptırmışken ateşli ve ilgisiz <span>partnerler</span> dans etmek için bizi kendilerine doğru çekiyordu. Terden sırılsıklam olup nefes almakta zorlanıncaya kadar birlikte, yalnız veya ilgisiz eşlerle dans ettik. Emma’ya, içecek bir şeyler almaya gideceğimi işaret ettim. Ben kalabalığı yararak ilerlemeye çalışırken dans etmeye devam ederek beni anladığını belli edercesine başını salladı.</span></span></p>

    <p class="calibre12"><span class="font3"><span class="calibre9">Traci, siyah ve dar bir tişört giymiş esmer bir barmenle birlikte barın arka tarafında çalışıyordu. İkisi de başlarının üzerindeki mavi neon ışıkta oldukça tuhaf görünüyordu. Boşalan ilk bar taburesine oturdum. Siyahlı adam iki büyük avucunu barın üstünde tam önüme koydu.</span></span></p>

    <p class="calibre12"><span class="font3"><span class="calibre9">Traci bir eliyle adamın koluna dokunarak, “Onunla ben ilgilenirim,” dedi. Adam başım salladı ve bir başka müşteriye yöneldi. Traci, yüzüne düşmüş ve ışıkların etkisiyle hafif mavi görünen bir tutam saçı geriye atarak, “Ne alırsın?” diye sordu.</span></span></p>

    <p class="calibre12"><span class="font3"><span class="calibre9">Her iki dirseğimi bara dayamış halde sırıtarak, “Viski-Cola?” dedim.</span></span></p>

    <p class="calibre12"><span class="font3"><span class="calibre9">Güldü. “Ben sana sadece kola vereceğim,” diyerek buzlu bir bardağa içeceği koydu ve önüme itti. Bara bir beşlik koydum ve taburemde dönerek dans pistini seyretmeye başladım. Kalabalığı gözlerimle tarayarak Emma’yı görmeye çalıştım. Onu gördüğümde, Dallas Üniversitesi Öğrenci Birliği tişörtü giymiş, “içki içebilir” anlamına gelen bilezikler takmış iki erkek tarafından sarmalanmış, ahenkle dans ediyordu. Uyumu bozmamak için tüm dikkatini dansa veriyordu.</span></span></p>

    <p class="calibre12"><span class="font3"><span class="calibre9">Gülümseyerek içeceğimi bitirdim ve boş bardağı barın üzerine bıraktım.</span></span></p>

    <p class="calibre12"><span class="font3"><span class="calibre9">“Kaylee Cavanaugh.”</span></span></p>

    <p class="calibre12"><span class="font3"><span class="calibre9">Adım söylenince sıçradım ve taburemi sola çevirdim. Bakışlarım, o ana kadar gördüğüm en hipnotize edici ela gözlere kilitlendi, bir süre öylece bakakaldım. O inanılmaz kahverengi derinliğin ve berrak yeşilliğin girdabında kayboldum. Başımın üzerinden gelen ritmik ışıkların etkisi olduğunu bildiğim halde, gözlerinin kalp atışlarıma uygun şekilde ışık saçtığını düşündüm. Gözlerimi kırpmak zorunda kalmasam, öylece bakmaya devam edecektim. Bir anlık göz kırpmam beni kendime getirmişti.</span></span></p>

    <p class="calibre12"><span class="font3"><span class="calibre9">İşte tam o anda kime bakmakta olduğumu anladım.</span></span></p>

    <p class="calibre12"><span class="font3"><span class="calibre9">Nash Hudson. Evet, gerçekten de oydu. Az kalsın ayaklarımın buzlar içinde yere sabitlenip sabitlenmediğine bakmak için başımı eğecektim çünkü kesinlikle cehennem buz tutmuştu. Bir şekilde dans pistinden çıkmış ve kendimi bu güzel gözlerin renklerle dans ettiği garip bölgede bulmuştum. Orada yalnızca bana gülümsemekte olan Nash ve ben vardık.</span></span></p>

    <p class="calibre12"><span class="font3"><span class="calibre9">Aniden kurumuş boğazımı ıslatmak için, içinde son bir damla kalmış olduğunu umarak bardağımı elime aldım. Bir yandan da</span></span></p>

    <p class="calibre12"><span class="font3"><span class="calibre9">Traci’nin kolama içki katıp katmadığım merak ediyordum. Ama sonra bardağımın düşündüğüm gibi boş okluğunun farkına vardım. Nash, “Bir tane daha?” diye sorduğunda ağzım açık kaldı. Sonra, <i class="calibre8">Bu Alacakaranlık kuşağında konuşarak kaybedecek neyim var ki?</i> <span>diye</span> düşündüm ve tereddüdü bir gülümsemeyle, “Teşekkürler, bu yeterli,* dedim. Gülüşümün onun hafif yukarı kıvrılmış muhteşem biçimli dudaklarına yansıdığını görünce kalbim yerinden çıkacakmış gibi hissettim.</span></span></p>

    <p class="calibre12"><span class="font3"><span class="calibre9">“Buraya nasıl girdin?” diye sordu tek kaşını kaldırarak Gözlerinde meraktan çok, alaycı bir bakış vardı. “Pencereden mi?”</span></span></p>

    <p class="calibre12"><span class="font3"><span class="calibre9">Yüzümün kızardığını hissederek, “Arka kapıdan,” diye fısıldadım. Elbette ki benim Tabu gibi on sekiz yaş üstü bir kulübe giremeyecek kadar küçük olduğumu biliyordu.</span></span></p>

    <p class="calibre12"><span class="font3"><span class="calibre9">Beni daha iyi duyabilmek için daha da yakınıma geldi ve sırıtarak, “Ne?” diye sordu. Nefesini boynumda hissediyordum. Nabzım o kadar hızlanmıştı ki başım döndü. Çok, çok güzel kokuyordu.</span></span></p>

    <p class="calibre12"><span class="font3"><span class="calibre9">Tekrar, “Arka kapıdan,” diye kulağına fısıldadım. “Emma’nın kız kardeşi burada çalışıyor.”</span></span></p>

    <p class="calibre12"><span class="font3"><span class="calibre9">“Emma da burada mı?”</span></span></p>

    <p class="calibre12"><span class="font3"><span class="calibre9">Dans pistinde üç erkekle birden dans eden Emma’yı işaret ettim ve bunun Nash Hudson’ı son görüşüm olacağını düşündüm. Ama Nash dans pistine umursamaz bir bakış atıp o muhteşem gözlerindeki afacan pırıltıyla tekrar bana dönerek beni şaşırttı.</span></span></p>

    <p class="calibre12"><span class="font3"><span class="calibre9">“Dans etmeyecek misin?”</span></span></p>

    <p class="calibre12"><span class="font3"><span class="calibre9">Bardağımı tutan avucum birden terledi. Gerçekten benimle dans etmek mi istiyordu yoksa birlikte geldiği kız arkadaşına vermek üzere, tabureyi boşaltıp boşaltmayacağımı mı soruyordu?</span></span></p>

    <p class="calibre12"><span class="font3"><span class="calibre9">Hayır, bir dakika! Son kız arkadaşından geçen hafta ayrılmıştı ve taze et kokusunu alan dişi köpek balıkları çoktan etrafında gezinmeye başlamışlardı bil <i class="calibre8">t. Ama şu an etrafında değiller</i>. Ne Nash’in alışılmış çevresinden kimseyi ne de dans pistinde etrafını saran bir kalabalık görmüştüm…</span></span></p>

    <p class="calibre12"><span class="font3"><span class="calibre9">“Evet, dans edeceğim/’ dedim. Gözleri yine bir yeşil bir kahverengi oluyor, neon ışıklar sayesinde arada bir mavi ışıltılar saçıyordu. O gözlere saatlerce bakabilirdim ama sanırım o bunu oldukça garip bulurdu.</span></span></p>

    <p class="calibre12"><span class="font3"><span class="calibre9">Elini uzattı ve “Haydi gidelim,” dedi. Bar taburesinden kayarak indim. Yüzümde kocaman bir gülümsemeyle, sevinçten kalbimin sıkıştığım hissederek dans pistine doğru onu izledim. Onu bir süredir tanıyordum; Emma birkaç arkadaşıyla çıkmıştı ama tanıştığımız halde hiçbir zaman Nash’in ilgi odağı olmamıştım. Böyle bir ihtimal söz konusu bile olamazdı.</span></span></p>

    <p class="calibre12"><span class="font3"><span class="calibre9">Eastlake Lisesi’ni evren olarak düşünürsek, ben kesinlikle Emma Gezegeni’nin yörüngesinde dönüp onun gölgesinde kaldığı halde mutlu olan bir uydu olurdum. Nash Hudson’sa göz kamaştıracak kadar parlak, dokunulamayacak kadar sıcak, kendi solar sisteminin merkezinde duran bir yıldız olurdu.</span></span></p>

    <p class="calibre12"><span class="font3"><span class="calibre9">Dans pistinde tüm bunları unutmuştum. Işığı doğrudan beni aydınlatıyordu ve <i class="calibre8">sıcacıktı.</i></span></span></p>

    <p class="calibre12"><span class="font3"><span class="calibre9">Emma’nın birkaç adım ötesindeydik. Ama Nash’in elleri üzerimde, vücudu benimkine dayanmış olduğu için onu zar zor görüyordum. Ben ilk şarkının bittiğinin farkına varamadan İkincisiyle dans etmeye başlamıştık.</span></span></p>

    <p class="calibre12"><span class="font3"><span class="calibre9">Birkaç dakika sonra, Nash’in omzunun üzerinden Emma’ya baktım. Az önce yakın şekilde dans ettiği erkeklerden biriyle barın önünde durmuştu ve Traci de onlara içki hazırlıyordu. Emma kız kardeşi arkaya dönünce çocuğun elinden bardağı alıp oldukça koyu renkli içkisini birkaç yudumda bitirdi. Çocuk gülümsedi ve onu tekrar kalabalığın içine çekti.</span></span></p>

    <p class="calibre12"><span class="font3"><span class="calibre9">O an Emma’nın arabamı kullanmasına hiçbir şekilde izin vermeyeceğimi aklımın bir köşesine yazdım. Tam gözlerimi asıl bulunmak istedikleri yere, Nash’ in gözlerine çevirecektim ki bakışlarım bir anda pek de tanıdık gelmeyen parlak, sarı-kızıl saçlara kilitlendi. Kızın burada güzellik konusunda Emma’yla yarışabilecek tek kişi olduğu söylenebilirdi. O da kendisine dans edecek <span>partnerler</span> bulmuştu. Ve kesinlikle on sekiz yaşından küçük olmasına rağmen Emma’dan çok daha fazla içki içmiş gibi bir hali vardı.</span></span></p>

    <p class="calibre12"><span class="font3"><span class="calibre9">Onun dansım seyrederken, tüm hoşluğuna ve karizmatikliğine rağmen, içimde bir yerlerde bu kızla ilgili ters giden bir şeyler olduğunu hissettim. Bu o kadar güçlü bir histi ki âdeta kalbimi sıkıştırmıştı. Neden böyle hissettiğim konusunda bir fikrim yoktu ama <i class="calibre8">tuhaf bit</i> şeyler olduğundan bir şekilde emindim.</span></span></p>

    <p class="calibre12"><span class="font3"><span class="calibre9">Nash omzuma dokunarak, “İyi misin?” diye bağırdığında, herkes etrafımda çılgınca dans ederken, donup kalmış olduğumu fark ettim.</span></span></p>

    <p class="calibre12"><span class="font3"><span class="calibre9">“Evet, iyiyim!” diye bağırdım. Rahatsızlığımı bir kenara bıraktım ve Nash’in gözlerine bakınca o <i class="calibre8">tuhaflığın</i> yerini sakinliğin, içten içe bir ürpertinin aldığını fark edince rahatladım. Her geçen dakika kendimizi birbirimizin kollarında daha da rahat hissederek birkaç şarkıda daha dans ettik. Bir şeyler içmek için ara verdiğimizde boynumun arkası terden sırılsıklamdı, kollarım bile nemliydi.</span></span></p>

    <p class="calibre12"><span class="font3"><span class="calibre9">Kendimi serinletmek için saçlarımı yukarıya kaldırıp dans pistinin dışına doğru yürüyen Nash’i takip ederken Emma’ya el salladım. Bütün bunlar olurken neredeyse o sarışın kızla çarpışacaktım. Kız durumun farkına bile varmadı. Ama onu tekrar gördüğüm o anda tuhaf hisler geri geldi. O garip rahatsızlık insanın ağzına yayılan kötü bir tat gibi tüm bedenimi sarıyordu. Bu seferki rahatsızlığıma tuhaf bir üzüntü de eşlik ediyordu. Bu hiç tanımadığım kızla doğrudan alakalı bir melankoli.</span></span></p>

    <p class="calibre12"><span class="font3"><span class="calibre9">“Kaylee?” diye bağırdı Nash, gürültülü müzikte sesini duyurmaya çalışarak. İki uzun gazoz bardağını elinde ustalıkla tutmuş barın önünde duruyordu. Ona doğru yaklaşıp elindeki bardaklardan birini alırken içimde hafif bir korkunun belirdiğini hissettim. Bu sefer onun gözlerine bakmak bile beni rahatlatmıyordu. Çaresizce kana kana içtiğim soğuk içecek de boğazımı rahatlatamamıştı.</span></span></p>

    <p class="calibre12"><span class="font3"><span class="calibre9">“Sorun nedir?” diye sordu Nash. Bizi bara doğru itekleyen kalabalık nedeniyle birbirimize oldukça yakın bir şekilde ayakta duruyor olmamıza rağmen, sesini duyurabilmek için bana doğru eğilmek zorunda kalmıştı.</span></span></p>

    <p class="calibre12"><span class="font3"><span class="calibre9">“Bilmiyorum,” dedim. Elimle dans pistini işaret ederek, “Şuradaki kızıl-sarı saçlı kızla ilgili bir şeyler beni rahatsız etti<i class="calibre8">? Kahretsin!</i> Böyle bir itirafta bulunmak istememiştim. Yüksek sesle söylendiğinde kulağa ne kadar da acınası gelmişti.</span></span></p>

    <p class="calibre12"><span class="font3"><span class="calibre9">Nash kıza şöyle bir baktı, “Bence durumunda yanlış bir şey yok. Sadece biri tarafından eve götürülmesi gerekiyormuş gibi bir hali var,” dedi ve tekrar bana döndü.</span></span></p>

    <p class="calibre12"><span class="font3"><span class="calibre9">“Sanırım öyle,” dedim. O an şarkı sona erdi ve kız sendeledi ama bütün sarhoşluğuna rağmen bir şekilde zarafetini koruyordu. Dans pistinden inerek bara, doğruca bize yöneldi.</span></span></p>

    <p class="calibre12"><span class="font3"><span class="calibre9">Her adımında kalbim hızlanıyordu. Bardağımı sıkmaktan, parmak eklemlerim bembeyaz olmuştu. Tanıdık melankolik his karşı konulmaz bir üzüntü, karanlık bir önseziye dönüştü.</span></span></p>

    <p class="calibre12"><span class="font3"><span class="calibre9">Bu ani, ürkütücü kararlılık karşısında âdeta nefesim kesildi.</span></span></p>

    <p class="calibre12"><span class="font3"><i class="calibre8"><span class="calibre9">Hayır yapamam.</span></i></span> <span class="font3"><span class="calibre9">Bir kez daha Nash Hudson’ın beni böyle dehşete düşmüş halde görmesine izin veremezdim. Aksi takdirde bu halim pazartesi günü tüm okulun diline dolanır ve ben de elde etmiş olduğum bu küçük sosyal statüye, el sallamak zorunda <span>kafirdim</span>.</span></span></p>

    <p class="calibre12"><span class="font3"><span class="calibre9">Nash bardağını barın üzerine bıraktı, yüzüme dikkatlice bakarak tekrar sordu: “Kaylee, iyi misin?” Cevap olarak sadece başımı sallayabildim. İyi olmaktan <i class="calibre8">oldukça</i> uzaktım ama sorunumu mantıklı bir şekilde ifade etmemin bir yolu yoktu. Ama okulda çıkması muhtemel ezici söylentiler, içimde büyüyen panikle karşılaştırıldığında felaket sayacındaki önemsiz biplemeler gibi kalırdı.</span></span></p>

    <p class="calibre12"><span class="font3"><span class="calibre9">Aldığım her nefes, bir öncekinden daha hızlı oluyor ve göğsümde bir çığlık büyüyordu. Dişlerimi acı verici derecede sıkarak ağzımı kapalı tutmaya çalışıyordum. Kızıl-sarı saçlı kız bara yaklaştı ve soluma geçti. Aramızda sadece boş bir bar taburesi ve onun üzerinde oturan adam vardı. Barmen siparişini aldı ve o da yan dönerek siparişini beklemeye başladı. Göz göze geldik. Şöyle bir gülümsedi ve bakışlarını dans pistine çevirdi.</span></span></p>

    <p class="calibre12"><span class="font3"><span class="calibre9">Her tarafımı kahredici bir önseziyle karışık bir korku sarmıştı. Korkunun sebep olduğu bir çığlık boğazımda düğümlendi. Birdenbire bardağım elimden kaydı ve yerde paramparça oldu. Buzlu içecek onun, benim, Nash’in ve solumdaki taburede oturan adamın üzerine sıçrayınca, kızıl saçlı kız bağırarak geriye doğru sıçradı. O anda ne yere saçılan içeceğe ne de bana bakan insanlara dikkat ediyordum.</span></span></p>

    <p class="calibre12"><span class="font3"><span class="calibre9">Sadece o kızı ve onu sarmalayan yarısaydam karanlık gölgeyi görüyordum.</span></span></p>

    <p class="calibre12"><span class="font3"><span class="calibre9">“Kaylee?” Nash gözlerine bakmam için başımı kaldırdı. Bakışlarında ilgi ve endişe vardı. Parlak ışık altında gözlerinin renkleri kontrolden çıkmış gibi dönüyordu. Onları izlemek başımı döndürüyordu.</span></span></p>

    <p class="calibre12"><span class="font3"><span class="calibre9">O anda ona… <span>bir</span> şey söylemek istedim. <span>Herhangi bir şey.</span> Ama ağzımı açarsam içimde tuttuğum çığlık serbest kalacak ve aslında bana bakmayan insanlar dönüp bana bakacaktı. Aklımı kaçırdığımı düşünebilirlerdi.</span></span></p>

    <p class="calibre12"><span class="font3"><span class="calibre9">Haklı da olabilirlerdi.</span></span></p>

    <p class="calibre12"><span class="font3"><span class="calibre9">Nash, “Neyin var ?” diyerek, kırılmış bardağı ve ıslak zemini umursamadan bana biraz daha yaklaştı. “Kriz mi geçiriyorsun?”</span></span></p>

    <p class="calibre12"><span class="font3"><span class="calibre9">İçimden kopup gelmeye çalışan haykırışı engelleyip <span>steril</span> bir odaya yerleştirilmiş dar bir yatakta ölüm sıramı beklemeyi reddederek, sadece bayır anlamında başımı sallayabildim.</span></span></p>

    <p class="calibre12"><span class="font3"><span class="calibre9">Birdenbire mükemmel vücudu, kocaman ve iyi kalbiyle Emma karşımda belirdi. Barmen elinde bir paspas ve kovayla bizim bulunduğumuz yere doğru gelirken Emma beni çekerek bardan uzaklaştırdı ve etraftakilere, “Sadece biraz temiz havaya ihtiyacı var,” dedi. Traci’ye el sallayarak onun korkulu bakışlarını ve telaşlı el hareketlerini yatıştırdı. Sonra beni kolumdan tutarak kalabalığın arasından dışarıya sürükledi. Boştaki elimi ağzıma kapadım. Nash o elimi tutmaya çalışınca kızgın bir şekilde hayır anlamında başımı salladım. Normal bir zamanda olsa bu konuyla ilgili ne düşüneceğiyle ilgili endişelenirdim. Onu toplum içinde bu kadar utandırdığım için herhalde benimle başka bir şey yapmak istemez diye düşünebilirdim. Ama bardaki kızıl saçlı kız dışında hiçbir şeye endişe duyabilecek kadar odaklanamıyordum. Biz sadece benim görebildiğim gölgenin arasından geçerek orayı terk ederken, o da bardan bizi seyrediyordu.</span></span></p>

    <p class="calibre12"><span class="font3"><span class="calibre9">Emma tuvaletlerin yanından geçip beni arka taraftaki koridora götürürken Nash, “Onun nesi var?” diye sordu.</span></span></p>

    <p class="calibre12"><span class="font3"><span class="calibre9">“Hiçbir şeyi yok” Emma bir an durdu ve her ikimize de gülümsemek için arkasını döndü. Ona duyduğum minnet bir anlığına da olsa karanlık bunalımımı delip geçmeyi başarmıştı. “Sadece panikatak geçiriyor. Biraz temiz havaya ve sakinleşmek için zamana ihtiyacı var.”</span></span></p>

    <p class="calibre12"><span class="font3"><span class="calibre9">Ama Emma yanılıyordu. Ne zamana ne de hava almaya ihtiyacım vardı. Sadece paniğin kaynağı ile aramıza mesafe koymalıydım. Ama ne yazık ki bu koca kulüpte beni bardaki o kızdan yeterince uzaklaştırabilecek bir yer yoktu. Arka kapıda ayakta dururken bile panik halim tüm şiddetiyle devam ediyordu. Dışa vuramadığım bir haykırış boğazımı yakıyordu. Dişlerimi gevşetip kontrolümü kaybedersem, çığlığım Tabudaki herkesin kulaklarını sağır edebilirdi. Hareketli dans müziğini bastırıp pencereleri değilse bile hoparlörleri patlatabilirdi.</span></span></p>

    <p class="calibre12"><span class="font3"><span class="calibre9">Bütün bunlar hiç tanımadığım o kızıl saçlı kız yüzünden oluyordu.</span></span></p>

    <p class="calibre12"><span class="font3"><span class="calibre9">Onu sadece düşünmek bile içimde yıkıcı bir etki yarattı ve dizlerimin bağı çözüldü. Düşüşüm Emma’yı hazırlıksız yakalamıştı. Nash beni tutmasaydı, Emma’yı da kendimle birlikte yere düşürecektim.</span></span></p>

    <p class="calibre12"><span class="font3"><span class="calibre9">Nash beni bir çocukmuşum gibi kucaklayıp kaldırdı ve ben güvenli kollarındayken arka kapıya giden Emma’yı takip etti. Kulüp loştu fakat dışarısı karanlıktı. Kapı arkamızdan gürültüyle kapanınca ortam sessizleşti. Emma açık kalsın diye kredi kartını kapının arasına sıkıştırmıştı. Gittikçe artan bu soğuk sessizlik beni rahatlatabilirdi ama kafamın içindeki gürültü doruğa ulaşmıştı. Serbest kalmasına izin vermediğim çığlığım beynimin içinde veryansın ediyor, çınlıyor, yankılanıyor, kalbimdeki acıyı vurguluyordu.</span></span></p>

    <p class="calibre12"><span class="font3"><span class="calibre9">Nash, dışarı çıkınca beni yere indirdi ama zihnim çoktan tüm mantığını ve kavrama yetisini kaybetmişti. Altımda yumuşak ve kuru bir şey hissediyordum. Az sonra bunun, Nash beni üzerine koyabilsin diye Emma’nın bulduğu bir kutu olduğunu anladım.</span></span></p>

    <p class="calibre6"><span class="font3"><span class="calibre9">Nash beni kucağında taşırken pantolonum yukarı sıyrılmıştı. Açıkta kalan baldırlarıma değen kutu, üzerindeki kum yüzünden soğuk ve pürüzlüydü.</span></span></p>

    <p class="calibre12"><span class="font3"><span class="calibre9">Emma önümde diz çöktü ve yüzünü benimkine yaklaştırarak, “Kaylee?” dedi. Adımdan sonra söylediği hiçbir şeyi algılayamıyordum. O an sadece kendi düşüncelerimi duyuyordum; aslında aklımda <i class="calibre8">tek bir</i> şey vardı. Eski <span>terapistime</span> göre bu, uzun süreli bir olayın mutlak otoritesiyle kendini gösteren bir paranoyak kuruntuydu.</span></span></p>

    <p class="calibre12"><span class="font3"><span class="calibre9">O an Emma’nın yüzü kayboldu. Sadece onun dizlerini görebiliyordum. O sırada Nash “içki” ile ilgili bir şeyler söyledi ama ne olduğunu tam olarak algılayamadım.</span></span></p>

    <p class="calibre12"><span class="font3"><span class="calibre9">Yine müzik sesi duyuldu ve Emma kayboldu. Beni o ana kadar dans ettiğim en ateşli erkekle yalnız bırakarak gitmişti. Ve bu erkek, beni gerçeklikten kopmuş halimle görmesini isteyeceğim son kişiydi.</span></span></p>

    <p class="calibre12"><span class="font3"><span class="calibre9">Nash diz çöktü ve gözlerimin içine baktı. Gözlerinde hâlâ yeşil ve kahverengiler büyüleyici bir şekilde dönüyordu; üstelik bu sefer başımızın üzerinde neon ışıklar da yoktu.</span></span></p>

    <p class="calibre6"><span class="font3"><span class="calibre9">Bunu hayal ediyordum. Yani, öyle olmalıydı. O gözleri daha önce de ışıklarla dans ederken görmüştüm. Sanırım hasta aklım bu sefer de odak noktası olarak Nash in gözlerini seçmişti. Tıpkı o kızıl-sarışın gibi. Değil mi?</span></span></p>

    <p class="calibre12"><span class="font3"><span class="calibre9">Fakat şimdi bu teorim üzerine düşünmenin sırası değildi. Kontrolümü kaybediyordum. Birbiri ardına gelen acı dalgalan beni Nash orada değilmiş gibi yerle bir etmek, görünmez bir güçle beni duvara çarpmakla tehdit ediyordu. Birbirine kenetli dudaklarıma rağmen boğazımdan sızmaya çalışan o tiz çığlık nedeniyle doğru düzgün nefes alamıyordum. Böyle bir şeyin olamayacağını düşündüğüm halde, görüşüm o anda bulunduğum alandan bile daha karanlık hale gelmeye başladı. Sanki bütün dünya gri, tuhaf bir tabakayla kaplanıyor gibiydi.</span></span></p>

    <p class="calibre12"><span class="font3"><span class="calibre9">Nash kaşları çatık halde hâlâ beni seyrediyordu. Sonra kalkıp döndü ve yanına oturarak sırtımı duvara yasladı. Gittikçe grileşen görüşümün bir ucunda, bir şeyin usulca kaçtığım fark ettim. Bir sıçan ya da kulübün çöp bidonu tarafından cezbedilmiş bir başka leşle beslenen hayvan olabilirdi. <i class="calibre8">Hayır.</i> Dikkatimi çeken her neydiyse, bir kemirgen olamayacak kadar büyüktü -tabii eğer Buttercup’ın</span></span><a class="pcalibre1 pcalibre" href="../Text/rvrh1_split_026.htm#_edn1" id="_ednref1" title=""><span class="msoendnotereference"><span class="calibre1"><span><!--[if !supportFootnotes]--><span class="msoendnotereference"><span class="calibre13">[1]</span></span></span></span></span></a> <span class="font3"><span class="calibre9">ateş bataklığında<a class="pcalibre1 pcalibre" id="footnote1"></a> değilsek ve bu benim darmadağın olmuş dikkatim için fazla belirsiz bir şeydi.</span></span></p>

    <p class="calibre12"><span class="font3"><span class="calibre9">Nash bir elimi avucuna alınca görmüş olduğum şeyi tamamen unuttum. Saçımı yavaşça sağ kulağımın arkasına aldı. Fısıldadığı şeyleri anlayamıyordum ama ne söylediğinin çok da önemli olmadığını biliyordum. Önemli olan bana yakın oluşuydu. Nefesini boynumda hissediyordum, sıcaklığı benim sıcaklığıma karışıyordu. Kokusu her yanımı sarmıştı. Sesi beynimin içinde dönüyordu ve beni, kafatasımdan fırlamaya çalışan o çığlıktan uzaklaştırıyordu.</span></span></p>

    <p class="calibre12"><span class="font3"><span class="calibre9">Sadece varlığıyla beni sakinleştiriyordu. Sabır ve kavrayabildiğim kadarıyla bana ninni gibi gelen sözcükleriyle.</span></span></p>

    <p class="calibre12"><span class="font3"><span class="calibre9">Evet, işe yarıyordu. Kaygılarım gitgide azalıyor ve renkler sönük bir halde tekrar dünyama girmeye başlıyordu. Parmaklarım, onun avucunda rahatlıyordu. Ciğerlerim genişlemiş ve sonunda soğuk, derin bir nefes alabilmiştim. Kulüpte üzerimde kuruyan terim yüzünden aniden üşüdüğümü hissettim.</span></span></p>

    <p class="calibre12"><span class="font3"><span class="calibre9">Zihnimin bazı karanlık bölümlerinde ve görüş alanımın köşelerindeki gölgeli noktalarda hâlâ biraz paniğim vardı ama şimdi bununla baş edebiliyordum. Bunu Nash sayesinde başarmıştım.</span></span></p>

    <p class="calibre12"><span class="font3"><span class="calibre9">Yüzümü ona çevirdiğimde, “İyi misin?” diye sordu. Altımdaki zemin soğuk ve pürüzlüydü.</span></span></p>

    <p class="calibre12"><span class="font3"><span class="calibre9">Başımı evet dercesine salladım, işte tam o sırada yeni bir korku dalgası başladı. Bu seferki daha güçlü, tüketici, kaçınılmaz bir aşağılanma hissi veren ve o ana kadarkilerin en uzun süreniydi. Panikatak belki bir süre sonra sona erecekti ama bu rezillik bir ömür boyu aklımdan çıkmayacaktı.</span></span></p>

    <p class="calibre12"><span class="font3"><span class="calibre9">Nash Hudson’ın önünde kendimi kaybetmiştim. Haptım sona ermişti; Emma’yla kurduğum arkadaşlık bile bu iğrenç durumun içimde açtığı yarayı iyileştiremezdi.</span></span></p>

    <p class="calibre12"><span class="font3"><span class="calibre9">Nash bacaklarını ileri uzattı. “Konuşmak ister misin?”</span></span></p>

    <p class="calibre12"><span class="font3"><i class="calibre8"><span class="calibre9">Hayır.</span></i></span> <span class="font3"><span class="calibre9">Sadece bir deliğe saklanmak, kafamı bir torbanın içine sokmak ya da Peru’ya taşınıp adımı değiştirmek istiyordum.</span></span></p>

    <p class="calibre12"><span class="font3"><span class="calibre9">Ama birdenbire Nash’le konuşmak istediğimi hissettim. Kafamın içinde hafifçe yankılanan sesi ve tenime fısıldadığı sözcükler sayesinde neler olup bittiğini ona anlatmak istedim. Bu çok mantıksızdı. Beni sekiz yıldır tanıyor olmasına ve bir düzine panikatağımda bana yardımcı olmasına rağmen, Emma bile tam olarak bu krizlere neyin sebep olduğunu bilmiyordu. Ona anlatamıyordum. Bu onu korkuturdu. Ya da daha da kötüsü, benim gerçekten bir deli olduğumu düşünürdü.</span></span></p>

    <p class="calibre12"><span class="font3"><span class="calibre9">Peki, o zaman Nashe neden anlatmak istiyordum? Bunu açıklayamıyordum ama içimdeki güçlü dürtü, beni ona anlatmaya zorluyordu.</span></span></p>

    <p class="calibre12"><span class="font3"><span class="calibre9">“Bardaki şu kızıl-sarışın…” İşte, yüksek sesle söylemiştim. Kendimi bir çeşit açıklamanın eşiğine getirmiştim.</span></span></p>

    <p class="calibre12"><span class="font3"><span class="calibre9">Nash kafası karışmış şekilde kaşlarını çattı. “O kızı tanıyor musun?” diye sordu.</span></span></p>

    <p class="calibre12"><span class="font3"><span class="calibre9">“Hayır.” İyi ki de tanımıyordum. Onunla aynı havayı solumak bile neredeyse aklımı kaçırmama sebep olacaktı. “Ama o kızda tuhaf bir şeyler var, Nash. Biraz… <span>karardık</span> biri.”</span></span></p>

    <p class="calibre12"><span class="font3"><i class="calibre8"><span class="calibre9">Kapa çeneni</span></i></span><span class="font3"><span class="calibre9">, <i class="calibre8">Kaylee!</i> Henüz akıl hastası olduğuma ikna olmamış olabilirdi ama birazdan olacaktı.</span></span></p>

    <p class="calibre12"><span class="font3"><span class="calibre9">“Ne?” dedi. Kaşları daha da çatılmıştı. Ama bunun sebebi kafa karışıklığı ya da kuşku değildi. Daha çok şaşkın bir hali vardı. Ardından yavaş yavaş idrak etme safhası gelecekti. Ve bu da beraberinde korkuyu getirecekti… Henüz ne demek istediğimi anlamamış olabilirdi ama bir şeyler sezdiği belliydi. “‘Karanlık biri’ derken neyi kastettin?” diye sordu.</span></span></p>

    <p class="calibre12"><span class="font3"><span class="calibre9">O anda biraz tereddüde duraksayarak gözlerimi kapadım. Ya onu yanlış anladıysam? Ya benim bir deli olduğumu düşünüyorsa?</span></span></p>

    <p class="calibre12"><span class="font3"><span class="calibre9">Her şeyden kötüsü, ya düşündüğü şey doğruysa?</span></span></p>

    <p class="calibre12"><span class="font3"><span class="calibre9">Ama sonunda gözlerimi açtım ve samimi bir şekilde gözlerine baktım. Ona bir açıklama yapmalıydım. Onu daha fazla hayal kırıklığına uğratmam mümkün değildi nasılsa, öyle değil mi?</span></span></p>

    <p class="calibre12"><span class="font3"><span class="calibre9">“Tamam. Şimdi duyacakların sana biraz garip gelebilir,” diye söze başladım “ama bardaki o kızda bir gariplik vardı. Ona baktığımda, sanki üzerinde bir… <span>gölge</span> görüyordum.” Duraksadım, başladığım cümleyi bitirmek için cesaret topluyordum: “O ölecek, Nash. Bardaki o kız, çok yakında ölecek”</span></span></p>
  </div>
</body>
</html>
