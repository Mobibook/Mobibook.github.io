<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="http://calibre-ebook.com" name="generator" />

  <title>Sürgün - Kara Elf Üçlemesi Kitap 2</title>
  <meta content="R.A. Salvatore" name="author" />
  <meta content="2013-7-14" name="creation-time" />
  <meta content="2013-7-14" name="revision-time" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="s">
      <p class="calibre2">Sersemletici enerji dalgası, silahlarına uzanırken Drizzt'in üzerinde gezindi. Ama düşünceleri böylesi gelişkin bir saldırı biçimi için fazla ilkel olan avcı karşı koydu. En son hasmının karşılık veremeyeceği kadar hızlı, tek bir hareketle, palalardan birini kınından çekti ve yukarı dönük bir açıyla savurdu. Pala, peşindeki mind flayerın kafasına yarıya dek gömüldü.</p>

      <p class="calibre2">Avcı canavarın zaten ölmüş olduğunu biliyordu, fakat palayı çekip aldı ve düşmekte olan illithidi, özel bir sebebi olmaksızın, bir kez daha doğradı.</p>

      <p class="calibre2">Ardından drow kalkmış koşuyordu ve her iki kılıcı da ellerindeydi; birinden illithid kanı damlarken, diğeri daha fazlasına susamıştı. Drizzt bir kaçış yolu aramalıydı-Drizzt Do'Urden olan tarafı böyle yapardı-ancak avcı daha fazlasını istiyordu. Avcı benlik onu köleleştiren beyin kütlesinden intikam almak istiyordu.</p>

      <p class="calibre2">Sonra tek bir haykırış drowu kurtardı; onu kör, içgüdüsel öfkesinin dönüp dolaşan derinliklerinden geri getirdi.</p>

      <p class="calibre2">"Drizzt!" diye bağırdı Belwar, dostuna doğru aksayarak. "Yardım et bana, kara elf! Düşerken bileğim burkuldu!" Tüm intikam düşünceleri aniden çekilip gitti ve Drizzt Do'Urden svirfneblin dostunun yanına koştu.</p>

      <p class="calibre2">İki arkadaş kol kola dairesel odayı terk ettiler. Bir an sonra merkezi beynin kanıyla etinden temizlenmiş Guenhwyvar onlara katılmak üzere sıçrayıp geldi.</p>

      <p class="calibre2">"Bizi dışarı çıkar," diye yakardı Drizzt pantere ve Guenhwyvar hevesle ileri pozisyonu aldı.</p>

      <p class="calibre2">Dolambaçlı, kaba yontulmuş dehlizlerden aşağı koştular. "Herhangi bir svirfneblin tarafından yapılmamış," diye çabucak belirtti Belwar, dostuna göz kırparak.</p>

      <p class="calibre2">"Bence öyle," diyerek anında yanıtladı Drizzt kolayca, aynı şekilde göz kırparak. "Bir mind flayerın etkisi altında, demek istediğim," diye çabucak ekledi.</p>

      <p class="calibre2">"Asla!" diyerek diretti Belwar. "Bu asla bir svirfneblinin işi değil, beyni eritilmiş olsa bile!" İçinde bulundukları korkunç tehlikeye karşın, deep gnome göbeğini titreterek güldü ve Drizzt de ona katıldı.</p>

      <p class="calibre2">Geçtikleri her kesişme noktasının yan geçitlerinden savaş sesleri yükseliyordu. Panterin çıkışın nereden olduğunu bilmesinin bir yolu olmamasına karşın, Guenhwyvar'ın keskin duyuları onları en temiz yolda tuttu. Yine de herhangi bir yönde ne ile karşılaşacakları, geride bıraktıkları dehşetlerden sonra ancfak bir gelişme olabilirdi.</p>

      <p class="calibre2">Guenhwyvar bir kesişme noktasını geçer geçmez bir mind fla-yer onların dehlizine atladı. Yaratık panteri görmemişti ve doğrudan Drizzt ve Belwar'la yüz yüze geldi. Drizzt svirfneblini yere attı ve daha yaklaşamadan vurulmayı bekleyerek, hasmına doğru yuvarlandı.</p>

      <p class="calibre2">Ancak, drow yuvarlanmayı bitirip yukarı baktığında, derin bir rahatlamayla soluğunu bıraktı. Mind flayer taşta yüzüstü yatıyordu ve Guenhwyvar rahatça yaratığın sırtına tünemişti.</p>

      <p class="calibre2">Guenhwyvar tatsız işi bitirirken, Drizzt kedi dostuna ilerledi ve Belwar da kısa zamanda onlara katıldı.</p>

      <p class="calibre2">"Öfke, kara eli," diye belirtti svirfneblin. Drizzt merakla ona baktı.</p>

      <p class="calibre2">"Sanırım öfke onların enerji dalgalarına karşı savaşıyor," diye açıkladı Belwar. "Bir tanesi beni merdivenlerde yakaladı fakat öylesine çıldırmıştım ki, fark etmedim bile. Belki yanılıyorum, ama..."</p>

      <p class="calibre2">"Hayır," diyerek sözünü kesti Drizzt, palalarını almaya gittiğinde, o kısa menzilde bile ne kadar az etkilendiğini anımsayarak. O sıra diğer benliğinin, umutsuzca ardında bırakmaya çabaladığı o daha karanlık, delice tarafının esaretindeydi. İllithidin zihinsel hücumu avcının karşısında yararsız kalmıştı. "Yanılmıyorsun," diyerek dostunu temin etti Drizzt. 'Öfke' onları yenebilir, ya da en azından zihinsel saldırılarının etkisini yavaşlatabilir."</p>

      <p class="calibre2">"O halde çıldır!" diye gürledi Belwar, Guenhwyvar'a ileriyi işaret ederken.</p>

      <p class="calibre2">Drizzt destekleyici kolunu yeniden Oyuk Sorumlusunun kolunun altından geçirdi ve başıyla Belwar'ın önerisini onayladı. Ancak, drow Belwar'ın sözünü ettiği kör öfkenin bilinçli olarak yaratılamayacağının farkındaydı. Dürtüsel korku ve öfke illithidleri alt edebilirdi, ancak, Drizzt, diğer benliği ile ilgili deneyimlerinden, bunların umutsuzluk ve panikten başka birşeyin uyandıramadığı duygular olduğunu-biliyordu.</p>

      <p class="calibre2">Küçük grup pek çok başka dehlizlerden, geniş ve boş bir odadan ve bir diğer geçitten geçti. Aksayan svirfneblin tarafından yavaşlatıldıklarmdan, kısa süre sonra, arkadan yaklaşan ağır ayak sesleri duydular.</p>

      <p class="calibre2">"İllithid için fazla ağır," diye belirtti Drizzt, omzunun üzerinden geriye bakarak.</p>

      <p class="calibre2">"Köleler," diyerek akıl yürüttü Belwar.</p>

      <p class="calibre2">Hoop! Arkalarından bir saldırı sesi geldi. Hoopl Hoopl Bu sesleri pek çok patırtı ve inilti izledi.</p>

      <p class="calibre2">"Yeniden köleler," dedi Drizzt kasvetle. Peşlerindeki ayak sesleri yeniden duyuldu; bu kez daha çok hafif bir hışırtıyı andırıyordu.</p>

      <p class="calibre2">"Daha hızlı!" diye haykırdı Drizzt ve Belwar dürtülmeye gereksinim duymadı. Geçitteki her dönemece minnettar kalarak koştular, çünkü illithidlerin yalnızca birkaç adım geride olmasından korkuyorlardı.</p>

      <p class="calibre2">Sonra, geniş ve yüksek bir salona geldiler. Pek çok olası çıkış görünüyordu, ancak biri, büyük, demir kapılardan bir dizi dikkatlerini çekti. Kapılarla aralarında dönerek çıkan demir bir merdiven vardı ve bunun çok yukarısında olmayan bir balkonda bir mind flayer belirdi.</p>

      <p class="calibre2">"Bizi bitirecek!" diyerek akıl yürüttü Belwar. Geriden gelen ayak sesleri daha gürültülü bir hal aldı. Drowun yüzündeki geniş gülümsemeyi görünce, Belwar merakla dönüp, bekleyen illithide baktı. Deep gnome da geniş geniş sırıttı.</p>

      <p class="calibre2">Guenhwyvar dönen merdivenleri üç kuvvetli sıçrayışla çıktı. İllithid bilgece davranarak balkon boyunca kaçtı ve bitişik dehlizlerin gölgelerinde kayboldu. Panter onu izlemedi, ancak, Drizzt ve Belwar'ın üzerinde yüksek, koruyucu bir konum aldı.</p>

      <p class="calibre2">Geçerlerken, hem drow hem de svirfneblin teşekkürlerini bildirdiler fakat kapılara vardıklarında, coşkuları söndü. Drizzt kuvvetle itti fakat kapılar kımıldamadı.</p>

      <p class="calibre2">"Kilitli!" diye haykırdı.</p>

      <p class="calibre2">"Uzun süre öyle kalmayacak!" diye gürledi Belwar. Deep gnomeun mithril ellerindeki büyü tükenmişti ama yine de ileri atılarak, çekiç elini metale indirdi.</p>

      <p class="calibre2">Drizzt deep gnomeun arkasına ilerleyerek, arkayı korudu ve illithidlerin her an salona girmelerini bekledi. "Çabuk, Belwar," diye yalvardı.</p>

      <p class="calibre2">Her iki mithril el hiddetle kapılar üzerinde çalıştı. Yavaş yavaş, kilit gevşemeye başladı ve kapılar yalnızca bir inç açıldı. "Magga cammara, kara elf!" diye haykırdı Oyuk Sorumlusu. "Bunları tutan bir sürgü var! Diğer tarafta!"</p>

      <p class="calibre2">"Kahretsin!" dedi Drizzt ve yolun karşısında, birçok mind fla-yerdan oluşan bir grup salona girdi.</p>

      <p class="calibre2">Belwar pes etmedi. Çekiç eli kapıya tekrar tekrar vurdu.</p>

      <p class="calibre2">İllithidler merdiveni geçtiler ve Guenhwyvar ortalarına atlayarak, tüm grubu yere yuvarladı. O korkunç anda, Drizzt oniks heykelciğin yanında olmadığını fark etti.</p>

      <p class="calibre2">Çekiç el peş peşe ve hızla metali döverek, kapılar arasındaki açıklığı genişletti. Belwar kazma elini içeri sokup, yukarı itti ve sürgüyü takılı olduğu metal yuvadan kaldırdı. Kapılar genişçe açıldı.</p>

      <p class="calibre2">"Çabuk gel!" diye bağırdı deep gnome Drizzt'e. Onu çekip götürmek için kazma elini drowun kolunun altına taktı, ancak</p>

      <p class="calibre2">Drizzt bundan silkindi.</p>

      <p class="calibre2">"Guenhwyvar!" diye haykırdı Drizzt.</p>

      <p class="calibre2">Hoop! Uğursuz ses bedenler yığınının altından tekrarlanıyordu. Guenhwyvar'ın yanıtı bir homurtudan çok, çaresiz bir inilti gibi çıktı.</p>

      <p class="calibre2">Drizzt'in eflatun rengi gözleri öfkeyle yandı. Belwar bir çözüm bulmadan önce, merdivene doğru tek bir adım attı.</p>

      <p class="calibre2">"Bekle!" diye seslendi svirfneblin ve Drizzt onu duymak için döndüğünde, gerçekten rahatladı. Belwar kalçasını drowa doğru uzattı ve kemer kesesini yırtarcasma açtı. "Bunu kullan!"</p>

      <p class="calibre2">Drizzt oniks heykelciği çıkardı ve ayağının dibine attı. "Git, Guenhwyvar!" diye bağırdı. "Evinin güvenliğine geri dön!"</p>

      <p class="calibre2">Drizzt ve Belwar illithid yumağı içinde panteri göremiyorlardı bile, ancak, mind flayerlarm ani üzüntüsünü, kara sis daha oniks heykelciğin etrafında belirmeden önce sezinlediler.</p>

      <p class="calibre2">İllithidler grup halinde onlara döndüler ve hücum ettiler.</p>

      <p class="calibre2">"Diğer kapıyı tut!" diye haykırdı Belwar. Drizzt heykelciği kapmıştı ve zaten o yöne ilerlemekteydi. Demir kapılar çarparak kapandı ve Drizzt kilit sürgüyü geri yerleştirmeye uğraştı. Oyuk Sorumlusunun yırtıcı saldırısı altında, kapının dışındaki sürgü yuvalarının çoğu kırılmış ve sürgü eğilmişti, ancak, Drizzt onu, illithidleri en azından yavaşlatacak kadar sıkıca yerine yerleştirmeyi başardı.</p>

      <p class="calibre2">Diğer köleler kapana kısıldı," dedi Drizzt.</p>

      <p class="calibre2">Çoğunlukla goblinler ve gray dwarflar diye yanıtladı Belwar.</p>

      <p class="calibre2">"Ya Clacker?"</p>

      <p class="calibre2">Belwar kollarını çaresizce iki yana açtı.</p>

      <p class="calibre2">"Hepsine acıyorum," diye inledi Drizzt bu olasılıktan gerçekten dehşet duyarak, "dünyada hiçbir şey mind flayerlarm zihinsel pençelerinden daha fazla ıstırap veremez."</p>

      <p class="calibre2">"Evet, kara eli," diye fısıldadı Belwar.</p>

      <p class="calibre2">İllithidler kapılara yüklendiler ve Drizzt geri dönerek kilidi daha da sıkıştırdı.</p>

      <p class="calibre2">"Nereye gidiyoruz?" diye sordu Belwar drowun arkasından ve Drizzt dönüp, uzun süre dar mağarayı incelediğinde, Oyuk Sorumlusunun şaşkınlığını kesin olarak anladı. En azından bir düzine çıkış gördüler, ancak, her bir çıkışla aralarında, dehşete düşmüş bir köle kalabalığı veya bir grup illithid koşturuyordu.</p>

      <p class="calibre2">Arkalarından bir başka ağır gümbürtü geldi ve kapılar çatırdayarak birkaç inç açıldı.</p>

      <p class="calibre2">"Sadece git!" diye bağırdı Drizzt, Sehva/ı iterek. Geniş bir merdivenden ve sonra kırık dökük bir zemin üzerinden ilerleyerek, onları taş kaleden mümkün olduğunca uzaklaştıracak bir yol izlediler.</p>

      <p class="calibre2">"Her taraf tehlike dolu!" diye haykırdı Belwar. "Köle ve flayer, hepsi aynı!"</p>

      <p class="calibre2">"Kendilerini korusunlar!" diye yanıtladı Drizzt, palaları yolu gösterirken. Bir kılıcının kabzasıyla önüne çıkan bir goblini yere indirdi ve bir an sonra, yeniden esir aldığı bir duergarın beynini emmeye başlayan bir illithidin dokungaçlarım suratından kesip attı.</p>

      <p class="calibre2">Sonra, bir başka köle, daha büyük bir tane, Drizzt'in önüne atladı. Drow bodoslama atıldı, ancak bu kez palalarını kullanmadı.</p>

      <p class="calibre2">"Clacker!" diye haykırdı Belwar, Drizzt'in ardından.</p>

      <p class="calibre2">"Mağaranın... g-g-gerisinde," dedi Kancalı Dehşet nefes nefese. Homurdandığı sözcükler apaçık anlaşılıyordu. "E-e-en iyi çıkış."</p>

      <p class="calibre2">"Yolu göster," diye heyecanla yanıtladı Belwar, umutları yeniden yeşererek. Üçü bir aradayken, karşılarında hiçbir şey duramazdı. Ancak, Oyuk Sorumlusu devasa Kancalı Dehşet dostunun ardından seğirttiğinde, Drizzt'in onları izlemediğini fark etti. İlk başta, Belwar bir zihinsel saldırının drowu yakaladığından korktu, fakat Drizzt'in tarafına dönünce, başka türlü olduğunu anladı.</p>

      <p class="calibre2">Çok katlı mağarada yükselen sürüyle geniş merdivenlerden bir diğerinin tepesinde tek bir zarif figür, bir grup köle ve illithidi biçip geçiyordu.</p>

      <p class="calibre2">"Tanrılar adına," diye mırıldandı Belwar inanmazlıkla, zira bu tek figürün yok edici hareketleri deep gnomeu gerçekten korkutmuştu.</p>

      <p class="calibre2">İkiz kılıçların kesin darbeleri ve hünerli dönüşleri Drizzt Do'Urden için hiç de korkutucu değildi. Aslında, genç kara elf için, kılıçlar yüreğinde eski bir aşinalıkla çınlıyorlardı. Boş boş Belwar'a baktı ve bu manevralara uyabilecek tek savaşçının adını, böylesi bir kılıç oyununa eşlik edebilecek tek ismi söyledi.</p>

      <p class="calibre2">"Zaknafein."</p>

      <p class="calibre2"></p>
    </div>

    <h2 id="sigil_toc_id_25">20</h2>

    <div class="s">
      <p class="calibre2"><span class="none9">Baba, Babam</span></p>

      <p class="calibre2">Saygıdeğer Malice ona kaç yalan söylemişti? Drow toplumunun niteliklerini belirleyen o aldatmaca ağında, Drizzt hiç doğruluk bulabilecek miydi? Babası Örümcek Kraliçe'ye kurban edilmemişti! Zaknafein buradaydı, önünde savaşıyor, kılıçlarını Drizzt'in şimdiye dek gördüklerinden daha büyük ustalıkla kullanıyordu.</p>

      <p class="calibre2">"Ne oldu?" diye sordu Belwar.</p>

      <p class="calibre2">"Drow savaşçı," diye güçlükle fısıldayabildi Drizzt.</p>

      <p class="calibre2">"Senin şehrinden mi, kara elf?"diye sordu. "Senin ardından mı gönderilmiş?"</p>

      <p class="calibre2">"Menzoberranzan'dan," diye yanıtladı Drizzt. Belwar daha fazla bilgi bekledi, ancak Drizzt, Zak'ın görüntüsünden daha fazla detaya giremeyecek kadar etkilenmişti.</p>

      <p class="calibre2">"Gitmeliyiz," dedi Oyuk Sorumlusu sonunda.</p>

      <p class="calibre2">"Çabucak," diyerek onayladı Clacker, dostlarına geri dönerek. Kancalı Dehşetin sesi şimdi daha kontrollü çıkıyordu. Sanki Clacker'ın dostlarının yalnızca görüntüsü bile, süregelen iç çatışmasında pech tarafına yardımcı olmuştu. "Mind flayerlar savunmalarını organize ediyorlar. Birçok köle öldü."</p>

      <p class="calibre2">Drizzt dönerek Belwar'in kazma elinin mesafesinden uzaklaştı. "Hayır," dedi kararlılıkla. "Onu bırakmayacağım!"</p>

      <p class="calibre2">"Magga cammara, kara elf," diye bağırdı ona Belwar. "Kim bu?"</p>

      <p class="calibre2">"Zaknafein Do'Urden," diye geri haykırdı Drizzt, Oyuk Sorumlusunun artan öfkesini gölgede bırakarak. Ancak, sözlerini bitirirken, Drizzt'in sesi oldukça alçaldı ve neredeyse boğulur-casına konuştu; "babam."</p>

      <p class="calibre2">Belwar ve Clacker inanmaz bakışlarla birbirlerine bakarlarken, Drizzt gitmiş, geniş merdivene koşmuştu. Merdivenin tepesinde, ölümcül hayalet ister mind flayer, isterse köle olsun, yoluna çıkma talihsizliğine uğramış kurbanlarından bir yığının arasında duruyordu. Yukarı katta oldukça uzakta, pek çok illithid bu yaşayan ölü canavardan kaçmışlardı.</p>

      <p class="calibre2">Zaknafein onları takip etmeye başladı, çünkü taş kaleye doğru koşuyor, ölümcül hayaletin en başından kararlaştırdığı yolu izliyorlardı. Ancak, ölümcül hayaletin içinde binlerce büyülü alarm çınladı ve onu aniden merdivenlere geri döndürdü.</p>

      <p class="calibre2">Drizzt geliyordu. Zin-carla'nın yerine getirilme anı, Zaknafein'in canlandırılma nedeni sonunda gelmişti!</p>

      <p class="calibre2">"Silah ustası!" diye haykırdı Drizzt, uçarcasına babasının yanına sıçrarken. Genç drow coşkuyla köpürüyor, önünde duran canavardaki gerçeği fark etmiyordu. Ancak Drizzt, Zak'a yaklaştığında, birşeylerin yanlış olduğunu sezinledi. Belki de Drizzt'i yavaşlatan, ölümcül hayaletin gözlerindeki tuhaf ışıktı. Belki de neşe dolu çağrısına Zaknafein'in karşılık vermediği gerçeğiydi.</p>

      <p class="calibre2">Bir an sonra ise, bir kılıcın aşağı doğru hamlesiydi.</p>

      <p class="calibre2">Drizzt, her nasılsa, engelleyici bir palayı zamanında yukarı kaldırmayı başardı. Şaşırmıştı ve hala Zaknafein'ın yalnızca onu tanımadığına inanıyordu.</p>

      <p class="calibre2">"Baba!" diye bağırdı. "Benim, Drizzt!"</p>

      <p class="calibre2">Bir kılıç ileri dalarken, diğeri geniş bir hamleye başladı ve sonra apansız Drizzt'in olduğu tarafa hücum etti. Ölümcül hayaletin hızına yetişen Drizzt ilk saldırıyı savuşturmak için bir palasını aşağı indirdi ve ikinciyi engellemek için diğerini savurdu.</p>

      <p class="calibre2">"Kimsin sen?" diye sordu Drizzt umutsuzca, öfkeyle.</p>

      <p class="calibre2">Bir kılıç hamleleri sağanağı geldi. Drizzt bunları uzakta tutmak için çılgıncasına uğraştı, ama sonra Zaknafein ters bir vuruş yaptı ve Drizzt'in kılıçlarının her ikisini de aynı tarafa savurmayı başardı. Ölümcül hayaletin ikinci kılıcı hemen birinciyi izledi. Bu, doğrudan Drizzt'in yüreğini hedef almış, Drizzt'in muhtemelen engelleyemeyeceği bir hamleydi.</p>

      <p class="calibre2">Geride, merdivenin dibinde, Belwar ile Clacker dostlarının sonunun geldiğini düşünerek haykırdılar.</p>

      <p class="calibre2">Ancak, avcının içgüdüleri Zaknafein'in zafer anını ondan çalmıştı. Drizzt ileri atılan kılıçtan yana sıçradı, sonra kıvrıldı ve Zaknafein'ın ölümcül hamlesinden sakındı. Kılıç onu çene kemiğinden yaralamış ve acı veren bir kesik bırakmıştı. Drizzt yuvarlanışını tamamladığında ve merdivenin açılarına karşın dengesini bulduğunda, yarayı fark ettiğine dair hiçbir belirti göstermedi. Drizzt yeniden sahte babası ile yüzleştiğinde, eflatun gözlerinde parıldayan ateşler yanıyordu.</p>

      <p class="calibre2">Drizzt'in çevikliği, onu daha önce savaşta görmüş olan dostlarını bile hayrete düşürmüştü. Zaknafein hamlesini tamamladıktan sonra derhal atıldı, ancak, Drizzt daha ölümcül hayalet ona yetişemeden önce kalkmıştı ve hazırdı.</p>

      <p class="calibre2">"Kimsin sen?" diye sordu Drizzt yemden. Bu kez sesinde ölümcül bir sakinlik vardı. "Nesin sen?"</p>

      <p class="calibre2">Ölümcül hayalet hırladı ve pervasızca saldırdı. Hiçbir şüpheye yer olmaksızın bunun Zaknafein olmadığına inanan Drizzt açıklığı kaçırmadı. Hızla ilk pozisyonuna döndü, bir kılıcı vurarak yana savurdu ve saldıran hasmını geçerken bir palasını kaydırıverdi. Drizzt'in kılıcı ustalıkla yapılmış metal ağdan zırhı kesti ve Zaknafein'ın ciğerinin derinliklerine daldı.Bu, tüm ölümlü hasımlarım durduracak bir yaraydı.</p>

      <p class="calibre2">Ama Zaknafein durmadı. Ölümcül hayalet soluk almıyor ve acı hissetmiyordu. Zak yeniden Drizzt'e döndü ve öylesine şeytani bir gülümseme çaktı ki bu, Saygıdeğer Malice'e bile ayağa kalkıp alkış tuttururdu.</p>

      <p class="calibre2">Şimdi merdivenin en üst basamağına geri dönmüş olan Drizzt hayretten gözleri açılarak durdu. Dehşetengiz yarayı ve tüm olasılıklara karşın, Zaknafein'ın en ufak bir irkilme bile göstermeden, kararlılıkla izlediğini gördü.</p>

      <p class="calibre2">"Uzaklaş!" diye haykırdı Belwar merdivenin dibinden. Bir ogre deep gnomea atıldı, fakat Clacker araya girdi ve derhal yaratığın kafasını bir pençe ile ezdi.</p>

      <p class="calibre2">"Gitmeliyiz," dedi Clacker Belwar'a ve sesindeki anlaşılırlık Oyuk Sorumlusunu topukları üzerinde döndürdü.</p>

      <p class="calibre2">Belwar bunu Kancalı Dehşetin gözlerinde açıkça görebiliyordu: o kritik anda, Clacker büyücünün şekil değiştirme büyüsünden beri olduğundan daha fazla pechti.</p>

      <p class="calibre2">"Taşlar bana kalede bir illithid toparlanması olduğunu söylüyor," diye açıkladı Clacker ve deep gnome Clacker'ın taşların sesini duymuş olmasına şaşırmadı. "İllithidler pek yakında dışarı akın edecek," diye sürdürdü Clacker, "mağarada kalan her kölenin kesinlikle yok edilmesi için!"</p>

      <p class="calibre2">Belwar bunun tek sözcüğünden bile şüphe etmedi fakat svirfneblin için sadakat kişisel güvenliğin çok üstündeydi. "Drowu bırakamayız," diye yanıtladı sıkılı dişlerinin arasından.</p>

      <p class="calibre2">Clacker ona tamamen katılarak başını salladı ve fazlaca yakına gelen bir grup gray dwarfu kovalamak için atıldı.</p>

      <p class="calibre2">"Kaç, kara elf," diye haykırdı Belwar. "Hiç zamanımız yok!"</p>

      <p class="calibre2">Drizzt, svirfneblin dostunu duymadı. Yaklaşan silah ustasına, babasını taklit eden canavara tıpkı Zaknafein'ın ona odaklandığı gibi odaklanmıştı. Drizzt'e göre, Saygıdeğer Malice tarafından işlenen sürüyle kötülüğün içinde hiç biri bu iğrençlikten daha berbat değildi. Malice, her nasılsa, Drizzt'in dünyasında ona keyif vermiş olan tek şeyi kötü amaçları için kullanmıştı. Drizzt Zaknafein'ın öldüğüne inanmıştı ve bu bile yeterince acı vericiydi.</p>

      <p class="calibre2">Ama şimdi bu.</p>

      <p class="calibre2">Bu, genç drowun katlanabileceğinden fazlaydı. Tüm yüreği ve ruhuyla bu canavarla savaşmak istiyordu ve bu dövüşten başka bir amaç için yaratılmamış olan ölümcül hayalet de tamamen aynı fikirdeydi.</p>

      <p class="calibre2">Hiç biri, platformun gerisinde, Zaknafein'ın ardında, yukarıdaki karanlıktan inen illithidi fark etmedi.</p>

      <p class="calibre2">"Gel, Saygıdeğer Malice'in canavarı," diye gürledi Drizzt, silahlarını birbirine vurarak. "Gel ve kılıçlarımı hisset."</p>

      <p class="calibre2">Zaknafein yalnızca birkaç adım ötede durdu ve yeniden o şeytani gülümsemesini gönderdi. Kılıçlar kalktı: ölümcül hayalet bir adım daha attı.</p>

      <p class="calibre2">Hoop!</p>

      <p class="calibre2">İllithidin saldırısı her ikisinin de üzerinde yuvarlandı. Zaknafein etkilenmedi ama Drizzt darbeyi tamamen almıştı. Karanlık üzerini kapladı; göz kapakları inkar edilemez bir ağırlıkla kapandı. Palaların taşa düştüğünü duydu, ancak diğer algıların çok ötesindeydi.</p>

      <p class="calibre2">Zaknafein zafer sarhoşluğu ile hırıldayıp, kılıçlarını birbirine çarptırdı ve düşen drowa ilerledi.</p>

      <p class="calibre2">Belwar haykırdı ancak en yüksek sesle çıkan, Clacker'ın her tarafında savaş olan mağaranın patırtısının da üzerinde yükselen canavarca haykırışıydı. Ona dostluk elini uzatan drowu yere düşmüş, ölmek üzere görünce, Clacker'ın bir pech olarak bildiği her şey ona birden geri döndü. O pech kimliği belki de Clacker'ın önceki yaşamında olduğundan çok daha güçlü bir şekilde ortaya çıkmıştı.</p>

      <p class="calibre2">Zaknafein çaresiz kurbanının yakında olduğunu görerek atıldı ama sonra yoktan varolan taş bir duvara bodoslama çarptı. Gözleri düş kırıklığı ile büyüyen ölümcül hayalet geri sekti. Duvara parmaklarını geçirdi ve vurdu, ancak duvar oldukça gerçek ve sağlamdı. Taş Zaknafein'ı merdivenden ve avından ayırıyordu.</p>

      <p class="calibre2">Geride, merdivenin dibinde, Belwar sersemlemiş bakışlarını Clacker'a çevirdi. Svirfneblin bazı pechlerin böylesi taş duvarlar oluşturabildiklerini duymuştu.</p>

      <p class="calibre2">"Sen mi... ?" dedi Oyuk Sorumlusu soluk soluğa.</p>

      <p class="calibre2">Bir Kancalı Dehşet bedenindeki pech yanıtlayacak kadar uzun süre duraksamadı. Clacker basamakları dörder dörder çıktı ve Drizzt'i nazikçe iri kollarına aldı. Drowun palalarını getirmeyi bile akıl etti ve sonra hızla aşağı indi.</p>

      <p class="calibre2">"Koş!" diye buyurdu Clacker Oyuk Sorumlusuna. "Tüm yaşamın adına, koş, Belwar Dissengulp!"</p>

      <p class="calibre2">Kazma eliyle kafasını kaşıyan deep gnome gerçekten de koştu.</p>

      <p class="calibre2">Clacker mağaranın arka çıkışına doğru geniş bir yol açtı -kimse onun öfkeli adımlarının karşısında durmaya cüret edemiyordu- ve Oyuk Sorumlusu, teki burkulan kısa svirfneblin bacaklarıyla, ona yetişmekte zorlandı.</p>

      <p class="calibre2">Merdivenlerin tepesinde, duvarın ardında, Zaknafein yalnızca havada süzülen illithidin, Drizzt'i vuran aynı yaratığın saldırısını engellediğini düşündü. Zaknafein canavara döndü ve katışıksız bir öfkeyle haykırdı.</p>

      <p class="calibre2">Hoop! Bir diğer saldırı geldi.</p>

      <p class="calibre2">Zaknafein sıçradı ve tek bir hamleyle illithidin her iki ayağını da kopardı. İllithid dostlarına zihinsel ıstırap ve acı çığlıkları göndererek, daha yukarı yükseldi.</p>

      <p class="calibre2">Zaknafein yaratığa uzanamazdı ve her açıdan hücum eden diğer illithidlerle, ölümcül hayaletin kendi havaya yükselme büyüsünü gerçekleştirecek vakti yoktu. Zaknafein başarısızlığından bu illithidi sorumlu tutuyordu; kaçmasına izin vermeyecekti. Kılıçlarından birisini bir mızrak kesinliğiyle fırlattı.</p>

      <p class="calibre2">İllithid inanmazlık içinde Zaknafein'a, sonra da göğsüne yarıya dek gömülen kılıca baktı ve yaşamının sonuna geldiğini anladı.</p>

      <p class="calibre2">Mind flayerlar sersemletici enerjilerini ateşleyerek Zaknafein'a hücum ettiler. Ölümcül hayaletin geriye tek bir kılıcı kalmıştı, ama yine de düş kırıklıklarını çirkin ahtapot kafalarında açığa vurarak, rakiplerini ezdi geçti.</p>

      <p class="calibre2">Drizzt kaçmıştı... şimdilik.</p>

      <p class="calibre2"></p>
    </div>

    <h2 id="sigil_toc_id_26">21</h2>

    <div class="s">
      <p class="calibre2"><span class="none9">Kaybolan ve Bulunan</span></p>

      <p class="calibre2">"Lloth'a şükürler olsun," diye kekeledi Saygıdeğer Malice, hayaletin uzaktaki coşkusunu sezerek. "O Drizzt'i ele geçirdi!" Saygıdeğer Ana bakışlarını sertçe önce bir yana, sonra diğerine çevirdi ve suratını biçimsizleştiren duyguların katışıksız gücü yüzünden üç kızı da geriledi.</p>

      <p class="calibre2">"Zaknafein kardeşinizi buldu!"</p>

      <p class="calibre2">Tüm bu çetin deneyimin nihayet bir sonuca ulaşıyor olabileceğinden hoşnut kalan Maya ile Vierna birbirlerine gülümsediler. Zin-carla'nın başlatılmasından beri, Do'Urden Evi'nin normal ve gerekli rutinleri neredeyse sona ermiş ve asabi anneleri ölümcül hayaletin avı ile tamamen meşgul olarak, her geçen gün daha da kendi içine dönmüştü.</p>

      <p class="calibre2">Giriş odasının diğer ucunda, Briza'nın gülümsemesi, onu fark edecek kadar dikkatli olanlar için farklı bir ışık sergiliyordu; neredeyse düş kırıklığı.</p>

      <p class="calibre2">İlk doğan kızın şansına, Saygıdeğer Malice uzaktaki olaylarla bunu fark edemeyecek kadar meşguldü. Saygıdeğer Ana derin trans halinin daha diplerine gömülmüş, saygısız oğlunun o öfkenin hedefi olduğu bilgisiyle, ölümcül hayaletin kustuğu hiddetin her bir damlasının tadını çıkarıyordu. Zaknafein ve Drizzt kılıç dövüşünü gerçekleştirirlerken, Malice'in solukları heyecandan kesik kesik çıkıyordu. Sonra, Saygıdeğer Ana neredeyse tamamen soluksuz kaldı.</p>

      <p class="calibre2">Bir şey Zaknafein'ı durdurmuştu.</p>

      <p class="calibre2">"Hayır!" diye haykırdı Malice, süslü tahtından fırlayarak. Vuracak birisi ya da fırlatacak bir şey arayarak etrafa bakındı. "Hayır!" diye haykırdı yeniden.</p>

      <p class="calibre2">"Bu olamaz!"</p>

      <p class="calibre2">"Drizzt kaçtı mı?" diye sordu Briza, kibiri sesinden uzak tutmaya çabalayarak. Malice'in bunu takip eden bakışı, Briza'ya ses tonuyla düşüncelerinin gereğinden fazlasını açığa vurmuş olabileceğim söyledi.</p>

      <p class="calibre2">"Ölümcül hayalet yok mu edildi?" diye bağırdı Maya içten bir endişeyle.</p>

      <p class="calibre2">"Yok edilmedi," diye yanıtladı Malice, genellikle kararlı sesinde belirgin bir titremeyle. "Ama kardeşiniz bir kez daha kaçmayı başardı!"</p>

      <p class="calibre2">"Zin-carla henüz başarısız olmadı," diyerek akıl yürüttü Vierna, heyecanlı annesini teskin etmeye çalışarak.</p>

      <p class="calibre2">"Ölümcül hayalet çok yaklaştı," diye ekledi Vierna'nın repliğine devam eden Maya.</p>

      <p class="calibre2">Malice koltuğuna geri düştü ve gözlerindeki teri sildi. "Beni yalnız bırakın," diye buyurdu kızlarına. Kendisini böylesine üzgün bir konumda görmelerini istemiyordu. Malice, Zin-carla'nın yaşamını ondan çaldığını biliyordu, zira varoluşuna ait her düşünce, her ümit, ölümcül hayaletin başarısına dayanmıştı.</p>

      <p class="calibre2">Diğerleri gittikten sonra, Malice bir mum yaktı ve ufak, kıymetli bir ayna çıkardı. Son birkaç haftada ne sefil bir yaratık haline gelmişti. Nadiren birşeyler yemişti ve bir zamanlar pürüzsüz olan abanoz renkli cildini derin endişe çizgileri bezemişti. Görünüş olarak, Saygıdeğer Malice şu son birkaç haftada, ondan önceki yüzyılda olduğundan daha fazla yaşlanmıştı.</p>

      <p class="calibre2">"Saygıdeğer Baenre gibi olacağım," diye fısıldadı tiksintiyle, "yaşlı ve çirkin." Uzun yaşamında belki de ilk kez, Malice süregelen güç arayışının değerini sorgulamaya başladı. Ancak, düşünceler geldikleri kadar çabuk gittiler. Saygıdeğer Malice bu tür aptalca pişmanlıklarda fazla ileri gitmişti. Gücü ve sadakati sayesinde, Malice evini yönetici aile konumuna taşımış ve prestijli yönetici konseyde kendine bir koltuk sağlamıştı.</p>

      <p class="calibre2">Yine de, umutsuzluğun kıyısındaydı ve son yılların gerilimi yüzünden neredeyse zayıf düşmüştü. Yeniden gözlerine inen teri sildi ve küçük aynaya baktı.</p>

      <p class="calibre2">Ne sefil bir şey haline gelmişti.</p>

      <p class="calibre2">Ona bunu Drizzt'in yaptığını anımsattı kendine. En genç oğlunun yaptıkları Örümcek Kraliçe'yi kızdırmıştı; onun günahkarlığı Malice'i feci bir akıbetin kenarına getirmişti.</p>

      <p class="calibre2">"Yakala onu, ölümcül hayaletim," diye fısıldadı Malice dişlerini göstererek. O öfke anında, Örümcek Kraliçe'nin ona ne tür bir gelecek hazırlayacağını pek az umursuyordu.</p>

      <p class="calibre2">Saygıdeğer Malice Do'Urden için dünyadaki hiçbir şey Drizzt'in ölümünden daha önemli değildi.</p>

      <p class="calibre2">Dönüp duran dehlizlerden körlemesine koşarken, canavarların aniden önlerine dikilmemelerini umut ettiler. Arkalarında böylesine gerçek bir tehlikeyle, üç arkadaş her zamanki tedbirlerini takınacak lükse sahip değillerdi.</p>

      <p class="calibre2">Saatler geçtikten sonra hala koşuyorlardı. Diğerlerinden daha yaşlı olan ve küçük bacaklarının iki adımı Drizzt'in, üç adımı ise Clacker'ın birer adımına denk gelen Belwar en önce yoruldu ama grubu yavaşlatmadı. Clacker Oyuk Sorumlusunu bir omuzuna kaldırdı ve koşmayı sürdürdü.</p>

      <p class="calibre2">Nihayet ilk molalarını verdiklerinde, kaç mil yol aldıklarını bilmiyorlardı. Tüm yolculuk boyunca sessiz ve melankolik olan Drizzt, geçici kamp yeri olarak seçtikleri küçük kovuğun girişinde nöbet pozisyonunu aldı. Drow dostunun derin acısını fark eden Belwar onu rahatlatmak için yanına gitti.</p>

      <p class="calibre2">"Beklediğin gibi olmadı, değil mi kara elf?" diye sordu Oyuk Sorumlusu yumuşak bir sesle. Bir yanıt gelmedi ama Drizzt'in konuşmaya gereksinim duyduğu aşikar olduğundan, Belwar ısrar etti. "Mağaradaki tanıdığın drow. Onun baban olduğunu mu iddia etmiştin?"</p>

      <p class="calibre2">Drizzt svirfnebline öfkeli bir bakış fırlattı, ancak, Belwar'ın endişesini fark edince, yüz hatları önemli ölçüde yumuşadı.</p>

      <p class="calibre2">"Zaknafein," diye açıkladı Drizzt. "Zaknafein Do'Urden, babam ve danışmanım. Bana kılıç kullanmayı öğreten ve tüm yaşamım boyunca eğiten oydu. Zaknafein Menzoberranzan'daki tek dos-tumdu, inançlarımı paylaştığını bildiğim tek drow."</p>

      <p class="calibre2">"Seni öldürmeye çalıştı," dedi Belwar ifadesizce. Drizzt suratını buruşturdu ve Oyuk Sorumlusu çabucak ona ümit vermeye çabaladı. "Belki de seni tanımadı?"</p>

      <p class="calibre2">"O benim babamdı," dedi Drizzt yeniden, "yirmi yıl boyunca en yakın dostumdu."</p>

      <p class="calibre2">"O halde neden, kara elf?"</p>

      <p class="calibre2">"O Zaknafein değildi," diye yanıtladı Drizzt. "Zaknafein öldü, annem tarafından Örümcek Kraliçe'ye kurban edildi."</p>

      <p class="calibre2">"Magga cammara," diye fısıldadı Belwar, Drizzt'in ana babasıyla ilgili açıklama üzerine dehşete düşerek. Drizzt'in bu iğrenç işi basitçe açıklayışı, Oyuk Sorumlusunu Malice'in yaptığı şeyin drow şehrinde pek de alışılmadık olmadığına inanmaya itti. Belwar'ın sırtına bir ürperti yayıldı, ancak, ıstırap çeken dostunun hatırı için tiksintisini bastırdı.</p>

      <p class="calibre2">"Henüz Saygıdeğer Malice'in Zaknafein'ın kılığına ne tür bir canavar soktuğunu bilmiyorum," diye sürdürdü Drizzt, Belwar'in rahatsızlığının farkına bile varmadan.</p>

      <p class="calibre2">"Her ne ise, güçlü bir düşman," diye belirtti deep gnome.</p>

      <p class="calibre2">Drizzt'i tasalandıran tam olarak buydu. İllithid mağarasında çarpıştığı drow savaşçısı, Zaknafein Do'Urden'in kesinliği ve yanlış anlaşılmaya meydan bırakmayan tarzı ile hareket ediyordu. Drizzt'in mantığı Zaknafein'ın ona karşı döneceğini inkar edebilirdi, ancak, yüreği kılıç çarpıştırdığı canavarın gerçekten de babası olduğunu söylüyordu.</p>

      <p class="calibre2">"Nasıl bitti?" diye sordu Drizzt, uzun bir sessizliğin ardından.</p>

      <p class="calibre2">Belwar merakla ona baktı.</p>

      <p class="calibre2">"Dövüş," diye açıkladı Drizzt. "İllithidi anımsıyorum, ama daha fazlasını değil."</p>

      <p class="calibre2">Belwar omuz silkti ve Clacker'a baktı. "Ona sor," diye yanıtladı Oyuk Sorumlusu. "Düşmanlarınla aranda taştan bir duvar belirdi, ancak oraya nasıl geldiğini yalnızca tahmin edebilirim."</p>

      <p class="calibre2">Clacker dostlarını duydu ve yanlarına ilerledi. "Onu oraya ben koydum," dedi hala kusursuz biçimde net sesiyle.</p>

      <p class="calibre2">"Bir pechin güçleri mi?" diye sordu Belwar. Deep gnome, pechlerin taşlarla ilgili güçlerinin şöhretini duymuştu, ancak, Clacker'in ne yaptığını tam olarak anlamasına yetecek kadar ayrıntısını bilmiyordu.</p>

      <p class="calibre2">"Biz barışçıl bir ırkız" diye söze başladı Clacker, bunun dostlarına halkını anlatmak için tek şansı olabileceğini fark ederek. Hala şekil değiştirme büyüsünden bu yana olduğundan daha pech gibiydi, ancak, bir Kancalı Dehşetin ilkel dürtülerinin geri gelmeye başladığını hissediyordu. "Tek arzumuz taşı işlemektir. Bu bizim uğraşımız ve aşkımızdır. Toprakla bu ortak yaşam bazı güçler getiriyor. Taşlar bizimle konuşur ve çabalarımızda bize yardım ederler."</p>

      <p class="calibre2">Drizzt ekşi ekşi Belwar'a baktı. "Bir zamanlar karşıma diktiğin toprak elementalı gibi."</p>

      <p class="calibre2">Belwar utangaç bir kahkaha koyuverdi.</p>

      <p class="calibre2">"Hayır," dedi Clacker ciddiyetle ve ikinci plana atılmamaya kararlı biçimde. "Deep gnomelar da toprağın bazı güçlerini çağırabilirler, ancak, onlarınki farklı bir ilişki. Svirfneblinlerin toprak sevgisi yalnızca mutluluğun çeşitli tanımlamalarından birisi." Clacker bakışlarını dostlarından kaya duvarına çevirdi. "Pechler toprakla kardeştir. O bize tıpkı bizim ona yaptığımız gibi yardım eder, sevgi yüzünden."</p>

      <p class="calibre2">"Topraktan sanki bilinçli bir varlıkmış gibi söz ediyorsun," dedi Drizzt, alay edercesine değil, yalnızca meraktan.</p>

      <p class="calibre2">"Öyledir, kara elf," diye yanıtladı Belwar, Clacker'ı büyücüyle karşılaşmasından önce görünüyor olması gerektiği gibi hayal ederek, "yalnızca onu duyabilenler için."</p>

      <p class="calibre2">Clacker iri, gagalı kafasını uzlaşma belirtir şekilde salladı. "Svirfneblinler toprağın uzak şarkısını duyabilirler," dedi. "Pechler ise onunla konuşur."</p>

      <p class="calibre2">Tüm bunlar Drizzt'in kavrayışının oldukça ötesindeydi. Dostlarının sözlerindeki samimiyeti biliyordu, ancak, drow elfleri Karanlıkaltı'nın kayalarına hiç de svirfneblinler ve pechler gibi bağlı değillerdi. Yine de, eğer Drizzt, Belwar ve Clacker'ın ima ettikleri şey için bir kanıta gereksinim duyuyorsa, tek yapması gereken, pri yıl önce Belwar'ın toprak elementalına karşı verdiği savaşı anımsamak yada İllithid mağarasında düşmanlarını engellemek için bir şekilde hiçlikten ortaya çıkan duvarı hayal etmekti.</p>

      <p class="calibre2">"Şimdi taşlar sana ne söylüyor?" diye sordu Drizzt Clacker'a. "Düşmanlarımızdan uzaklaştık mı?"</p>

      <p class="calibre2">Clacker ilerledi ve kulağını duvara dayadı. "Sözcükler şimdi belirsiz," dedi sesinde apaçık bir kederle. Dostları ses tonunun çağrıştırdığı şeyi anlamışlardı. Toprak daha az anlaşılır konuşmuyordu; gücünü yitirmeye başlayan, Kancalı Dehşetin eli kulağında dönüşü tarafından sekteye uğratılan işitme duyuşuydu.</p>

      <p class="calibre2">"Peşimizde olan kimseyi duymuyorum," diye sürdürdü Clacker, "ama kulaklarıma güvenebileceğimden emin değilim." Aniden hırladı, döndü ve kovuğun uzak tarafına geri yürüdü.</p>

      <p class="calibre2">Drizzt ve Belwar endişeli bakışları paylaştılar, sonra onu izlemek üzere ilerlediler.</p>

      <p class="calibre2">"Ne oldu?" diye sorma cesaretini gösterdi Oyuk Sorumlusu Kancalı Dehşete, yanıtı yeterince kestirebilmesine karşın.</p>

      <p class="calibre2">"Düşünüyorum," diye yanıtladı Clacker ve sesine geri dönen gıcırtı bunu vurguladı. "İllithid mağarasında bir pechtim daha önceleri olduğumdan daha pech. Tam anlamıyla pech. Toprağın kendisiydim." Belwar ve Drizzt anlamış görünmediler.</p>

      <p class="calibre2">"D-d-duvar," diye açıklamaya çabaladı Clacker. "Öylesi bir duvar oluşturmak yalnızca bir g-g-grup pech büyüğünün zorlu ritüellerle, beraber çalışarak başarabileceği birşeydir." Clacker durdu ve şiddetle başını salladı; sanki Kancalı Dehşet tarafını fırlatıp atmaya çalışıyor gibiydi. Duvara şiddetli bir pençe indirdi ve kendini devam etmeye zorladı. "Yine de bunu yaptım. Taşın kendisi oldum ve Drizzt'in düşmanlarını engellemek için yalnızca elimi kaldırdım!"</p>

      <p class="calibre2">"Ve şimdi gidiyor," dedi Drizzt yumuşak bir sesle. "Kancalı Dehşetin dürtüleri altına gömülen pech bir kez daha ellerinden kayıp gidiyor."</p>

      <p class="calibre2">Clacker başını çevirdi ve yanıt olarak duvara yeniden bir pençe indirdi. Bu hareketteki bir şey onu rahatlattı ve bunu yineledi; tekrar tekrar, ritmik bir şekilde vurdu, sanki önceki benliğinin bir parçasına tutunmaya çabalıyor gibi.</p>

      <p class="calibre2">Drizzt ve Belwar dev arkadaşlarına mahremiyet sağlamak için kovuktan dehlize geri çıktılar. Kısa bir süre sonra, tıkırtının kesildiğini fark ettiler ve Clacker kafasını dışarı çıkardı. İri, kuşu andıran gözleri keder doluydu? Kekelediği sözcükler dostlarının sırtına ürperti saldı, çünkü Clacker'in mantığını ve arzusunu inkar edemeyeceklerini anlamışlardı.</p>

      <p class="calibre2">"L-lütfen ö-ö-öldürün beni."</p>

      <p class="calibre2"></p>

      <p class="calibre2"></p>
    </div>

    <h1 id="sigil_toc_id_27">BÖLÜM 5</h1>

    <div class="s">
      <p class="calibre2"></p>

      <p class="calibre2"><span class="none4">Ruh</span></p>

      <p class="calibre2"><span class="none5">Ruh. Parçalanamaz ve çahnamaz. Ümitsizliğin pençesindeki bir kurban ve 'efendisi' de tersi olduğuna inanmaktan hoşlanacaktır. Ama gerçekte, ruh kalır, bazen derinlere gömülür, ancak, asla tamamen yok edilemez.</span></p>

      <p class="calibre2"><span class="none5">Bu, Zin-carla'nın yanlış varsayımı ve algılara sahip böylesi bir yaratığın tehlikeli yönüdür. Öğrendim ki, rahibeler bunun drozuları yöneten</span> <span class="none5">Örümcek Kraliçe tanrıçasının en yüce armağanı olduğunu iddia ediyorlar. Ben öyle düşünmüyorum. Zin-carla'yı Lloth'un en büyük yalanı olarak adlandırmak daha iyi.</span></p>

      <p class="calibre2"><span class="none5">Bedenin fiziksel güçleri aklın ilkelerinden ve yüreğin duygularından ayrılamaz. Tek ve aynıdırlar, tek bir varlıktırlar. İşte bu üçünün uyumunda, beden-akıl ve yürek-ruhu buluruz.</span></p>

      <p class="calibre2"><span class="none5">Kaç tiran bunu denemiştir? Kaç hükümdar tebaasını basit, düşünceden yoksun kar ve çıkar araçlarına indirgemeye çalışmıştır? Halklarının sevgilerini, inançlarını çalarlar; ruhlarım çalmaya uğraşırlar.</span></p>

      <p class="calibre2"><span class="none5">Sonunda ve kaçınılmaz şekilde hüsrana uğrarlar. İnanmak zorunda olduğum şey bu. Eğer ruhun mum alevi sönerse, geride sadece ölüm vardır ve o zorba hükümdar cesetlerle dolu bir krallıkta hiçbir çıkar bulamaz.</span></p>

      <p class="calibre2"><span class="none5">Ancak, ruhtaki bu alev kendini toparlayabilen bir şeydir; boyun eğmeyen ve her zaman çabalayan. En azından bazılarında ruh, zorbayı yok ederek yaşayacaktır.</span></p>

      <p class="calibre2"><span class="none5">O halde, kasıtlı olarak beni yok etmeye giriştiğinde, Zaknafein, yani babam, nerelerdeydi? Vahşiliklerde tek başıma geçirdiğim yıllarda, dönüştüğüm avcı yüreğimi kör ederken ve kılıç tutan elimi sıklıkla bilincimin dileklerine karşı yönetirken, ben nerelerdeydim?</span></p>

      <p class="calibre2"><span class="none5">Şimdi biliyorum ki, başından beri oradaydık, gömülmüş ama asla çalınmamış.</span></p>

      <p class="calibre2"><span class="none5">Ruh. Bütün Diyarlardaki her lisanda, yüzeyde ve Karanlıkaltı'nda, her zamanda ve her yerde, bu sözcük güç ve karanlık nitelikleri ile çınlar. Bu, yiğitin kudreti, annenin esnekliği ve yoksul adamın zırhıdır. Yok edilemez ve sökülüp alınamaz. İnanmak zorunda olduğum şey bu.</span></p>
    </div>

    <div class="s2">
      <p class="calibre2"><span class="none5">-Drizzt Do'Urden</span></p>
    </div>

    <div class="s">
      <p class="calibre2"></p>
    </div>

    <h2 id="sigil_toc_id_28">22</h2>

    <div class="s">
      <p class="calibre2"><span class="none9">Özgür Ruh</span></p>

      <p class="calibre2">Kılıç darbesi öylesine çeviklikle geldi ki, goblin köle dehşetten haykıramadı bile. Köle öne yuvarlandı ve daha yere çarpamadan öldü. Zaknafein goblinin sırtına bastı ve devam etti: dar mağaranın arka çıkışına giden yol ölümcül hayaletin önünde açılmıştı ve çıkışa on yarda ya var ya yoktu.</p>

      <p class="calibre2">Yaşayan ölü savaşçı tam en son kurbanının ötesine geçtiğinde, bir grup illithid önünden mağaraya girdi. Zaknafein hırıldadı ve ne döndü ne de yavaşladı. Mantığı ve adımları dümdüzdü: Drizzt bu çıkıştan gitmişti ve o da izleyecekti.</p>

      <p class="calibre2">Yoluna çıkan her şey kılıcını tadacaktı.</p>

      <p class="calibre2">Bırakalım onu, yoluna gitsin! diye bir telepatik çığlık yükseldi mağaranın pek çok noktasından, Zaknafein'ı iş başında seyretmiş olan diğer mind flayerlardan. Onu alt edemezsiniz! Bırakın drowu gitsin! Mind flayerlar ölümcül hayaletin ölümcül kılıçlarını yeterince görmüşlerdi; yoldaşlarının bir düzineden fazlası zaten Zaknafein'ın ellerinde can vermişti.</p>

      <p class="calibre2">Zaknafein'ın yolunda dikilen bu yeni grup, telepatik yakarışların aciliyetini kaçırmamıştı. Tüm hızlarıyla yana açıldılar-bir tanesi dışında.</p>

      <p class="calibre2">İllithid ırkı varoluşlarını engin toplumsal bilgi üzerine kurulmuş pragmatizme dayandırmışlardı. Mind flayerlar gurur gibi adi duyguları ölümcül hatalar olarak değerlendirirlerdi. Bunun doğruluğu, bu olayda bir kez daha kanıtlanmış oldu.</p>

      <p class="calibre2">Hoop! Tek başına duran illithid, hiç kimsenin kaçmasına izin verilmemesi gerektiğinde kararlı, ölümcül hayalete ateş etti.</p>

      <p class="calibre2">Bir an sonra, bir kılıcın tek bir kesin hamlesinin ardından, Zaknafein ölü illithidin göğsüne bastı ve Karanlıkaltı'nın vahşiliklerine doğru yoluna devam etti.</p>

      <p class="calibre2">Başka hiçbir illithid onu durdurmak için bir harekete girişmedi. Zaknafein eğildi ve dikkatle ilerledi. Drizzt bu dehlizden geçmişti, oku taze ve belirgindi. Öyle bile olsa, sık sık durup, izi kontrol etmesi gereken dikkatli takibinde, Zaknafein peşine düştüğü av kadar çevikçe ilerleyemeyecekti.</p>

      <p class="calibre2">Ancak, Zaknafein'in tersine, Drizzt dinlenmek zorundaydı.</p>

      <p class="calibre2">"Durun!" Belwar'ın buyruğundaki ton tartışmaya yer bırakmadı. Drizzt ve Clacker gittikleri yolda donup kalarak, Oyuk Sorumlusunu bu ani tedbire neyin ittiğini merak ettiler.</p>

      <p class="calibre2">Belwar ilerledi ve kulağını kaya duvarına dayadı. "Çizmeler," diye fısıldadı, taşı işaret ederek. "Paralel dehlizde."</p>

      <p class="calibre2">Drizzt duvarın yanındaki dostuna katıldı ve dikkatle dinledi, ancak duyulan neredeyse tüm diğer kara elflerden daha keskin olmasına rağmen, taştaki titreşimleri okumakta deep gnome kadar becerikli değildi.</p>

      <p class="calibre2">"Kaç tane?" diye sordu.</p>

      <p class="calibre2">"Birkaç tane," diye yanıtladı Belwar, ancak, omuz silkisi, Drizzt'e Oyuk Sorumlusunun yalnızca iyimser bir tahminde bulunduğunu söyledi.</p>

      <p class="calibre2">"Yedi," dedi duvardan birkaç adım ötedeki Clacker, açık ve kendinden emin sesiyle. "Tıpkı bizim gibi illithidlerden kaçan duergarlar-gray dwarflar."</p>

      <p class="calibre2">"Nasıl... "diye sormaya davrandı Drizzt ama Clacker'ın bir pechin güçleriyle ilgili anlattıklarını anımsayarak sustu.</p>

      <p class="calibre2">"Dehlizler kesişiyor mu?" diye sordu Belwar Kancalı Dehşete. "Duergarlardan sakınabilir miyiz?"</p>

      <p class="calibre2">Clacker yanıt için taşa geri döndü. "Dehlizler kısa bir mesafe ilerde birleşiyor," diye yanıtladı, "sonra tek bir dehliz olarak devam ediyor."</p>

      <p class="calibre2">"O halde, eğer burada kalırsak, gray dwarflar muhtemelen yanımızdan geçip gidecekler," diye akıl yürüttü Belwar.</p>

      <p class="calibre2">Drizzt deep gnomeun mantığından o kadar da emin değildi.</p>

      <p class="calibre2">"Duergarlarla bizim ortak bir düşmanımız var," diye belirtti Drizzt ve sonra, sanki aklına aniden bir düşünce gelmiş gibi gözleri büyüdü.</p>

      <p class="calibre2">"Müttefikler?"</p>

      <p class="calibre2">"Duergarlarla drowların sık sık beraber yolculuk etmelerine karşın, gray dwarflar genellikle svirmeblinlerle ittifak kurmazlar," diye anımsattı Belwar ona. "Ya da Kancalı Dehşetlerle, sanırım!"</p>

      <p class="calibre2">"Bu durum genelde olandan çok farklı," diye yanıtladı Drizzt çabucak. "Eğer duergarlar mind flayerlardan kaçıyorlarsa, o zaman muhtemelen malzeme olarak zayıf ve silahsızlar. Her iki grubun da çıkarına böyle bir ittifakı iyi karşılayabilirler."</p>

      <p class="calibre2">"Senin varsaydığın kadar dost canlısı olacaklarını sanmıyorum," diye yanıtladı Belwar alaycı bir gülüşle, "ancak, şunu kabul ediyorum ki bu dar dehliz savunmaya uygun bir bölge değil; bir drowun uzun kılıçlarından ve bir Kancalı Dehşetin daha da uzun kollarından çok bir duergarın ölçülerine uygun. Eğer duergarlar kesişme noktasından gerisin geriye döner ve bize yönelirlerse, onları kayıran bir alanda savaşmak zorunda kalabiliriz."</p>

      <p class="calibre2">"O halde, dehlizlerin birleştiği noktaya," dedi Drizzt, "neler yapabiliriz görelim."</p>

      <p class="calibre2">Üç arkadaş kısa süre sonra küçük, oval şekilli bir odaya geldiler. Bir başka dehliz, içinde duergarların yolculuk ettiği, bölgeye onların dehlizinin tam yanından giriyordu ve üçüncü bir dehliz de odanın gerisinden dışarı uzanmaktaydı. Üç arkadaş tam çizme hışırtıları kulaklarında yankılandığında, bu en uzak dehlizin gölgeleri içine ilerlediler.</p>

      <p class="calibre2">Bir an sonra yedi duergar oval odaya geldi. Tıpkı Drizzt'in şüphelendiği gibi bitkindiler, ancak silahsız değillerdi. Üç tanesi sopalar taşıyor, bir diğeri bir hançer, ikisi kılıç ve sonuncusu da iki büyük kaya tutuyordu.</p>

      <p class="calibre2">Drizzt dostlarını geride tuttu ve yabancıları karşılamak üzere dışarı adım attı. Her iki ırk da diğerine pek sevgi beslememesine karşın, drowlar ve duergarlar sık sık karşılıklı çıkar ortaklıkları kurarlardı. Drizzt eğer dışarı yalnız çıkarsa, barışçıl bir ittifak kurma şansının daha büyük olacağını tahmin etmişti.</p>

      <p class="calibre2">Apansız ortaya çıkışı bitkin gray dwarfları şaşırtmıştı. Çılgıncasına koşuşturup, bir savunma konumu oluşturmaya çabaladılar. Kılıçlar ve sopalar kalkarak hazır hale geldiler ve kayaları taşıyan dwarf kolunu bir atış için geri çekti.</p>

      <p class="calibre2">"Selam, duergarlar," dedi Drizzt, gray dwarfların drow lisanını anlamalarını umarak. Ellerini rahatça kınlarında duran palalarının üzerine koymuştu. Eğer gereksinim duyarsa, onlara yeterince çabuk ulaşabileceğini biliyordu.</p>

      <p class="calibre2">"Sen de kimsin?" diye sordu kılıç tutan gray dwarflardan biri, titrek ama anlaşılır drow diliyle.</p>

      <p class="calibre2">"Bir sığınmacı, tıpkı sizin gibi," diye yanıtladı Drizzt, "zalim mind flayerlarm esaretinden kaçan biri."</p>

      <p class="calibre2">"O halde acelemiz olduğunu biliyorsundur," diye hırladı duer-gar, "öyleyse yolumuzdan çekil!"</p>

      <p class="calibre2">"Size bir ittifak öneriyorum," dedi Drizzt. "Kuşkusuz illithidler geldiğinde, sayıca çok olmak yalnızca yarar sağlar."</p>

      <p class="calibre2">"Yedi de sekiz kadar iyi," diye yanıtladı duergar inatla. Konuşmacının arkasında, kaya fırlatıcı kolunu tehditkar bir şekilde hareket ettirdi.</p>

      <p class="calibre2">"Ama on kadar iyi değil," diye akıl yürüttü Drizzt sakince.</p>

      <p class="calibre2">"Dostların mı var?" diye sordu duergar, ses tonu fark edilir bir şekilde yumuşayarak. Sinirli bir şekilde etrafa bakınıp, olası bir tuzak aradı. "Daha fazla drow mu?"</p>

      <p class="calibre2">"Pek değil," diye yanıtladı Drizzt.</p>

      <p class="calibre2">"Onu gördüm!" diye bağırdı gruptan bir diğeri yine drow dilinde, daha Drizzt açıklamaya başlayamadan. "Gagalı canavar ve svirfneblinle kaçtı!"</p>

      <p class="calibre2">"Deep gnome!" diyerek Drizzt'in ayakları dibine tükürdü duer-garların lideri. "Ne duergarların ne de drowların dostudur."</p>

      <p class="calibre2">Drizzt başarısız öneriden memnuniyetle vazgeçebilir, o ve kendi dostları kendi yollarına ve gray dwarflar da kendilerininkine gidebilirlerdi. Ancak, duergarların hak edilmiş şöhretleri onların ne barışçıl ne de fazlaca zeki olmadıkları yönündeydi. İllithidler arkalarında fazla uzakta değilken, bu gray dwarf grubunun daha fazla düşmana hiç de gereksinimleri yoktu.</p>

      <p class="calibre2">Bir kaya parçası Drizzt'in kafasına uçtu. Bir pala şimşek gibi çaktı ve kaya parçasını zararsızca yana gönderdi.</p>

      <p class="calibre2">"Bivrip!" diye haykırdı Oyuk Sorumlusu dehlizden. Belwar ve Clacker olayların aniden yön değiştirmesine hiç şaşırmayarak, dışarı fırladılar.</p>

      <p class="calibre2">Drow Akademisi'nde, Drizzt, tüm kara elfler gibi, gray dwarfların yöntem ve numaralarını öğrenmek için aylarını harcamıştı. O eğitim şimdi onu kurtardı, zira ilk harekete geçen ve ufak tefek rakiplerinin yedisini de zararsız mor büyülü alevlerle çevreleyen oydu.</p>

      <p class="calibre2">Neredeyse aynı anda, duergarlardan üçü doğuştan gelen görün-mezlik yeteneklerini kullanarak, görüntüden kayboldu. Ancak, mor alevler kalmıştı ve kaybolan dwarfların hatlarını belirgin şekilde gösteriyorlardı.</p>

      <p class="calibre2">İkinci bir kaya parçası havada uçarak, Clacker'ın göğsüne çarptı.</p>

      <p class="calibre2">Eğer bir gaga gülümseyebilseydi, zırhlı canavar bu açması saldırıya gülümserdi. Clacker doğrudan duergarların ortasına hücuma devam etti.</p>

      <p class="calibre2">Zırhlı devi bir ihtimal yaralayabilecek silahları kalmayan kaya fırlatıcı ve hançer tutan, Kancalı Dehşetin yolundan kaçıştılar. Hazırda bekleyen başka düşmanlar olduğundan, Clacker gitmelerine izin verdi. Duergarlar odanın yan tarafından dolaşarak, doğrudan Belwar'a saldırdılar. Svirfneblinin en kolay hedef olduğunu düşünmüşlerdi.</p>

      <p class="calibre2">Bir kazmanın kavisli hamlesi saldırganları birdenbire durdurdu. Silahsız duergar ileri atılıp, bir geri hamleye başlamadan önce kolu yakalamaya çalıştı. Belwar bu girişimi tahmin etti ve çekiç elini çaprazlayarak, duergarın suratının ortasına patlattı. Kıvılcımlar uçuştu, kemikler ufalandı ve gri deri yanıp, ortalığa saçıldı. Duergar sırtının üzerine uçtu ve dağılan suratına yapışarak çılgın gibi debelendi.</p>

      <p class="calibre2">Hançer tutan artık o kadar hevesli değildi.</p>

      <p class="calibre2">İki görünmez duergar Drizzt'e atıldı. Mor alevlerden Drizzt onların genel hareketlerini görebiliyordu ve akıllıca bir şekilde, bu ikisinin kılıç tutanlar olduğunu anlamıştı. Ancak, Drizzt belirgin bir dezavantaja sahipti, zira karmaşık hamleleri ayırdedemiyordu. Dostlarıyla arasına mesafe koyarak geriledi.</p>

      <p class="calibre2">Bir saldırı sezip, engelleyici bir pala kaldırdı ve silahların çınlamasını duyunca, şansına gülümsedi. Gray dwarf yalnızca bir an ortaya çıkıp, Drizzt'e uğursuz gülümsemesini gösterdi ve çabucak yeniden kayboldu.</p>

      <p class="calibre2">"Kaç tane daha engelleyebileceğini sanıyorsun?" diye sordu diğer görünmez duergar kibirle.</p>

      <p class="calibre2">"Sanırım, senden daha fazla," diye yanıtladı Drizzt ve sonra gülümseme sırası drowundu. Büyülü alacakaranlık küresi her üç savaşçının da üzerine inerek, avantajı duergarlardan çaldı.</p>

      <p class="calibre2">Savaşın kızışmış ortamında, Clacker'ın vahşi Kancalı Dehşet dürtüleri davranışlarının tüm denetimini ele geçirmişti. Dev, üçüncü duergarı belli eden boş mor alevlerin önemini anlamadı ve bunun yerine, geriye kalan ve her ikisi de sopa tutan gray dwarflara saldırdı.</p>

      <p class="calibre2">Daha Kancalı Dehşet oraya varmadan, bir sopa dizine çarptı ve görünmez duergar neşe ile kıkırdadı. Diğer ikisi görüntüden kaybolmaya başlamışlardı, ancak Clacker şimdi onlara aldırış etmiyordu. Görünmez sopa yeniden vurdu ve bu kez Kancalı Dehşetin baldırına denk geldi.</p>

      <p class="calibre2">Asla incelik üzerine kafa patlatmamış bir ırkın dürtülerine sahip olan Kancalı Dehşet uludu ve ileri düşerek, mor alevleri muazzam göğsünün altına gömdü. Clacker pek çok kez zıplayıp düştü, ta ki görünmez düşmanın ezilerek ölümünden tatmin olana dek.</p>

      <p class="calibre2">Ancak, sonra, bir sopa darbeleri sağanağı Kancalı Dehşetin kafasının arkasına yağdı.</p>

      <p class="calibre2">Hançer tutan duergar dövüşte hiç de acemi değildi. Saldırıları ölçülü hamleler şeklinde geliyor, daha ağır silahlar taşıyan Belwar'ı inisiyatif kullanmaya zorluyordu. Deep gnomelar duergarlara, duergarların deep gnomelara duydukları kadar derin bir nefret duyarlardı, ancak Belwar budala değildi. Çekiç el kalkmış ve hazır beklerken, kazması yalnızca düşmanı uzakta tutmak için sallanıyordu.</p>

      <p class="calibre2">Böylece, bu ikisi uzun süre hiçbir kazanç elde etmeksizin çarpıştılar ve her ikisi de diğerinin ilk hatayı yapmasına izin vermekle tatmin oldu. Kancalı Dehşet acı içinde haykırdığında ve Drizzt görünürde olmadığından, Belwar harekete geçmeye mecbur kaldı. Bir falso verir gibi yapıp öne doğru sendeledi ve kazmasını aşağı sallarken, çekiç eliyle ileri yalpaladı.</p>

      <p class="calibre2">Duergar bu numarayı tanımıştı, ancak, svirfneblinin savunmasındaki belirgin açıklığı göz ardı edemezdi. Hançer kazmanın üzerinden gelerek, doğrudan Belwar'ın boğazına daldı.</p>

      <p class="calibre2">Oyuk Sorumlusu aynı hızla kendim geriye attı ve giderken bir bacağını kaldırınca, çizmesi duergarın çenesine indi. Ancak, gray dwarf gelmeyi sürdürdü; düşen deep gnomea doğru dalarken, hançeri yolu gösteriyordu.</p>

      <p class="calibre2">Belwar kazmasını, keskin ve biçimsiz kenarlı silah boğazını bulmadan yalnızca bir saniye önce kaldırdı. Oyuk Sorumlusu duergarın kolunu yana savurmayı başardı, ancak, gray dwarfun hatırı sayılır ağırlığı onları, yüzleri birbirinden yalnızca bir inç uzakta kalacak şekilde, birbirlerine bastırdı.</p>

      <p class="calibre2">"Seni şimdi yakaladım!" diye haykırdı duergar.</p>

      <p class="calibre2">"Bunu yakala!" diye öfkeyle yanıtladı Belwar ve çekiç elini duergarın kaburgalarına kısa fakat ağır bir darbe indirecek kadar kaldırdı. Duergar alnını Belwar'ın suratına çaktı ve Belwar da yanıt olarak onu burnundan ısırdı. İkisi hırlaşıp tükürerek ve bulabildikleri her silahı kullanarak yuvarlanıp durdular.</p>

      <p class="calibre2">Çınlayan kılıçların sesine bakarak, Drizzt'in karanlık küresi dışındaki herhangi bir izleyici, içeride bir düzine savaşçının çarpıştığına and içebilirdi. Kılıç oyununun çılgın temposu yalnızca Drizzt Do'Urden'in işiydi. Böylesi bir durumda, körlemesine savaşırken, drow, en iyi savaş yönteminin tüm kılıçları mümkün olduğunca kendi bedeninden uzakta tutmak olacağını düşünüyordu. Palaları bıkıp usanmadan ve kusursuz bir uyum içinde saldırıyor, iki gray dwarfu topukları üzerinde gelmeye zorluyordu.</p>

      <p class="calibre2">Her kol kendi düşmanına karşı işliyor, gray dwarfları tam Drizzt'in önünde sabit bir şekilde tutuyordu. Drow biliyordu ki, eğer düşmanlarından biri yan tarafına geçmeyi başarırsa, Drizzt'in başı ciddi şekilde belaya girecekti.</p>

      <p class="calibre2">Her pala darbesi bir metal çınlaması getiriyor ve her geçen saniye Drizzt'e düşmanlarının becerileri ve saldırı stratejileriyle ilgili daha fazla bilgi veriyordu. Dışarıda, Karanlıkaltı'nda, Drizzt pek çok kez görmeden savaşmış, hatta bir seferinde, karşılaştığı bir basiliske karşı bir kukuleta bile takmıştı.</p>

      <p class="calibre2">Drowun saldırılarının müthiş hızı tarafından ezilen duergarların tek yapabildikleri, kılıçlarını ileri geri savurmak ve palanın aradan kaymamasını umut etmekti.</p>

      <p class="calibre2">Kılıçlar çınlayıp dururken, iki duergar çılgıncasına savuşturup sakınıyorlardı. Sonra Drizzt'in umduğu ses geldi; ete saplanan palanının sesi. Bir an sonra, bir kılıç taşa düştü ve yaralı sahibi acıyla haykırmak gibi ölümcül bir hata yaptı.</p>

      <p class="calibre2">Drizzt'in avcı benliği o an yüzeye çıkıp, o haykırışa odaklandı ve palası dümdüz ileri atılarak gray dwarfm dişlerinden kafasının arkasına kadar geçti.</p>

      <p class="calibre2">Avcı, büyük bir öfkeyle, geriye kalan duergara döndü. Kılıçları girdap gibi, dairesel hareketlerle döndü durdu. Döndü, döndü, sonra teki, engellenemeyecek kadar hızlı bir biçimde, ileri doğru ani bir hamle yaptı. Pala duergarı omzundan yakalayarak, derin bir yara açtı.</p>

      <p class="calibre2">"Pes! Pes!" diye bağırdı, dostununkiyle aynı kaderi arzu etmeyen gray dwarf. Drizzt bir kılıcın daha yere düştüğünü duydu. "Lütfen, drow elf!"</p>

      <p class="calibre2">Duergarın sözleri üzerine, drow içgüdüsel isteklerini bastırdı.</p>

      <p class="calibre2">"Teslimiyeti kabul ediyorum," diye yanıtladı Drizzt ve rakibine yaklaşarak, palasının ucunu gray dwarfın göğsüne dayadı.</p>

      <p class="calibre2">Beraberce, Drizzt'in büyüsü ile karartılan bölgeden dışarı çıktılar.</p>

      <p class="calibre2">Yakıcı bir ıstırap Clacker'ın kafasında çalkalanıyor, her darbe acı dalgaları yolluyordu. Kancalı Dehşet bir hayvan gibi uludu ve öfkeyle harekete geçip, ezilmiş duergarın üzerinden kalktı ve en yeni düşmanlarına atıldı.</p>

      <p class="calibre2">Bir duergar sopası yemden bedenine çarptı, ancak Clacker her tülü acı duygusunun ötesindeydi. Ağır bir pençe mor alevden çizgiyi, görünmez duergarın kafatasını ezdi. Gray dwarf birdenbire yeniden görünür oldu. Görünmezlik konumunu sürdürmek için gereken konsantrasyon, hırsızların en büyüğü olan ölüm tarafından çalınmıştı.</p>

      <p class="calibre2">Geriye kalan duergar kaçmak için döndü, ancak, öfkeden kudurmuş Kancalı Dehşet daha hızlı davrandı. Clacker bir pençesiyle gray dwarfı yakaladı ve havaya kaldırdı. Çılgın bir kuş gibi feryat eden Kancalı Dehşet görünmez rakibini duvara fırlattı. Duergar taş duvarın dibinde parçalanmış ve dağılmış halde görünür oldu.</p>

      <p class="calibre2">Kancalı Dehşetle yüzleşecek rakip kalmamıştı, ancak, Clacker'ın yabanıl açlığı doyurulmaktan çok uzaktı. Tam o sırada, Drizzt ve yaralı duergar karanlıktan çıktılar ve Kancalı Dehşet onlara atladı.</p>

      <p class="calibre2">Belwar’ın dövüşünün manzarası dikkatini çektiğinden, Drizzt Clacker'ın niyetini tutsak duergar dehşetle haykırana dek fark etmedi.</p>

      <p class="calibre2">O zaman da artık çok geçti.</p>

      <p class="calibre2">Drizzt tutsağın kafasının karanlık küresine uçuşunu izledi.</p>

      <p class="calibre2">"Clacker!" diye bağırdı drow itirazla. Sonra, diğer pençe acımasızca inerken, Drizzt kendi yaşamı için geriye doğru atladı.</p>

      <p class="calibre2">Yeni avının yakınlarda olduğunu gören Kancalı Dehşet drowu kürenin içine dek izlemedi. Belwar ve hançer tutan duergar, yaklaşan çılgın devi fark etmeyecek denli kendi kavgalarıyla meşguldüler. Clacker iyice eğildi, yerdeki savaşçıları devasa kollarına aldı ve her ikisini de dümdüz havaya kaldırdı. Duergar yere önce inme talihsizliğine uğradı. Clacker vurdu ve onu çarçabuk odanın diğer tarafına fırlattı. Belwar’da benzer bir kaderle buluşabilirdi ama çaprazlanmış palalar Kancalı Dehşetin bir sonraki atışının yolunu kesti.</p>

      <p class="calibre2">Devin kuvveti Drizzt'i birkaç ayak geri kaydırdı fakat çapraz-lanan palalar, atışı, Belwar'ın düşmesine yetecek kadar yumuşatmıştı. Yine de Oyuk Sorumlusu ağır bir şekilde yere çarptı ve tepkide bulunamayacak kadar sersemlemiş halde uzun bir süre kaldı.</p>

      <p class="calibre2">"Clacker!" diye haykırdı Drizzt yeniden, dev bir ayak Belwar’ı dümdüz etmek için apaçık bir niyetle yukarı kalktığında. Tüm hızına ve çevikliğine gereksinim duyan Drizzt, Kancalı Dehşetin yanından arkasına daldı, yere düştü ve tıpkı ilk karşılaşmalarında olduğu gibi Clacker'ın dizlerine yöneldi. Yüzükoyun yatan svirfneblini ezmeye çalışan Clacker zaten dengesini bir parça kaybetmişti ve Drizzt onu kolayca yere yuvarladı. Drow savaşçısı, göz açıp kapayana dek canavarın göğsüne sıçradı ve bir palasının ucunu Clacker'ın ensesinin zırhlı katları arasından kaydırdı.</p>

      <p class="calibre2">Clacker çabalamayı sürdürürken, Drizzt beceriksiz bir hamleden yana kaçtı. Drow yapmak zorunda olduğu şeyden nefret ediyordu, ama sonra, Kancalı Dehşet birden sakinleşti ve içten bir anlayışla ona baktı.</p>

      <p class="calibre2">"B-b-bitir... işi," diye geldi kafa karıştırıcı bir istek.</p>

      <p class="calibre2">Dehşete düşen Drizzt destek için Belwar'a döndü. Yeniden ayağa kalkmış olan Oyuk Sorumlusu yalnızca öte yana baktı.</p>

      <p class="calibre2">"Clacker?" diye sordu Drizzt Kancalı Dehşete. "Bir kez daha Clacker mısın?"</p>

      <p class="calibre2">Canavar duraksadı, sonra gagalı başını hafifçe salladı.</p>

      <p class="calibre2">Drizzt yere atladı ve odadaki katliama baktı. "Haydi gidelim," dedi.</p>

      <p class="calibre2">Clacker bir an daha yerde kalarak, idamının ertelenmesinin tatsız sonuçlarını düşündü. Savaşın bitmesiyle Kancalı Dehşet tarafı Clacker'ın bilinci üzerindeki mutlak hakimiyetinden vazgeçmişti.</p>

      <p class="calibre2">Clacker o vahşi dürtülerin yüzeyden uzak olmayan bir yerde pusuda beklediklerini, sağlamca tutunabilmek için başka fırsat kolladıklarını biliyordu. Zayıflayan pech yanı daha kaç kez o dürtülere karşı savaşabilecekti?</p>

      <p class="calibre2">Clacker odanın zemininde ilerleyen çatlaklar oluşturan kudretli bir darbeyle taşa vurdu. Tükenmiş dev büyük çaba sarf ederek ayağının üzerinde doğruldu. Utanç içindeki Clacker dostlarına bakmadı, yalnızca dehlizden aşağı fırtına gibi ilerledi. Clacker'ın her bir gümleyen adımı, Drizzt Do'Urden'in yüreğine çiviye inen bir çekiç gibi düşüyordu.</p>

      <p class="calibre2">"Belki de işi bitirmeliydin, kara elf," diye önerdi Belwar, drow dostunun yanına ilerleyerek.</p>

      <p class="calibre2">"İllithid mağarasında yaşamımı kurtardı," diye sertçe yanıtladı Drizzt hemen. "Ve hep sadık bir dost oldu."</p>

      <p class="calibre2">"Beni öldürmeye çalıştı, ve seni de," dedi deep gnome kasvetle. "Magga cammara."</p>

      <p class="calibre2">"Ben onun dostuyum!" diye gürledi Drizzt, svirfneblinin omzunu kavrayarak. "Benden onu öldürmemi mi istiyorsun?"</p>

      <p class="calibre2">"Senden bir dost gibi davranmam istiyorum," diye yanıtladı Belwar ve Drizzt'in kavrayışından kendini çekip alarak, Clacker'in ardından dehlizde ilerlemeye koyuldu.</p>

      <p class="calibre2">Drizzt Oyuk Sorumlusunun omzunu yeniden kavradı ve onu sertçe döndürdü.</p>

      <p class="calibre2">"Yalnızca daha da kötüleşecek, kara elf," dedi Drizzt'in ekşiyen suratına Belwar sakince. "Büyücünün büyüsü her geçen gün daha sağlam bir yer kazanıyor. Clacker yeniden bizi öldürmeye çalışacak korkarım ve eğer başarırsa, yaptığı şeyi fark etmek onu senin kılıçlarından çok daha beter yok edecek!"</p>

      <p class="calibre2">"Ben onu öldüremem," dedi Drizzt ve artık kızgın değildi. "Sen de öyle."</p>

      <p class="calibre2">"O halde, onu bırakmalıyız," diye karşılık verdi deep gnome.</p>

      <p class="calibre2">"Clacker'ın Karanlıkaltı'nda özgür kalmasına izin vermeliyiz, yaşamını bir Kancalı Dehşet olarak yaşaması için. Kesinlikle dönüşeceği şey bu, bedenen ve ruhen."</p>

      <p class="calibre2">"Hayır," dedi Drizzt. "Onu bırakmamalıyız. Biz onun tek şansıyız. Ona yardım etmemiz gerek."</p>

      <p class="calibre2">"Büyücü öldü," diye anımsattı ona Belwar ve dönüp yeniden Clacker'ın ardına düştü.</p>

      <p class="calibre2">"Başka büyücüler de var," diye yanıtladı Drizzt fısıldayarak ve bu kez Oyuk Sorumlusunu durdurmak için bir hareket yapmadı. Drowun gözleri kısıldı ve palalarını kınlarına geri koydu. Drizzt ne yapması gerektiğini, Clacker'la dostluğunun gerektirdiği bedelin ne olduğunu biliyordu, ancak, bu düşünceyi kabullenmeyi çok rahatsız edici buluyordu.</p>

      <p class="calibre2">Gerçekten de, Karanlıkaltı'nda başka büyücüler vardı, ancak, onlarla karşılaşma olasılığı pek fazla değildi ve Clacker'ın şekil değiştirmiş konumunu düzeltecek seviyede olan büyücülerin sayısı daha da azdı. Yine de, Drizzt böylesi büyücülerin nerede bulunabileceğini biliyordu.</p>

      <p class="calibre2">Anavatanına dönme düşüncesi o gün dostlarıyla attığı her adımda Drizzt'in yakasını bırakmadı. Menzoberranzan'ı terk etme kararının sonuçlarını gördükten sonra, Drizzt asla o yeri yeniden görmeyi, kendisini öylesine lanetleyen o karanlık dünyaya bir kez daha bakmayı istemiyordu.</p>

      <p class="calibre2">Ama eğer şimdi geri dönmemeyi seçerse, Drizzt pek yakında Menzoberranzan'dan çok daha kötü bir manzaraya şahit olacağını biliyordu. Clacker'ı, kendisini mutlak bir ölümden kurtaran bir dostu, tamamen bir Kancalı Dehşete dönüşürken izleyecekti. Belwar Clacker'ı terk etmeyi önermişti ve bu yol, eğer dönüşüm tamamlanırken Clacker'ın yanında olurlarsa, Drizzt'le deep gnomeun kesinlikle gerçekleştirmek zorunda kalacakları savaşa tercih edilebilir görünüyordu.</p>

      <p class="calibre2">Ancak, Clacker uzaklaştırılmış bile olsa, Drizzt bu dönüşüme tanık olacağını biliyordu. Geri kalan günler boyunca, düşünceleri hep Clacker'la, terk ettiği dostuyla kalacaktı; ıstırap çeken drow için bir acı daha.</p>

      <p class="calibre2">Tüm dünyada, Drizzt, Menzoberranzan'ın manzarasını görmekten veya eski halkıyla konuşmaktan daha az istediği başka hiçbir şey düşünemiyordu. Eğer seçebilseydi, drow şehrine dönmektense ölümü yeğlerdi, ama seçenekler bu kadar basit değildi. Bu, Drizzt'in kişisel arzularından daha fazlasına dayanıyordu. Yaşamını ilkeler üzerine kurmuştu ve şimdi o ilkeler sadakat gerektiriyordu, çünkü Clacker onun dostu olmuştu ve çünkü gerçek dostluk kavramı kişisel arzuların çok üzerindeydi.</p>

      <p class="calibre2">Daha sonra, üç arkadaş kısa bir mola için kamp kurduklarında, Belwar, Drizzt'in bir tür iç çatışması ile meşgul olduğunu fark etti. Yeniden taş duvara vurmakta olan Clacker'ı bırakan svirfneblin tedbirli bir şekilde drowun yanına yaklaştı.</p>

      <p class="calibre2">Belwar merakla başını yana eğdi. "Ne düşünüyorsun, kara elf?"</p>

      <p class="calibre2">Duygusal çalkantısına fazlaca kapılmış olan Drizzt, Belwar'ın bakışını iade etmedi. "Anavatanım bir büyücülük okuluna sahip," diye yanıtladı Drizzt değişmez bir kararlılıkla.</p>

      <p class="calibre2">Önceleri, Oyuk Sorumlusu Drizzt'in ne ima ettiğini anlamadı, ama sonra, Drizzt, Clacker'a bakınca Belwar, Drizzt'in basit cümlesinin altında yatanları fark etti.</p>

      <p class="calibre2">"Menzoberranzan mı?" diye haykırdı svirfneblin. "Oraya döner misin yani, bir kara elf büyücüsünün pech dostumuza merhamet göstereceğini umarak?"</p>

      <p class="calibre2">"Oraya dönerim, çünkü Clacker'ın başka şansı yok," diye cevabı yapıştırdı Drizzt kızgınlıkla.</p>

      <p class="calibre2">"O halde, Clacker'ın hiç şansı yok," diye kükredi Belwar. "Magga cammara, kara elf. Menzoberranzan seni hoşça karşılamaya hevesli olmayacak!"</p>

      <p class="calibre2">"Belki kötümserliğinde haklısındır," dedi Drizzt. "Kara elflerin merhametle hareket etmediklerine katılıyorum ama başka seçenekler de olabilir."</p>

      <p class="calibre2">"Aranıyorsun," dedi Belwar. Ses tonu, basit sözcükleriyle drow dostunun aklını biraz başına getirebilmeyi umduğunu gösteriyordu.</p>

      <p class="calibre2">"Saygıdeğer Malice tarafından," diye yanıtladı Drizzt hemen. "Menzoberranzan büyük bir yerdir, küçük dostum ve anneme duyulan bağlılık kendi ailemle olanın ötesindeki karşılaşmalarımızda bir rol oynamayacaktır. Seni temin ederim ki ailemden herhangi biriyle karşılaşmak gibi bir planım yok!"</p>

      <p class="calibre2">"Peki kara elf, Clacker'ın lanetinin kaldırılması karşılığında ne önerebiliriz?" diye yanıtladı Belwar alayla. "Menzoberranzan'daki herhangi bir kara elf büyücünün değerli bulacağı ne var önerecek?"</p>

      <p class="calibre2">Drizzt'in yanıtı göz kamaştırıcı bir pala darbesiyle başladı, drowun eflatun gözlerindeki tanıdık kavurucu ateş yükseldi ve inatçı Belwar'ın bile çürütecek söz bulamadığı basit bir cümle ile sonlandı.&nbsp;</p>

      <p class="calibre2">"Büyücünün yaşamı."</p>

      <p class="calibre2"></p>
    </div>

    <h2 id="sigil_toc_id_29">23</h2>

    <div class="s">
      <p class="calibre2"><span class="none9">Küçük Dalgalar</span></p>

      <p class="calibre2">Saygıdeğer Baenre uzun uzun ve dikkatle Malice Do'Urden'i inceleyerek, Zin-carla'nın sıkıntılarının Saygıdeğer Ana üzerindeki yükünün büyüklüğünü ölçtü. Derin endişe çizgileri Malice'in bir zamanlar pürüzsüz olan cildini kırıştırmıştı ve kendi kuşağının gıpta ettiği bembeyaz saçları, beş yüzyıldır pek nadiren olduğu gibi bakımsız ve dağınıktı. Fakat en can alıcı olan, Malice'in bir zamanlar parlak ve tetikteyken, şimdi bitkinlikten koyulaşmış ve kara derisindeki oyuklara gömülmüş gözleri idi.</p>

      <p class="calibre2">"Zaknafein onu neredeyse ele geçirmişti," diye açıkladı Malice, sesi ona özgü olmayan bir inilti şeklinde çıkarken. "Drizzt avucundaydı ama yine de, oğlum her nasılsa kaçmayı başardı!"</p>

      <p class="calibre2">"Ama ölümcül hayalet yeniden yakın takipte," diye çabucak ekledi Malice, Saygıdeğer Baenre'nin kınayan kaş çatışını görerek. Tüm Menzoberranzan'daki en güçlü şahsiyet olmasına ilaveten, Baenre Evi'nin yaşlı Saygıdeğer Anası, Lloth'un şehirdeki kişisel temsilcisi sayılıyordu. Saygıdeğer Baenre'nin onayı Lloth'un onayı idi ve yine aynı mantıkla, Saygıdeğer Baenre'nin kınaması çoğunlukla bir eve felaket getirirdi.</p>

      <p class="calibre2">"Zin-carla sabır gerektirir, Saygıdeğer Malice," dedi Saygıdeğer Baenre sakince. "O kadar uzun zaman olmadı."</p>

      <p class="calibre2">Malice bir parça rahatladı, ta ki yeniden çevresine bakıncaya dek. Baenre Evi'nin mabedinden nefret ediyordu; öylesine kocaman ve öylesine küçük düşürücüydü ki. Bütün Do'Urden kompleksi bu tek odaya sığabilirdi ve eğer Malice'in ailesi ve askerleri on kat daha kalabalık olsaydılar bile yine de oturma sıralarını doldu-ramazlardı. Merkezi sunağın tam üzerinde, tam Saygıdeğer Malice'in tepesinde, güzel bir drow dişisine, sonra yeniden bir sekiz bacaklıya dönüşüp duran bir örümceğin göz boyayıcı imgesi görünüyordu. O ezici imgenin altında Saygıdeğer Baenre ile tek başına oturmak, Malice'e kendisini daha da önemsiz hissettirdi.</p>

      <p class="calibre2">Saygıdeğer Baenre konuğunun tedirginliğini sezdi ve onu rahatlatmak üzere eğildi. "Sana büyük bir armağan verildi," dedi içtenlikle. "Eğer yöntemlerini ve maksadını onaylamasaydı, Örümcek Kraliçe Zin-carla'yı bahşetmez ve SiNafay Hun'ett'in, bir Saygıdeğer Ananın kurban edilmesini kabul etmezdi."</p>

      <p class="calibre2">"Bu bir mahkeme," diye yanıtladı Malice bir çırpıda.</p>

      <p class="calibre2">"Başarısız olmayacağın bir mahkeme!" dedi Saygıdeğer Baenre sertçe. "Ve sonra sahip olacağın şeref, Malice Do'Urden! Bir zamanlar Zaknafein olanın ölümcül hayaleti görevini tamamladığında ve hain oğlun öldüğünde, yönetici konseyde şerefle oturacaksın. Sana söz veriyorum, herhangi bir ev Do'Urden Evi'ni tehdit etme cüretini gösterebilene dek uzun yıllar geçecek. Örümcek Kraliçe, Zin-carla başarıyla tamamlandığı için lütfunu üzerine çevirecek. En büyük itibarı senin evine gösterecek ve rakiplerine karşı savunacak."</p>

      <p class="calibre2">"Ya Zin-carla başarısız olursa?" diye sorma cüretini gösterdi Malice. "Varsayalım ki... "</p>

      <p class="calibre2">Saygıdeğer Baenre'nin gözleri hayretten büyürken, Malice'in sesi yavaş yavaş zayıfladı.</p>

      <p class="calibre2">"O sözcükleri sarfetme!" diye azarladı Baenre. "Ve böylesi olasılıkları düşünme bile! Korku dikkatini dağıtıyor ve bu bile tek başına sonunu getirir. Zin-carla irade gücünün kullanılması ve Örümcek Kraliçe'ye adanmışlığın sınanmasıdır. Ölümcül hayalet senin inancın ve gücünün bir uzantısıdır. Eğer güvenin sarsılırsa o zaman Zaknafein'ın ölümcül hayaleti de arayışında etkinliğini yitirecektir!"</p>

      <p class="calibre2">"Zayıf düşmeyeceğim!" diye kükredi Malice, ellerini koltuğunun kenarlarına kenetleyerek. "Oğlumun günahkarlığının sorumluluğunu kabulleniyorum. Lloth'un yardımı ve kutsamasıyla, Drizzt'e uygun cezayı vereceğim."</p>

      <p class="calibre2">Saygıdeğer Baenre rahatlayarak koltuğuna geri yaslandı ve başıyla onayını belirtti. Lloth'un buyruğu ile Malice'e çabalarında destek olmak zorundaydı ve Zin-carla'yı kendine güvenle kararlılığın başarı için iki ana etken olduğunu anlamasına yetecek kadar biliyordu. Zin-carla'ya girişen bir Saygıdeğer Ana, Lloth'a güvenini ve Lloth'u hoşnut kılma arzusunu sık sık ve içtenlikle ilan etmeliydi.</p>

      <p class="calibre2">Yine de şimdi Malice'in başka bir sorunu, uğraşamayacağı bir sıkıntısı vardı. Baenre Evi'ne kendi iradesiyle, yardım istemek için gelmişti.</p>

      <p class="calibre2">"O halde şu diğer mesele," dedi Saygıdeğer Baenre, artık bu toplantıdan yorularak.</p>

      <p class="calibre2">"Tehlikelere açığım," diye açıkladı Malice. "Zin-carla enerjimi ve dikkatimi çalıyor. Başka bir evin bu fırsatı değerlendirmesinden korkuyorum."</p>

      <p class="calibre2">"Şimdiye dek hiçbir ev Zin-carla'nın esaretindeki bir Saygıdeğer Anaya saldırmadı," diye belirtti Saygıdeğer Baenre ve Malice yıpranmış yaşlı drowun deneyimlerine dayanarak konuştuğunu fark etti.</p>

      <p class="calibre2">"Zin-carla nadide bir armağan," diye yanıtladı Malice, "güçlü evlere sahip güçlü Saygıdeğer Analara veriliyor ve hemen hemen hepsi Örümcek Kraliçe'nin en yüce lütfuna sahip olanlar. Bu koşullar altında kim saldırabilir? Ancak, Do'Urden Evi çok farklı. Daha yeni bir savaşın sonuçlarına katlandık. Hun'ett Evi'nin bir kısım askerlerinin eklenmesiyle bile sakatlanmış haldeyiz. Henüz Lloth'un onayını geri kazanamadığım iyi biliniyor, ancak, evim şehir sıralamasında sekizinci ve bu beni yönetici konseye sokuyor; gıpta edilecek bir konum."</p>

      <p class="calibre2">"Korkuların yersiz," diyerek ona güvence verdi Saygıdeğer Baenre, ancak, sözcüklere rağmen, Malice düş kırıklığı ile koltuğuna geri çöktü. Saygıdeğer Baenre çaresizce başını salladı. "Görüyorum ki sözlerim tek başına teselli vermiyor. Dikkatin Zin-carla üzerinde olmalı. Bunu anla, Malice Do'Urden. Böyle önemsiz endişelere ayıracak vaktin yok."</p>

      <p class="calibre2">"Endişeler duruyor," dedi Malice.</p>

      <p class="calibre2">"O halde onlara bir son vereceğim," diye önerdi Saygıdeğer Baenre. "Şimdi evine geri dön, beraberindeki iki yüz Baenre askeriyle birlikte. Sayıları sınırlarını güvenceye alacak, üstelik askerlerim Baenre amblemini taşıyacaklar. Şehirdeki hiç kimse böyle bir ittifaka karşın saldırmaya cüret edemez."</p>

      <p class="calibre2">Malice'in suratına geniş bir gülümseme yayıldı; o endişe çizgilerinden birkaçını azaltan bir sırıtış. Saygıdeğer Baenre'nin cömert armağanını, Lloth'un belki de hala Do'Urden Evi'ni kayırdığının bir işareti olarak kabul etti.</p>

      <p class="calibre2">"Evine geri dön ve elindeki işe konsantre ol," diye sürdürdü Saygıdeğer Baenre. "Zaknafein, Drizzt'i yeniden bulmalı ve onu öldürmeli. Bu, Örümcek Kraliçe'ye önerdiğin anlaşma. Fakat hayaletin son başarısızlığı ya da kaybedilen zaman için korkma. Birkaç gün, ya da hafta, Lloth'un gözünde çok uzun değil. Tek önemli olan, Zin-carla'nın doğru şekilde tamamlanması."</p>

      <p class="calibre2">"Bana eşlikçi ayarlayacak mısın?" diye sordu Malice, koltuğunda doğrularak.</p>

      <p class="calibre2">"Hazır bekliyorlar," diyerek güvence verdi Saygıdeğer Baenre ona.</p>

      <p class="calibre2">Malice yükseltilmiş merkezi platformdan indi ve muazzam mabedin sıraları arasından geçerek dışarı çıktı. Büyük oda loş bir şekilde aydınlatılmıştı ve Malice çıkarken, bir başka şeklin zıt yönden merkezi platforma doğru ilerlediğini zar zor seçti. Bunun, Saygıdeğer Baenre'nin dostu ve büyük mabette sıkça rastlanan illithid olduğunu düşündü. Eğer Malice Saygıdeğer Baenre'nin mind flayerının batıda özel bir iş için şehri terk ettiğini bilseydi, o uzaktaki şekli daha çok umursardı.</p>

      <p class="calibre2">Endişe çizgileri on kat artardı.</p>

      <p class="calibre2">"Acıklı," diye fikrini belirtti Jarlaxle, Saygıdeğer Baenre'nin yanında oturmak için yukarı çıkarken. "Bu, yalnızca birkaç kısa ay öncesinden tanıdığım aynı Saygıdeğer Malice Do'Urden değil."</p>

      <p class="calibre2">"Zin-carla ucuza verilmez," diye yanıtladı Saygıdeğer Baenre.</p>

      <p class="calibre2">"Ücreti müthiş," diyerek onayladı Jarlaxle. Doğrudan Saygıdeğer Baenre'ye bakarak, vereceği yanıt kadar gözlerini de araştırdı.</p>

      <p class="calibre2">"Başarısız mı olacak?"</p>

      <p class="calibre2">Saygıdeğer Baenre yüksek sesle güldü ve sesi bir kahkahadan çok bir hırıltıyı andırdı. "Bunun yanıtını Örümcek Kraliçe bile yalnızca tahmin edebilir. Askerlerim-askerlerimiz Saygıdeğer Malice'e görevi tamamlaması için yeterince rahatlık sağlamalı. En azından, benim ümidim bu. Malice Do'Urden bir zamanlar Lloth'un en yüce takdirine sahipti, biliyorsun. Yönetici konseydeki koltuğunu Lloth istemişti."</p>

      <p class="calibre2">"Olaylar Lloth'un arzusunun yerine gelmesi yönünde işliyor gibi," diyerek kişner gibi güldü Jarlaxle, Do'Urden Evi ile Hun'ett Evi arasındaki, Bregan D'aerthe'nin önemli rol oynadığı savaşı anımsayarak. O zaferin sonuçları, Hun'ett Evi'nin ortadan kaldırılması, Do'Urden Evi'ni şehirdeki sekizinci pozisyona oturtmuştu ve böylece Saygıdeğer Malice'i yönetici konseye yerleştirmişti.</p>

      <p class="calibre2">"Talih kayırılana güler," diye belirtti Saygıdeğer Baenre.</p>

      <p class="calibre2">Jarlaxle'ın sırıtışı birdenbire ciddi bir bakış ile yer değiştirdi.</p>

      <p class="calibre2">"Peki ya Malice-Saygıdeğer Malice," diye çabucak düzeltti, Baenre'nin dik dik bakışını görerek, "şimdi Örümcek Kraliçe'nin takdirine sahip mi? Talih Do'Urden Evi'ne gülecek mi?"</p>

      <p class="calibre2">"Sanırım, Zin-carla armağanı hem takdiri hem de kınamayı ortadan kaldırdı," diye açıkladı Saygıdeğer Baenre. "Saygıdeğer Malice'in talihini kendisi ve ölümcül hayaleti belirleyecek."</p>

      <p class="calibre2">"Ya da oğlu-şu kötü şöhretli Drizzt Do'Urden-mahvedecek," diye tamamladı Jarlaxle. "Bu genç savaşçı böylesine güçlü mü? Neden Lloth onu kolayca ezip geçmedi?"</p>

      <p class="calibre2">"O Örümcek Kraliçe'ye sırtını döndü," diye yanıtladı Baenre, "tamamen ve tüm yüreği ile. Lloth'un Drizzt üzerinde gücü yok ve bu yüzden onun Saygıdeğer Malice'in sorunu olmasına karar verdi."</p>

      <p class="calibre2">"Oldukça büyük bir sorun gibi görünüyor," diye keyifle güldü Jarlaxle, kel kafasını çabucak sallayarak. Paralı asker Saygıdeğer Baenre'nin bu neşeyi paylaşmadığını hemen fark etti.</p>

      <p class="calibre2">"Gerçekten de," diye yanıtladı Baenre kasvetli bir biçimde ve bazı özel düşüncelere gömülürken sesi yavaş yavaş yok oldu. Zin-carla'nın tehlikelerini ve muhtemel kazançlarını şehirdeki herkesten iyi biliyordu. Saygıdeğer Baenre daha önce iki kez Örümcek Kraliçe'nin bu en büyük armağanını istemiş ve iki kez Zin-carla'nın başarıyla tamamlanışını görmüştü. Tüm çevresinde Baenre Evi'nin rakipsiz ihtişamı ile, Saygıdeğer Baenre Zin-car-la'nın başarısının getirilerini unutamazdı. Ancak, yıpranmış yansımasını bir havuzda ya da aynada her görüşünde, ağır bedeli canlı bir şekilde anımsıyordu.</p>

      <p class="calibre2">Jarlaxle Saygıdeğer Ananın düşüncelerini bölmedi. O an, paralı askerin kafa yoracağı kendi düşünceleri vardı. Böylesine sıkıntılı ve karışık bir zamanda, becerikli bir fırsatçı yalnızca kazanç elde edebilirdi. Jarlaxle'ın hesabına göre, Bregan D'aerthe, Saygıdeğer Malice'e Zin-carla bahşedilmesinden sadece kar edebilirdi. Eğer Malice başarılı olur ve yönetici konseydeki koltuğunu sağlamlaştırrrsa, Jarlaxle şehirde çok güçlü bir başka müttefik kazanırdı. Eğer ölümcül hayalet başarısız olur, Do'Urden Evi yıkılırsa, şu genç Drizzt'in başına konan ödül kesinlikle paralı askerler grubunun aklını çelecek seviyeye tırmanırdı.</p>

      <p class="calibre2">Tıpkı şehrin ilk evine yolculuğunda olduğu gibi, Malice, Menzoberranzan'ın dönüp dolaşan caddelerinde geri dönüşünde de kendisim izleyen hırslı bakışları hayal etti. Saygıdeğer Baenre oldukça cömert ve nazik davranmıştı. Yıpranmış yaşlı Saygıdeğer Ananın gerçekten de Lloth'un şehirdeki sesi olduğu düşüncesini kabul eden Malice gülümsemesini güçlükle bastırdı.</p>

      <p class="calibre2">Ancak, korkuları hala yadsınamaz bir şekilde oradaydılar. Eğer Drizzt, Zaknafein'dan kaçmayı sürdürürse, eğer Zin-carla en sonunda başarısızlığa uğrarsa, Saygıdeğer Baenre Malice'in yardımına koşmaya ne kadar hevesli olacaktı? O vakit Malice'in yönetici konseydeki konumunun pek anlamı olmayacaktı-tıpkı Do'Urden Evi'nin devam eden varlığı gibi.</p>

      <p class="calibre2">Kervan şehrin dokuzuncu evi ve büyük olasılıkla, zayıflamış Do'Urden Evi'ne en büyük tehdit olan Fey-Branche Evi'ni geçti. Şüphesiz, Saygıdeğer Havalin Fey-Branche adamantit kapıların ardından kafileyi izliyor, şu anda yönetici konseyde gıpta edilen sekizinci koltuğun sahibi olan Saygıdeğer Anayı seyrediyordu.</p>

      <p class="calibre2">Malice, kendisi havada süzülen büyülü diskin üzerinde otururken yanında yürüyen Dinin Do'Urden'le Do'Urden Evi'nin on askerine baktı. Bakışlarım iki yüz askere, Baenre Evi'nin gururlu amblemini açıkta taşıyan ve kendi mütevazı birliğinin ardında disiplinli bir kararlılıkla yürüyen savaşçılara kaydırdı.</p>

      <p class="calibre2">Böyle bir görüntü karşısında, Saygıdeğer Havalin Fey-Branche ne düşünüyordu, merak etti Malice. Ortaya çıkan gülümsemesini bastıramadı.</p>

      <p class="calibre2">"En ulu zaferimiz pek yakında," diyerek güvence verdi Malice savaşçı oğluna. Dinin Do'Urden başıyla onayladı ve akıllıca davranıp, sağı solu belli olmayan annesinin keyfinden çalmaya cüret etmeden, aynı geniş gülümsemeyle karşılık verdi.</p>

      <p class="calibre2">Fakat içinden, Dinin Do'Urden, Baenre askerlerinden pek çoğunun, daha önce hiç tanışma fırsatı bulmadığı drow savaşçılarının, belli belirsiz tanıdık göründüklerine dair rahatsız edici şüphelerini göz ardı edemiyordu. Hatta bir tanesi Do'Urden Evi'nin büyük oğluna kurnazca göz bile kırpmıştı.</p>

      <p class="calibre2">Jarlaxle'in Do'Urden Evi'nin balkonunda çaldığı büyülü ıslık tüm canlılığı ile Dinin Do'Urden'in aklına geldi.</p>

      <p class="calibre2"></p>
    </div>

    <h2 id="sigil_toc_id_30">24</h2>

    <div class="s">
      <p class="calibre2"><span class="none9">İnanç</span></p>

      <p class="calibre2">Drizzt ve Belwarın, dehlizin ilerisinde beliren yeşil parıltının önemini birbirlerine anımsatmalarına gerek yoktu. Meraktan hızlanan adımlarla yaklaşmayı sürdüren Clacker'a yetişip uyarmak için beraberce hızlarını arttırdılar. Kancalı Dehşet şimdi daima grubun ilerisindeydi; Clacker, Drizzt ve Belwar için arkalarında yürümesine izin verilemeyecek kadar tehlikeli hale gelmişti.</p>

      <p class="calibre2">Ani yaklaşımları üzerine Clacker birden dönüp, bir pençesini kötü kötü salladı ve tısladı.</p>

      <p class="calibre2">"Pech," diye fısıldadı Belwar, dostunun hızla kaybolan bilincinde bir anı uyandırmak için kullandığı sözcüğü sarfederek. Drizzt, Clacker'a yardım etmekteki kararlılığına Oyuk Sorumlusunu ikna eder etmez grup yeniden doğuya, Menzoberranzan'a doğru dönmüştü. Başka seçeneği olmayan Belwar sonunda drowun Clacker için tek umut olan planını onaylamıştı ancak derhal dönmelerine ve yürüyüşlerini hızlandırmalarına rağmen şimdi her ikisi de zamanında varamayacaklarından korkuyordu. Duergarlarla rastlaşmalarından bu yana Clacker'daki dönüşüm hatırı sayılır hale gelmişti. Kancalı Dehşet güçlükle konuşuyor ve sık sık tehditkar bir şekilde dostlarına dönüyordu.</p>

      <p class="calibre2">"Pech," dedi Belwar yeniden, o ve Drizzt tedirgin canavara yaklaşırlarken. Kancalı Dehşet, aklı karışarak duraksadı.</p>

      <p class="calibre2">"Pech!" diye gürledi Belwar bir üçüncü kez ve çekiç eliyle taş duvara vurdu.</p>

      <p class="calibre2">Sanki bilinci olan keşmekeşte birden bir ışık yanmışçasına, Clacker gevşedi ve ağır kollarını iki yanına indirdi.</p>

      <p class="calibre2">Drizzt ve Belwar Kancalı Dehşetin yanından yeşil parıltıya baktılar ve endişeli bakışları paylaştılar. Kendilerini tamamen bu yola adamışlardı ve şimdi davranışları konusunda pek az seçenekleri vardı.</p>

      <p class="calibre2">"İlerideki mağarada corbyler yaşıyor," diye söze başladı Drizzt sessizce, Clacker'in anlamasını sağlamak için her bir sözcüğü yavaş yavaş ve belirgin şekilde sarfederek. "Eğer bir savaştan kaçınmak istiyorsak doğruca karşıya geçip, süratle diğer uçtan çıkmalıyız. Gecikmelere ayıracak zamanımız yok. Adımlarına dikkat et. Yegane yürüyüş yolları dar ve hain."</p>

      <p class="calibre2">"C-C-Clac-" diye kekeledi Kancalı Dehşet faydasızca.</p>

      <p class="calibre2">"Clacker," diyerek yardım etti Belwar.</p>

      <p class="calibre2">"Ö-ö-ö-!" Clacker aniden sustu ve bir pençesini yeşil parıltılı mağara tarafına uzattı.</p>

      <p class="calibre2">"Clacker önden mi gidecek?" dedi Drizzt, Kancalı Dehşetin çabalamasına dayanamayarak. "Clacker önden gidecek," dedi Drizzt, kocaman kafanın onaylarcasma sallandığını görerek.</p>

      <p class="calibre2">Belwar bu önerinin akıllıca olduğundan pek emin görünmüyordu. "Biz daha önce kuş adamlarla savaştık ve numaralarını gördük," diye akıl yürüttü svirfneblin. "Ama Clacker görmedi."</p>

      <p class="calibre2">"Kancalı Dehşetin dev gövdesi onları caydırmalı," diye karşı çıktı Drizzt. "Clacker'ın yalnızca varlığı bile bir dövüşten kaçınmamızı sağlayabilir."</p>

      <p class="calibre2">"Corbylere karşı değil, kara elf," dedi Oyuk Sorumlusu. "Her şeye korkusuzca saldıracaklardır. Çılgınlıklarına, kendi yaşamlarını hiçe saymalarına tanık oldun. Panterin bile onları caydıramadı."</p>

      <p class="calibre2">"Belki de haklısın," diyerek ona katıldı Drizzt, ama corbyler saldırsa bile, bir Kancalı Dehşetin zırhım alt edebilecek ne tür silahları var ki? Clacker'ın dev pençelerine karşı bu kuş adamlar hangi savunmayı öne sürebilirler? Dev dostumuz onları süpürüp kenara atacaktır."</p>

      <p class="calibre2">"Tepedeki taşçıları unutuyorsun," diye özellikle anımsattı Oyuk Sorumlusu ona. "Çabucak bir kaya çıkıntısını aşağı göndereceklerdir, Clacker'ı da birlikte!"</p>

      <p class="calibre2">Clacker bu sohbete sırtını döndü ve önceki benliğinin bir parçasını yeniden ele geçirebilmek için faydasız bir çabayla duvardaki taşlara baktı. Taşa vurmaya başlamak için hafif bir istek duydu ama bu, ya svirfneblinin ya da drowun suratına bir pençe çakmak için duyduğu sürekli arzudan daha büyük değildi.</p>

      <p class="calibre2">"Çıkıntıların üzerinde bekleyen corbylerle ben ilgilenirim," diye yanıtladı Drizzt. "Sen yalnızca karşıya kadar Clacker'ı izle, on oniki adım geriden."</p>

      <p class="calibre2">Belwar ileri baktı ve Kancalı Dehşetdeki artan gerilimi fark etti. Oyuk Sorumlusu gecikmelere vakit ayıramayacaklarmı anladı, bu yüzden omuz silkti ve dehlizin aşağısındaki yeşil parıltıyı işaret ederek, Clacker'ı gönderdi. Drizzt'le Belwar da ardına düştüler.</p>

      <p class="calibre2">"Panter?" diye fısıldadı Belwar Drizzt'e, dehlizdeki son dönemeci dönerlerken.</p>

      <p class="calibre2">Drizzt çabucak başını iki yana salladı ve Guenhwyvar’ın corby mağarasındaki son acı dolu olayını anımsayan Belwar daha fazla soru sormadı.</p>

      <p class="calibre2">Drizzt şans için deep gnomeun omuzuna hafifçe vurdu ve sonra Clacker'ı geçerek, sessiz mağaraya giren ilk kişi oldu. Birkaç basit hareketle drow bir havaya yükselme büyüsüne adım attı ve sessizce yukarı süzüldü. Altındaki asit gölü ile bu tuhaf yer sebebiyle hayrete düşen Clacker Drizzt'in hareketlerini fark etmedi bile. Kancalı Dehşet tamamen kıpırtısız duruyor, mağaranın her tarafına gözatıyor ve muhtemel bir düşmanın yerini belirlemek için keskin işitme duyusunu kullanıyordu.</p>

      <p class="calibre2">"İlerle," diye fısıldadı Belwar arkasından. "Gecikme felaket getirir!"</p>

      <p class="calibre2">Clacker kararsızca harekete geçti sonra dar ve desteksiz yürüyüş yolunun kuvvetinden emin olunca hızlandı. Seçebildiği en düz yolu tuttu fakat bu bile, girdikleri yerin karşısındaki çıkış kemerine ulaşamadan evvel kıvrılıp bükülüyordu.</p>

      <p class="calibre2">Olaysız birkaç saniyenin ardından, "Herhangi bir şey görüyor musun, kara elf?" diye seslendi Belwar cesaret edebildiğince yüksek sesle. Clacker mağaranın orta noktasını olaysız şekilde geçmişti ve Oyuk Sorumlusu artan endişesini bastıramıyordu. Hiçbir corby kendini göstermemişti; Clacker'ın ayağının ağır adımları ve Belwar'ın yıpranmış çizmelerinin hışırtısı dışında tek bir ses çıkmamıştı.</p>

      <p class="calibre2">Drizzt aşağıdaki çıkıntıya, dostlarının oldukça gerisine süzüldü. "Hiçbir şey," diye yanıtladı. Drow Belwafın, etrafta hiç dire corby olmadığına dair şüphelerini paylaşıyordu. Asit dolu mağaranın dinginliği mutlak ve cesaret kırıcıydı. Drizzt mağaranın merkezine doğru koştu, sonra yeniden yerden yükselerek, tüm duvarlara daha iyi bir açıdan bakmaya çabaladı.</p>

      <p class="calibre2">"Ne görüyorsun?" diye sordu Belwar, bir an sonra. Drizzt aşağıdaki Oyuk Sorumlusuna baktı ve omuz silkti.</p>

      <p class="calibre2">"Hiçbir şey."</p>

      <p class="calibre2">"Magga cammara," diye gürledi Belwar, neredeyse bir corbynin çıkıp saldırmasını dileyerek.</p>

      <p class="calibre2">Bu sırada Clacker hedeflenen çıkışa hemen hemen varmıştı ancak Drizzt'le konuşan Belwar geride oyalanmış ve büyük odanın merkezinin yakınında kalmıştı. Nihayet Oyuk Sorumlusu önünde uzanan patikaya geri döndüğünde, Kancalı Dehşet çıkışın kemeri altında gözden kaybolmuştu.</p>

      <p class="calibre2">"Herhangi bir şey?" diye seslendi Belwar her iki dostuna birden. Drizzt başını iki yana salladı ve yükselmeyi sürdürdü. Yavaşça dönüp, pusuda bekleyen bir corby olmamasına inanamayarak duvarları taradı.</p>

      <p class="calibre2">Belwar geri, çıkışa baktı. "Onları kaçırmış olmalıyız," diye mırıldandı kendi kendine ama söylediklerine karşın, Oyuk Sorumlusu bunun doğru olmadığını biliyordu. Birkaç hafta önce Drizzt'le ikisi bu odadan kaçtıklarında, arkalarında düzinelerce kuş adam bırakmışlardı. Kuşkusuz birkaç ölü corby korkusuz klanın geri kalanını kaçıracak değildi.</p>

      <p class="calibre2">Bilinmeyen bir nedenle hiçbir corby karşılarına dikilmeye gelmemişti.</p>

      <p class="calibre2">Belwar iyi talihlerini sorgulamamanın en iyisi olacağını düşünerek hızlı adımlarla yola koyuldu. Belwar Kancalı Dehşetin gerçekten de güvenliğe ulaştığını teyit etmek için tam Clacker'a seslenmek üzereyken, çıkıştan ağır bir çarpma sesini takip eden keskin, dehşet dolu bir çığlık duyuldu. Bir an sonra Belwar ve Drizzt yanıtlarını aldılar.</p>

      <p class="calibre2">Zaknafein Do'Urden'in ölümcül hayaleti kemerin altından adımlarını atıp, çıkıntıya geldi.</p>

      <p class="calibre2">"Kara elf!" diye seslendi Oyuk Sorumlusu keskin bir sesle.</p>

      <p class="calibre2">Drizzt zaten ölümcül hayaleti görmüştü ve yürüyüş yolunun mağaranın ortalarında bir yerine elinden geldiğince hızlı inmekteydi.</p>

      <p class="calibre2">"Clacker!" diye seslendi Belwar ama bir yanıt beklemiyordu ve kemerin ötesindeki gölgelerden bir yanıt gelmedi. Ölümcül hayalet kararlı bir şekilde ilerledi.</p>

      <p class="calibre2">"Seni katil canavar," diye küfretti Oyuk Sorumlusu, ayaklarını genişçe açıp, mithril ellerini birbirine vurarak. "Gel ve hak ettiğini al!" Belwar ellerine güç vermek için ilahiye başladı fakat Drizzt onu durdurdu.</p>

      <p class="calibre2">"Hayır!" diye haykırdı drow yukarıdan. "Zaknafein benim için burada, senin için değil. Yolundan çekil!"</p>

      <p class="calibre2">"Clacker için de mi buradaydı?" diye haykırarak karşılık verdi Belwar. "O katil bir canavar ve almam gereken bir öç var!"</p>

      <p class="calibre2">"Bunu bilmiyorsun," diye yanıtladı Drizzt, korkusuz Oyuk Sorumlusuna yetişebilmek için, inişini cesaret edebildiğince hızlandırarak. Drizzt, Zaknafein'ın önce Sehva’ya ulaşacağını biliyor ve bunun tatsız sonucunu yeterince kolay tahmin edebiliyordu.</p>

      <p class="calibre2">"Yalvarırım şimdi bana güven," diye yakardı Drizzt. "Bu drow savaşçısı senin yeteneklerinin çok ötesinde."</p>

      <p class="calibre2">Belwar ellerini yeniden birbirine vurdu ama doğrusu, Drizzt'in sözlerini çürütemiyordu. Belwar, Zaknafein'ı savaşırken yalnız bir kez, illithid mağarasında görmüştü, ancak, canavarın göz kamaştıran hareketleri soluğunu kesmişti. Deep gnome birkaç adım geriledi ve kemerli çıkışa bir başka yol arayarak bir yan patikaya döndü. Böylece Clacker'in kaderini öğrenebilirdi.</p>

      <p class="calibre2">Drizzt böylesine açıkça göz önündeyken, ölümcül hayalet küçük svirfnebline aldırış etmedi. Zaknafein yan patikayı dümdüz geçti ve varoluşunun amacını gerçekleştirmek üzere devam etti.</p>

      <p class="calibre2">Belwar tuhaf drowu izlemeyi, arkadan yaklaşmayı ve Drizzt'e dövüşte yardım etmeyi düşündü ama kemerin altından bir başka çığlık geldi. Bu öylesine ıstırap dolu ve acıklı bir çığlıktı ki Oyuk Sorumlusu aldırmazlık edemedi. Ana patikaya geri gelir gelmez durdu ve sonra, dostlarına sadakatinde bölünerek her iki yöne baktı.</p>

      <p class="calibre2">"Git!" diye bağırdı Drizzt ona. "Clacker'a bak. Bu Zaknafein, benim babam." Drizzt bu sözler üzerine, ölümcül hayaletin saldırısında ufak bir tereddüt fark etti, Drizzt'e bir anlayış kıvılcımı getiren bir tereddüt.</p>

      <p class="calibre2">"Baban mı? Magga cammara, kara elf!" diye itiraz etti Belwar. "İllithid mağarasında-"</p>

      <p class="calibre2">"Yeterince güvendeyim," diyerek sözünü kesti Drizzt.</p>

      <p class="calibre2">Belwar, Drizzt'in güvende olduğuna hiç inanmıyordu, ancak, kendi dik kafalı gururunun itirazlarına karşın, Oyuk Sorumlusu başlamakta olan çarpışmanın kendi yeteneklerinin çok ötesinde olduğunu fark etmişti. Bu kudretli drow savaşçısına karşı pek yardımı dokunmazdı ve dövüşteki varlığı aslında dostuna zararlı olabilirdi. Drizzt, Belwar'ın güvenliği için tasalanarak zor anlar geçirirdi.</p>

      <p class="calibre2">Belwar mithril ellerini düş kırıklığı ile birbirine vurup, kemere ve yaralanmış olan Kancalı Dehşete doğru koştu.</p>

      <p class="calibre2">Saygıdeğer Malice'in gözleri büyüdü ve öylesine ilkel bir ses çıkardı ki giriş odasında annelerinin yanında bir araya gelen kızları ölümcül hayaletin Drizzt'i bulmuş olduğunu hemen anladılar. Briza genç Do'Urden rahibelerine baktı ve çıkmalarını işaret etti. Maya derhal itaat etti fakat Vierna duraksadı.</p>

      <p class="calibre2">"Git," diye homurdandı Briza, bir eli kemerindeki yılan başlı kırbaca inerken. "Şimdi."</p>

      <p class="calibre2">Vierna destek bekleyerek Saygıdeğer Anasına baktı fakat Malice uzakta gerçekleşen olayların görüntüsü içinde tamamen kaybolmuştu. Bu, Zin-carla ve Saygıdeğer Malice Do'Urden için zafer anıydı; altındakilerin önemsiz hır gürleriyle uğraşamazdı.</p>

      <p class="calibre2">Sonra Briza annesiyle baş başa kaldı. Tahtın arkasında dikiliyor ve Malice'i, onun Zaknafein'ı izlediği kadar dikkatle izliyordu.</p>

      <p class="calibre2">Kemerin ötesindeki küçük odaya girer girmez, Belwar, Clacker'ın öldüğünü ya da yakında öleceğini anladı. Dev Kancalı Dehşet yerde yatıyor, boynundaki tek ama kötü bir yaradan kan boşalıyordu. Belwar arkasını dönmeye yeltendi ama sonra, ölmekte olan dostuna en azından bir rahatlatma borçlu olduğunu fark etti. Bir dizinin üzerine çöktü ve Clacker bir dizi şiddetli kasılmayla sarsılırken kendini izlemeye zorladı.</p>

      <p class="calibre2">Ölüm şekil değiştirme büyüsünü sona erdirdi ve Clacker yavaş yavaş eski haline dönmeye başladı. İri, kancalı kollar titreyip sarsıldı, büküldü ve pechin uzun, sıska ve sarı derili kollarına dönüştü. Clacker'ın kafasının çatırdayan zırhından saçlar filizlendi ve muazzam gaga ikiye ayrılarak yok oldu. Devasa göğüs de aynı şekilde ayrıldı ve tüm beden, Oyuk Sorumlusunun sırtına soğuk bir ürperti yayarak bir araya geldi.</p>

      <p class="calibre2">Artık Kancalı Dehşet yoktu ve ölümde, Clacker tıpkı eskiden olduğu gibiydi. Belwar'dan bir parça daha uzun ancak hiç de onun kadar yapılı değildi ve yüz hatları geniş ve tuhaftı. Gözbebekleri olmayan gözleri ile düz bir burnu vardı.</p>

      <p class="calibre2">"Adın neydi, dostum?" diye fısıldadı Oyuk Sorumlusu, Clacker'ın asla yanıtlamayacağını bilmesine rağmen. Eğildi ve pechin kafasını kollarına alarak, ıstırap çekmiş yaratığın yüzüne nihayet gelen huzur ile teselli buldu.</p>

      <p class="calibre2">"Kimsin sen, babamın kisvesine bürünen yaratık?" diye sordu Drizzt, ölümcül hayalet son birkaç adımım atarken.</p>

      <p class="calibre2">Zaknafein'ın homurtusu anlaşılmıyordu ve yanıtı, bir kılıcın keskin hamlesi şeklinde daha açık seçik geldi.</p>

      <p class="calibre2">Drizzt saldırıyı savuşturdu ve geri sıçradı. "Kimsin sen?" diye sordu bir kez daha. "Benim babam değilsin."</p>

      <p class="calibre2">Ölümcül hayaletin suratına geniş bir gülümseme yayıldı. "Hayır," diye yanıtladı Zaknafein titrek bir sesle. Bu, millerce uzakta bir giriş odasından verilen bir yanıttı.</p>

      <p class="calibre2">"Ben senin... annenim!" Kılıçlar yeniden kör edici bir sağanakla işe koyuldular.</p>

      <p class="calibre2">Aldığı yanıtla şaşıran Drizzt, saldırıyı eşit bir yaratıcılıkla karşıladı ve bir sürü ani kılıç darbesi palanın üzerinde tek bir çınlama gibi duyuldu.</p>

      <p class="calibre2">Briza annesinin her hareketini izliyordu. Ter Malice'in alnından boşalıyor ve sıkılı yumrukları taş tahtının kollarına iniyordu, kanamaya başladıktan sonra bile. Malice hep böyle olmasını ummuştu, son zafer anının, miller öteden, düşüncelerinde apaçık parıldamasını ümit etmişti. Drizzt'in heyecanlı her sözcüğünü duyuyor ve kederini güçlü bir şekilde hissediyordu. Malice böylesi bir zevki hiç tatmamıştı!</p>

      <p class="calibre2">Sonra Zaknafein'ın bilinci denetimine karşı koymaya çabalayınca, Malice hafif bir sancı hissetti. Genizden gelen bir hırıltıyla Zaknafein'ı kenara itti; canlandırılmış bedeni Malice'in aracıydı!</p>

      <p class="calibre2">Briza annesinin ani hırıltısını gelip geçici bir ilgiden daha fazlasıyla fark etti.</p>

      <p class="calibre2">Drizzt hiçbir şüpheye yer bırakmayacak şekilde biliyordu ki, bu önünde duran Zaknafein Do'Urden değildi, ancak yine de, önceki eğitmeninin eşsiz dövüş stilini de inkar edemiyordu. Zaknafein orada bir yerlerdeydi ve Drizzt, eğer bazı yanıtlar almayı umuyorsa, ona ulaşmak zorundaydı.</p>

      <p class="calibre2">Dövüş çabucak rahat, ölçülü bir ritme oturdu. Her iki rakip de tedbirli saldırı rutinleri başlatıyor ve dar yürüyüş yolundaki ince dengelerine dikkat ediyorlardı.</p>

      <p class="calibre2">O sırada, Clacker'ın parçalanmış bedenim taşıyan Belwar odaya girdi. "Öldür onu, Drizzt!" diye haykırdı Oyuk Sorumlusu. "Magga... " Dövüşe tanık olunca, Belwar durdu ve ürktü. Drizzt ve Zaknafein birbirlerine dolanmış görünüyorlardı. Silahları dönüp ileri hamle yapıyor ve savuşturuluyordu. Belwar'in tamamen farklı olduklarını düşündüğü bu iki kara elf tek bir kişi gibi görünüyorlardı ve bu kanı deep gnomeun cesaretim kırdı.</p>

      <p class="calibre2">Çarpışmadaki bir sonraki ara geldiğinde, Drizzt Oyuk Sorumlusuna göz attı ve bakışları ölü peche kilitlendi. "Lanet olsun sana!" diye küfretti ve yemden atılıp, palalarını Clacker'ı katleden canavara savurup daldırdı.</p>

      <p class="calibre2">Ölümcül hayalet budalalık derecesinde cesur saldırıyı kolaylıkla savuşturdu ve Drizzt'in kılıçlarını yukarı zorlayarak, genç drowu topukları üzerine getirdi. Bu da, genç drowa çok fazla tanıdık görünmüştü; Menzoberranzan'daki idman karşılaşmalarında, Zaknafein'ın ona karşı pek çok kereler kullandığı bir dövüş yaklaşımı. Zaknafein, Drizzt'i yukarı zorlar, sonra her iki kılıcıyla birden aniden alçalırdı. İlk müsabakalarında, Zaknafein, Drizzt'i bu manevra ile, alçaktan çift hamleyle, sık sık alt etmişti, ancak, drow şehrindeki son karşılaşmalarında, Drizzt karşılık gelen savuşturmayı bulmuş ve saldırıyı eğitmenine karşı döndürmüştü.</p>

      <p class="calibre2">Şimdi Drizzt bu hasmın beklenen saldırı rutini ile devam edip etmeyeceğini merak etti. Karşı saldırısına Zaknafein'ın nasıl tepki vereceğini de merak ediyordu. Şimdi yüzleştiği canavarın içinde Zak'ın anıları da var mıydı?</p>

      <p class="calibre2">Ölümcül hayalet hala Drizzt'in kılıçlarını savunma amacıyla yüksekte tutuyordu. Sonra, Zaknafein geri doğru çabuk bir adım attı ve her iki kılıcıyla aşağıdan geldi.</p>

      <p class="calibre2">Drizzt palalarını 'X' şeklinde indirdi. Bu, saldıran kılıçları aşağıya çivileyen, uygun çapraz savuşturmaydı. Drizzt kılıçlarının kabzaları arasından, doğruca rakibinin suratına bir tekme savurdu.</p>

      <p class="calibre2">Ölümcül hayalet bu karşı saldırıyı her nasılsa tahmin etti ve daha çizme ona ulaşamadan menzilden çıktı. Drizzt bir yanıt bulduğuna inanıyordu, zira bunu yalnızca Zaknafein Do'Urden bilebilirdi.</p>

      <p class="calibre2">"Sen Zaknafein'sin!" diye haykırdı Drizzt. "Malice ne yaptı sana?</p>

      <p class="calibre2">Ölümcül hayaletin elleri tuttuğu kılıçların üzerinde görünür şekilde titredi ve ağzı sanki bir şey söylemeye çalışıyormuşçasma çarpıldı.</p>

      <p class="calibre2">"Hayır!" diye çığlık attı Malice ve Zaknafein'in fiziksel becerileriyle bir zamanlar olduğu varlığın bilinci arasındaki narin ve tehlikeli çizgide yürüyerek, canavarın denetimini şiddetle koparıp geri aldı.</p>

      <p class="calibre2">"Sen benimsin,hortlak," diye böğürdü Malice, "ve Lloth'un arzusuyla, görevini tamamlayacaksın!"</p>

      <p class="calibre2">Drizzt ölümcül hayaletin ani gerileyişini gördü. Zaknafein'ın elleri artık titremiyordu ve ağzı bir kez daha ince ve kararlı bir çizgi şeklinde kilitlenmişti.</p>

      <p class="calibre2">"Ne oldu, kara elf?" diye sordu Belwar, bu tuhaf karşılaşma yüzünden aklı karışarak. Drizzt deep gnomeun Clacker'ın bedenini çıkıntıya koymuş olduğunu ve kararlı bir şekilde yaklaştığını fark etti. Ne zaman birbirlerine çarpsalar, Belwar'ın mithril ellerinden kıvılcımlar uçuşuyordu.</p>

      <p class="calibre2">"Geride dur!" diye seslendi ona Drizzt. Bilinmeyen bir düşmanın varlığı, Drizzt'in aklında oluşmaya başlayan planı altüst edebilirdi. "Bu Zaknafein," diye açıklamaya çalıştı Belwar'a. "Ya da en azından bir parçası öyle!"</p>

      <p class="calibre2">Oyuk Sorumlusunun duyamayacağı kadar alçak sesle Drizzt ekledi, "ve sanırım o parçaya nasıl ulaşacağımı biliyorum." Drizzt Zaknafein'ın kolayca savuşturacağını bildiği ölçülü hamleler sağanağı ile geldi. Hasmını yok etmek istemiyordu, daha ziyade, Zaknafein'a tanıdık gelecek diğer dövüş rutinlerinin anılarını canlandırmaya çalışıyordu.</p>

      <p class="calibre2">Zaknafein'ı tipik bir idman havasına sokup, tüm bu zaman zarfında da, kendisiyle silah ustasının Menzoberranzan'da yaptıkları gibi, konuşup durdu. Malice'in hortlağı Drizzt'in samimiyetine vahşilikle karşılık verdi ve Drizzt'in dostça sözcüklerini hayvansı homurtularla yanıtladı. Eğer Drizzt rakibini kayıtsızlıkla uyutacağını sanıyordu ise, çok fena yanılıyordu.</p>

      <p class="calibre2">Kılıçlar içeriden dışarıdan Drizzt'e hücum edip, usta savunmasında bir delik aradılar. Palalar bunların hızı ve kararlılıklarıyla boy ölçüşerek, her kavisli vuruşu yakalayıp durdurdular ve her ileri hamleyi zararsızca yana savuşturdular.</p>

      <p class="calibre2">Bir kılıç kaydı ve Drizzt'in kaburgalarını sıyırdı. Nitelikli zırhı silahın keskin kenarını engellemişti, ancak, darbenin ağırlığı sıkı bir çürük bırakacaktı. Topukları üzerine gelen Drizzt planının o kadar da kolayca gerçekleştirilemeyeceğini gördü.</p>

      <p class="calibre2">"Sen benim babamsın!" diye bağırdı canavara. "Senin düşmanın Saygıdeğer Malice, ben değilim!"</p>

      <p class="calibre2">Ölümcül hayalet uğursuz bir kahkaha ile bu sözlerle alay etti ve vahşice saldırdı. Dövüşün en başından beri, Drizzt bu andan korkmuştu, ancak, şimdi kendisine inatla, karşısında duranın gerçekte babası olmadığım anımsatıyordu.</p>

      <p class="calibre2">Zaknafein'ın dikkatsiz saldırısında, savunmasında kaçınılmaz boşluklar bıraktı ve Drizzt palalarıyla bu boşlukları bir kez ve sonra bir kez daha buldu. Bir kılıç ölümcül hayaletin karnında bir delik açarken, bir diğeri boynunun yan tarafında derin bir kesik oluşturdu.</p>

      <p class="calibre2">Zaknafein yeniden, bu kez daha yüksek sesle güldü ve saldırdı.</p>

      <p class="calibre2">Drizzt büyük bir panikle dövüşüyor, kendine güveni zayıflıyordu. Zaknafein neredeyse onun dengiydi ve Drizzt'in kılıçları yaratığı incitemiyorlardı! Bir başka problem de çabucak ortaya çıkmıştı, çünkü zaman Drizzt'in karşısındaydı. Karşı karşıya bulunduğu şeyin tam olarak ne olduğunu bilmiyordu, ancak, yorulmayacağmdan şüpheleniyordu.</p>

      <p class="calibre2">Drizzt tüm becerisi ve hızıyla bastırdı. Çaresizlik onu kılıç ustalığında yeni doruklara taşımıştı. Belwar yeniden onlara katılmaya yeltendi, ancak, bir an sonra, bu gösteri karşısında afallayarak, durdu.</p>

      <p class="calibre2">Drizzt, Zaknafein'a pek çok kereler vurdu fakat ölümcül hayalet fark etmiş görünmedi ve Drizzt tempoyu arttırdıkça, ölümcül hayaletin şiddeti artarak kendisininkine yetişti. Drizzt kendisine karşı savaşanın Zaknafein Do'Urden olmadığına inanmakta zorlanıyordu: babasının ve eski eğitmeninin hareketlerini çok açık bir şekilde tanıyabiliyordu. Başka hiç kimse o muhteşem kaslı drow bedenini böylesi bir kesinlik ve beceriyle hareket ettiremezdi. Drizzt yeniden geri çekiliyor ve sabırla karşısına çıkacak fırsatları bekliyordu. Kendisine tekrar tekrar, yüzleştiği bu kişinin Zaknafein değil, Saygıdeğer Malice tarafından yalnızca kendisini yok etme amacıyla yaratılmış bir canavar olduğunu anımsatıyordu. Drizzt hazırlıklı olmak zorundaydı; bu karşılaşmadan canlı çıkmak için tek şansı, rakibini çıkıntıdan düşürmekti. Ancak, ölümcül hayalet böylesine muhteşem dövüşürken, bu şans gerçekten de uzak görünüyordu.</p>

      <p class="calibre2">Yürüyüş yolu kısa bir dirsekten hafifçe döndü ve Drizzt, bir ayağını dönemeç boyunca kaydırarak, bunu dikkatle yokladı. O sırada, Drizzt'in tam ayağının altındaki bir kaya parçası yürüyüş yolunun yanından koptu.</p>

      <p class="calibre2">Drizzt tökezledi ve bacağı dizine kadar köprünün yanından aşağı kaydı. Zaknafein hızla tepesine çöktü. Dönüp duran kılıçlar kısa sürede Drizzt'i dar yürüyüş yolunda sırtının üzerine indirdi ve kafası tehlikeli bir şekilde asit gölünün üstünde sallandı.</p>

      <p class="calibre2">"Drizzt!" diye haykırdı Belwar çaresizce. Deep gnome koştu, ancak, zamanında yetişmeyi veya Drizzt'in katilini yenmeyi umut edemezdi.</p>

      <p class="calibre2">"Drizzt!"</p>

      <p class="calibre2">Belki de sebep Drizzt'in isminin çağırılışı, ya da belki yalnızca öldürme anıydı, ancak; Zaknafein'ın önceki bilinci o an yaşama göz kırptı ve Drizzt'in savuşturamayacağı öldürücü bir darbe için hazırlanmış kılıç tutan kol tereddüt etti.</p>

      <p class="calibre2">Drizzt herhangi bir açıklama için beklemedi. Önce bir palanın, sonra diğerinin sapıyla vurdu ve her ikisi de doğruca Zaknafein'ın çenesini bularak, ölümcül hayaleti geri savurdu. Drizzt yeniden ayağa kalkmış, kesik kesik soluyor ve burkulan ayak bileğini ovuyordu.</p>

      <p class="calibre2">"Zaknafein!" Ölümcül hayaletin duraksaması üzerine aklı karışan ve hüsrana uğramış olan Drizzt rakibine haykırdı.</p>

      <p class="calibre2">"Driz.. " diyerek yanıtlamaya çabaladı ölümcül hayaletin ağzı. Sonra, Malice'in canavarı, kılıçlar önde, yeniden saldırdı.</p>

      <p class="calibre2">Drizzt saldırıyı alt etti ve yeniden uzağa kaçtı. Babasının varlığını sezebiliyordu; gerçek Zaknafein'ın bu yaratığın yüzeyinin hemen altında pusuda olduğunu biliyordu ama o ruhu nasıl özgür kılabilirdi? Açıkça görülüyordu ki bu çarpışmayı daha fazla sürdürmeyi ümit edemezdi.</p>

      <p class="calibre2">"Bu sensin," diye fısıldadı Drizzt. "Başka hiç kimse böyle dövüşemez. Zaknafein orada ve Zaknafein beni öldürmeyecek." Sonra Drizzt'in aklına bir başka düşünce geldi, inanmak zorunda olduğu bir düşünce.</p>

      <p class="calibre2">Bir kez daha Drizzt'in içten inançlarının doğruluğu sınanıyordu.</p>

      <p class="calibre2">Drizzt palalarını kınlarına geri kaydırdı.</p>

      <p class="calibre2">Ölümcül hayalet hırıldadı; kılıçları havada dans etti ve acımasız hamleler yaptı ama Zaknafein saldırmadı.</p>

      <p class="calibre2">"Öldür onu!" diye tiz bir çığlık attı Malice coşkuyla, zafer anının avucunda olduğunu düşünerek. Ancak dövüşün görüntüleri birdenbire kayboldu ve Malice yalnızca karanlıkla baş başa kaldı. Drizzt dövüşün temposunu arttırdığında, Malice, Zaknafein'e çok fazlasını geri vermek zorunda kalmıştı. Savaşçı oğlunu yenebilmek için Zaknafein'ın dövüş becerilerinin tümüne gereksinim duymuş, canlandırdığı yaratığa Zak'ın bilincinin daha fazlasını geri vermek zorunda bırakılmıştı.</p>

      <p class="calibre2">Şimdi Malice karanlıkla ve tehlikeli şekilde kafasının üzerinde asılı duran eli kulağında sonunun ağırlığı ile kalakalmıştı. Dönüp, fazlaca meraklı kızına göz attı, sonra kontrolü yeniden kazanmak için savaşarak, zihinsel transına geri gömüldü.</p>

      <p class="calibre2">"Drizzt," dedi Zaknafein ve bu sözcük canlandırılmış varlığa gerçekten de çok iyi geldi. Ellerinin her inçte Saygıdeğer Malice'in isteklerine karşı çabalamak zorunda olmalarına rağmen, Zak'ın kılıçları kınlarına girdi.</p>

      <p class="calibre2">Babasını ve en değerli dostunu kucaklamaktan daha fazla hiçbir şey istemeyen Drizzt ona doğru seğirtti, ancak, Zaknafein onu geride tutmak için bir elini uzattı.</p>

      <p class="calibre2">"Hayır," diye açıkladı ölümcül hayalet. "Ne kadar direnebilirim, bilmiyorum. Korkarım bu beden onun," diye yanıtladı</p>

      <p class="calibre2">Zaknafein.</p>

      <p class="calibre2">Drizzt önceleri anlamadı. "O halde, sen.."</p>

      <p class="calibre2">"Ben ölüyüm," diye belirtti Zaknafein lafı dolandırmadan. "Huzur içindeyim emin ol. Malice kendi uğursuz amaçları için bedenimi onardı."</p>

      <p class="calibre2">"Ama onu yendin," dedi Drizzt, ümit etme cüretini göstererek. "Yeniden birlikteyiz."</p>

      <p class="calibre2">"Geçici bir durum, daha fazlası değil." Sanki bu noktayı vurgulamak istercesine, Zaknafein'ın eli gönülsüzce kılıcının sapına gitti. Suratını ekşitip, homurdandı ve inatla savaşarak, yavaş yavaş elinin silahı kavrayışım gevşetti. "Geri geliyor, oğlum. Her zaman geri geliyor!"</p>

      <p class="calibre2">"Seni yeniden kaybetmeye dayanamam," dedi Drizzt. "Seni illithid mağarasında gördüğümde.. "</p>

      <p class="calibre2">"Gördüğün ben değildim," diye açıklamaya çabaladı Zaknafein. "O Malice'in şeytani iradesinin zombisi idi. Ben gittim, oğlum. Uzun yıllar önce gittim."</p>

      <p class="calibre2">"Sen buradasın," diye akıl yürüttü Drizzt.</p>

      <p class="calibre2">"Malice'in isteği ile... benimkiyle değil." Zaknafein uludu ve Malice'i yalnızca bir an için daha uzaklaştırmaya çabalarken suratı çarpıldı. Yeniden denetimi ele geçirince, Zaknafein oğlunun nasıl bir savaşçıya dönüştüğünü inceledi. "İyi dövüşüyorsun," dedi. "Hayal ettiğimden çok daha iyi. Bu iyi ve kaçacak yürekliliği göstermiş olmanda iyi." 'Zaknafein' in yüzü yeniden çarpılıp, sözcüklerini çaldı. Bu kez, iki kılıç da şimşek gibi çakarak çıktı.</p>

      <p class="calibre2">"Hayır!" diye yakardı Drizzt, eflatun gözlerine bir sis dolarken. "Savaş onunla."</p>

      <p class="calibre2">"Ben... yapamıyorum," diye yanıtladı ölümcül hayalet. "Bu yerden kaç, Drizzt. Dünyanın öbür ucuna dek... kaç! Malice asla bağışlamayacak. O... asla durmayacak-"</p>

      <p class="calibre2">Ölümcül hayalet ileri atladı ve Drizzt'in silahlarım çekmekten başka seçeneği kalmadı. Ama Zaknafein Drizzt'in menziline girmeden önce birdenbire geri sıçradı.</p>

      <p class="calibre2">"Bizim için!" diye şaşırtıcı bir belirginlikle bağırdı Zak, yeşil parıltılı mağarada bir zafer trompeti gibi gürleyen ve Saygıdeğer Malice'in yüreğine millerce öteden yankılanarak, sonun başlangıcım işaret eden bir davulun son çalmışı gibi bir haykırışla. Zaknafein yalnızca kısacık bir an için yeniden kontrolünü kazanmıştı -saldıran- ölümcül hayaletin yön değiştirip yürüyüş yolundan aşağı atlamasına izin verecek bir an.</p>

      <p class="calibre2"></p>
    </div>

    <h2 id="sigil_toc_id_31">25</h2>

    <div class="s">
      <p class="calibre2"><span class="none9">SONUÇLAR</span></p>
    </div>

    <div class="s">
      <p class="calibre2">Saygıdeğer Malice isyanını haykıramadı bile. Zaknafein asit gölüne düşerken, binlerce patlama beynini dövdü; eli kulağında ve kaçınılmaz felaketin binlerce idraki. Zorlama soluğu gıcırtılı bir sesle çıkıyor ve açık kalan ağzından sözcüksüz hırıltılar dökülüyordu.</p>

      <p class="calibre2">Kendini sakinleştiremediği bir anın ardından, Malice kendi kıvranışlarının parıltısından daha açık seçik bir ses duydu. Arkasından, bir yüce rahibenin kırbacının küçük, uğursuz yılan başlarının hafif tıslaması duyuldu.</p>

      <p class="calibre2">Malice hızla döndü ve orada Briza duruyordu; yüzünde ciddi ve kararlı bir ifade vardı ve kırbacının altı tane canlı yılan başı havada dalgalanıyordu.</p>

      <p class="calibre2">"Yükseliş vaktimin daha uzun yıllar sonra geleceğini umuyordum," dedi en büyük kız soğukkanlılıkla. "Ama sen zayıfsın, Malice, Do'Urden Evi'ni başarısızlığımızı-başarısızlığını-izleyecek yargılamalarda bir arada tutamayacak kadar zayıf."</p>

      <p class="calibre2">Malice kızının budalalığı karşısında gülmek istedi; yılan başlı kırbaçlar Örümcek Kraliçe'den gelen kişisel armağanlardı ve bir Saygıdeğer Anaya karşı kullanılamazlardı. Ancak, bir sebeple, Malice o an kızını çürütecek cesaret ya da inancı bulamadı. Briza'nın kolu yavaşça geriye gidip ve sonra ileri hücum ederken, büyülenmişçesine izledi.</p>

      <p class="calibre2">Altı yılan başı Malice'e doğru açıldı. Bu olanaksızdı! Lloth'un öğretisinin tüm prensiplerine aykırıydı! Uzun dişli kafalar hevesle saldırıp, arkalarında Örümcek Kraliçe'nin tüm öfkesiyle Malice'in etine daldılar. Yakıcı bir acı Malice'in bedeninde dolaşarak onu sarsarak eziyet etti ve arkasında buz gibi bir uyuşukluk bıraktı.</p>

      <p class="calibre2">Malice bilincinin kıyısında sarsakça yürüyerek, sıkıca kızına tutunmaya, Briza'ya devam eden saldırının yararsızlığını ve budalalığını göstermeye çabaladı.</p>

      <p class="calibre2">Yılan kırbaç yeniden çarptı ve yer Malice'i yutmak için yukarı hücum etti. Briza'nın birşeyler mırıldandığını duydu Malice, Örümcek Kraliçe'ye bir lanet ya da bir ilahi.</p>

      <p class="calibre2">Sonra üçüncü bir şaklama duyuldu ve Malice kendisini kaybetti. Beşinci darbeden önce ölmüştü yine de Briza uzun dakikalar boyunca vurmaya devam ederek Örümcek Kraliçe'ye, Do'Urden Evi'nin başarısız Saygıdeğer Anasını gerçekten terk etmiş olduğu güvencesini vermek için öfkesini salıverdi.</p>

      <p class="calibre2">Dinin beklenmedik bir şekilde ve çağrılmadan odaya daldığında, Briza rahatça taş tahta kurulmuştu. Büyük oğul önce annesinin parçalanmış bedenine, sonra da Briza'ya bakıp, inanmazlıkla başını salladı ve geniş, bilmiş bir sırıtış suratına yayıldı.</p>

      <p class="calibre2">"Ne yaptın, kar-Saygıdeğer Briza?" diye sordu Dinin, Briza tepki göstermeden önce dilinin sürçmesine engel olarak.</p>

      <p class="calibre2">"Zin-carla başarısız oldu," diye gürledi Briza, dik dik Dinin'e bakarak. "Lloth artık Malice'i kabul etmezdi."</p>

      <p class="calibre2">Dinin'in alaycılık üzerine kurulu gibi görünen kahkahası Briza'nın iliklerine işledi. Gözleri daha da kısıldı ve elinin kırbacının sapına doğru ilerleyişini Dinin'in görmesini sağladı.</p>

      <p class="calibre2">"Yükseliş için mükemmel bir an seçtin," diye soğukkanlılıkla açıkladı büyük oğul, Briza'nın onu cezalandırabileceğinden açıkçası hiç tasalanmadan. "Saldırıya uğradık."</p>

      <p class="calibre2">"Fey-Branche mi?" diye bağırdı Briza, heyecanla koltuğundan fırlayarak. Bir Saygıdeğer Ana olarak tahttaki beş dakikanın ardından, Briza ilk sınavıyla yüz yüze gelmişti. Kendini Örümcek Kraliçe'ye kanıtlayacak ve Do'Urden Evi'ni Malice'in başarısızlıklarının sebep olduğu zararların pek çoğundan kurtaracaktı.</p>

      <p class="calibre2">"Hayır, kardeşim," dedi Dinin çabucak ve yalansız. "Fey-Branche Evi değil."</p>

      <p class="calibre2">Erkek kardeşinin serinkanlı yanıtı Briza'yı tahta geri oturttu ve heyecanlı sırıtışını saf dehşetinin sebep olduğu çarpık bir ifadeye dönüştürdü.</p>

      <p class="calibre2">"Baenre." Artık Dinin de gülümsemiyordu.</p>

      <p class="calibre2">Vierna ve Maya Do'Urden Evi'nin balkonundan, adamantit kapının ötesinden yaklaşmakta olan kuvvetlere baktılar. Düşmanlarmın kim olduğunu Dinin gibi bilmiyorlardı, ama saldırganların müthiş sayısından, büyük bir evin işin içinde olduğunu anlamışlardı. Yine de, Do'Urden Evi'nin, pek çoğu bizzat Zaknafein tarafından eğitilen iki yüz elli askeri vardı. Saygıdeğer Baenre' den borç alınan iyi silahlanmış iki yüz tane daha askerle, hem Vierna hem de Maya, şanslarının o kadar da kötü olmadığını hesap ettiler. Çabucak savunma stratejilerini belirlediler ve Maya bir bacağını balkon trabzanlarından sallayarak, avluya inmek ve planları kumandanlarına aktarmak istedi.</p>

      <p class="calibre2">Elbette o ve Vierna zaten kapılarının içerisinde iki yüz düşman olduğunu fark ettiklerinde-Saygıdeğer Baenre'den borç olarak kabul ettikleri düşmanlar-planları pek bir şey ifade etmedi.</p>

      <p class="calibre2">İlk Baenre askeri balkona çıktığında Maya hala trabzanda oturuyordu. Vierna kırbacını çekti ve Maya'ya da aynısını yapmasını haykırdı. Ancak Maya kıpırdamıyordu ve Vierna, daha yakından inceleyince, kardeşinin bedeninden çıkan pek çok ufak oku fark etti.</p>

      <p class="calibre2">O sırada Vierna'nın kendi yılan başlı kırbacı kendisine dönerek, dişlerini Vierna'nın narin yüzüne geçirdi. Vierna, derhal Do'Urden Evi'nin düşüşünün bizzat Lloth tarafından buyurulduğunu anladı.</p>

      <p class="calibre2">"Zin-carla," diye mırıldandı Vierna, felaketin kaynağını fark ederek. Kan görüşünü zayıflattı ve karanlık her tarafını sararken, bir baş dönmesi dalgası onu esir aldı.</p>

      <p class="calibre2">"Bu olamaz!" diye haykırdı Briza. "Baenre Evi mi saldırıyor? Lloth bana bir şans.. "</p>

      <p class="calibre2">"Şansımız vardı!" diye bağırdı ona Dinin. "Bizim şansımız Zaknafein'dı-" Dinin annesinin parçalanmış bedenine baktı- "ve sanırım ölümcül hayalet başaramadı."</p>

      <p class="calibre2">Briza homurdandı ve kırbacını savurdu. Ancak, Dinin darbeyi bekliyordu-Briza'yı çok iyi tamrdı-ve silahın menzili dışına atıldı. Briza ona doğru bir adım attı.</p>

      <p class="calibre2">"Öfken başka düşmanlar mı istiyor?" diye sordu Dinin, kılıçları elinde. "Balkona çık, sevgili kardeşim, bin tanesini seni beklerken bulacaksın!"</p>

      <p class="calibre2">Briza düş kırıklığı ile haykırdı ama Dinin'e arkasını döndü ve bu korkunç açmazdan birşeyler kurtarmayı umarak, odadan hızla çıktı.</p>

      <p class="calibre2">Dinin peşinden gitmedi. Saygıdeğer Malice'e doğru eğildi ve tüm yaşamına hükmetmiş olan bu tiranın gözlerine son bir kez baktı. Malice güçlü bir şahsiyetti; kendinden emin ve kötüydü, ancak, hain bir evladın alışılmadık davranışlarıyla yıkılan saltanatının nasıl da kırılgan olduğu ortaya çıkmıştı.</p>

      <p class="calibre2">Dinin koridorda bir koşuşturma duydu ve sonra giriş odasının kapısı aniden ardına kadar açıldı. Düşmanların odada olduğunu anlamak için büyük oğulun dönüp bakmasına gerek yoktu. Pek yakında aynı kaderi paylaşacağını bilerek, ölü annesine bakmayı sürdürdü.</p>

      <p class="calibre2">Ancak, beklenen darbe inmedi ve pek çok acı veren saniyenin ardından, Dinin omzunun üzerinden geri bakma cesaretini gösterdi.</p>

      <p class="calibre2">Jarlaxle rahatça taş tahtta oturuyordu.</p>

      <p class="calibre2">"Şaşırmadm mı?" diye sordu paralı asker, Dinin'in ifadesinin değişmediğini fark ederek.</p>

      <p class="calibre2">"Bregan D'aerthe Baenre birliklerinin içerisindeydi, belki de bütün Baenre birlikleriydi," dedi Dinin sıradan bir tavırla. Gizlice odaya, Jarlaxle'ın peşinden içeri giren bir düzine askere göz attı. Keşke askerler onu öldürmeden önce paralı askerin liderlerine ulaşabilseydi! Kalleş Jarlaxle'ın ölümünü izlemek, tüm bu felakete bir ölçü keyif katabilirdi.</p>

      <p class="calibre2">"Dikkatlisin," dedi Jarlaxle ona. "Şüphelerime göre, en başından beri evinin kaderinin çizildiğim biliyordun."</p>

      <p class="calibre2">"Eğer Zin-carla başarısız olur idiyse," diye yanıtladı Dinin. "Ve olacağını biliyordun?" diye sordu paralı asker, neredeyse bir yanıt beklemeden.</p>

      <p class="calibre2">Dinin başıyla onayladı. "On yıl önce," diye söze başladı, neden bütün bunları Jarlaxle'a anlattığını merak ederek, "Zaknafein'ın Örümcek Kraliçe'ye kurban edilişini izledim. Tüm Menzoberranzan'da pek az ev böylesine büyük bir ziyan görmüştür."</p>

      <p class="calibre2">"Do'Urden Evi'nin silah ustası güçlü bir şöhrete sahipti," diye araya girdi paralı asker.</p>

      <p class="calibre2">"Hak edilmiş bir şöhret, şüphesiz," diye yanıtladı Dinin. "Sonra Drizzt, kardeşim.. "</p>

      <p class="calibre2">"Bir başka güçlü savaşçı."</p>

      <p class="calibre2">Dinin yeniden onayladı. "Drizzt bizi terk etti, kapılarımızdaki savaşla. Saygıdeğer Malice'in yanlış hesabı göz ardı edilemezdi. O zaman, Do'Urden Evi'nin kaderinin çizildiğini anlamıştım."</p>

      <p class="calibre2">"Evin, Hun'ett Evi'ni yendi, bu az bir beceri değil," diyerek akıl yürüttü Jarlaxle.</p>

      <p class="calibre2">"Yalnızca Bregan D'aerthe'nin yardımıyla," diye düzeltti Dinin. "Yaşamımın büyük bir bölümü boyunca, Do'Urden Evi'nin, Saygıdeğer Malice'in kararlı rehberliği altında, şehir hiyerarşisinde yükselişini izledim. Her yıl, gücümüz ve etkimiz arttı. Ancak, son on yılda, döne döne inişimizi gördüm. Do'Urden Evi'nin temellerinin çatırdamasını seyrettim. Bu düşüşü tüm ev takip etmeliydi."</p>

      <p class="calibre2">"Kılıçta usta olduğun kadar, akıllısın da," diye belirtti paralı asker. "Dinin Do'Urden için bunu daha önce söylemiştim ve görünüşe göre, haklılığım bir kez daha kanıtlandı."</p>

      <p class="calibre2">"Eğer seni memnun ettiysem, bir iyilik isterim," dedi Dinin, ayağa kalkarak. "İstersen bahşet."</p>

      <p class="calibre2">"Seni çabuk ve acısız öldürmek mi?" diye sordu Jarlaxle, yayılan bir gülümsemeyle.</p>

      <p class="calibre2">Dinin üçüncü kez başıyla onayladı. "Hayır," dedi Jarlaxle sadece.</p>

      <p class="calibre2">Anlamayan Dinin kılıcını şimşek gibi çekti ve hazırlandı.</p>

      <p class="calibre2">"Seni hiç öldürmeyeceğim," diye açıkladı Jarlaxle. Dinin kılıcını havada tuttu ve paralı askerin yüzünü inceleyerek, niyetine dair bir ipucu aradı.</p>

      <p class="calibre2">"Ben bu evin soylularından biriyim," dedi Dinin. "Saldırının bir tanığı. Eğer soylular hayatta kalırsa, evin ortadan kaldırılması tamamlanmış olmaz."</p>

      <p class="calibre2">"Bir tanık?" Jarlaxle güldü. "Baenre Evi'ne karşı mı? Hangi kazanç uğruna?"</p>

      <p class="calibre2">Dinin'in kılıcı aşağı düştü.</p>

      <p class="calibre2">"O halde, kaderim nedir?" diye sordu. "Saygıdeğer Baenre beni evine mi alacak?" Dinin'in sesi, bu olasılığın onu hiç heyecanlandırmadığını gösteriyordu.</p>

      <p class="calibre2">"Saygıdeğer Baenre için erkekler pek işe yaramaz," diye yanıtladı Jarlaxle. "Eğer kız kardeşlerinden herhangi biri hayatta kalırsa -ki sanırım adı Vierna olan kaldı- onlar kendilerini Saygıdeğer Baenre'nin mabedinde bulabilirler. Ancak, Baenre Evi'nin solmuş yaşlı anası Dinin gibi bir erkeğin değerini asla anlayamayacak, korkarım!"</p>

      <p class="calibre2">"Öyleyse ne?" diye sordu Dinin.</p>

      <p class="calibre2">"Ben senin değerini biliyorum," dedi Jarlaxle sıradan bir tavırla. Dinin'in bakışlarını birliklerinin mutabık sırıtışlarına yönlendirdi.</p>

      <p class="calibre2">"Bregan D'aerthe mi?" dedi Dinin tatsız bir durumla yüz yüze gelmiş gibi. "Ben, bir asilzade, bir serseri mi olacağım?"</p>

      <p class="calibre2">Jarlaxle, Dinin'in gözlerinin takip edebileceğinden daha çabuk bir şekilde, ayağının dibindeki bedene bir hançer fırlattı. Bıçak sapına kadar Malice'in sırtına gömüldü.</p>

      <p class="calibre2">"Bir serseri, ya da bir ceset," diye basitçe açıkladı Jarlaxle.</p>

      <p class="calibre2">O kadar da güç bir seçim değildi.</p>

      <p class="calibre2">Birkaç gün sonra, Jarlaxle ve Dinin, Do'Urden Evi'nin harap olmuş adamantit kapısından geriye baktılar. Bir zamanlar, ayrıntılı örümcek oymaları ve muhafız kulesi işlevini gören iki heybetli dikit sütunu ile öylesine gururlu ve güçlüydü ki.</p>

      <p class="calibre2">"Nasıl da hızlı değişti," dedi Dinin. "Tüm geçmiş yaşamımı önümde görüyorum, ama şimdi hepsi gitti."</p>

      <p class="calibre2">"Gideni unut," diye önerdi Jarlaxle. Paralı askerin kurnazca göz kirpisi, Dinin'e, Jarlaxle'ın ifadesini tamamlarken, aklında belirli bir şeyin olduğunu söyledi. "Gelecekte sana yardımı olabileceklerin dışında."</p>

      <p class="calibre2">Dinin çabucak kendine ve harabeye göz attı. "Savaş donanımım mı?" diye sordu, Jarlaxle'ın niyetine olta atarak. "Eğitimim mi?"</p>

      <p class="calibre2">"Kardeşin</p>

      <p class="calibre2">"Drizzt?" Bu lanetli isim bir kez daha Dinin'e ıstırap getirmek için ortaya çıkmıştı.</p>

      <p class="calibre2">"Şu Drizzt Do'Urden meselesi hala ortalıkta gibi görünüyor," diye açıkladı Jarlaxle. "Örümcek Kraliçe'nin gözünde yüksek bir fiyatı var."</p>

      <p class="calibre2">"Drizzt mi?" diye sordu Dinin yeniden, Jarlaxle'ın sözlerine inanmakta zorlanarak.</p>

      <p class="calibre2">"Neden bu kadar şaşırdın?" diye sordu Jarlaxle. "Kardeşin hala yaşıyor, yoksa Saygıdeğer Malice neden yok edilsindi ki?"</p>

      <p class="calibre2">"Hangi ev onunla ilgilenebilir?" diye sordu Dinin dobra dobra. "Saygıdeğer Baenre için bir başka misyon mu?"</p>

      <p class="calibre2">Jarlaxle'ın kahkahası onu küçümsedi. "Bregan D'aerthe tanınmış bir evin güdümü -ya da cüzdanı- olmaksızın harekete geçebilir," diye yanıtladı.</p>

      <p class="calibre2">"Kardeşimin peşinden gitmeyi mi planlıyorsun?" "Bu, Dinin'in kendi değerini benim küçük aileme kanıtlaması için kusursuz bir fırsat olabilir," dedi Jarlaxle, özellikle belli birine hitap etmeden. "Do'Urden Evi'ni yıkan haini kim daha iyi yakalayabilir? Kardeşinin değeri Zin-carla başarısızlığı ile pek çok kat arttı."</p>

      <p class="calibre2">"Drizzt'in neye dönüştüğünü gördüm," dedi Dinin. "Bedeli müthiş olacaktır."</p>

      <p class="calibre2">"Kaynaklarım sınırsızdır," diye yanıtladı Jarlaxle, kendini beğenmiş tavırlarla, "ve eğer kazanç daha büyükse, hiçbir bedel fazla yüksek değildir."</p>

      <p class="calibre2">Eksantrik paralı asker kısa bir süre sessiz kalarak, Dinin'in bakışlarının, bir zamanlar gururlu evinin yıkıntılarında gezinmesine izin verdi.</p>

      <p class="calibre2">"Hayır," dedi Dinin birdenbire.</p>

      <p class="calibre2">Jarlaxle tedbirli bir şekilde ona baktı. "Drizzt'in peşinden gitmeyeceğim," diye açıkladı Dinin.</p>

      <p class="calibre2">"Jarlaxle'a hizmet ediyorsun, Bregan D'aerthe'nin efendisine," diye soğukkanlılıkla anımsattı paralı asker.</p>

      <p class="calibre2">"Tıpkı bir zamanlar Malice'e hizmet ettiğim gibi, Do'Urden Evi'nin Saygıdeğer Anasına," diye yanıtladı Dinin eşdeğer bir soğukkanlılıkla. "Annem için yeniden Drizzt'in ardından gitmezdim-" sonuçlarından korkmadan, dimdik Jarlaxle'a baktı- "ve bunu yemden senin için de yapmayacağım."</p>

      <p class="calibre2">Jarlaxle uzunca bir süre dava arkadaşını inceledi. Normalde, paralı askerlerin lideri böylesine arsızca bir itaatsizliğe tolerans göstermezdi, ancak, şüphe yok ki, Dinin samimi ve boyun eğmezdi. Jarlaxle, Dinin'i Bregan D'aerthe'ye kabul etmişti, çünkü büyük oğulun deneyimine ve becerisine değer veriyordu; şimdi Dinin'in yargısını çabucak göz ardı edemezdi.</p>

      <p class="calibre2">"Seni yavaş bir ölüme gönderebilirdim," diye yanıtladı Jarlaxle, sözler vermekten çok, Dinin'in tepkisini görmek amacıyla. Dinin kadar değerli birini yok etmeye hiç niyeti yoktu.</p>

      <p class="calibre2">"Drizzt'in ellerinde bulacağım ölümden ve şerefsizlikten daha kötü değil," diye yanıtladı Dinin sakince.</p>

      <p class="calibre2">Jarlaxle, Dinin'in sözlerinin ima ettiklerini düşünürken, bir başka uzun an geçti. Belki de Bregan D'aerthe haini avlama planlarını yeniden düşünmeliydi; belki de bedeli fazla yüksek olacaktı.</p>

      <p class="calibre2">"Gel, askerim," dedi Jarlaxle sonunda. "Evimize dönelim, sokaklara, geleceğimizin hangi maceraları gizlediğini öğreneceğimiz yere."</p>

      <p class="calibre2"></p>
    </div>

    <h2 id="sigil_toc_id_32">26</h2>

    <div class="s">
      <p class="calibre2"><span class="none9">Tavandaki Işıklar</span></p>

      <p class="calibre2">Belwar, dostuna ulaşmak için yürüyüş yolları boyunca koştu. Drizzt, svirfneblinin yaklaşmasını izlemedi. Dar köprüde diz çökmüş, yeşil gölde, Zaknafein'ın düştüğü yerde köpüren noktaya bakıyordu. Asit cızırdayıp kaynadı, bir kılıcın kavrulmuş sapı göründü ve sonra opak yeşil örtünün altında kayboldu.</p>

      <p class="calibre2">"Ta başından beri oradaydı," diye fısıldadı Drizzt, Belwar'a. "Babam."</p>

      <p class="calibre2">"Şansını iyi zorladm kara elf," diye yanıtladı Oyuk Sorumlusu. "Magga cammara!" Kılıçlarım bıraktığında, seni kesinlikle yere sereceğini sandım."</p>

      <p class="calibre2">"En başından beri oradaydı," dedi Drizzt yeniden. Başını kaldırıp, svirfneblin dostuna baktı. "Bunu bana sen gösterdin."</p>

      <p class="calibre2">Belwar şaşırarak yüzünü buruşturdu.</p>

      <p class="calibre2">"Ruh bedenden ayrılamaz," diye açıklamaya çalıştı Drizzt. "Yaşarken olmaz." Geri dönüp, asit gölündeki damlacıklara baktı. "Yaşayan bir ölüyken de olmaz. Vahşiliklerde tek başıma geçen yıllarımda kendimi yitirmiş olduğuma inanıyordum. Ama sen bana gerçeği gösterdin. Drizzt'in yüreği asla bedeninden uzak-laşmamıştı ve bunun Zaknafein için de doğru olduğunu biliyordum."</p>

      <p class="calibre2">"Bu kez işin içine başka güçler karışmıştı," diye belirtti Belwar. "Ben o kadar emin olamazdım."</p>

      <p class="calibre2">"Zaknafein'ı tanımıyordun," diye anında yanıtladı Drizzt. Ayakları üzerine doğruldu ve eflatun gözlerini çevreleyen nem, yüzüne yayılan içten gülümsemeyle azaldı. "Ben tanıdım. Bir savaşçının kılıcını kaslar değil, ruh yönetir ve yalnızca gerçekten Zaknafein olan böylesi bir zarafet ile hareket edebilir. Kriz anı, Zaknafein'e annemin iradesine direnebilme gücünü verdi."</p>

      <p class="calibre2">"Ve ona kriz anını da sen verdin," diye akıl yürüttü Belwar. "Saygıdeğer Malice'i yen ya da kendi oğlunu öldür." Belwar kel kafasını iki yana salladı ve burnunu kırıştırdı. "Magga cammara, fakat cesursun kara elf." Drizzt'e göz kırptı. "Ya da budala."</p>

      <p class="calibre2">"Hiç biri," diye yanıtladı Drizzt. "Yalnızca Zaknafein'a güvendim." Yeniden asit gölüne baktı ve başka söz söyleyemedi.</p>

      <p class="calibre2">Belwar sessizleşti ve Drizzt özel methiyesini bitirirken, sabırla bekledi. Sonunda Drizzt bakışlarını gölden ayırınca, Belwar drowa izlemesini işaret etti ve yürüyüş yolu boyunca ilerlemeye koyuldu. "Gel," dedi Oyuk Sorumlusu omzunun üzeriden.</p>

      <p class="calibre2">"Katledilmiş dostumuzun aslına tanık ol."</p>

      <p class="calibre2">Drizzt pechin güzel bir yaratık olduğunu düşündü; eziyet çekmiş dostunun yüzüne nihayet yerleşen huzurlu gülümseyişin sebep olduğu bir güzellik ve Belwar birkaç söz söylediler; hangi tanrılar dinliyorsa, onlara birkaç dilek mırıldandılar ve bunun Karanlıkaltı dehlizlerinde gezinen leş yiyicilerin midesine yeğlenir bir kader olduğunu düşünerek, Clacker’i asit gölüne verdiler.</p>

      <p class="calibre2">Drizzt ve Belwar svirfneblin şehrinden ilk ayrıldıklarında olduğu gibi, yeniden yalnız başlarına yola koyuldular ve birkaç gün sonra Blingdenstone'a vardılar.</p>

      <p class="calibre2">Şehrin devasa kapılarındaki muhafızlar, açıkça neşelenmelerine rağmen, dönüşlerine şaşırmış göründüler. Oyuk Sorumlusunun doğruca gidip, Kral Schnicktick'i bilgilendireceği sözünü vermesi üzerine iki arkadaşın geçmelerine izin verdiler.</p>

      <p class="calibre2">"Bu kez, kalmana izin verecek kara elf," dedi Belwar, Drizzt'e. "Canavarı yendin." Yakında hoş haberlerle geri döneceğine and içerek, Drizzt'i evde bıraktı.</p>

      <p class="calibre2">Drizzt bunların hiç birinden o kadar emin değildi. Zaknafein'ın, Saygıdeğer Malice'in avdan asla vazgeçmeyeceğine dair son uyarısı düşüncelerinde apaçık duruyordu ve Drizzt gerçeği yadsıyamazdı. Belwar'la ikisinin Blingdenstone'un dışında olduğu haftalarda çok şeyler olmuştu ancak Drizzt'in bildiği kadarıyla, bunların hiçbiri svirfneblin şehrine karşı son derece gerçek tehdidi azaltmamıştı. Drizzt yalnızca Belwar'ı Blingdenstone'a kadar izlemeyi kabul etmişti, çünkü bu karar verdiği plan için ilk uygun adım olarak görünmüştü.</p>

      <p class="calibre2">"Daha ne kadar süre savaşacağız, Saygıdeğer Malice?" diye sordu Drizzt boş taşlara, Oyuk Sorumlusu gittiğinde. Kendim, kararının akıllıca olduğuna şüphe götürmez bir şekilde ikna etmek için mantığının yüksek sesle ifade edilmesine gereksinim duyuyordu.</p>

      <p class="calibre2">"Çatışmada hiçbir taraf kazanmaz, ancak, bu drowların yöntemidir, değil mi?" Drizzt küçük masanın yanındaki taburelerden birine çöktü ve sözlerinin doğruluğunu düşündü.</p>

      <p class="calibre2">"Yaşamına hükmeden nefret tarafından köreltilmiş bir şekilde, beni avlayacaksın, ister senin mahvoluşuna, isterse benimkine mal olsun. Menzoberranzan'da affetmek olmaz. Bu, zalim Örümcek Kraliçe'nin buyruklarına ters düşer."</p>

      <p class="calibre2">"Ve bu Karanlıkaltı'dır, gölgeli ve kasvetli dünyanız ama bu bütün dünya değil, Saygıdeğer Malice ve uğursuz kollarının nereye kadar uzanabildiğini göreceğim!"</p>

      <p class="calibre2">Drizzt drow Akademisi'ndeki ilk derslerini anımsayarak, uzun dakikalar boyunca sessiz kaldı: Kendisini yüzey dünyasıyla ilgili öykülerin yalanlardan başka bir şey olmadığına inandıracak bir ipucu bulmaya çabaladı. Drow Akademisi'ndeki hocaların aldatmacaları yüzyıllar içinde kusursuzlaştırılmış ve şaşmaz biçimde eksiksiz hale gelmişti. Kısa süre sonra, Drizzt yalnızca duyduklarına güvenmek zorunda kalacağını fark etti.</p>

      <p class="calibre2">Belwar birkaç saat sonra kasvetli bir yüzle geri döndüğünde, Drizzt'in kararı kesindi.</p>

      <p class="calibre2">"İnatçı, orc-beyinli..." dedi gıcırdattığı dişlerinin arasından Oyuk Sorumlusu, taş kapıdan girerken.</p>

      <p class="calibre2">Drizzt onu yürekten bir kahkaha ile durdurdu. "Kalmanı duymak bile istemiyorlar!" diye bağırdı ona Belwar, neşesini çalmaya çalışarak.</p>

      <p class="calibre2">"Gerçekten başka türlü olacağını bekliyor muydun?" diye sordu Drizzt ona. "Kavgam bitmedi, sevgili Belwar. Ailemin böyle kolaylıkla alt edilebileceğine inanıyor musun?"</p>

      <p class="calibre2"></p>

      <p class="calibre2">"Yemden gideceğiz," diye gürledi Belwar, Drizzt'in yanındaki tabureyi almak için ilerlerken. "Benim cömert-" sözcükten alaycılık damladı- "kralım şehirde bir hafta kalmanı kabul etti. Tek bir hafta!"</p>

      <p class="calibre2">"Gittiğimde, tek başıma gideceğim," diye araya girdi Drizzt. Oniks heykelciği kesesinden çıkardı ve sözlerini yeniden değerlendirdi. "Neredeyse tek başıma."</p>

      <p class="calibre2">"Daha önce bu tartışmayı yapmıştık, kara elf," diye anımsattı ona Belwar.</p>

      <p class="calibre2">"O farklıydı."</p>

      <p class="calibre2">"Öyle mi?" diye cevabı yapıştırdı Oyuk Sorumlusu. "Şimdi Karanlıkaltı'nda tek başına, daha önce olduğundan daha iyi mi olacaksın? Yalnızlığın ıstıraplarını unuttun mu?"</p>

      <p class="calibre2">"Karanlıkaltı'nda olmayacağım," diye yanıtladı Drizzt.</p>

      <p class="calibre2">"Vatanına geri dönmekten mi bahsediyorsun?" diye haykırdı Belwar, ayağa sıçrayıp, taburesini taşta kaydırarak.</p>

      <p class="calibre2">"Hayır, asla!" diye güldü Drizzt. "Asla Menzoberranzan'a geri dönmeyeceğim, eğer Saygıdeğer Malice'in zincirlerinin ucunda değilsem."</p>

      <p class="calibre2">Oyuk Sorumlusu yerine geri oturdu ve merakla geriye yaslandı.</p>

      <p class="calibre2">"Ne de Karanlıkaltı'nda kalacağım," diye açıkladı Drizzt. "Bu Malice'in dünyası, gerçek bir drowun karanlık yüreğine daha uygun."</p>

      <p class="calibre2">Belwar anlamaya başlamıştı, ancak, duyduklarına inanamıyordu. "Neler söylüyorsun?" diye sordu. "Nereye gitmeye niyetlisin?"</p>

      <p class="calibre2">"Yüzeye," diye yanıtladı Drizzt sakince. Belwar yerinden sıçrayarak, taburesini daha da uzağa fırlattı.</p>

      <p class="calibre2">"Bir kere oraya gitmiştim," diye sürdürdü Drizzt, bu tepkiden yılmaksızın. Kararlı bir bakışla svirfneblini sakinleştirdi. "Bir drow katliamında yer almıştım. O yolculuktan anımsadığım tek acı anı, yol arkadaşlarımın yaptıkları. Geniş dünyanın kokusu ve rüzgarın serinliği yüreğime hiç dehşet düşürmüyor."</p>

      <p class="calibre2">"Yüzey," diye mırıldandı Belwar, başı eğilmiş halde ve sesi neredeyse bir inilti gibi. "Magga cammara. Asla oraya yolculuk etmeyi planlamadım-orası bir svirfneblinin yeri değil." Belwar birden masayı yumrukladı ve yüzüne kararlı bir gülümsemeyle yukarı baktı. "Ama eğer Drizzt giderse, o halde Belwar da onun yanında gidecek!"</p>

      <p class="calibre2">"Drizzt yalnız gidecek," diye yanıtladı drow. "Senin de az önce söylediğin gibi, yüzey bir svirfneblinin yeri değil."</p>

      <p class="calibre2">"Ne de bir drowun," diye ekledi deep gnome.</p>

      <p class="calibre2">"Bilinen drow beklentilerine uymuyorum," dedi Drizzt. "Benim yüreğim onların yüreği değil ve onların evi de benimki değil. Ailemin nefretinden kurtulmak için bu sonsuz dehlizlerde ne kadar uzağa yürümeliyim? Ya Menzoberranzan'dan kaçarken, büyük kara elf şehirlerinden bir diğerine düşersem, Ched Nasad ya da benzer bir yere örneğin, o drowlar da Örümcek Kraliçe'nin katledilmem yolundaki arzularını gerçekleştirmek için avı devralacaklar mı? Hayır, Belwar, bu dünyanın örtülü tavanı altında huzur bulamayacağım. Korkarım, sen Karanlıkaltı'nın taşlarından koparılınca asla mutlu olamazsın. Senin yerin burası, kendi halkının arasında hak edilmiş şerefli bir yer."</p>

      <p class="calibre2">Belwar uzun bir süre sessizce oturarak, Drizzt'in bütün söylediklerini sindirdi. Eğer Drizzt isteseydi, onu canı gönülden takip ederdi, ancak, gerçekte, Karanlıkaltı'nı terk etmeyi istemiyordu. Belwar Drizzt'in gitme arzusuna karşı mantıklı bir iddia öne süremezdi. Belwar biliyordu ki, bir kara elf yüzeyde pek çok sıkıntı bulacaktı, ama bunlar Drizzt'in Karanlıkaltı'n da yaşayacağı acılardan büyük mü olacaktı?</p>

      <p class="calibre2">Belwar derin bir cebe uzandı ve ışık saçan broşu çıkardı. "Al bunu, kara elf," dedi yumuşak bir sesle, broşu Drizzt'e atarak, "ve beni unutma."</p>

      <p class="calibre2">"Geleceğimin yüzyıllarında asla tek bir gün bile," diye söz verdi Drizzt.</p>

      <p class="calibre2">"Asla."</p>

      <p class="calibre2">O hafta, dostunun gidişini görmekte isteksiz Belwar için çok çabuk geçti. Oyuk Sorumlusu bir daha asla Drizzt'i göremeyeceğini biliyordu, ancak, Drizzt'in kararının doğru olduğunu da biliyordu. Bir dost olarak, Belwar, Drizzt'in en iyi başarı şansına sahip olduğundan emin olma görevini kendi üzerine aldı. Drowu bütün Blingdenstone'daki en iyi erzak tacirlerine götürdü ve malzemeleri kendi cebinden ödedi.</p>

      <p class="calibre2">Sonra, Belwar Drizzt için daha da büyük bir armağan temin etti. Deep gnomelar zaman zaman yüzeye yolculuk ederlerdi ve Kral Schnicktick Karanlıkaltı dehlizlerinden çıkışı gösteren pek çok kabaca haritaya sahipti.</p>

      <p class="calibre2">"Yolculuk pek çok hafta sürecek," dedi Belwar, Drizzt'e, rulo yapılmış parşömeni verirken, "ama korkarım, bu olmadan yolunu hiç bulamazsın."</p>

      <p class="calibre2">Haritayı açarken, Drizzt'in elleri titredi. Şimdi inanma cüretini gösteriyordu ki, bu doğruydu. Gerçekten de yüzeye gidiyordu. O an, Belwar'a onunla gelmesini söylemeyi istedi; böylesi değerli bir dosta nasıl hoşçakal diyecekti?</p>

      <p class="calibre2">Ancak, ilkeler Drizzt'i yolculuklarında buraya dek taşımıştı ve ilkeler şimdi bencil olmamasını gerektiriyordu.</p>

      <p class="calibre2">Sonraki gün, eğer yeniden bu tarafa gelirse, ziyaret etmek için döneceğine dair söz vererek, Blingdenstone'dan ayrıldı. Her ikisi de asla dönmeyeceğini biliyorlardı.</p>

      <p class="calibre2">Miller ve günler olaysız bir şekilde geçti. Bazen Drizzt, Belwar’ın kendisine verdiği büyülü broşu havaya kaldırıyor, bazen de sessiz karanlıkta yürüyordu. Rastlantı mı, iyi talih mi bilinmez, ayrmtısız haritada gösterilen yol boyunca, hiç canavarlarla karşılaşmadı. Karanlıkaltı'nda pek az şey değişmişti ve parşömen eski, hatta antika olmasına rağmen, iz kolayca takip ediliyordu.</p>

      <p class="calibre2">Blingdenstone'dan çıkışının otuz üçüncü gününde, kampı bozduktan kısa süre sonra, Drizzt havada bir aydınlanmayı, çok canlı şekilde anımsadığı o soğuk ve muazzam rüzgarı hissetti.</p>

      <p class="calibre2">Kesesinden oniks heykelciği çıkardı ve Guenhwyvar'ı yanına çağırdı. Her dönemecin ardından tavanın kaybolmasını bekleyerek, birlikte, heyecanla yürüdüler. Küçük bir mağaraya geldiklerinde, uzaktaki kemerin ötesindeki karanlık, arkalarındaki karanlık kadar kasvetli değildi. Drizzt soluğunu tuttu ve Guenhwyvar’ı dışarı yönlendirdi.</p>

      <p class="calibre2">Yıldızlar karanlık gökyüzünün bölük pörçük bulutlan arasından göz kırpıyorlar, ayın gümüşi ışığı büyük bir bulutun ardından, daha donuk parıltı ile yayılıyor ve rüzgar bir dağ şarkısı homurdanıyordu. Drizzt, Diyarların yüksekliklerinde, muazzam bir dağ silsilesinin ortalarındaki ulu bir dağın yamacında dikiliyordu.</p>

      <p class="calibre2">Meltemin ısırışına hiç aldırmıyordu, ancak, uzun bir süre hiç kıpırdamadan durdu ve yavaşça aya doğru yolculuk eden başıboş bulutların yanından geçmelerini izledi.</p>

      <p class="calibre2">Guenhwyvar, yanında bağlılıkla duruyordu ve Drizzt panterin daima öyle kalacağını biliyordu.</p>

      <p class="calibre2"></p>
    </div>

    <h2 class="sigil_not_in_toc">SON</h2>
  </div>
</body>
</html>
