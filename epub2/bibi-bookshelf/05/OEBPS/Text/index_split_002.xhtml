<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="http://calibre-ebook.com" name="generator" />

  <title>Sürgün - Kara Elf Üçlemesi Kitap 2</title>
  <meta content="R.A. Salvatore" name="author" />
  <meta content="2013-7-14" name="creation-time" />
  <meta content="2013-7-14" name="revision-time" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="s">
      <p class="calibre2">Hiçbir şey olmadı.</p>

      <p class="calibre2">Oyuk Sorumlusu, Drizzt'e döndü ve hiç de düş kırıklığına uğramış görünmedi. "Bir gün," diye belirtti yeniden.</p>

      <p class="calibre2">"Ne yaptın?" diye sordu Drizzt ona.</p>

      <p class="calibre2">"Ellerime bir büyü," diye yanıtladı deep gnome. Drizzt'in aklının iyiden karıştığını gören Belwar topukları üzerinde döndü ve çekiç elini duvara indirdi. Kıvılcımlar çıkaran bir patlama küçük geçidi aydınlatarak, Drizzt'i körleştirdi.</p>

      <p class="calibre2">Drowun gözleri Belwar'ın yumruk ve darbelerinin sürekli patlamalarına alıştığında, Drizzt svirfneblin dostunun şimdiden pek çok inçlik kayayı ayakları dibinde ince toza çevirdiğini gördü.</p>

      <p class="calibre2">"Magga cammara, kara elf," diye haykırdı Belwar, göz kırparak. "Halkımın, içine bir parça büyü koymadan, benim için böylesi iyi eller yapma zahmetine katlanacağını sanmıyordun, değil mi?"</p>

      <p class="calibre2">Drizzt geçidin yan tarafına ilerleyip oturdu.</p>

      <p class="calibre2">"Sürprizlerle dolusun, küçük dostum," diye yanıtladı, yenilgiyi kabullenip iç geçirirken.</p>

      <p class="calibre2">"Gerçekten öyleyim!" diye kükredi Belwar ve taşa yeniden vurarak her tarafa kaya parçaları uçuşturdu.</p>

      <p class="calibre2">Belwar'ın söz verdiği gibi, bir gün içerisinde kutu dehlizden çıkıp, yeniden yola koyulmuşlardı ve şimdi -deep gnomeun tahminlerine göre- genellikle kuzeye doğru yolculuk ediyorlardı. Şimdiye dek şansları yaver gitmişti ve ikisi de bunun farkındaydılar, çünkü vahşiliklerde iki hafta geçirmiş, baruchileri koruyan bir grubberdan daha düşmanca hiçbir şeyle karşılaşmamışlardı.</p>

      <p class="calibre2">Birkaç gün sonra şansları döndü.</p>

      <p class="calibre2">"Panteri çağır," dedi Belwar Drizzt'e, ilerlemekte oldukları geniş dehlizde çömeldiklerinde. Drizzt Oyuk Sorumlusunun isteğinin mantıklı olup olmadığını tartışmadı; ilerideki yeşil parıltıdan Belwar kadar o da hoşlanmamıştı. Bir an sonra, kara sis dönüp, şekillendi ve Guenhwyvar yanlarında durdu.</p>

      <p class="calibre2">"Önce ben gidiyorum," dedi Drizzt. "Siz ikiniz yirmi adım arkadan beraberce takip edin." Belwar başıyla onayladı ve Drizzt dönerek ilerlemeye koyuldu. Svirfneblinin kazma eli koluna takılıp onu çevirdiğinde, Drizzt bu hareketi neredeyse bekliyordu.</p>

      <p class="calibre2">"Dikkatli ol," dedi Belwar. Drizzt dostunun sesindeki içtenlikten etkilenerek ve bir kez daha yanında bir dost olmasının ne kadar iyi olduğunu düşünerek, sadece bir gülümsemeyle yanıtladı. Sonra düşüncelerinden silkindi ve içgüdüleriyle deneyiminin kendisini yönlendirmelerine izin vererek uzaklaştı.</p>

      <p class="calibre2">Parıltının dehliz zeminindeki bir delikten yayıldığını gördü. Ötesinde, dehliz devam ediyor, ancak keskin bir şekilde kıvrılarak, neredeyse kendi üzerine geri dönüyordu. Drizzt yüzükoyun yatarak delikten aşağı baktı. Yaklaşık on ayak aşağısında, bir diğer geçit şu an içinde bulunduğu geçide dik açıyla uzanıyor, kısa mesafe ötede büyük bir mağara gibi görünen bir yere açılıyordu.</p>

      <p class="calibre2">"Ne var?" diye fısıldadı geriden gelen Belwar.</p>

      <p class="calibre2">"Bir odaya açılan başka bir dehliz," diye yanıtladı Drizzt. "Parıltı oradan geliyor." Kafasını kaldırdı ve yüksekteki dehlizin sürekli karanlığına baktı. "Bizim dehliz devam ediyor," diyerek mantık yürüttü Drizzt. "Bunun içinden yürümeyi sürdürebiliriz."</p>

      <p class="calibre2">Belwar yolculuk ettikleri dehlize baktı ve dönüşü fark etti. "Geriye katlanıyor," diye akıl yürüttü. "Ve büyük olasılıkla bir saat önce geçtiğimiz o yan geçide varıyor." Deep gnome tozun toprağın üzerine uzandı ve deliğe baktı.</p>

      <p class="calibre2">"Böyle bir parıltıya ne sebep olabilir?" diye sordu Drizzt ona, Belwar'in merakının da kendisininki kadar keskin olduğunu kolayca tahmin ederek. "Bir başka yosun türü mü?"</p>

      <p class="calibre2">"Bildiğim bir şey değil," diye yanıtladı Belwar.</p>

      <p class="calibre2">"Bulacak mıyız?"</p>

      <p class="calibre2">Belwar ona gülümsedi, sonra kazma elini kenara takıp içeri doğru sallanarak, alt tünele indi. Drizzt ve Guenhwyvar sessizce onu izlediler. Drow palaları elinde, parıltıya doğru ilerlerken yeniden öne geçti.</p>

      <p class="calibre2">Geniş ve yüksek bir mağaraya vardılar. Tavanı göremeyecekleri kadar yüksekti ve yirmi ayak aşağılarında, yeşil parıltılı, kötü kokulu, fokurdayan bir sıvıdan bir göl vardı. Genişlikleri bir ayaktan on ayağa değişen düzinelerce bağlantılı taş patika sarp vadide kesişerek uzanıyor, çoğu diğer yan koridorlara açılan çıkışlarda sonlanıyordu.</p>

      <p class="calibre2">"Magga cammara," diye fısıldadı donakalan svirfneblin ve Drizzt de bu düşünceyi paylaştı.</p>

      <p class="calibre2">"Görünüşe göre zemin yok edilmiş," diye belirtti Drizzt, yeniden konuşabildiğinde.</p>

      <p class="calibre2">"Eritilmiş," diye karşılık verdi Belwar, sıvının doğasını tahmin ederek. Yanından bir parça taş kopardı ve dikkatini çekmek için Drizzt'e dokunarak, taşı yeşil göle düşürdü. Taşın çarptığı yerde göl sanki öfkelenmişçesine tıslayarak, taşı daha batmadan yiyip bitirdi.</p>

      <p class="calibre2">"Asit," diye açıkladı Belwar.</p>

      <p class="calibre2">Drizzt merakla ona baktı. Asiti Akademi'de, Sorcere'nin büyücüleri tarafından eğitildiği günlerden biliyordu. Büyücüler büyü deneylerinde kullanmak üzere, sık sık böylesi berbat sıvılar hazırlarlardı, ancak, Drizzt asitin doğal bir biçimde ve böylesi miktarlarda varolabileceğim bilmiyordu.</p>

      <p class="calibre2">"Bir büyücü işi, sanırım," dedi Belwar. "Kontrolden çıkmış bir deney. Muhtemelen bir yüzyıldır burada ve zemini yiyerek aşağı doğru ilerliyor."</p>

      <p class="calibre2">"Ama zeminin geri kalanı yeterince güvenli görünüyor," dedi Drizzt, patikaları işaret ederek. "Ve içinden seçim yapabileceğimiz yirmiden fazla tünel var."</p>

      <p class="calibre2">"O halde, derhal yola koyulalım," dedi Belwar. "Bu yerden hoşlanmadım. Işığın altında apaçık ortadayız ve böyle dar köprülerden koşarak kaçmak işime gelmez-özellikle altımda bir asit golüyle!"</p>

      <p class="calibre2">Drizzt ona hak verdi ve patikanın üzerine ihtiyatlı bir adım attı, ancak Guenhwyvar çabucak onun önüne geçti. Drizzt panterin mantığını anlamıştı ve ona tüm yüreğiyle katıldı. "Guenhwyvar bize kılavuz olacak," diye açıkladı Belwar'a. "Panter içimizde en ağır olanımız ve eğer bir bölüm çökmeye başlarsa, uzağa sıçrayabilecek kadar hızlı."</p>

      <p class="calibre2">Oyuk Sorumlusu tamamen tatmin olmamıştı. "Ya Guenhwyvar güvenli bölgeye ulaşamazsa?" diye sordu, gerçekten endişelenerek. "Asit büyülü bir yaratığa neler yapar?"</p>

      <p class="calibre2">Drizzt yanıttan emin değildi. "Guenhwyvar güvende olacaktır," diyerek akıl yürüttü, cebinden oniks heykelciği çıkararak. "Panterin kendi alemine açılan kapı elimde."</p>

      <p class="calibre2">O sırada Guenhwyvar on oniki adım uzaklaşmıştı -patika yeterince sağlam görünüyordu- ve Drizzt onu izlemeye koyuldu. "Magga cammara, haklı olman için dua ediyorum," diye mırıldandığını duydu Belwar'ın, birkaç adım uzaklaştığında.</p>

      <p class="calibre2">Mağara kocamandı: en yakın çıkış bile yüzlerce ayak ötedeydi. Tuhaf, şarkıya benzer bir ses duyduklarında, üç arkadaş yarı yola yaklaşmışlardı hatta Guenhwyvar geçmişti bile. Durdular ve sesin kaynağım arayarak çevreye bakındılar.</p>

      <p class="calibre2">Tuhaf görünümlü bir yaratık sayısız yan geçitlerden birinden dışarı çıktı. İki ayaklı ve kara deriliydi. Bir kuşun gagalı başına ve bir insansının gövdesine sahipti; tüysüz ve kanatsızdı. Güçlü görünümlü kollarının ikisi de çengel gibi, zalim pençelerle sonlanıyordu ve bacakları üç tırnaklı ayaklarla bitiyordu. Bunun ardından bir başka yaratık çıktı, ve onların ardından da bir başkası.</p>

      <p class="calibre2">"Akrabaların mı?" diye sordu Belwar Drizzt'e, zira yaratıklar gerçekten de bir kara elfle bir kuşun garip bir çaprazlamasını andırıyorlardı.</p>

      <p class="calibre2">"Sanmam," diye yanıtladı Drizzt. "Tüm yaşamım boyunca, böyle yaratıkların bahsini hiç duymadım."</p>

      <p class="calibre2">"Ölüm! Ölüm!" diyordu sürüp giden uğultu ve iki dost çevrelerine bakınca, diğer geçitlerden çıkan daha fazla kuş adam gördüler. Bunlar dire corbylerdi, Karanlıkaltı'nın güney uzantılarında daha yaygın olan -ki oralarda bile nadir görülürlerdi- ve dünyanın bu bölgesinde bilinmeyen çok eski bir ırk. Corbyler Karanlıkaltı ırklarının hiçbirisi için pek bir endişe kaynağı değillerdi, çünkü kuş adamların yöntemleri incelikten yoksun ve sayıları azdı. Ancak, gelip geçen maceracı gruplar için, bir vahşi dire corby sürüsü gerçekten bela demekti.</p>

      <p class="calibre2">"Böyle yaratıklarla ben de hiç karşılaşmadım," diyerek Drizzt'e katıldı Belwar. "Fakat bizi görmekten hoşnut kaldıklarını sanmıyorum."</p>

      <p class="calibre2">Corbyler patikalara yayılıp, ilk başta yürürken, ancak zaman zaman hızlı adımlara geçip, heyecanları belirgin şekilde artarken, tek düze şarkıları dehşetli haykırışlar silsilesi haline dönüştü.</p>

      <p class="calibre2">"Yanılıyorsun, küçük dostum," diyerek düşüncesini belirtti Drizzt. "Bence akşam yemeklerinin önlerine getirilmesinden oldukça memnun kaldılar."</p>

      <p class="calibre2">Belwar sessizce etrafa bakındı. Neredeyse tüm kaçış yolları şimdiden tutulmuştu ve buradan savaşmadan çıkmayı umut edemezlerdi. "Kara elf, dövüşmeyi yeğleyeceğim binlerce başka yer düşünebiliyorum," dedi Oyuk Sorumlusu, asit gölüne bir kez daha bakıp ürperir ve teslimiyetçi bir tavırla omuz silkerken. Kendini sakinleştirmek için derin bir soluk alan Belwar büyülü ellerine sihir getirecek törene başladı.</p>

      <p class="calibre2">"İlahi söylerken hareket et," diyerek talimat verdi Drizzt ona ve hafifçe ileri itti.</p>

      <p class="calibre2">"Dövüş başlamadan önce, çıkışlardan birine mümkün olduğunca yaklaşalım."</p>

      <p class="calibre2">Bir corby grubu hızla yanlarına yaklaştı, ancak Guenhwyvar, iki patikayı aşan kudretli bir sıçrayışla, kuş adamların önünü kesti.</p>

      <p class="calibre2">"Bivrip!" diye haykırdı büyüsünü tamamlayan Belwar ve gelmekte olan savaşa doğru döndü.</p>

      <p class="calibre2">"Guenhwyvar o grupla ilgilenebilir," diyerek güvence verdi Drizzt, en yakın duvara doğru adımlarını sıklaştırarak. Belwar drowun mantığını anlamıştı; bir diğer düşman grubu da yöneldikleri çıkıştan gelmişti.</p>

      <p class="calibre2">Guenhwyvar’ın sıçrayışının ivmesi panteri doğrudan corby sürüsünün içine taşımıştı ve kedi iki tanesini patikadan aşağı göndermişti. Kuş adamlar ölümlerine doğru düşerlerken dehşetle çığlık attılar, ancak geride kalan arkadaşları bu kayıptan kederlenmiş görünmediler. Ağızları sulanıp, "Ölüm! Ölüm! " diye bağırarak, keskin pençelerini Guenhwyvar'a savurdular.</p>

      <p class="calibre2">Panterin kendine ait müthiş silahları vardı. İri bir pençenin her darbesi bir corbyden yaşamını söküp alıyor ya da yaratığı patikadan aşağı asit gölüne yuvarlıyordu. Ancak, kedi kuş adamların saflarını ezmeyi sürdürürken, korkusuz corbyler dövüşe devam ediyor ve daha fazla corby kavgaya katılmak için hevesle koşturuyordu. Karşı yönden ikinci bir grup geldi ve Guenhwyvar'ın etrafını kuşattılar.</p>

      <p class="calibre2">Belwar patikanın dar bir bölümüne yerleşti ve bir sıra corbynin üzerine gelmesine izin verdi. Dostunun on beş ayak ötesinde bir patika boyunca paralel bir rota tutan Drizzt de aynısını yaptı ve biraz isteksizce palalarını çekti. Drow, savaş yaklaştıkça, avcının vahşi içgüdülerinin içinde kabardığım hissedebiliyordu ve vahşi dürtüleri bastırmak için bütün irade gücüyle savaşıyordu. O, Drizzt Do'Urden'di, artık avcı değildi ve düşmanlarıyla her hareketi üzerinde tam bir kontrol sağlayarak yüzleşecekti.</p>

      <p class="calibre2">Sonra corbyler tepesindeydiler; kollarını savuruyor, çılgın şarkılarını haykınyorlardı. O ilk saniyelerde, Drizzt savuşturmaktan başka bir şey yapmadı. Kılıçlarının düz tarafları her bir hamleyi engellemek için muhteşem şekilde işliyordu. Palalar dönüp duruyor, ancak içindeki katili serbest bırakmayı reddeden drow dövüşte pek az ileri adım atıyordu. Uzun dakikaların ardından, hala üzerine atılan ilk corbye karşı dövüşüyordu.</p>

      <p class="calibre2">Belwar o kadar ihtiyatlı değildi. Peşpeşe corbyler küçük svirfnebline atılıyorlardı ve saldırıları Oyuk Sorumlusunun patlayıcı çekiç eliyle ani bir şekilde son buluyordu. Elektrik akımı ve darbenin katışıksız gücü, çoğunlukla corbyi olduğu yerde öldürüyordu, ancak Belwar asla bunu görecek kadar uzun beklemiyordu. Her çekiç darbesini takiben, deep gnomeun kazma eli geniş bir kavisle iniyor, en son kurbanını patikadan süpürüyordu.</p>

      <p class="calibre2">Svirfneblin Drizzt'e göz atma şansını yakalamadan önce yarım düzine kuş adamı aşağı atmıştı. Belwar drowun savaştığı iç çatışmasını derhal fark etmişti.</p>

      <p class="calibre2">"Magga cammara!" diye haykırdı Belwar. "Dövüş onlarla, kara elf! Kazanmak için dövüş! Merhamet göstermeyecekler! Bir ateşkes olamaz! Öldür onları, yerle bir et yoksa hiç şüphesiz onlar seni öldürecek!"</p>

      <p class="calibre2">Drizzt Belwar'ın sözlerini zor bela duydu. Eflatun renkli gözleri yaşlarla çevrelenmişti, ancak, o bulanıklıkta bile, raks eden kılıçlarının neredeyse büyülü ritmi yavaşlamamıştı. Rakibini dengesini kaybettiği anda yakaladı ve bir hamleyi geri çevirerek, palasının kabzasının tepesiyle kuş adamın kafasına vurdu. Corby taş gibi düştü ve yuvarlandı. Kenardan düşecekti, ancak Drizzt üzerine bastı ve onu olduğu yerde tuttu.</p>

      <p class="calibre2">Belwar başını salladı ve bir başka rakibe vurdu. Corby geriye doğru sıçrarken, büyülü çekiç elin sarsıcı etkisiyle kavrulan göğsünden duman çıkıyordu. Corby inanmazlıkla Belwar'a baktı, ancak kazma inip onu omzundan yakalayarak asit gölüne fırlatırken, ne bir ses çıkardı, ne hareket etti.</p>

      <p class="calibre2">Guenhwyvar aç saldırganları şaşkınlığa düşürdü. Corbyler panterin arkasından yaklaşıp, avın çantada keklik olduğunu düşünürken, Guenhwyvar eğildi ve sıçradı. Panter yeşil ışıkta uçarcasına süzülerek, tam otuz ayak ötedeki bir başka patikaya indi. Pürüzsüz taşta kayan Guenhwyvar kenardan asit gölüne yuvarlanmadan önce durmayı başardı.</p>

      <p class="calibre2">Corbyler hayretten kalakalıp, bir an çevrelerine bakmdılar, sonra haykırıp feryat etmeye kaldıkları yerden devam ederek patikalar boyunca kovalamacaya koyuldular.</p>

      <p class="calibre2">Guenhwyvar’ın indiği yerde tek bir corby korkusuzca kedi ile savaşmaya koştu. Bir an içinde Guenhwyvar'ın dişleri yaratığın boynunu buldu ve yaşamı içinden sıkıp çıkardı.</p>

      <p class="calibre2">Ancak panter böylesine meşgulken, corbylerin şeytani tuzağı bir başka gelişme gösterdi. Yüksek tavanlı mağaranın yukarılarından bir corby sonunda uygun konumda bir kurban görmüştü. Kuş adam kollarını yanındaki çıkıntıda duran büyük bir kaya parçasının etrafına doladı ve itince, taşla beraber düştü.</p>

      <p class="calibre2">Son saniyede, Guenhwyvar baş aşağı düşen canavarı gördü ve hızla yolundan çekildi. İntihar sarhoşluğundaki corby aldırmadı bile. Kuş adam patikaya çakıldığında, ağır kaya parçasının ivmesi dar köprüyü parçalara ayırdı.</p>

      <p class="calibre2">İri panter yeniden sıçramaya çabaladı, ancak Guenhwyvar'ın ayağının altında taş, o daha yerleşip sıçrayamadan, ayrıldı. Pençeler faydasızca uflanan köprüye tutunmaya çabalarken, Guenhwyvar corby ile kaya parçasını asit gölüne doğru izledi.</p>

      <p class="calibre2">Ardındaki kuş adamların coşkulu çığlıklarını duyan Belwar Guenhwyvar’ın düşüşünü görmek için tam zamanında döndü. O sıra çok meşgul olan Drizzt -çünkü bir başka corby üzerine atılmıştı ve ayakları dibine düşürdüğü de bilincini geri kazanmaya başlamıştı- görmedi. Ancak, drowun görmeye gereksinimi yoktu. Drizzt'in cebindeki heykelcik birden ısındı ve Drizzt'in piwafwi pelerininden uğursuz dumanlar yükseldi. Drizzt sevgili Guenhwyvar'ına ne olduğunu kolayca tahmin edebiliyordu. Drowun gözleri kısıldı ve gözlerindeki ani ateş göz yaşlarını kuruttu.</p>

      <p class="calibre2">Avcıyı memnuniyetle kabul etti.</p>

      <p class="calibre2">Corbyler öfkeyle dövüşüyorlardı. Varoluşlarının en yüce onuru çarpışmada ölmekti. Ve Drizzt Do'Urden'e en yakın olanlar hemen fark ettiler ki, en yüce onura ulaşma anları gelmişti.</p>

      <p class="calibre2">Drow her iki palasını dümdüz ileri uzattı ve her biri karşısındaki corbynin bir gözünü buldu. Avcı kılıçları çıkardı, ellerinde çevirdi ve ayakları dibindeki kuş adama daldırdı. Palaları derhal çıkarıp, yeniden saplarken keserken çıkardıkları sesten acı bir keyif aldı.</p>

      <p class="calibre2">Sonra, drow önündeki corbylere bodoslama daldığında, kılıçları mümkün olan her açıdan kesmeye başladılar.</p>

      <p class="calibre2">Daha tek bir darbe savuramadan, düzinelerce darbe alan ilk corby yere düşmeden ölmüştü bile. Sonra ikincisi, sonra üçüncüsü. Drizzt onları patikanın daha geniş bir bölümüne geriletti. Bir kerede üçü birden saldırıyordu.</p>

      <p class="calibre2">Bir kerede üçü birden Drizzt'in ayakları dibine cansız düşüyordu.</p>

      <p class="calibre2">"Hakla onları, kara elf," diye mırıldandı Belwar, dostunun bir patlama gibi harekete geçtiğini görünce. Oyuk Sorumlusuyla karşılaşmaya gelen corby, Belwar'ın dikkatini çeken şeyi görmek için başını çevirdi. Geri döndüğünde, suratının tam ortasındaki deep gnomeun çekiç eliyle karşılaştı. Gaga parçaları her yöne uçuştular ve talihsiz corby, uzun binlerce yıl süren evrimleri boyunca türünün uçan ilk örneği oldu. Yaratığın kısa uçuş yolculuğu dostlarını deep gnomedan uzaklaştırdı ve corby, Belwar'ın çok uzağında, sırtüstü ve cansız yere indi.</p>

      <p class="calibre2">Öfkeden kuduran deep gnome bununla işini bitirmemişti. Önünü kesmek için dönmeyi başaran tek bir corbyi patikadan yuvarlayarak koştu. Sonunda gagasız kurbanına ulaştığında, Belwar kazma elini yaratığın göğsünün derinliklerine gömdü. O adaleli tek koluyla, Oyuk Sorumlusu ölü corbyi havaya kaldırdı ve dehşetli bir çığlık kopardı.</p>

      <p class="calibre2">Diğer corbyler tereddüt ettiler. Belwar Drizzt'e baktı ve korkuyla karışık bir ümitsizliğe kapıldı.</p>

      <p class="calibre2">Yirmi kadar corby, drowun durduğu patikanın geniş bölümünde toplanmışlardı. Bir düzine kadarı da Drizzt'in ayakları dibinde cansız yatıyor, kanları kenardan akıp, asit gölüne damlayarak ritmik tıslamalar çıkarıyordu. Ancak, Belwar'ın korktuğu şey, düşmanın kalabalık oluşu değildi; kesin hareketleri ve ölçülü hamleleriyle, Drizzt yadsınamaz şekilde kazanıyordu. Fakat drowun tepesinde, yukarıda, bir başka intihar komandosu ve kayası dalışa geçmişlerdi.</p>

      <p class="calibre2">Belwar Drizzt'in yaşamının acı bir sona ulaştığını sandı.</p>

      <p class="calibre2">Ama avcı tehlikeyi sezmişti.</p>

      <p class="calibre2">Bir corby Drizzt'e uzandı. Drowun palalarının şimşek gibi bir hareketiyle, yaratığın her iki kolu da omuzlarından ayrıldı. Aynı göz kamaştırıcı hareketle, Drizzt kanlı palalarını kınlarına soktu ve platformun ucuna doğru atıldı. Kenara ulaştı ve kaya parçasına binmiş intihar komandosu corby tam yere çarpıp platformu ve yirmi kadar arkadaşını kendisiyle beraber asit havuzuna götürecekken, Drizzt Belwar'a doğru sıçradı.</p>

      <p class="calibre2">Belwar gagasız hasmım karşısındaki corbylere fırlattı ve dizlerinin üzerine düşerek, kazma elini uzatıp havada süzülen dostuna yardıma çabaladı. Drizzt Oyuk Sorumlusunun elini ve çıkıntıyı aynı anda yakaladı. Suratını kayaya çarpmış, ancak tutunacak bir yer bulmuştu.</p>

      <p class="calibre2">Ancak, ani darbe drowun piwafwisini yırtınıştı ve Belwar çaresizce oniks heykelciğin yuvarlanışını ve aside doğru düşüşünü izledi.</p>

      <p class="calibre2">Drizzt heykelciği ayakları ile yakaladı.</p>

      <p class="calibre2">Belwar tüm bu olanların yararsızlığı ve umutsuzluğu karşısında neredeyse yüksek sesle güldü. Omzunun üzerinden bakınca, corbylerin ilerleyişlerine yeniden başladığını gördü.</p>

      <p class="calibre2">"Kara elf, kuşkusuz bu eğlenceliydi," dedi svirfneblin Drizzt'e, teslimiyetle, ancak drowun yanıtı Belwar'ın ciddiyetsizliğim de suratındaki kanı çekip aldığı gibi yok etti.</p>

      <p class="calibre2">"Salla beni!" diye öylesine kuvvetle gürledi ki Drizzt, Belwar daha ne yapmakta olduğunu bile fark etmeden itaat etti.</p>

      <p class="calibre2">Drizzt açıldı ve salınarak yeniden patikaya doğru yaklaştı. Taşa çarptığında, vücudundaki her kas ivmesine yardımcı olmak için şiddetle kasıldı.</p>

      <p class="calibre2">Patikanın tam altından geçerek, eğilmiş deep gnomeun arkasından yukarı çıkabilmek için kolları ve bacakları ile tutunup tırmandı. Belwar, Drizzt'in ne yaptığını fark edip arkasını dönmeyi düşündüğünde, Drizzt palalarını çekmiş, yaklaşan ilk corbynin suratını kesmişti.</p>

      <p class="calibre2">"Tut şunu," dedi Drizzt dostuna, oniks heykelciği ayak parmağı ile Belwar'a atarken. Belwar nesneyi kolları ile yakaladı ve beceriksizce ceplerinden birine atıverdi. Sonra Drizzt en yakın çıkışa doğru müthiş bir yol açarken, deep gnome arkayı koruyarak, geride durdu ve izledi.</p>

      <p class="calibre2">Beş dakika sonra, Belwar'ı hayret içinde bırakan bir şekilde, karanlık bir dehlizde özgürce koşuyorlardı ve arkalarında duyulan hüsrana uğramış, "Ölüm! Ölüm!" haykırışları hızla kaybolmaktaydı.</p>

      <p class="calibre2"></p>
    </div>

    <h2 id="sigil_toc_id_17">13</h2>

    <div class="s">
      <p class="calibre2"><span class="none9">Yuva Denebilecek Küçük Bir Yer</span></p>

      <p class="calibre2">"Yeter. Yeter!" dedi soluk soluğa kalan Oyuk Sorumlusu, dostunu yavaşlatmaya çabalayarak. "Magga cammara, kara elf. Onları çok geride bıraktık."</p>

      <p class="calibre2">Drizzt hızla Oyuk Sorumlusuna döndüğünde, palaları elindey-jdi ve eflatun rengi gözlerinde hala ateşler yanıyordu. Belwar çabucak ve ihtiyatla geri çekildi.</p>

      <p class="calibre2">"Sakinleş, dostum," dedi svirfneblin sessizce, ancak yatıştırıcı sözlerine rağmen, Oyuk Sorumlusunun mithril elleri savunmaya hazır biçimde önüne gelmişlerdi. "Tehdit sona erdi."</p>

      <p class="calibre2">Drizzt sakinleşmek için derin derin soludu, sonra, palalarının hala elinde olduğunu fark ederek, silahları hemen kınlarına koydu.</p>

      <p class="calibre2">"İyi misin?" diye sordu Belwar, yeniden Drizzt'in yanına yaklaşarak. Drizzt'in suratında patikanın yan tarafına çarptığı yerden kan akıyordu."</p>

      <p class="calibre2">Drizzt başıyla onayladı. "Dövüş yüzünden," diye açıklamaya çabaladı boş yere. "Heyecan. Salıvermek zorunday... "</p>

      <p class="calibre2">"Açıklaman gerekmez," diyerek sözünü kesti Belwar. "İyi iş çıkardın, kara elf. İyiden de öte. Senin yaptıkların olmasaydı, üçümüz de düşerdik."</p>

      <p class="calibre2">"Geri döndü," diye yineledi Drizzt, açıklayabileceği sözcükler arayarak. "O karanlık tarafım. Gittiğini sanmıştım."</p>

      <p class="calibre2">"Gitti," dedi Oyuk Sorumlusu.</p>

      <p class="calibre2">"Hayır," diyerek karşı çıktı Drizzt. "Dövüştüğüm o acımasız canavar, o kuş adamlara karşı beni tamamen ele geçirdi. Kılıçlarımı yönlendirdi, vahşice ve acımasızca."</p>

      <p class="calibre2">"Kılıçlarını kendin yönlendirdin," diyerek güvence verdi Belwar.</p>

      <p class="calibre2">"Ama öfke," diye yanıtladı Drizzt. "Düşüncesizce öfke. Tüm istediğim onları öldürmek ve parçalamaktı."</p>

      <p class="calibre2">"Eğer bu doğru olsaydı, hala orada olurduk," diyerek akıl yürüttü svirfneblin. "Yaptıkların sayesinde kaçtık. Geride öldürülecek daha çok kuş adam vardı, ancak sen bizi mağaradan çıkardın. Öfke? Belki de, ancak kesinlikle düşüncesizce değil. Yapmak zorunda olduğunu yaptın ve bunu da iyi yaptın, kara elf. Şimdiye dek gördüğüm herkesten daha iyi. Af dileme, ne benden ne de kendinden!"</p>

      <p class="calibre2">Drizzt söylenenleri düşünmek için duvara yaslandı. Deep gnomeun mantığı ile rahatlamıştı ve Belwar'ın çabalarına minnettardı. Ancak yine de Guenhwyvar asit gölüne düştüğünde hissettiği öfkenin alev alev yanan ateşi hala içindeydi. Bu öylesine ezici bir duyguydu ki, Drizzt henüz üstesinden gelememişti. Acaba üstesinden gelmeyi hiç başarabilecek miydi, merak ediyordu.</p>

      <p class="calibre2">Bütün huzursuzluğuna karşın, svirfneblin dostunun varlığı Drizzt'i rahatlatıyordu. Son yıllarda yaşamış olduğu diğer karşılaşmaları, tek başına dövüşmeye zorlandığı çarpışmaları anımsadı. O zamanlar, tıpkı şimdi olduğu gibi, avcı içinde kabarmış, öne çıkmış ve kılıçlarının ölümcül darbelerini yönlendirmişti. Ama şimdi Drizzt'in yadsıyamadığı bir fark vardı. Önceleri tek basınayken, avcı bu kadar kolay gitmiyordu. Şimdi ise, Belwar yanındayken Drizzt kontrolü tamamen ele geçirmişti.</p>

      <p class="calibre2">Drizzt gür, beyaz yelesini savurarak avcının son kalıntılarından kurtulmaya çabaladı. Şimdi kuş adamlara karşı dövüşe başlama yöntemini, kılıçlarının düz taraftarıyla vurmasını budalaca buluyordu. Eğer Drizzt'in dürtüsel yanı ortaya çıkmasaydı, Guenhwyvar’ın düştüğünü öğrenmeseydi, o ve Belwar hala mağarada olabilirlerdi.</p>

      <p class="calibre2">Öfkesini uyandıran şeyi anımsayarak, aniden Belwar'a baktı. "Heykelcik!" diye haykırdı. "Sende!"</p>

      <p class="calibre2">Belwar nesneyi cebinden çıkardı. "Magga cammara!" diye bağırdı Belwar, tok sesinde bir panik havasıyla. "Panter yaralanmış olabilir mi? Asit Guenhwyvar’ı nasıl etkiler? Panter astral aleme kaçmış olabilir mi?"</p>

      <p class="calibre2">Drizzt heykelciği aldı ve titreyen elleriyle inceleyip, hiçbir şekilde zedelenmediği gerçeği üzerine rahatladı. Drizzt Guenhwyvar'ı çağırmadan önce beklemesi gerektiğine inanıyordu; eğer panter yaralandıysa, kendi varoluş düzleminde dinlenerek kuşkusuz daha kolay iyileşecekti. Ancak Drizzt, Guenhwyvar'in akıbetini öğrenmek için bekleyemedi. Heykelciği ayaklarının dibine, yere bıraktı ve yavaşça çağırdı.</p>

      <p class="calibre2">Sis oniks heykelciğin çevresinde dönmeye başladığında, hem drow hem de svirfneblin duyulur biçimde iç geçirdiler. Belwar kediyi daha iyi gözlemlemek için büyülü broşunu çıkardı.</p>

      <p class="calibre2">Korkunç bir görüntü bekliyordu onları. Guenhwyvar itaatkar ve vefalı bir şekilde Drizzt'in çağrısına gelmişti ancak drow panteri görür görmez Guenhwyvar'ı yalnız bırakması gerektiğini anladı. Böylece yaralarını yalayabilirdi. Guenhwyvar'in ipeksi kara kürkü yanmıştı ve kürkten çok, yanmış deri bölgeleri görünüyordu. Bir zamanlar zarif ve düzgün kasları lime lime olmuş, kemiğe dek yanmıştı ve bir gözü korkunç şekilde yaralanıp kapanmıştı.</p>

      <p class="calibre2">Guenhwyvar, Drizzt'in yanına ulaşmaya çabalayarak sendeledi. Bunun yerine, Drizzt onun yanına koştu, dizleri üzerine çöktü ve panterin iri boynuna şefkatle sarıldı. "Guen," diye mırıldandı.</p>

      <p class="calibre2">"O iyi olacak mı?" diye sordu Belwar yavaşça, sesi her sözcükte kesilerek.</p>

      <p class="calibre2">Drizzt çaresizce başını iki yana salladı. Gerçekte, dostu olarak gösterdiği becerilerin ötesinde, panter hakkında pek az şey biliyordu. Drizzt, Guenhwyvar’ın daha önce yaralandığını görmüştü, ancak bunlar asla ciddi olmamışlardı. Şimdi sadece o büyülü diğer aleme ait özelliklerin Guenhwyvar'ın tamamen iyileşmesini sağlamalarını ümit edebiliyordu.</p>

      <p class="calibre2">"Evine geri dön," dedi Drizzt. "Dinlen ve iyileş, dostum. Birkaç gün içinde seni çağıracağım."</p>

      <p class="calibre2">"Belki şimdi ona biraz yardım edebiliriz," diye önerdi Belwar.</p>

      <p class="calibre2">Drizzt bu önerinin yararsız olduğunu biliyordu. "Guenhwyvar en iyi dinlenerek iyileşir," diye açıkladı, kedi yeniden sise dönüşürken. "Guenhwyvar için diğer aleme taşıyacağı hiçbir şey yapamayız. Burada, bizim dünyamızda olmak panterin gücünden eksiltiyor. Her dakikanın bir bedeli var."</p>

      <p class="calibre2">Guenhwyvar gitmiş ve yalnızca heykelcik kalmıştı. Drizzt onu aldı ve ceplerinden birine geri koymadan önce çok uzun bir süre inceledi.</p>

      <p class="calibre2">Bir kılıç şilteyi havaya fırlattı, sonra diğer kılıçla birlikte örtü artık parçalanmış bir paçavradan başka bir şey olmayana dek, onu paralayıp kesti. Zaknafein yerdeki gümüş sikkelere baktı. Böylesine belirgin bir kamp aldatmacası ve Drizzt'in buraya geri dönmesi olasılığı Zaknafein'ı pek çok gün geride bırakmıştı.</p>

      <p class="calibre2">Drizzt Do'Urden gitmişti ve Blingdenstone'dan ayrılışını ilan etmek için büyük zahmetlere katlanmıştı. Ölümcül hayalet bu yeni bilgiyi değerlendirmek için durakladı ve düşünme gerekliliği; bir zamanlar Zaknafein olan akıl sahibi varlığa içgüdüsel düzlemden daha fazlasıyla dokunmak, bu yaşayan ölü yaratıkla esir tuttuğu varlığın ruhu arasında kaçınılmaz bir çatışma meydana getirdi.</p>

      <p class="calibre2">Giriş odasındaki Saygıdeğer Malice Do'Urden yaratığının içindeki mücadeleyi hissetmişti. Zin-carla'da, ölümcül hayaletin denetimi, Örümcek Kraliçe'nin armağanı bahşettiği Saygıdeğer Ananın sorumluluğuydu. Malice kendisine verilen görev için çok çalışmak, ard arda ilahiler ve büyüler söyleyerek, ölümcül hayaletin düşünce süreci ile Zaknafein Do'Urden'in duyguları ve ruhu arasında gidip gelmek zorundaydı.</p>

      <p class="calibre2">Malice'in kudretli iradesinin müdahalelerini hisseden ölümcül hayalet sendeledi. Bu bir çekişme halini almadı; bir saniyeden daha az zamanda, ölümcül hayalet Drizzt'in ve bir başka varlığın, muhtemelen deep gnomeun, kamp yeri süsü verdikleri küçük mağarayı inceliyordu. Haftalar önce gitmişlerdi ve şüphesiz, tüm hızlarıyla Blingdenstone'dan uzaklaşıyorlardı. Muhtemelen, diye akıl yürüttü ölümcül hayalet, Menzoberranzan'dan da uzaklaşıyorlardı.</p>

      <p class="calibre2">Zaknafein mağaranın dışına, ana dehlize çıktı. Yönlerden birini, Menzoberranzan'ın bulunduğu doğu tarafını kokladı, sonra döndü ve yere eğilerek yeniden kokladı. Malice'in Zaknafein'a bahşettiği yer bulma büyüleri bunca mesafeyi aşamazdı, ancak ölümcül hayaletin incelemelerinden edindiği hassas algılar şüphelerini doğrulamıştı. Drizzt batıya gitmişti.</p>

      <p class="calibre2">Zaknafein dehlizlerden aşağı yürümeye koyulduğunda, bir goblinin mızrağının ucuyla aldığı yara yüzünden en ufak bir topallama göstermiyordu. Bu yara ölümlü bir varlığı sakat bırakabilirdi. Drizzt'in bir belki de iki hafta gerisindeydi, ancak ölümcül hayalet tasalanmıyordu. Avı uyumak, dinlenmek ve yemek zorundaydı.</p>

      <p class="calibre2">Avı etten kemikten ve ölümlüydü ve de zayıf.</p>

      <p class="calibre2" style="text-align: center;">***</p>

      <p class="calibre2">"Ne çeşit bir varlık bu?" diye fısıldadı Drizzt, Belwar'a, hızla akan bir ırmakta kovalarım doldurmakta olan ilginç, iki ayaklı bir yaratığı izlerlerken. Tüm dehlizler bölgesi büyüyle aydınlatılmıştı, ancak Drizzt ve Belwar, eğilmiş cüppeli yaratığın birkaç düzine yarda uzağındaki bir kaya çıkıntısının gölgesinde kendilerini yeterince güvende hissediyorlardı.</p>

      <p class="calibre2">"Bir adam," diye yanıtladı Belwar. "İnsan, yüzeyden."</p>

      <p class="calibre2">"Evinden oldukça uzakta," diye belirtti Drizzt. "Yine de, bu çevrede rahat görünüyor. Bir yüzey yaşayanının Karanlıkaltı'nda hayatta kalabileceğini sanmazdım. Bu, Akademi'de edindiğim öğretilere ters düşüyor."</p>

      <p class="calibre2">"Muhtemelen bir büyücü," diyerek akıl yürüttü Belwar. "Bu, bu bölgedeki aydınlığı açıklar. Ve onun burada oluşunu da açıklar." Drizzt merakla svirfnebline baktı.</p>

      <p class="calibre2">"Büyücüler tuhaf mahluklardır," diye açıkladı Belwar, sanki gerçek kendi kendisini kanıtlıyormuşçasına. "İnsan büyücüler diğerlerinden daha da tuhafmışlar, duyduğuma göre. Drow büyücüler güç için çalışırlar. Svirfneblin büyücüler sanatlarını taşı daha iyi tanımak için icra ederler. Ancak, insan büyücüler," diye sürdürdü deepgnome, ses tonunda belirgin bir küçümsemeyle. "Magga cammara, kara elf, insan büyücüler tamamen farklı mahluklardır!"</p>

      <p class="calibre2">"İnsan büyücüler büyü sanatım niye icra ederler ki?" diye sordu Drizzt.</p>

      <p class="calibre2">Belwar başını salladı. "Bunun sebebini şimdiye dek hiçbir alimin keşfedebildiğim sanmıyorum," diye yanıtladı tüm içtenliğiyle. "İnsanlar tuhaf ve tehlikeli bir biçimde tahmin edilemez bir ırktır ve yalnız bırakılmaları daha iyidir."</p>

      <p class="calibre2">"Hiç birisi ile karşılaştın mı?"</p>

      <p class="calibre2">"Birkaç tanesiyle." Belwar, sanki bu hoş bir anı değilmiş gibi ürperdi. "Yüzeyden tacirler. Çirkin şeyler ve de kibirli. Onların düşüncesine göre, tüm dünya sadece onlar içindir."</p>

      <p class="calibre2">Tınılı sesi Belwar’ın isteğinden bir parça daha gürültülü çınladı : ve ırmağın yanındaki cüppeli şekil kafasını iki dostun bulunduğu yöne kaldırdı.</p>

      <p class="calibre2">"Çıkın dışarı, minik kemirgenler," diye seslendi insan, iki dostun anlayamadığı bir dilde. Büyücü isteğim bir diğer dilde, sonra drow dilinde, sonra bilinmeyen iki başka dilde ve sonra da svirfneblin dilinde yineledi. Dakikalar boyunca bu şekilde devam ederken, Drizzt ve Belwar inanmazlık içinde birbirlerine baktılar.</p>

      <p class="calibre2">"Eğitimli bir adam," diye fısıldadı Drizzt, Belwar'a.</p>

      <p class="calibre2">"Sıçanlar, muhtemelen." diye mırıldandı insan kendi kendine. İyi bir yemek olabileceğini düşündüğü görünmeyen bu gürültücü yaratıkları ortaya çıkarmanın bir yolunu arayarak etrafına bakındı.</p>

      <p class="calibre2">"Bir dost mu, yoksa düşman mı öğrenelim," diye fısıldadı Drizzt ve saklandığı yerden çıkmaya davrandı. Belwar onu durdurdu ve şüpheyle ona baktı, ancak sonra, içgüdülerinden başka hiçbir şeye başvurmaksızın, omuz silkti ve Drizzt'in gitmesine izin verdi.</p>

      <p class="calibre2">"Selamlar, evinden bu kadar uzaktaki insan," dedi Drizzt kendi ana dilinde, çıkıntıdan dışarı adım atarak.</p>

      <p class="calibre2">İnsanın gözleri delicesine açıldı ve biçimsiz beyaz sakalını sertçe çekti. "Sen bir sıçan değilsin!" diye haykırdı zorlama, ama anlaşılır drow diliyle.</p>

      <p class="calibre2">"Hayır," dedi Drizzt. Ona katılmak üzere harekete geçen Belwar'a baktı.</p>

      <p class="calibre2">"Soyguncular!" diye bağırdı insan. "Evimi çalmaya geldiniz, öyle mi?"</p>

      <p class="calibre2">"Hayır," dedi Drizzt yeniden.</p>

      <p class="calibre2">"Gidin buradan!" diye haykırdı insan, elini tavukları kış kışlayan bir çiftçi gibi sallayarak. "Gidin. Haydi, çabuk, şimdi!"</p>

      <p class="calibre2">Drizzt ve Belwar merakla birbirlerine baktılar.</p>

      <p class="calibre2">"Hayır," dedi Drizzt üçüncü kez.</p>

      <p class="calibre2">"Burası benim evim, ahmak kara elf!" dedi insan tükürür gibi. "Buraya gelmenizi istedim mi? Size evimde bana katılmanız için davetiye mi gönderdim? Ya da belki sen ve çirkin küçük dostun bana bu civarlara hoş geldin demeyi görev kabul ettiniz!"</p>

      <p class="calibre2">"Dikkatli ol, drow," diye fısıldadı Belwar, insan ipe sapa gelmez konuşmasını sürdürürken. "Bu kesinlikle bir büyücü ve güvenilmez biri, insan standartlarına göre bile."</p>

      <p class="calibre2">"Ya da belki hem drow hem deep gnome ırkları benden ürkü-yordur?" dedi insan düşünceli düşünceli, çağrısız konuklarından çok kendi kendine. "Evet, elbette. Duydular ki, ben, Brister Fendlestick, Karanlıkaltı dehlizlerine çekilmeye karar verdim ve kendilerini bana karşı korumak için güçlerini birleştirdiler! Evet, evet, şimdi her şey bana çok açık görünüyor ve de çok açması!"</p>

      <p class="calibre2">"Daha önce büyücülerle dövüştüm," diye fısıltıyla yanıtladı Drizzt Belwar'ı. "Bunu çatışma olmadan halletmeyi umalım. Ancak, ne olacaksa olsun, bil ki geldiğimiz yoldan dönmeye hiç niyetim yok."</p>

      <p class="calibre2">Drizzt insana geri dönerken, Belwar başıyla kederli bir şekilde onayladı. "Belki de, geçmemize izin vermeye ikna edebiliriz onu," diye fısıldadı Drizzt.</p>

      <p class="calibre2">İnsan bir patlamanın eşiğinde titredi. "Güzel!" diye haykırdı birden. "O halde gitmeyin!" Drizzt bununla uzlaşabileceğini düşünmekteki hatasını gördü. Büyücü herhangi bir saldırı başlatmadan ilerlemeyi isteyen drow harekete geçti.</p>

      <p class="calibre2">Ancak, insan Karanlıkaltı'nda hayatta kalmayı öğrenmişti ve Drizzt'le Belwar daha kaya çıkıntısının arkasından belirmeden çok önce savunmasını hazırlamıştı. Ellerini salladı ve iki dostun anlayamadığı tek bir sözcük sarfetti. Parmağındaki bir yüzük pırıl pırıl parladı ve büyücü ile çağrısız konukları arasına, havaya ufak bir ateş topu gönderdi.</p>

      <p class="calibre2">"O halde, evime hoş geldiniz!" diye bağırdı büyücü, zafer edasıyla. "Bununla oynayın!" Parmaklarını şaklattı ve kayboldu.</p>

      <p class="calibre2">Drizzt ve Belwar parıldayan kürenin etrafında toplanan patlayıcı enerjiyi hissedebiliyorlardı.</p>

      <p class="calibre2">"Koş!" diye haykırdı Oyuk Sorumlusu ve kaçmak üzere döndü. Blingdenstone'da, büyünün büyük kısmı yanılsamaydı ve savunma amaçlı tasarlanmıştı. Ancak, Menzoberranzan'da, Drizzt'in büyüyü öğrendiği yerde, büyüler yadsınamaz biçimde saldırıya yönelikti. Drizzt büyücünün saldırısını biliyordu ve yine biliyordu ki, bu dar ve alçak dehlizlerde, kaçış bir seçenek olamazdı.</p>

      <p class="calibre2">"Hayır," diye bağırdı ve Belwar'ın deri ceketinin sırtını yakalayarak, deep gnomeu doğruca parıldayan küreye çekti. Belwar Drizzt'e güvenebileceğini biliyordu ve dönüp, istekle dostunun yanma koştu. Gözleri kürenin görüntüsünden kopmayı başarır başarmaz, Oyuk Sorumlusu drowun planım anladı. Drizzt ırmağa gidiyordu.</p>

      <p class="calibre2">Ateş topu tam patladığı an, iki arkadaş taşlara çarpıp sürtünerek, balıklama suya daldılar.</p>

      <p class="calibre2">Bir an sonra, buharların yükseldiği sudan çıktıklarında, giysilerinin suya batmayan arka kısımlarından dumanlar çıkıyordu.</p>

      <p class="calibre2">Alevler mağaradaki havayı geçici olarak kestiği için öksürüp tıksırıyorlardı ve parıldayan taşlarda arta kalan ısı onları boğuyordu.</p>

      <p class="calibre2">"İnsanlar," diye mırıldandı Belwar kasvetle. Kendini sudan çıkardı ve kuvvetle silkelendi. Drizzt de onun yanı sıra çıktı ve kahkahasını saklayamadı.</p>

      <p class="calibre2">Ancak, deep gnome tüm bu olanlarda gülünecek bir taraf bulamamıştı. "Büyücü," diye anımsattı Drizzt'e iğneleyici bir biçimde. Drizzt eğildi ve tüm çevreye tedirgin tedirgin göz gezdirdi.</p>

      <p class="calibre2">Hemen yola koyuldular.</p>

      <p class="calibre2">"Ev!" dedi Belwar, birkaç gün sonra. İki dost dar bir çıkıntıdan, bir yer altı gölünü barındıran geniş ve yüksek mağaraya baktılar. Arkalarında, kolayca savunulabilecek tek bir küçük girişi olan üç odacıklı bir mağara vardı.</p>

      <p class="calibre2">Drizzt en üstteki çıkıntıda duran dostunun yanına çıkmak için on ayak kadar tırmandı. "Olabilir," diye onayladı tereddütle, ancak, büyücüyü buradan sadece birkaç günlük yürüyüş mesafesinde bıraktık.</p>

      <p class="calibre2">"İnsanı unut," dedi Belwar ters ters, değerli ceketindeki yanık izine göz atarak.</p>

      <p class="calibre2">"Ve kapımızdan yalnızca birkaç ayak ötede böylesine büyük bir havuzun varlığından pek hoşnut değilim," diye sürdürdü Drizzt.</p>

      <p class="calibre2">"Balıkla dolu!" diye tartıştı Oyuk Sorumlusu onunla. "Ve midemizi şişkin tutacak yosunlarla ve bitkilerle, üstelik su da yeterince temiz görünüyor!"</p>

      <p class="calibre2">"Ama böyle bir vaha ziyaretçileri çeker," diyerek akıl yürüttü Drizzt. "Korkarım pek huzur bulamayız."</p>

      <p class="calibre2">Belwar dimdik duvardan aşağı, geniş mağaranın zeminine baktı.</p>

      <p class="calibre2">"Kesinlikle sorun değil," dedi gülerek. "Büyük olanlar buraya çıkamaz ve küçük olanlar... kılıçlarının keskinliğini gördüm ve sen de benim ellerimin kudretini gördün. Küçük olanlar için tasalanmayacağım!"</p>

      <p class="calibre2">Drizzt, svirfneblinin özgüvenini seviyordu ve ev olarak kullanmaya uygun başka bir yer bulamadıklarını kabul etmek zorundaydı. Bulması güç ve çoğunlukla içilemez olan su, kurak Karanlıkaltı'nda kıymetli bir maldı. Göl ve çevresindeki gelişimle, Drizzt ve Belwar yiyecek bulmak için asla uzağa yolculuk etmek zorunda kalmayacaklardı.</p>

      <p class="calibre2">Drizzt kabul etmek üzereydi ki, aşağıda, suyun yanında bir hareket onun ve Belwar'ın dikkatini çekti.</p>

      <p class="calibre2">"Ve yengeçler!" deyiverdi svirfneblin, açıkça, bu manzara karşısında drowla aynı tepkiyi göstermeyerek. "Magga cammara, kara elf! Yengeçler! Bulabileceğin en iyi yiyecek!"</p>

      <p class="calibre2">Gerçekten de, gölden çıkan bir yengeçti; dev gibi, bir insanı-ya da elfi, ya da gnomeu-tam ikiye ayırabilecek kıska'çlarıyla, on iki ayaklık bir canavar. Drizzt inanmaz gözlerle Belwar'a baktı.</p>

      <p class="calibre2">"Yiyecek mi?" diye sordu.</p>

      <p class="calibre2">Çekiç ve kazma ellerini birbirine vururken, Belwar'ın gülümsemesi kırışık burnunun çevresinden yukarı kıvrıldı.</p>

      <p class="calibre2">O gece ve sonraki gün ve sonraki gün ve daha sonraki gün yengeç yediler kısa süre sonra Drizzt yeraltı gölünün yanındaki üç odacıklı mağaranın iyi bir ev olduğunu kabullenmeye oldukça istekliydi.</p>

      <p class="calibre2">Ölümcül hayalet kızıl parıltılı tarlayı değerlendirmek üzere durdu. Yaşarken, Zaknafein Do'Urden, tuhaf parıltılı odacıklarda ve ışıltılı yosunlarda saklı tehlikelere saygı duyarak, böylesi bir bölgeden uzak dururdu. Ancak, ölümcül hayalet için iz belirgindi; Drizzt bu yöne gelmişti.</p>

      <p class="calibre2">Ölümcül hayalet her adımında üzerine fırlatılan ölümcül sporların tozlarını göz ardı ederek işe koyuldu. Bu boğucu sporlar talihsiz yaratıkların ciğerlerini doldurmuştu.</p>

      <p class="calibre2">Ancak, Zaknafein soluk almıyordu.</p>

      <p class="calibre2">Sonra, grubber bölgesini korumak için atıldığında, gürültü koptu. Bir zamanlar Zaknafein olan yanı tehlikeyi sezince, ölümcül hayalet savunma amacıyla yere çöktü. Grubber parıltılı yosun tarlasına dalmış, ama kovalayacağı bir istilacı görememişti. Yine de, baruchilerden oluşan bir yemeğin hiç de fena olmayacağını düşünerek, ilerledi.</p>

      <p class="calibre2">Grubber mağaranın ortasına vardığında, ölümcül hayalet havada süzülme büyüsünün dağılmasına izin verdi. Zaknafein canavarın sırtına inerek, bacaklarını sımsıkı kilitledi. Grubber odanın içerisinde çırpınıp silkiniyördu ancak Zaknafein'ın dengesi bozulmadı.</p>

      <p class="calibre2">Grubberın derisi kalın ve sertti. Tüm silahlara karşı koyabilirdi. En iyileri dışında; Zaknafein'ın sahip oldukları gibi...</p>

      <p class="calibre2">"Bu neydi?" diye sordu Belwar bir gün, mağaralarının ağzını kapatacak yeni bir kapı üzerindeki çalışmasını bırakarak. Belli ki aşağıda, havuzun yanında bulunan Drizzt de sesi duymuştu, çünkü biraz su getirmek için kullandığı kaskı düşürmüş ve palalarını çekmişti. Oyuk Sorumlusunu susturmak için bir elini kaldırdı ve sonra sessiz bir konuşma için gerisin geri çıkıntıya ilerledi.</p>

      <p class="calibre2">Ses, gürültülü bir çatırtı, yeniden duyuldu.</p>

      <p class="calibre2">"Bunu biliyor musun, kara elf?" diye sordu Belwar yavaşça.</p>

      <p class="calibre2">Drizzt başıyla onayladı. "Kancalı Dehşetler," diye yanıtladı, "tüm Karanlıkaltı'ndaki en keskin işitme duyusuna sahiptirler." Drizzt bu canavar türüyle yegane karşılaşmasına ait anılarını kendine sakladı. Bu bir devriye talimi sırasında olmuştu, Drizzt Akademi'deki sınıfını Menzoberranzan'ın dışındaki dehlizlerde yönlendirirken. Devriye grubu, metal bir zırh gibi dış kabukları olan iki ayaklı, dev canavarlara rastlamıştı. Drow devriyesi, çoğunlukla Drizzt'in çabaları sayesinde o günü zaferle kapamıştı ancak Drizzt'in en net anımsadığı şey, bu karşılaşmanın Akademi hocaları tarafından planlanmış bir talim olduğuna dair inancı ve gerçekçilik hatırına masum bir drow çocuğunu Kancalı Dehşetlere kurban vermeleriydi.</p>

      <p class="calibre2">"Haydi onları bulalım," dedi Drizzt sakince ama ciddiyetle. Drowun eflatun rengi gözlerindeki tehlikeli parıltıyı görünce, Belwar soluklanmak için durdu.</p>

      <p class="calibre2">"Kancalı Dehşetler tehlikeli hasımlardır," diye açıkladı Drizzt, deep gnomeun tereddütünü fark edince. "Bölgede dolaşmalarına izin veremeyiz."</p>

      <p class="calibre2">Çatırdayan sesleri izleyen Drizzt yaklaşmakta güçlük çekmedi. Yanı başındaki Belwarla birlikte, son bir dönemeci sessizce döndü. Dehlizin daha geniş bir bölümünde, tek bir Kancalı Dehşet duruyor, ağır pençelerini, bir svirfneblin madencisinin kazmasını kullandığı şekilde, ritmik darbelerle taşa indiriyordu.</p>

      <p class="calibre2">Drizzt, Belwar'ı geri çekip, eğer fark edilmeden tepesine süzülebilirse, canavarı çabucak halledeceğini belirtti. Belwar bu düşünceyi kabul etti fakat ilk fırsatta veya gereklilikte ona katılmak üzere temkinle bekledi.</p>

      <p class="calibre2">Taş duvarla oyununa kendini kaptırmış olduğu belli olan Kancalı Dehşet, sinsice yaklaşmakta olan drowu ne duydu ne de gördü. Drizzt onu alt etmenin en kolay ve en hızlı yolunu arayarak, canavarın tam yanına geldi. Yaratığın kabuğunda yalnızca tek bir açıklık gördü; göğüs zırhıyla geniş ensesi arasında ince bir yarık. Ancak, kılıcı oraya saplamak biraz sorun olabilirdi, çünkü Kancalı Dehşet neredeyse on ayak uzunluğundaydı.</p>

      <p class="calibre2">Ancak avcı çözümü buldu. Hızla ve sertçe, Kancalı Dehşet'in dizine atılıp, her iki omzuyla vururken, kılıçlarını yukarı, yaratığın kasıklarına kaldırdı. Kancalı Dehşet'in bacakları büküldü ve drowun üzerinden devrildi. Drizzt bir kedi çevikliğiyle yuvarlandı ve düşen canavarın tepesine çıkarak her iki kılıcının ucunu da zırhtaki deliğe denk getirdi.</p>

      <p class="calibre2">"Kancalı Dehşet'in işini oracıkta bitirebilirdi; palaları kemiksi kabuktan içeri kolayca kayabilirdi. Ancak, Drizzt Kancalı Dehşetin suratında bir şey -korku- gördü, yaratığın ifadesindeki orada olmaması gereken bir şey. Avcıyı içine geri çekilmeye zorladı, kılıçlarının kontrolünü ele aldı ve sadece bir an için tereddüt etti. Kancalı Dehşet, Drizzt'i müthiş hayrete düşürerek, anlaşılır ve doğru drow lisanında konuşabilmesine yetecek kadar uzun bir an; "Lütfen... beni... öldürme!"</p>

      <p class="calibre2"></p>
    </div>

    <h2 id="sigil_toc_id_18">14</h2>

    <div class="s">
      <p class="calibre2"><span class="none9">Clacker</span></p>

      <p class="calibre2">Palalar yavaşça Kancalı Dehşetin ensesinden uzaklaştılar.</p>

      <p class="calibre2">"Göründüğüm... gibi... de-değil," diye açıklamaya çalıştı canavar duraksamalı konuşmasıyla. Sarfettiği her sözcükle, Kancalı Dehşet dili daha rahat kullanır hale geliyor gibiydi. "Ben... pech'im."</p>

      <p class="calibre2">"Pech?" dedi Belwar alık alık bakarak Drizzt'in yanına ilerlerken. Svirfneblin anlaşılır bir şaşkınlıkla kapana kısılmış canavara baktı. "Bir pech için bir parça irisin," dedi.</p>

      <p class="calibre2">Drizzt bir açıklama arayarak, canavardan Belwara döndü. Drow bu sözcüğü daha önce hiç duymamıştı.</p>

      <p class="calibre2">"Kaya çocukları," diye açıkladı ona Belwar. "Tuhaf, küçük yaratıklar. Taş kadar serttirler ve onu işlemekten başka bir amaç için yaşamazlar."</p>

      <p class="calibre2">"Bir svirfneblin gibi," diye yanıtladı Drizzt.</p>

      <p class="calibre2">Belwar bir iltifata mı, yoksa bir aşağılanmaya mı maruz kaldığım anlamak için bir an duraksadı. Bunu ayırt edemeyince, Oyuk Sorumlusu biraz ihtiyatla devam etti. "Ortalıkta pek fazla pech yoktur, bunun gibi görünenler ise daha da azdır!" Kancalı Dehşete şüpheli bir bakış fırlattı, sonra Drizzt'e palalarını hazır bekletmesini söyler gibi baktı.</p>

      <p class="calibre2">"Artık... pech... d-d-değilim," diye kekeledi Kancalı Dehşet, boğuk sesinde belirgin bir pişmanlıkla. "Artık pech değilim."</p>

      <p class="calibre2">"Adın ne?" diye sordu Drizzt, gerçeğe dair ipuçları bulmayı umarak.</p>

      <p class="calibre2">Kancalı Dehşet uzun bir süre düşündü, sonra iri kafasını çaresizce salladı. "Artık... pech... d-d-değilim," dedi canavar yeniden ve gagalı suratını maksatlı bir şekilde geri atarak, kabuklu zırhındaki yarığı genişletti ve Drizzt'i hamlesini bitirmeye davet etti.</p>

      <p class="calibre2">"Adını anımsamıyor musun?" diye sordu Drizzt, yaratığı öldürmek için pek de sabırsızlanmadan. Kancalı Dehşet ne kımıldadı ne de yanıt verdi. Drizzt bir öneri için Belwar'a baktı, ancak Oyuk Sorumlusu yalnızca çaresizlik içinde omuz silkti.</p>

      <p class="calibre2">"Ne oldu?" diye ısrar etti Drizzt canavara. "Sana ne olduğunu bana anlatmalısın."</p>

      <p class="calibre2">"B-b-b." Kancalı Dehşet yanıt vermek için çabaladı. "B- büyücü. Uğursuz büyücü."</p>
    </div>

    <div class="s">
      <p class="calibre2">Büyü yöntemleri hakkında ve uygulayıcılarının bunu nasıl vicdansızca kullandıkları yönünde biraz eğitim görmüş olan Drizzt olasılıkları anlamaya ve bu tuhaf yaratığa inanmaya başladı. "Seni bir büyücü mü değiştirdi?" diye sordu, yanıtı zaten tahmin ederek. O ve Belwar hayret dolu surat ifadelerini paylaşıyorlardı. "Böylesi büyüleri duymuştum."</p>
    </div>

    <div class="s">
      <p class="calibre2">"Ben de öyle," diyerek ona katıldı Oyuk Sorumlusu. "Magga cammara, kara elf, Blingdenstone'un büyücülerinin aynı büyüyü kullandıklarını görmüştüm. Şeye sızmamız gerektiğinde..." deep gnome, hitap ettiği elfin ait olduğu yeri anımsayınca, birden sustu.</p>

      <p class="calibre2">"Menzoberranzan'a," diye tamamladı Drizzt gülerek.</p>

      <p class="calibre2">Bir parça mahcup olan Belwar boğazını temizledi ve canavara geri döndü.</p>

      <p class="calibre2">"Bir zamanlar bir pechtin," dedi, tüm açıklamanın, apaçık bir düşünce ile ifade edildiğini duymaya ihtiyaç hissederek, "ve bir büyücü seni bir Kancalı Dehşete dönüştürdü."</p>

      <p class="calibre2">"Doğru," diye yanıtladı canavar. "Artık pech değilim."</p>

      <p class="calibre2">"Dostların nerede?" diye sordu svirfneblin. "Eğer halkınla ilgili duyduklarım doğruysa, pechler sık sık yalnız yolculuk etmezler."</p>

      <p class="calibre2">"Ö-ö-ö-ölü," dedi canavar. "Uğursuz b-b-b-"</p>

      <p class="calibre2">"İnsan büyücü mü?" diye yardım etti Drizzt. Koca gaga heyecanlı bir şekilde sallandı.</p>

      <p class="calibre2">"Evet, i-i-insan-"</p>

      <p class="calibre2">"Ve büyücü seni bir Kancalı Dehşet olarak acılarınla bıraktı," dedi Belwar.</p>

      <p class="calibre2">O ve Drizzt uzun bir süre birbirlerine baktılar ve sonra drow geri çekilerek Kancalı Dehşetin kalkmasına yardım etti.</p>

      <p class="calibre2">"Beni ö-ö-öldürmüş o-o-olmanı d-d-dilerdim," dedi canavar yeniden, oturur pozisyona geçerek. Belirgin bir tiksintiyle pençeli ellerine baktı. "T-taş, taş... artık bana yabancı."</p>

      <p class="calibre2">Belwar karşılık olarak kendi işlenmiş ellerini kaldırdı. "Bir zamanlar, ben de öyle sanıyordum," dedi. "Hayattasın ve artık yalnız değilsin. Bizimle göle gel, orada daha fazlasını konuşabili riz.</p>

      <p class="calibre2">Kancalı Dehşet hemen kabul etti ve büyük çabalarla, çeyrek tonluk kütlesini yerden kaldırmaya başladı. Yaratığın sert kabuğunun hışırtıları ve gürültüleri arasında, Belwar sağduyuyla Drizzt'e fısıldadı: "Kılıçlarını hazır tut!"</p>

      <p class="calibre2">Kancalı Dehşet sonunda, on ayaklık heybetli endamıyla kule gibi dikilerek durdu ve drow Belwarın mantığını tartışmadı.</p>

      <p class="calibre2">Uzun saatler boyunca, Kancalı Dehşet maceralarını iki dosta anlattı. Öykünün kendisi kadar hayret verici olan, canavarın dili kullanma becerisindeki gelişmeydi. Bu gerçek ve canavarın önceki varoluşu-neredeyse kutsal bir saygı ile taşa vurmak ve taşı şekillendirmekle geçen bir yaşam-ile ilgili tanımlamaları, Belwar ve Drizzt'i yaratığın tuhaf öyküsünün gerçekliğine daha da ikna etti.</p>

      <p class="calibre2">"Yeniden konuşmak g-g-güzel, lisan kendi lisanım olmasa bile," dedi yaratık bir süre sonra. "Sanki bir zamanlar olduğum varlığın bir parçasını yeniden b-bulmuş gibiyim."</p>

      <p class="calibre2">Kendi benzer deneyimleri zihninde öylesine netti ki, Drizzt bu duyguları çok iyi anladı.</p>

      <p class="calibre2">"Ne zamandır bu durumdasın?" diye sordu Belwar.</p>

      <p class="calibre2">Kancalı Dehşet omuz silkti ve iri göğsüyle omuzlan bu hareketle tıkırdadı. "Haftalar, a-aylar," dedi. "Anımsayamıyorum. Zamanı y-yitirdim."</p>

      <p class="calibre2">Drizzt yüzünü ellerine bıraktı ve talihsiz yaratığın duygularını tamamen anlayıp sempati duyarak, derin derin iç geçirdi. Drizzt de vahşiliklerde böylesine kaybolmuş ve kendini yalnız hissetmişti. O da böylesi bir talihin kasvetli gerçeğini biliyordu. Belwar çekiç eliyle yavaşça drowun sırtına vurdu.</p>

      <p class="calibre2">"Peki, şimdi nereye gidiyorsun?" diye sordu Oyuk Sorumlusu Kancalı Dehşete. "Ya da nereden geliyordun?"</p>

      <p class="calibre2">"Peşindeydim, o b-b-b-" diye yanıtladı Kancalı Dehşet, sanki uğursuz büyücüden yalnızca bahsetmek bile yaratığa büyük acı vermişçesine, son sözcükte çaresizce geveleyerek. "Ama öyle çok şey unuttum ki. Eğer hala p-p-pech olsaydım, onu a-a-az bir çabayla bulabilirdim. Taşlar bana nereye b-b-bakacağımı söylerlerdi. Ama artık onlarla çok sık konuşamıyorum." Canavar taşta oturduğu yerden doğruldu. "Gideceğim", dedi kararlılıkla. "Ben etraftayken güvende değilsiniz."</p>

      <p class="calibre2">"Kalacaksın," dedi Drizzt aniden ve yadsmamayacak bir kesinlikle. "D-denetliyemiyorum," diyerek açıklamaya çabaladı Kancalı Dehşet yeniden.</p>

      <p class="calibre2">"Endişelenmene gerek yok," dedi Belwar. Mağaranın yanında, ukarıdaki çıkıntıda bulunan kapıyı işaret etti. "Evimiz orada, ukarıda ve kapısı senin geçemeyeceğin kadar küçük. Hep birlikte en iyi eylem biçimine karar verene dek burada, göl kenarında dinlenmelisin."</p>

      <p class="calibre2">Kancalı Dehşet tükenmişti ve svirfneblinin mantığı oldukça akla yatkın görünüyordu. Canavar külçe gibi, taşa geri çöktü ve iri bedeninin elverdiği ölçüde kıvrıldı. Drizzt ve Belwar her adımda tuhaf yeni dostlarına göz atarak ayrıldılar.</p>

      <p class="calibre2">"Clacker," dedi Belwar birden, Drizzt'i yanında durdurarak. Belwar'ın sözcüğü kendi bulunduğu yöne doğru söylediğini anlayan Kancalı Dehşet, deep gnomea bakmak için büyük çaba sarfederek doğruldu.</p>

      <p class="calibre2">"Seni böyle çağıracağız, eğer bir itirazın yoksa," diye açıkladı svirfneblin yaratıkla Drizzt'e. "Clacker!" "Uygun bir isim," diye belirtti Drizzt.</p>

      <p class="calibre2">"Bu g-güzel bir isim," diyerek onayladı Kancalı Dehşet fakat yaratık içten içe pech adını, eğimli bir geçitteki yuvarlak bir taş parçası gibi yuvarlanıp duran ve gürleyen her heceyle taşa ilahiler söyleyen o adı anımsayabilmeyi diledi.</p>

      <p class="calibre2">"Kapıyı genişleteceğiz," dedi Drizzt, Belwar'la mağara evlerine girdiklerinde. "Böylece Clacker içeri girebilir ve yanımızda güven içinde dinlenebilir."</p>

      <p class="calibre2">"Hayır, kara elf," diyerek karşı çıktı Oyuk Sorumlusu. "Bunu yapmayacağız."</p>

      <p class="calibre2">"Orada suyun yanında güvende değil," diye yanıtladı Drizzt. "Canavarlar onu bulur."</p>

      <p class="calibre2">"Yeterince güvende!" diye homurdandı Belwar. "Hangi canavar bir Kancalı Dehşete isteyerek saldırır?"</p>

      <p class="calibre2">Belwar, Drizzt'in samimi endişesini anlıyordu, ancak Drizzt'in önerisindeki tehlikeleri de biliyordu.</p>

      <p class="calibre2">"Bu tür büyülere tanık oldum," dedi svirfneblin kasvetle. "Bunlara polymorph denir. Bedenin değişimi hemen gerçekleşir, ancak ruhun değişimi zaman alabilir."</p>

      <p class="calibre2">"Neler söylüyorsun?" Drizzt'in sesinde panik vardı.</p>

      <p class="calibre2">"Clacker hala bir pech," diye yanıtladı Belwar. "Ancak, bir Kancalı Dehşetin bedenine tutsak edilmiş. Fakat korkarım yakında Clacker artık bir pech olmayacak. Bir Kancalı Dehşet olacak, hem aklı hem bedeniyle ve her ne kadar dostça davranırsak davranalım, Clacker bir diğer öğünden başka bir şey olmadığımızı düşünmeye başlayacak."</p>

      <p class="calibre2">Drizzt karşı çıkmaya hazırlandı, ancak Belwar onu karanlık bir düşünceyle susturdu. "Onu öldürmek zorunda kalmak hoşuna gider miydi, kara elf?"</p>

      <p class="calibre2">Drizzt arkasını döndü. "Öyküsü benimkine benziyor."</p>

      <p class="calibre2">"Sandığın kadar değil," diye karşılık verdi Belwar.</p>

      <p class="calibre2">"Ben de kaybolmuştum," diye anımsattı Oyuk Sorumlusuna Drizzt.</p>

      <p class="calibre2">"Öyle olduğunu sanıyorsun," diye yanıtladı Belwar. "Ama özünde Drizzt Do'Urden olan tarafın seninle kaldı, dostum. Olmak zorunda olduğun gibiydin, etrafındaki koşulların seni olmaya zorladığı gibi. Bu farklı. Sadece bedenen değil, Clacker özünde bir Kancalı Dehşet olacak. Düşünceleri bir Kancalı Dehşetin düşünceleri olacak ve Magga cammara, yerdeki sen olduğun zaman, ona bağışladığın merhameti sana iade etmeyecek."</p>

      <p class="calibre2">Deep gnomeun dolambaçsız mantığını çürütememesine karşın, Drizzt tatmin olamazdı. Mağaranın sol taraftaki odacığına, yatak odası olarak ilan ettiği yere girdi ve hamağına yığıldı.</p>

      <p class="calibre2">"Zavallı, Drizzt Do'Urden," diye mırıldandı Belwar, drowun keder yüklü, ağır hareketlerini izlerken. "Zavallı, kaderi çizilmiş pech dostum." Oyuk Sorumlusu kendi odasına gitti ve hamağına tırmandı. Tüm bu olanlar yüzünden berbat hissediyordu kendini, ancak, acısı ne olursa olsun, katı bir şekilde mantıklı ve pratik kalmaya kararlıydı. Çünkü Belwar, Drizzt'in talihsiz yaratığa bir yakınlık hissettiğini, Clacker'ın benlik kaybı yüzünden onunla arasında ölümcül olabilecek bir duygu bağı kurulduğunu anlıyordu.</p>

      <p class="calibre2">O gece daha geç saatlerde, heyecan içindeki Drizzt svirfneblini derin uykusundan sarsıp uyandırdı. "Ona yardım etmeliyiz," diye fısıldadı Drizzt sertçe.</p>

      <p class="calibre2">Belwar bir koluyla yüzünü sildi ve kendine gelmeye çabaladı. Uykusu tedirgindi; olanaksız biçimde yüksek sesle, "Bivrip," diye haykırdığı ve en yeni arkadaşının canım almak üzere harekete geçtiği düşlerle doluydu.</p>

      <p class="calibre2">"Ona yardım etmeliyiz!" dedi Drizzt yeniden, daha da kuvvetli bir şekilde. Belwar drowun bitkin görünüşünden, o gece hiç uyumadığım söyleyebilirdi.</p>

      <p class="calibre2">"Ben büyücü değilim," dedi Oyuk Sorumlusu. "Ne de-"</p>

      <p class="calibre2">"O halde bir tane bulacağız," diye gürledi Drizzt. "Clacker'ı lanetleyen insanı bulacağız ve onu büyüyü tersine çevirmeye zorlayacağız! Onu daha birkaç gün önce ırmağın yanında gördük. O kadar uzakta olamaz!"</p>

      <p class="calibre2">"Böylesine bir büyü becerisine sahip bir büyücü kolay bir düşman olmayacaktır," diye çabucak karşılık verdi Belwar. "Ateş topunu bu kadar çabuk mu unuttun?" Belwar kendi kendini ikna etmek istercesine duvara, bir kancada asılı duran yanmış deri ceketine baktı. "Korkarım büyücü bizden üstün," diye mırıldandı Belwar, ancak Drizzt Oyuk Sorumlusunun konuşurken takındığı ifadede bir ikna olmamışlık görüyordu.</p>

      <p class="calibre2">"Clacker'ı böylesine çabuk mu kaderine terk edeceksin?" diye sordu Drizzt dobra dobra. Svirfneblinin zayıfladığım görünce, Drizzt'in yüzüne geniş bir gülümseme yayıldı. "Bu bir drowu himayesine alan aynı Belwar Dissengulp mu? Diğer herkesin tehlikeli ve yardım edilemez gördüğü bir kara elf için umudunu kaybetmeyen o en şerefli Oyuk Sorumlusu mu?"</p>

      <p class="calibre2">"Git uyu, kara elf," diye sertçe yanıtladı Belwar, çekiç eliyle Drizzt'i iterek.</p>

      <p class="calibre2">"Akıllıca bir öneri, dostum," dedi Drizzt. "Sen de iyi uyu. Önümüzde uzun bir yol olabilir."</p>

      <p class="calibre2">"Magga cammara," diyerek ofladı suskun svirfneblin, inatla haşin gerçekçilik maskesine tutunarak. Drizzt'ten uzağa yuvarlandı ve kısa süre sonra horlamaya başladı.</p>

      <p class="calibre2">Drizzt, Belwar'ın horultularının şimdi sakin ve tatminkar bir uykunun derinliklerinden geldiğini fark etti.</p>

      <p class="calibre2">Clacker kancalı elleriyle bıkıp usanmadan taşa vurarak duvarı dövdü.</p>

      <p class="calibre2">"Yine mi?" diye fısıldadı Belwar Drizzt'e. "Burada olmaz!"</p>

      <p class="calibre2">Drizzt tekdüze sese yönelerek dönüp duran dehliz boyunca hızla ilerledi. "Clacker!" diye seslendi hafifçe, Kancalı Dehşet görüş sahasına girdiğinde.</p>

      <p class="calibre2">Kancalı Dehşet yaklaşan drowla yüzleşmek için döndüğünde kancalı elleri genişçe açılmış ve hazırdı ve iri gagasından tehditkar bir tıslama dökülüyordu. Bir an sonra, Clacker ne yapmakta olduğunu fark etti ve derhal durdu.</p>

      <p class="calibre2">"Neden şu darbeleri sürdürmek zorundasın?" diye sordu Drizzt ona, Clacker'ın dövüş pozisyonunu görmemiş gibi davranmaya, hatta buna kendini bile inandırmaya çabalayarak. "Vahşiliklerdeyiz, dostum. Böylesi sesler ziyaretçileri davet eder."</p>

      <p class="calibre2">Devasa canavarın başı eğildi. "Benimle g-g-gelmemeliydiniz," dedi Clacker. "E-e-elimde değil-d-denetleyemediğim çok fazla şey olacak."</p>

      <p class="calibre2">Drizzt uzandı ve Clacker'ın kemikli dirseğine rahatlatıcı eliyle dokundu. "Bu benim hatamdı," dedi drow, Kancalı Dehşetin kastettiği şeyi anlayarak. Clacker tehlikeli bir şekilde Drizzt'e döndüğü için özür dilemişti. "Farklı yönlere gitmemeliydik," diye sürdürdü Drizzt ve sana böylesi çabuk ve habersiz yaklaşmamalıydım. Arayışımız daha uzun sürebilir; ancak şimdi hep beraber duracağız ve Belwar'la ben kontrolünü elinde tutman için sana yardım edeceğiz."</p>

      <p class="calibre2">Clacker'ın gagalı suratı aydınlandı. "Taşa v-v-vurmak öyle i-iyi hissettiriyor ki," diye açıkladı. Clacker hafızasını diri tutmak istermişçesine pençesini kayalara indirdi. Geçmiş yaşamını, büyücünün ondan çaldığı yaşamı düşünürken, sesi ve bakışları uzaklara gitti. Pech'in tüm günleri taşa vurmakla, taşı şekillendirmekle, değerli taşla konuşmakla geçmişti.</p>

      <p class="calibre2">"Yeniden pech olacaksın," diye söz verdi Drizzt.</p>

      <p class="calibre2">Dehlizden yaklaşan Belwar drowun sözlerini duydu ama o kadar emin değildi. Bir haftadan fazladır dehlizlerdeydiler ve büyücüye ait bir iz bulamamışlardı. Oyuk Sorumlusu Clacker'ın canavar konumundan kendine ait olan parçayı, pech kişiliğinin bir kısmını geri kazanıyor gibi göründüğü gerçeği ile teselli buluyordu. Belwar aynı değişimi, yalnızca birkaç hafta önce, Drizzt'te de gözlemlemişti ve Drizzt'in dönüştüğü avcının hayatta kalmaya yönelik bariyerlerinin altında, Belwar en yakın dostunu keşfetmişti.</p>

      <p class="calibre2">Ancak, Oyuk Sorumlusu Clacker'da aynı sonuçlan beklememeye özen gösterdi. Kancalı Dehşetin durumu kudretli büyünün eseriydi ve yoğunluğu ne olursa olsun, dostluk büyücünün sihrinin işleyişini geri çeviremezdi. Drizzt'le Belwar’ı bulmakla Clacker'a sefil ve yadsınamaz bir kaderden geçici-ve yalnızca geçici-bir erteleme bahşedilmişti.</p>

      <p class="calibre2">Daha pek çok gün boyunca, Karanlıkaltı tünellerinde şans yüzlerine gülmeksizin ilerlediler. Clacker'ın kişiliği hala bozulmamıştı, ancak gölün yanı başındaki mağara yerleşimlerini öylesine umut dolu bir şekilde terk eden Drizzt bile artan gerçekliğin ağırlığını duyumsamaya başlamıştı.</p>

      <p class="calibre2">Sonra, tam Drizzt ve Belwar evlerine geri dönmeyi tartışmaya başladıklarında, grup yeni çökmüş bir tavandan kaynaklanan molozla dolu orta büyüklükte bir mağaraya geldi.</p>

      <p class="calibre2">"Buraya gelmiş!" diye haykırdı Clacker ve iri bir kaya parçasını bir çırpıda kaldırarak uzaktaki bir duvara fırlattı ve kaya parçası moloza dönüştü. "Buraya gelmiş!" Kancalı Dehşet artan, patlayıcı bir öfkeyle taşları paralayıp, kaya parçalarını fırlatarak ortalıkta koşuşturdu.</p>

      <p class="calibre2">"Nasıl bilebilirsin?" diye sordu Belwar, devasa dostunun öfkesini durdurmaya çabalayarak.</p>

      <p class="calibre2">Clacker tavanı işaret etti. "B-bunu o yaptı. B-b-bü...yaptı."</p>

      <p class="calibre2">Drizzt ve Belwar endişeli bakışlarla birbirlerine baktılar. Mağaranın eskiden on beş ayak kadar yüksekteki tavanı havaya uçurulup oyulmuştu ve merkezinde tavanın önceki yüksekliğinin iki katına uzanan kocaman bir delik açılmıştı. Eğer bu tahribata büyü sebep olduysa, bunu yapan gerçekten de kudretli bir büyücüydü!</p>

      <p class="calibre2">"Bunu büyücü mü yaptı?" diye tekrarladı Belwar. Daha önce Drizzt'e yöneltmiş olduğu o inatçı bir şekilde bakışlarını bir kez daha dikerek.</p>

      <p class="calibre2">"Onun k-k-kulesi," diye yanıtladı Clacker ve büyücünün hangi çıkışı kullandığını anlayabilmek için hızla mağarada dolaşmaya koyuldu.</p>

      <p class="calibre2">Şimdi Drizzt ve Belwar'ın kafaları tamamen karışmıştı ve sonunda onlara bakmak için duran Clacker şaşkınlıklarının farkına vardı.</p>

      <p class="calibre2">"B-b-b-!"</p>

      <p class="calibre2">"Büyücü," dedi Belwar sabırsızlıkla.</p>

      <p class="calibre2">Clacker hiç alınmadı, hatta bu yardımdan memnun oldu. "B-büyücünün bir kulesi var," diyerek açıklamaya çalıştı heyecanlı Kancalı Dehşet.</p>

      <p class="calibre2">"Yanında taşıdığı, neresi u-u-uygunsa oraya kurduğu b-büyük, demir bir k-kule." Clacker yukarı, yıkılmış tavana baktı. "Her zaman uymasa bile."</p>

      <p class="calibre2">"Bir kule mi taşıyor?" diye sordu Belwar, burnu kendi üzerinde katlanarak.</p>

      <p class="calibre2">Clacker heyecanla başını salladı, ancak sonra, daha fazla açıklama yapmak için durmadı, çünkü büyücünün izini bulmuştu; dehlizlerden bir diğerine uzanan bir yosun yatağındaki belirgin bir çizme izi.</p>

      <p class="calibre2">Drizzt ve Belwar dostlarının yarım yamalak açıklaması ile tatmin olmak zorundaydılar, zira kovalamaca başlamıştı. Drizzt drow Akademisi'nde öğrendiği ve Karanlıkaltı'nda tek başına geçirdiği on yıl boyunca geliştirdiği tüm becerileri kullandığı ileri pozisyona geçti. Belwar doğuştan gelen, ırkına özgü Karanlıkaltı anlayışı ve büyüyle aydınlanan broşu ile yönlerini belirledi ve o anlarda tamamen önceki benliğine geri dönen Clacker taşlardan kendilerini yönlendirmelerini istedi. Üçü birlikte bir diğer havaya uçurulmuş mağarayı ve tavanı binayı barındıracak kadar yüksekte olmasına karşın kulenin varlığına dair belirgin işaretler gösteren bir diğer mağarayı geçtiler.</p>

      <p class="calibre2">Birkaç gün sonra, üç arkadaş geniş ve yüksek bir mağaraya döndüler ve arkalarında, uzakta, hızlı akan bir ırmağın yanında, büyücünün evi göründü. Belwar ve Drizzt yeniden çaresizce birbirlerine baktılar, zira kule tam otuz ayak yüksekliğinde ve yirmi ayak genişliğindeydi ve pürüzsüz metal duvarları planlarıyla alay ediyordu. Yapıya doğru ayrı ve tedbirli yollardan ilerlediler, çünkü kulenin duvarları saf adamantittendi, tüm dünyadaki en sert metal.</p>

      <p class="calibre2">Yalnızca küçük, kulenin işçiliğinde hatları zorlukla seçilebilen tek bir kapı buldular. İstenmeyen ziyaretçilere karşı kilitli olduğunu bilmek için kapıyı denemeleri gerekmiyordu.</p>

      <p class="calibre2">"B-b-b-o orada," diye homurdandı Clacker, pençelerini umutsuzluk içinde kapıda gezdirerek.</p>

      <p class="calibre2">"O halde, dışarı çıkmak zorunda kalacak," diyerek akıl yürüttü Drizzt. "Ve çıktığında, onu bekliyor olacağız."</p>

      <p class="calibre2">Plan pechi tatmin etmedi. Clacker tüm bölgede yankılanan gürültülü bir kükreyişle devasa bedenini kule kapısına fırlattı, sonra geri sıçrayıp yeniden kapıya çarptı. Kapı darbe karşısında titremedi bile ve Clacker'ın bedeninin savaşı kesinlikle kaybedeceği, deep gnome ve drowa çabucak ve açıkça belli oldu.</p>

      <p class="calibre2">Belwar kenara çekilip tanıdık bir ilahiye başlarken, Drizzt boş yere devasa dostunu sakinleştirmeye çabaladı.</p>

      <p class="calibre2">Sonunda, Clacker bitkinlik, acı ve çaresizce öfke içinde hıçkırarak, külçe gibi yere yığıldı. Sonra her dokunduklarında kıvılcımlar saçan mithril elleriyle Belwar araya girdi.</p>

      <p class="calibre2">"Kenara çekilin!" dedi Oyuk Sorumlusu. "Tek bir kapı tarafından durdurulamayacak kadar yol geldim!" Belwar doğrudan küçük kapının önüne ilerledi ve büyülü çekiç ellerini tüm gücüyle kapıya indirdi. Mavi kıvılcımların kör edici parıltısı her yöne saçıldı. Deep gnomeun kaslı kolları çılgınca bir öfkeyle çalışıp, kazıyıp vurdular ancak Belwar enerjisini tükettiğinde, kule kapısında yalnızca hafif çizikler ve yüzeysel yanıklar görünüyordu.</p>

      <p class="calibre2">Belwar tiksintiyle ellerini birbirine vurarak, kendini zararsız ; kıvılcımlara boğdu ve Clacker da düş kırıklığı ifadeleriyle, tüm kalbiyle ona katıldı. Fakat Drizzt dostlarından daha öfkeli ve endişeliydi. Sadece büyücünün kulesi onları durdurmakla kalmamıştı, içerideki büyücü de şüphesiz varlıklarından haberdardı. Drizzt ihtiyatla yapının çevresinde dolaşarak pek çok ok mazgalını fark etti. Bir tanesinin altına eğilince, hafif bir mırıldanma duydu ve büyücünün sözcüklerini anlamamasına karşın, insanın niyetini kolaylıkla tahmin edebildi.</p>

      <p class="calibre2">"Kaçın!" diye haykırdı dostlarına ve sonra büyük bir çaresizlikle yakınlardaki bir kaya parçasını kapıp ok açıklığına fırlattı. Şans drowun yanındaydı, zira büyücü büyüsünü tam kaya parçası açıklığa çarptığında tamamlamıştı. Bir yıldırım gürleyerek dışarı çıktı, kayayı parçalara ayırdı ve Drizzt'i uçurdu, ancak yeniden kulenin içine yansıdı.</p>

      <p class="calibre2">"Lanet! Lanet!" dedi bir ciyaklama kulenin içinden. "Bunun olmasından nefret ediyorum!"</p>

      <p class="calibre2">Belwar ve Clacker düşen dostlarına yardım etmek için atıldılar. Drow yalnızca sersemlemişti ve daha diğerleri ona ulaşamadan ayakta ve hazırdı.</p>

      <p class="calibre2">"Oh, bunu çok kötü ödeyeceksiniz, evet öyle!" dedi içeriden bir çığlık</p>

      <p class="calibre2">"Kaçın!" diye haykırdı Oyuk Sorumlusu ve öfkeli Kancalı Dehşet bile tamamen ona katıldı. Ancak Belwar drowun eflatun gözlerine bakar bakmaz, Drizzt'in kaçmayacağını anladı. Clacker da Drizzt Do'Urden'in içinde toplanan ateşlerden bir adım geriye çekildi.</p>

      <p class="calibre2">"Magga cammara, kara elf, içeri giremeyiz," diyerek sağduyuyla anımsattı svirfneblin Drizzt'e.</p>

      <p class="calibre2">Drizzt oniks heykelciği çıkardı ve ok yarığına doğru tutup,i bedeniyle bloke etti. "Göreceğiz," diye gürledi ve sonra Guenhwyvar'ı çağırdı. Kara sis döndü ve heykelcikten dışarı tek bir açık yol buldu.</p>

      <p class="calibre2">"Hepinizi öldüreceğim!" diye haykırdı görünmeyen büyücü. Kuleden gelen bir sonraki ses bir panterin kükreyişiydi ve sonra büyücünün sesi yeniden çınladı. "Yanılmış olabilirim!"</p>

      <p class="calibre2">"Aç kapıyı!" diye haykırdı Drizzt. "Yaşamın üstüne, kötü büyücü!"</p>

      <p class="calibre2">"Asla!"</p>

      <p class="calibre2">Guenhwyvar yeniden kükredi, sonra büyücü çığlık attı ve kapı ardına dek açıldı.</p>

      <p class="calibre2">Drizzt önden gitti. Kulenin alt katında, dairesel bir odaya girdiler. Demir bir merdiven kulenin merkezinde gizli bir kapıya, büyücünün niyetlendiği kaçış rotasına çıkıyordu. Ancak insan bunu pek gerçekleştirememişti ve tek bacağı dizinden bükülerek yatay çubuklardan birine takılmış halde, merdivenin arka tarafında baş aşağı asılmıştı. Asit gölündeki kötü deneyimden tamamıyla iyileşmiş görünen ve yeniden panterlerin en muhteşemi gibi görünen Guenhwyvar merdivenin diğer tarafına tünemiş, büyücünün baldırını ve bacağını rahatça dişliyordu.</p>

      <p class="calibre2">"İçeri buyurun!" diye bağırdı büyücü, kollarını genişçe iki yana açarak ve sonra sarkan cüppesini suratından geri itmek için yeniden toplayarak. Yıldırımın kararttığı cüppenin geriye kalan parçalarından dumanlar tütüyordu. "Ben Brister Fendlestick. Mütevazı evime hoş geldiniz."</p>

      <p class="calibre2">Drizzt tutsakla ilgilenmek üzere yukarı çıkarken, tehlikeli dostunu çekiç eliyle zapteden Belwar, Clacker'ı kapıda tuttu. Drow sevgili kedi dostunu incelemesine yetecek kadar duraksadı, çünkü panteri iyileşmesi için gönderdiği günden beri Guenhwyvar’ı çağırmamıştı.</p>

      <p class="calibre2">"Drow dilini konuşuyorsun," dedi Drizzt, büyücüyü yakasından kavrayıp, çevik bir hareketle ayakları üzerine indirerek. Drizzt şüpheyle adama göz gezdirdi; ırmağın yanındaki dehlizde karşılaşmalarından önce, hiç insan görmemişti. Bu noktaya kadar drow pek de etkilenmemişti.</p>

      <p class="calibre2">"Birçok dil bilirim," diye yanıtladı büyücü, üstünü başını silkeleyerek. Ve sonra, sanki açıklaması büyük bir önem taşıyormuşçasına, ekledi, "Ben Brister Fendlestick'im!"</p>

      <p class="calibre2">"Bildiğin diller arasına pech dilini de katıyor musun?" diye kükredi Belwar kapıdan.</p>

      <p class="calibre2">"Pech?" diye yanıtladı büyü, sözcüğü belirgin bir tiksintiyle sarfederek.</p>

      <p class="calibre2">"Pech," diye homurdandı Drizzt, yanıtını büyücünün ensesine bir inç kalana dek savurduğu palasının kenarı ile vurgulayarak.</p>

      <p class="calibre2">Clacker kendisini engelleyen svirfneblini pürüzsüz zeminde kolayca kaydırarak bir adım ileri gitti.</p>

      <p class="calibre2">"İri dostum bir zamanlar bir pechti," diye açıkladı Drizzt, "bunu biliyor olmalısın."</p>

      <p class="calibre2">"Pech," dedi büyücü tükürürcesine. "İşe yaramaz küçük yaratıklar ve her zaman insanın yoluna çıkarlar." Clacker ileri doğru uzun bir adım daha attı.</p>

      <p class="calibre2">"İşe koyul, drow," diye yalvardı Belwar, faydasızca devasa Kancalı Dehşete dayanarak.</p>

      <p class="calibre2">"Ona kimliğini geri ver," dedi Drizzt. "Dostumuzu yeniden bir pech yap ve çabuk ol."</p>

      <p class="calibre2">"Hıh!" diye homurdandı büyücü. "Bu şekilde daha iyi!" diye yanıtladı sağı solu belli olmayan insan. "Neden herhangi biri bir pech olarak kalmayı ister ki?"</p>

      <p class="calibre2">Clacker gürültüyle soludu. Üçüncü adımının yalın kuvveti Belwar'ın yana doğru kaymasına yol açtı.</p>

      <p class="calibre2">"Şimdi, büyücü," diyerek uyardı Drizzt. Guenhwyvar, merdivenlerden uzun ve aç bir kükreme salıverdi.</p>

      <p class="calibre2">"Oh, pekala, pekala!" dedi büyücü, ellerini tiksintiyle sallayarak. "Sefil pech!" Kocaman bir kitabı, sığabileceğinden çok daha küçük bir cepten çıkardı. Drizzt ve Belwar zaferin çantada keklik olduğunu düşünerek birbirlerine gülümsediler. Ama sonra, büyücü ölümcül bir hata yaptı.</p>

      <p class="calibre2">"Onu da gebertmeliydim, tıpkı diğerlerini geberttiğim gibi," diye mırıldandı, tam yanı başında duran Drizzt'in bile sözcükleri seçemeyeceği kadar alçak sesle.</p>

      <p class="calibre2">Ancak Kancalı Dehşetler Karanlıkaltı'ndaki yaratıklar içinde en keskin işitme duyusuna sahip olanlardı.</p>

      <p class="calibre2">Ciacker'ın muazzam pençesinin bir darbesi Belwar'ı döne döne odanın diğer tarafına yolladı. Ağır adımların sesi üzerine dönen Drizzt, hızla gelen devin ivmesiyle yana fırlatılırken, drowun palaları elinden uçtu. Ve büyücü, budala büyücü, Ciacker'ın demir merdivenle çarpışmasında yastık vazifesi gördü. Bu öylesine şiddetli bir darbeydi ki, merdiveni eğdi ve Guenhwyvar'ı diğer tarafa uçurdu.</p>

      <p class="calibre2">Drizzt ve Belwar dostlarına seslenecek kadar kendilerine geldiklerinde, büyücüyü öldürenin Kancalı Dehşetin çeyrek tonluk gövdesinin ilk ezici darbesi olup olmadığı belli değildi. Clacke/ın pençeleri ve gagası durup dinlenmeden kesip vuruyor, parçalayıp eziyorlardı. Zaman zaman, büyücünün taşıdığı pek çok büyülü nesneden bir diğeri daha parçalandıkça ani bir ışık çakıyor ve bir duman bulutu oluşuyordu.</p>

      <p class="calibre2">Ve Kancalı Dehşet öfkesine son verip, kendisini savaşa hazır bir şekilde durarak çevreleyen üç dostuna baktığında, Clacker'ın ayağının dibindeki kanlı et yığını artık tanınmaz haldeydi.</p>

      <p class="calibre2">Belwar büyücünün Clackefı eski haline döndürmeyi kabul ettiğini söyleyecekti, ancak gerek görmedi. Clacker dizlerinin üstüne düştü ve yaptıklarına inanamayarak yüzünü pençeleriyle örttü.</p>

      <p class="calibre2">"Haydi gidelim buradan," dedi Drizzt, kılıçlarım kınlarına koyarak.</p>

      <p class="calibre2">"Kuleyi araştıralım," diye önerdi Belwar, içeride harikulade hazinelerin saklanmış olabileceğini düşünerek. Ancak Drizzt bir saniye daha kalamazdı. Devasa dostunun gem vurulmamış öfkesi içinde kendisinden çok fazla şey görmüştü ve kanlı yığının kokusu içini dayanamadığı düş kırıklıkları ve korku ile doldurmuştu. Peşinde Guenhwyvar ile birlikte kuleden yürüyüp çıktı.</p>

      <p class="calibre2">Belwar ilerledi ve Clacker'ın ayağa kalkmasına yardım ettikten sonra, titreyen devi yapının dışına yönlendirdi. Ancak, inatçı bir şekilde gerçekçi olan Oyuk Sorumlusu kuleyi karış karış kolaçan edip, onlara yardımcı olabilecek nesneleri veya kuleyi yanlarında taşımalarını sağlayacak emir sözcüğünü ararken, dostlarını civarda bekletti. Ancak, ya büyücü yoksul bir adamdı ki Belwar bundan şüpheliydi yada hazineleri güvenle ve muhtemelen bir başka varoluş düzleminde gizlemişti, çünkü svirfneblin basit bir su matarası ve bir çift yıpranmış çizmenin ötesinde hiçbir şey bulamadı. Eğer harikulade adamantit kulenin bir emir sözcüğü varsa bile, bu sözcük büyücüyle birlikte mezara gitmişti.</p>

      <p class="calibre2">Eve dönüş yolculukları sessizdi: kişisel endişeler, pişmanlıklar ve anılar içinde kaybolmuşlardı. Drizzt ve Belwar'ın en ezici korkularını dile getirmeleri gerekmiyordu. Clacker'la sohbetlerinde, her ikisi de normalde barışçı bir ırk olan pechler hakkında, Clacker'ın öldürücü patlayışının bir zamanlar olduğu yaratığa çok aykırı düştüğünü bilmelerine yetecek kadar şey öğrenmişlerdi.</p>

      <p class="calibre2">Ancak, deep gnome ve drow kendi kendilerine itiraf etmeliydiler ki, Clacker'ın davranışları hızla dönüşmekte olduğu yaratığa o kadar da aykırı değildi.</p>

      <p class="calibre2"></p>
    </div>

    <h2 id="sigil_toc_id_19">15</h2>

    <div class="s">
      <p class="calibre2"><span class="none9">İnatçı Anılar</span></p>

      <p class="calibre2">"Neler biliyorsun?" diye sordu Saygıdeğer Malice, Do'Urden Evi'nin binalar topluluğu içinde yanında yürüyen Jarlaxle'a. Malice normalde bu kötü şöhretli paralı askerle böylesine apaçık görüşmezdi fakat Saygıdeğer Ana endişeli ve sabırsızdı. Menzoberranzan'ın yönetici aileler hiyerarşisindeki duyulan söylentiler Do'Urden Evi için iyiye alamet değildi.</p>

      <p class="calibre2">"Bilmek?" diye tekrarladı Jarlaxle, şaşırmış gibi yaparak.</p>

      <p class="calibre2">Malice ona sertçe baktı, tıpkı küstah paralı askerin diğer yanında yürümekte olan Briza gibi.</p>

      <p class="calibre2">Jarlaxle boğazını temizledi, ancak, bu ses daha çok bir kahkaha gibi çıktı. Malice söylentilerin ayrıntılarım veremezdi, şehrin daha kudretli evlerine ihanet edecek kadar budala değildi. Fakat Jarlaxle sadece Malice'in zaten tahmin ettiği şeyi doğrulayacak basit bir mantık ifadesi ile onu alaya alabilirdi. "Zin-carla, ölümcül hayalet, çok uzun zamandır kullanılıyor."</p>

      <p class="calibre2">Malice soluğunu dikkat çekmeyecek şekilde düzgün tutmaya çabaladı. Jarlaxle'ın söyleyeceğinden daha fazlasını bildiğini fark etmişti ve hesapçı paralı askerin belirgin olanı böylesine soğukkanlılıkla ifade ettiği gerçeği, Malice'e korkularında haklı olduğunu söylüyordu. Zaknafein'ın ölümcül hayaleti gerçekten de çok uzun süredir Drizzt'i arıyordu. Malice'in, Örümcek Kraliçe'nin sabrıyla ünlü olmadığının kendisine ammsatılmasına gereksinimi yoktu.</p>

      <p class="calibre2">"Bana söyleyecek başka şeyin var mı?" diye sordu Malice.</p>

      <p class="calibre2">Jarlaxle kaçamak şekilde omuz silkti.</p>

      <p class="calibre2">"O halde evimden git," diye homurdandı Saygıdeğer Ana.</p>

      <p class="calibre2">Jarlaxle sağladığı ufak bilgi için ödeme talep etmeli mi diye düşünerek bir an tereddüt etti. Sonra o iyi bilinen, yerlere kadar şapka savurmalı selamlarından biriyle eğildi ve kapıya döndü.</p>

      <p class="calibre2">Ödemesini oldukça yakında alacaktı.</p>

      <p class="calibre2">Bir saat sonra evin mabedinin giriş odasında, Saygıdeğer Malice tahtında geri yaslandı ve düşüncelerinin vahşi Karanlıkaltı'nın dönüp duran dehlizlerinde yuvarlanmalarına izin verdi. Ölümcül hayaletle düşünce bağı sınırlıydı; genellikle bir güçlü duygular iletisinden fazla bir şey değildi. Ancak, yaşamda Drizzt'in babası ve en yakın dostu olan Zaknafein'ın o içsel çatışmalarından, Malice ölümcül hayaletinin ilerleyişiyle ilgili çok şey öğrenebilirdi. Zaknafein'ın içsel çatışmasının sebep olduğu kaygılar, ölümcül hayalet ne zaman Drizzt'e yaklaşsa, kaçınılmaz şekilde artacaktı.</p>

      <p class="calibre2">Şimdi, Jarlaxle ile rahatsız edici buluşmanın ardından, Malice Zaknafein'ın ilerleyişini öğrenmek zorundaydı. Kısa bir süre sonra çabaları ödüllendirildi.</p>

      <p class="calibre2">"Saygıdeğer Malice ölümcül hayaletin batıya, svirfneblin şehrinin ötesine gittiğinde ısrar ediyor," diye açıkladı Jarlaxle, Saygıdeğer Baenre'ye. Paralı asker Do'Urden Evi'nden doğruca drow ailelerinden en büyüklerinin ikamet ettiği, Menzoberranzan'ın güney ucundaki mantar korusunun yolunu tutmuştu.</p>

      <p class="calibre2">"Ölümcül hayalet izi takip ediyor," dedi Saygıdeğer Baenre düşünceli düşünceli, ihbarcısından çok kendi kendine. "Bu iyi."</p>

      <p class="calibre2">"Ancak, Saygıdeğer Malice Drizzt'in günlerce, hatta haftalarca ileride olduğuna inanıyor," diye sürdürdü Jarlaxle.</p>

      <p class="calibre2">"Bunu sana o mu söyledi?" diye sordu Saygıdeğer Baenre inanmazlıkla, Malice'in böylesine zarar verici bir bilgiyi açığa vurmasına hayret ederek.</p>

      <p class="calibre2">"Bazı bilgiler sözcükler olmaksızın elde edilebilir" diye yanıtladı paralı asker kurnazca. "Saygıdeğer Malice'in ses tonu benim bilmemi dilediğinden fazlasını ima etti."</p>

      <p class="calibre2">Saygıdeğer Baenre başıyla onayladı ve tüm bu deneyimden yorularak, kırışmış gözlerini kapattı. Saygıdeğer Malice'i yönetici konseye getirmekte bir rol oynamıştı, ancak şimdi Malice orada kalacak mıydı, sadece bekleyip görebilirdi.</p>

      <p class="calibre2">"Saygıdeğer Malice'e güvenmeliyiz," dedi Saygıdeğer Baenre sonunda.</p>

      <p class="calibre2">Odada, Baenre ile Jarlaxle'ın karşısında, El-viddinvelp, Saygıdeğer Baenre'nin dostu mind flayer, düşüncelerini bu sohbetten uzaklaştırmıştı. Drow paralı askeri Drizzt'in batıya, Blingdenstone'dan uzağa gittiğini bildirmişti ve bu haber görmezden gelinemeyecek bir potansiyel önem taşıyordu.</p>

      <p class="calibre2">Mind flayer düşüncelerim batıya, uzaklara yansıttı ve göründükleri denli boş olmayan dehlizler boyunca açık bir uyarı gönderdi.</p>

      <p class="calibre2">Zaknafein durgun göle bakar bakmaz avına yetiştiğini anladı. Geniş mağaranın duvarındaki kayalara tutunarak ilerledi. Sonra, doğal olmayan kapıyı ve ardındaki mağara kompleksini buldu.</p>

      <p class="calibre2">Ölümcül hayaletin içinde eski duygular uyandı, bir zamanlar Drizzt'e hissettiği akrabalık duyguları. Ancak Saygıdeğer Malice, Zaknafein'ın zihnine vahşi bir öfkeyle girince, yeni, yabani hisler çabucak diğerlerim bastırdı. Ölümcül hayalet kılıçları çekilmiş halde, kapıdan içeri daldı ve kompleksi darmadağın etti. Havaya bir battaniye uçtu ve Zaknafein 'in kılıçları bir düzine kez onu doğrayınca, parçalar halinde yere düştü.</p>

      <p class="calibre2">Öfke atağı bittiğinde, Saygıdeğer Malice'in canavarı durumu değerlendirmek üzere çömeldi.</p>

      <p class="calibre2">Drizzt evde değildi.</p>

      <p class="calibre2">Drizzt'in ve bir dostunun, ya da belki iki, birkaç gün önce mağaradan yola çıktıklarına kara vermek av üstündeki ölümcül hayaletin yalnızca kısa bir zamanını aldı. Zaknafein'ın taktik içgüdüleri ona yatıp beklemesini söylüyordu, zira kuşkusuz burası, deep gnome şehrinin dışındaki kamp gibi sahte bir kamp yeri değildi. Zaknafein'ın avı kesinlikle geri dönmeyi düşünmüştü.</p>

      <p class="calibre2">Ölümcül hayalet, drow şehrindeki tahtında oturan Malice'in gecikmelere katlanamayacağını sezinledi. Onun için zaman azalıyordu -tehlikeli fısıltılar her geçen gün daha yüksek sesle telaffuz ediliyordu- ve Malice'in korkuları ve sabırsızlığı bu kez ona pahalıya malolmuştu.</p>

      <p class="calibre2">Malice ölümcül hayaleti hain oğlunun peşinden dehlizlere yönelttikten yalnızca birkaç saat sonra, Drizzt, Belwar ve Clacker farklı bir rotadan mağaraya döndüler.</p>

      <p class="calibre2">Drizzt derhal birşeylerin çok yanlış olduğunu fark etti. Kılıçlarını çekti ve çıkıntıya koşarak, daha Belwar'la Clacker onu sorgulamaya bile başlayamadan mağara kompleksinin kapısına sıçradı.</p>

      <p class="calibre2">Mağaraya vardıklarında, Drizzt'in telaşını anladılar. Her yer yıkılmış, hamaklar ve döşekler parçalanmış, kaseler ve toplanan yiyeceklerle dolu küçük kutu kırılıp her köşeye saçılmıştı. Komplesin içine sığamayan Clacker dönüp kapıdan uzaklaşarak, geniş mağaranın uzak köşelerinde pusuya yatmış bir düşman bulunmadığından emin oldu.</p>

      <p class="calibre2">"Magga cammara!" diye kükredi Belwar. "Bunu hangi canavar yaptı?"</p>

      <p class="calibre2">Drizzt bir battaniyeyi kaldırdı ve kumaştaki temiz kesikleri işaret etti. Belwar drowun anlatmak istediğini kaçırmadı.</p>

      <p class="calibre2">"Kılıçlar," dedi Oyuk Sorumlusu kasvetle. "Keskin ve iyi yapılmış kılıçlar."</p>

      <p class="calibre2">"Bir drowun kılıçları," diyerek onun için tamamladı Drizzt.</p>

      <p class="calibre2">"Menzoberranzan'dan uzaktayız," diye anımsattı Belwar ona. "Vahşiliklerin uzak bölgelerinde, ırkının bilip görebileceğinin ötesinde."</p>

      <p class="calibre2">Drizzt böylesine bir varsayıma katılmayacak kadar fazla şey,&nbsp;<span style="text-indent: 19.85pt; font-size: 1em;">biliyordu. Tüm gençliği boyunca, Drizzt, Lloth'un uğursuz rahibelerinin yaşamlarını yönlendiren aşırılığa tanıklık etmişti. Drizzt kendisi de Diyarların yüzeyine pek çok millik bir akına gitmişti, Örümcek Kraliçe'ye yüzey elflerinin kanının hoş tadını sunmaktan daha iyi bir armağan gelmeyen aklına.&nbsp;</span></p>

      <p class="calibre2"><span style="text-indent: 19.85pt; font-size: 1em;">"Saygıdeğer Malice'i küçümseme," dedi ciddi bir ifadeyle.</span></p>

      <p class="calibre2">"Eğer aramaya gelen gerçekten de annense," diye gürledi Belwar ellerini birbirine vurarak, "umduğundan daha fazlasını bulacak. Pusuda bekleyeceğiz," diye vadetti svirfneblin, "üçümüz."</p>

      <p class="calibre2">"Saygıdeğer Malice'i hafife alma," dedi Drizzt yeniden. "Bu karşılaşma rastlantı değildi ve Saygıdeğer Malice ona sunacağımız her şeye hazırlıklı olacaktır."</p>

      <p class="calibre2">"Bunu bilemezsin," diyerek akıl yürüttü Belwar, ancak Oyuk Sorumlusu drowun eflatun gözlerindeki içten dehşeti fark ettiğinde, sesindeki tüm inanç kaybolup gitti.</p>

      <p class="calibre2">Geri kalan az sayıdaki kullanılabilir eşyayı topladılar ve kısa süre sonra yola koyularak, kendileri ile Menzoberranzan arasına daha da fazla mesafe koymak için yeniden batıya gittiler.</p>

      <p class="calibre2">Clacker önden gitti, zira pek az canavar kendisini isteyerek bir Kancalı Dehşetin yoluna atardı. Belwar, grubun güvenilir desteği, ortada yürüyordu ve Drizzt ise, eğer annesinin adamları onlara yetişirse, dostlarını koruma görevini üzerine alarak, oldukça geriden sessizce süzülmekteydi. Belwar, evlerini mahveden her kimse, ondan oldukça ileride oldukları yönünde akıl yürütmüştü. Eğer bu işi yapanlar mağara kompleksinden peşlerine düşüp, ölü büyücünün kulesine dek izlerini sürmüşse, düşman daha gölün bulunduğu mağaraya geri dönmeden önce pek çok gün geçecekti. Drizzt Oyuk Sorumlusunun mantığından o kadar emin değildi.</p>

      <p class="calibre2">Annesini fazla iyi tanıyordu.</p>

      <p class="calibre2">Bitmez tükenmez görünen pek çok günün ardından, grup, kırık dökük zeminli, çıkıntılı duvarları ve kendilerine havada asılı canavarlar gibi bakan sarkıtlarla dolu bir tavanı olan bir bölgeye geldiler. Dostluğun tesellisine gereksinim duyarak birbirlerine yakın durdular. Dikkat çekebilecek olmalarına karşın, Belwar büyüyle aydınlatılmış broşunu çıkardı ve deri ceketine taktı. Aydınlıkta bile, keskin kenarlı taş kümelerinin yarattığı gölgeler sadece tehlike vadediyordu.</p>

      <p class="calibre2">Bu bölge, Karanlıkaltı'nın her zamanki durgunluğundan daha sessiz görünüyordu. Diyarların yer altı dünyasındaki gezginler nadiren diğer yaratıkların sesini duyarlardı, ancak burada sessizlik daha derinden hissediliyordu, sanki bölgedeki tüm yaşam bir şekilde çalınmış gibi.</p>

      <p class="calibre2">Clacker'ın ağır adımları ve Belwar'in çizmelerinin hışırtısı sürüyle taş yüzeyden cesaret kırıcı bir şekilde yankılanıyordu.</p>

      <p class="calibre2">Yaklaşan tehlikeyi ilk sezinleyen Belwar oldu. Taştaki derin titreşimler svirfnebline kendisinin ve dostlarının yalnız olmadıklarını haykırdı. Kazma eliyle Clacker'ı durdurdu, sonra, drowun da aynı tedirgin duyguları paylaşıp paylaşmadığını görmek için dönüp Drizzt'e baktı.</p>

      <p class="calibre2">Drizzt tavanı işaret etti, sonra karanlığa yükselerek, sürüyle sarkıt arasında pusuya çekilebileceği bir nokta aradı. Drow aşağı süzülürken palalarından birini çekti ve diğer elini cebindeki oniks heykelciğin üzerine koydu.</p>

      <p class="calibre2">Belwar ve Clacker bir taş çıkıntısının ardına yerleşirlerken, deep gnome mithril ellerine büyü getirecek nakaratı mırıldanıyordu. Her ikisi de, drow savaşçısının tepelerinde olduğu, onları gözetlediği bilgisiyle kendilerini daha iyi hissediyorlardı.</p>

      <p class="calibre2">Ancak Drizzt sarkıtları bir pusu noktası olarak değerlendiren tek kişi değildi. Çıkıntılı, mızrağa benzer taşların arasına girdiğinde, drow yalnız olmadığını anlamıştı.</p>

      <p class="calibre2">Drizzt'ten biraz daha iri, ancak belli ki insansı bir şekil yakınlar-daki bir sarkıtın etrafından çıktı. Drizzt kendini ona doğru sürmek için bir kayayı tekmeledi ve ilerlerken diğer palasını da çekti. Bir saniye sonra, karşı karşıya olduğu tehlikeyi biliyordu, çünkü düşmanının kafası dört kollu bir ahtapotu andırıyordu. Drizzt böylesi bir yaratığı daha önce hiç görmemişti, ama aslında ne olduğunu biliyordu: bir illithid, bir mind flayer, tüm Karanlıkaltı'ndaki en şeytani ve en çok korkulan canavar.</p>

      <p class="calibre2">Önce mind flayer vurdu, Drizzt palalarının sınırlı menziline yaklaşamadan çok önce. Canavarın dokungaçları salınıp dalgalandı ve-hooop-bir zihinsel enerji konisi Drizzt'in üzerine kapandı. Drow tüm irade gücüyle eli kulağında karanlığa karşı savaştı. Hedefine konsantre olmaya, öfkesini odaklamaya çabaladı, ancak illithid bir kez daha vurdu. Bir mind flayer daha belirdi ve sersemletici kudretini yan taraftan Drizzt'e ateşledi.</p>

      <p class="calibre2">Belwar ve Clacker bu karşılaşmaya dair hiçbir şey görememişlerdi, zira Drizzt deep gnomeun aydınlatıcı broşunun menzilinin yukarısındaydı. Ancak, her ikisi de tepelerinde birşeyler olduğunu sezinlediler ve Oyuk Sorumlusu dostuna fısıltıyla seslenme riskine girdi.</p>

      <p class="calibre2">"Drizzt?"</p>

      <p class="calibre2">Yanıt sadece bir an sonra geldi, iki pala taşa çarptığında. Belwar'la Clacker şaşkınlıkla silahlara doğru hamle yaptılar, ama sonra geri çekildiler. Önlerinde, hava titreyerek parıldadı ve dalgalandı, sanki bir başka varoluş düzlemine görünmez bir kapı açılır gibi</p>

      <p class="calibre2">Bir illithid dışarı adım atıp, hayrete düşmüş dostların tam önünde belirdi ve daha onlar çığlık atacak vakit bile bulamadan zihinsel darbesini salıverdi. Belwar sendeledi ve yere yuvarlandı, ancak, zihni zaten Kancalı Dehşet ve pech arasında bir çatışma yaşayan Clacker o kadar da kötü etkilenmemişti.</p>

      <p class="calibre2">Mind flayer gücünü yeniden salıverdi, ancak, Kancalı Dehşet sersemletici koninin tam içinden geçip, kocaman kancalı elinin tek bir darbesi ile illithidi hakladı.</p>

      <p class="calibre2">Clacker çevresine, sonra da yukarıya baktı. Diğer mind flayerlar</p>

      <p class="calibre2">tavandan aşağı süzülüyor, iki tanesi Drizzt'i ayak bileklerinden tutuyordu. Başka görünmez kapılar açıldı. Bir an içinde Clacker'a her açıdan darbe üstüne darbe geldi ve çift kişiliğinin içsel karmaşasının oluşturduğu savunma çabucak zayıflamaya başladı. Clacker'ın davranışlarını umutsuzluk ve kaynayan öfke devraldı.</p>

      <p class="calibre2">O an, Clacker, canavar ırkın içgüdüsel öfkesi ve yırtıcılığı ile hareket eden tam bir Kancalı Dehşet'ti.</p>

      <p class="calibre2">Ancak Kancalı Dehşet'in sert kabuğu bile, mind flayerların sürekli ve sinsi darbelerine karşı bir savunma oluşturamadı. Clacker Drizzt'i tutan iki illithide atıldı.</p>

      <p class="calibre2">Karanlık onu yarı yolda yakaladı.</p>

      <p class="calibre2">Taşın üzerine diz çökmüştü-o kadarını biliyordu. Clacker boyun eğmeyi, katışıksız öfkeden vazgeçmeyi reddederek, sürünmeyi sürdürdü.</p>

      <p class="calibre2">Sonra yere uzandığında, Clacker, ne Drizzt'i, ne Belwar'ı, ne de öfkeyi düşünüyordu.</p>

      <p class="calibre2">Yalnızca karanlık vardı.</p>

      <p class="calibre2"></p>

      <p class="calibre2"></p>
    </div>

    <h1 id="sigil_toc_id_20">BÖLÜM 4</h1>

    <div class="s">
      <p class="calibre2"></p>

      <p class="calibre2"><span class="none4">Çaresiz</span></p>

      <p class="calibre2"><span class="none5">Hayatta kendimi çaresiz hissettiğim pek çok zaman oldu. Bu belki de bir kişinin yaşayabileceği en keskin acıdır; düş kırıklıkları ve boşaltılamayan öfke üzerine kurulmuştur. Savaşan bir askerin kolunda bir kılıcın açtığı yara, bir tutsağın bir kırbacın şaklamasıyla hissettiği ıstırapla boy ölçüşemez. Kırbaç çaresiz tutsağın bedenine inmese bile, kuşkusuz ki ruhunu derinden yaralar.</span></p>

      <p class="calibre2"><span class="none5">Hepimiz yaşamımız boyunca şu ya da bu zaman tutsak düşeriz; kendi kendimize veya çevremizdekilerin beklentilerine esir oluruz. Bu, herkesin katlandığı bir yüktür; herkesin nefret ettiği ve pek azımızın kaçmayı öğrenebildiği. Bu bakımdan kendimi talihli buluyorum, çünkü yaşamım oldukça düz akan bir iyiye gidiş çizgisinde ilerledi. Yaşama Menzoberranzan'da uğursuz Örümcek Kraliçe'nin yüce rahibelerinin ardı arkası gelmeyen incelemeleri altında başlayınca, sanırım durumum yalnızca düzelebilirdi.</span></p>

      <p class="calibre2"><span class="none5">İnatçı gençliğimde, tek başıma ayakta durabileceğime, düşmanlarımı kılıç ve ilkelerle fethedebilecek kadar kudretli olduğuma inanırdım. Kibir, sırf kararlılık sayesinde çaresizliğin kendisini bile yenebileceğime ikna etmişti beni. İtiraf etmeliyim ki, inatçı ve budala bir gençtim, çünkü şimdi ne vakit dönüp o yıllara baksam, apaçık görüyorum ki, nadiren tek başıma kaldım ve nadiren tek başıma kalmam gerekti. Her zaman sadık ve değerli dostlar vardı; istemediğime inandığımda bile ve bunu yaptıklarını fark etmediğim zamanlarda dahi bana destek veren dostlar.</span></p>

      <p class="calibre2"><span class="none5">Zaknafein, Belıvar, Clacker, Mooshie, Bruenor, Regis, Catti-brie, VVulfgar ve tabi ki Guenh</span><span class="none5">w</span><span class="none5">yvar, sevgili Guenhzuyvar. Bunlar ilkelerimi haklı çıkaran, gerçek ya da hayali her düşmana rağmen devam edecek gücü bana veren dostlardı. Bunlar çaresizlikle, öfkeyle ve düş kırıklığı ile savaşan dostlardı.</span></p>

      <p class="calibre2"><span class="none5">Bunlar bana yaşam veren dostlardı.</span></p>
    </div>

    <div class="s2">
      <p class="calibre2"><span class="none5">-Drizzt Do'Urden</span></p>
    </div>

    <div class="s">
      <p class="calibre2"></p>
    </div>

    <h2 id="sigil_toc_id_21">16</h2>

    <div class="s">
      <p class="calibre2"><span class="none9">Sinsi Zincirler</span></p>

      <p class="calibre2">Clacker uzun ve dar mağaranın uzak ucuna, illithid toplumuna bir kale vazifesi gören çok kuleli yapıya baktı. Görme yeteneği zayıf olmasına karşın, Kancalı Dehşet kayadan kalede sürünen tıknaz bedenleri seçebiliyor ve aletlerinin çınlamasını açıkça duyabiliyordu. Clacker bunların köleler olduğunu biliyordu; duergarlar, goblinler, deep gnomelar ve Clacker'in bilmediği pek çok başka ırk illithid efendilerine taş işçiliğindeki becerileriyle hizmet ediyor, mind flayerların evleri olarak ilan ettikleri büyük kaya parçasının geliştirilmesine ve tasarımının sürdürülmesine yardım ediyorlardı.</p>

      <p class="calibre2">Belki de, böylesi uğraşılara belirgin şekilde uygun olan Belwar çoktan büyük binada işe koyulmuştu.</p>

      <p class="calibre2">Düşünceler Clackefm zihninde uçuştular ve Kancalı Dehşetin daha az karmaşık içgüdüleri ile yer değiştirip unutuldular. Mind flayerların sersemletici darbeleri Clacker'ın zihinsel direncini azaltmış ve büyücünün polymorph büyüsü ondan daha fazlasını götürmüştü, öyle ki yanlışlığın ne olduğunu bile fark edemiyordu. Şimdi çift kişiliği, zavallı Clacker'ı yalın bir karmaşa konumunda bırakarak, başa baş dövüşüyorlardı.</p>

      <p class="calibre2">Eğer ikilemini anlasaydı ve eğer dostlarının kaderini bilseydi, kendisim talihli sayabilirdi.</p>

      <p class="calibre2">Mind flayerlar Clacker'da Kancalı Dehşet gövdesinin belirttiğinden daha fazlasının olduğundan şüphelendiler. İllithid toplumunun hayatta kalması bilgiye ve düşünce okumaya dayalıydı ve Clacker'ın zihni olan kargaşaya nüfuz edememelerine rağmen, açıkça görmüşlerdi ki kemiksi kabuğun içindeki zihnin işleyişi kesinlikle basit bir Karanlıkaltı canavarında umulandan farklıydı.</p>

      <p class="calibre2">Mind flayerlar ahmak efendiler değillerdi ve silahlı ve zırhlı, çeyrek tonluk ölümcül bir canavarı deşifre etmeye ve denetlemeye çalışmanın tehlikelerini de biliyorlardı. Clacker yakınlarda tutulamayacak denli tehlikeli ve güvenilmezdi. Yine de, illithidlerin köle toplumunda herkes için bir yer vardı.</p>

      <p class="calibre2">Clacker taştan bir adada; belki elli yarda çapında bir kaya parçası üzerinde duruyordu ve derin, geniş bir yarıkla çevrelenmişti. Onunla birlikte çeşitli başka yaratıklar vardı; küçük bir rothe sürüsü ve illithidlerin zihin eritici etkileri altında çok fazla kaldıkları açıkça belli olan pek çok hırpalanmış duergar da dahil. Gray dwarflar boş yüzlerle oturuyor ya da dikiliyor, boşluğa bakıyor ve Clacker’in kısa süre sonra anladığı gibi, zalim efendilerinin sofrasmdaki sıralarını bekliyorlardı.</p>

      <p class="calibre2">Pech yanının tüm bunların yararsızlığını fark etmiş olmasına karşın, Clacker bir kaçış yolu arayarak adanın çapını adımladı. Yarığı geçen yalnızca tek bir köprü vardı; kullanılmadığı zaman, yarığın diğer ucunda sıkıca toplanan büyülü ve mekanik bir alet.</p>

      <p class="calibre2">Bir grup mind flayer, beraberlerinde tek bir iri yarı ogre köleyle, köprüyü kontrol eden kola yaklaştılar. Clacker derhal telepatik emirlerin saldırısına uğradı. Tek bir davranış biçimi karmaşık düşüncelerini yardı ve o an o adada bulunma nedenini öğrendi. Mind flayerların sürüsü için bir çobandı. Bir gray dwarf ve rothe istemişlerdi ve çoban köle itaatle işe koyuldu.</p>

      <p class="calibre2">Hiçbir kurban direnç göstermedi. Clacker temizce gray dwarfın boynunu burktu, sonra pek de temiz olmayan bir biçimde rotheun kafasını ezdi. İllithidlerin hoşnut kaldığını sezinledi ve bu kanı, en baskınları tatmin duygusu olan bazı tuhaf hisler uyandırdı içinde.</p>

      <p class="calibre2">İki yaratığı havaya kaldıran Clacker illithid grubunun karşısında durmak üzere uçuruma ilerledi.</p>

      <p class="calibre2">Bir illithid köprünün kolunu geri çekti. Clacker tetiğin hareketinin kendisinden uzakta olduğunu fark etti; bu önemli bir gerçekti, ancak Kancalı Dehşet o sıra neden önemli olduğunu tam olarak anlayamamıştı. Taş ve metal köprü gümbürdedi, sarsıldı ve Clacker'ın ayağının dibindeki taşı sıkıca kavrayana dek adaya doğru yuvarlandı.</p>

      <p class="calibre2">Bana gel, oldu bir illithidin buyruğu. Eğer bir fayda görseydi, Clacker buyruğa direnmeyi başarabilirdi. Kütlesi altında gürültüyle gıcırdayan köprüye adım attı.</p>

      <p class="calibre2">Dur! Cesetleri bırak! dedi bir başka buyruk, Kancalı Dehşet yarı yola geldiğinde. Cesetleri bırak! diye haykırdı telepatik ses bir kez daha. Ve adana geri dön!</p>

      <p class="calibre2">Clacker seçenekleri değerlendirdi. Kancalı Dehşetlerin öfkesi içinde köpürdü ve dostlarının kaybı yüzünden kızgın olan pech düşünceleri de onunla tamamen aynı görüşü paylaştı. Birkaç adım onu düşmanlarına götürebilirdi.</p>

      <p class="calibre2">Mind flayerların buyruğu üzerine ogre köprünün ucuna ilerledi. Clacker'dan bir parça daha uzun ve neredeyse aynı genişlikte görünüyordu ancak silahsızdı ve onu durduramazdı. Fakat iri yarı muhafızın yan tarafında, Clacker daha ciddi bir savunma fark etti. Köprüyü harekete geçirmek için kolu çeken illithid hala kolun yanında duruyordu ve tuhaf, dört parmaklı bir uzantı olan elini hevesle sıkıp gevşetiyordu.</p>

      <p class="calibre2">Clacker, köprü altında toplanıp onu yarığın derinliklerine düşürmeden önce geri kalan kısmı ve engel oluşturan ogreyi geçemezdi. Kancalı Dehşet gönülsüzce cesetleri köprüye bıraktı ve taş adasına geri döndü. Ogre derhal geldi ve ölü dwarfla, rotheu efendileri için geri götürdü.</p>

      <p class="calibre2">Sonra illithid kolu çekti göz açıp kapayıncaya kadar büyülü köprü uçurumun üzerinden toplanarak, Clacker'ı bir kez daha çaresiz durumda bıraktı.</p>

      <p class="calibre2">Ye, diye buyurdu illithidlerden biri. Bu buyruk düşüncelerinde dalga dalga ilerlerken, Kancalı Dehşetin yanında talihsiz bir rothe gezinmekteydi ve Clacker ağır pençesini dalgın bir şekilde yaratığın kafasına indirdi.</p>

      <p class="calibre2">İllithidler ayrılırken, Clacker yemeğin başına oturarak kan ve et tadının keyfini çıkardı. Çiğ ziyafet sırasında Kancalı Dehşet tarafı tamamen üstün gelmişti, ancak Clacker'ın dönüp yarığa ve dar mağara boyunca illithid kalesine baktığı her sefer içinde zayıf bir pech sesi bir svirfneblin ve bir drow için duyduğu endişeyi haykırıyordu.</p>

      <p class="calibre2">İllithid kalesinin dışındaki dehlizlerde son zamanlarda tutsak edilen tüm köleler içinde, Belwar Dissengulp en çok arananıydı. Svirfneblinin mithril ellerine duyulan merak yanında, Belwar bir illithid kölesinde en çok arzulanan iki göreve kusursuz şekilde uygundu: taşı işlemek ve gladyatör arenasında dövüşmek.</p>

      <p class="calibre2">Deep gnome ileri yürütüldüğünde, illithid köle müzayedesinde bir curcuna koptu. Altın ve büyülü eşyalar, kişisel büyüler ve bilgi içeren ciltlerden oluşan fiyat teklifleri çılgıncasına ortaya atıldı.</p>

      <p class="calibre2">Sonunda, Oyuk Sorumlusu üç mind flayerdan oluşan bir gruba satıldı, onu ele geçiren grubu yöneten üçlüye. Elbette Belwar'ın bu işlemden haberi yoktu; satış daha tamamlanmadan, deep gnome karanlık ve dar bir tünelden aşağı götürülmüş ve küçük, gösterişsiz bir odaya konmuştu.</p>

      <p class="calibre2">Kısa süre sonra üç ses zihninde yankılandı; deep gnomeun anladığı ve unutmayacağı üç eşsiz telepatik ses-yeni efendilerinin sesleri.</p>

      <p class="calibre2">Demirden yapılmış iner kalkar bir kapı Belwar'ın önünde yükselerek, üzerinde seyirci sıraları bulunan yüksek duvarlı, iyi aydınlatılmış, dairesel bir odayı ortaya çıkardı.</p>

      <p class="calibre2">Dışarı çık, buyurdu efendilerden biri ve yalnızca efendisini hoşnut kılmayı arzulayan Oyuk Sorumlusu tereddüt etmedi. Kısa geçitten çıktığında, düzinelerce mind flayerın taş sıralar üzerine toplanmış olduğunu gördü tuhaf parmaklı illithid elleri her yönden onu işaret ediyordu ve hepsinin ardında aynı ifadesiz ahtapot suratları vardı. Fakat telepatik bağı izleyen Belwar kalabalık içerisinde küçük bir grupla hararetli bir şekilde bahisleri tartışan efendisini bulmakta sıkıntı çekmedi.</p>

      <p class="calibre2">Karşıda benzer bir kapı açıldı ve devasa bir ogre dışarı adım \, attı. Sahibini, varoluşunun odak noktasını arayan yaratığın gözleri derhal yukarı, kalabalığın içine yöneldi.</p>

      <p class="calibre2">Bu uğursuz ogre canavarı beni tehdit etti, benim cesur svirfneblin şampiyonum, diye geldi Belwar'ın efendisinin telepatik yüreklendirmesi kısa bir süre sonra, tüm bahislerin kararlaştırılmasının ardından. Onu benim için yok et.</p>

      <p class="calibre2">Ne Belwar'ın daha fazla teşviğe gereksinimi vardı, ne de efendisinden benzer bir mesaj alan öğrenin. Gladyatörler hiddetle birbirlerine atıldılar, ancak ogre genç ve oldukça budalayken, Belwar becerikli ve deneyimli biriydi. Son anda yavaşladı ve yana yuvarlandı.</p>

      <p class="calibre2">Saldırısını bitirdiğinde umutsuzca onu tekmelemeye çalışan ogre yalnızca bir an sendeledi.</p>

      <p class="calibre2">Ama bu bir an bile fazla uzundu.</p>

      <p class="calibre2">Belwar'ın çekiç eli öğrenin dizine bir büyücünün yıldırımı kadar kuvvetli yankılanan bir çatırtıyla indi. Ogre neredeyse ikiye katlanarak öne yalpaladı ve Belwar kazma elini öğrenin etli sırtına geçirdi. Dev canavar dengesini yitirip yana tökezlerken, Belwar kendisini yaratığın ayaklarına atarak, onu çelmeyle taşın üzerine yıktı.</p>

      <p class="calibre2">Oyuk Sorumlusu bir saniye içinde ayaktaydı: sırt üstü uzanmış devin üzerine sıçradı ve doğruca kafasına koştu. Ogre, svirfneblini ceketinin önünden yakalayacak kadar çabuk kendine geldi, ancak canavar tehlikeli küçük rakibini fırlatmaya hazırlanırken, Belwar kazma elini göğsünün derinlerine gömdü. Öfke ve ıstırapla uluyan budala ogre fırlatışını sürdürdü ve Belwar birden geri çekildi.</p>

      <p class="calibre2">Kazmanın sivri ucu olduğu yere tutundu ve deep gnomeun ivmesi öğrenin göğsünde geniş bir yara açtı. Sonunda kendini acınmasız mithril elden kurtaran ogre yuvarlandı ve şiddetle sallandı. İri bir diz Belwar'ı kalçasından vurup, beş altı ayak uzağa, taş zemine fırlattı. Birkaç kısa zıplayışın ardından, Oyuk Sorumlusu ayaklarının üzerine geri kalktı. Afallamıştı ve canı yanıyordu, ancak hala efendisini memnun etmekten başka bir şey arzulamıyordu.</p>

      <p class="calibre2">Odadaki her illithidin sessiz takdirlerini ve telepatik bağırışlarını duydu; fakat bir çağrı bu zihinsel şamatayı kesin bir berraklıkla delip geçti. Öldür onu! diye buyurdu Belwar'ın efendisi.</p>

      <p class="calibre2">Belwar duraksamadı. Hala sırtının üzerine uzanmış olan ogre göğsünü kavramış, yaşam kaynağı kanının akıp gidişini faydasızca durdurmaya çalışıyordu. Zaten aldığı yaralar muhtemelen ölümcül olacaktı fakat Belwar tatmin olmaktan çok uzaktı. Bu sefil şey efendisini tehdit etmişti! Oyuk Sorumlusu doğrudan öğrenin kafasına hücum ederken, çekiç eli yolu gösteriyordu. Üç hızlı yumruk canavarın kafatasını yumuşattı sonra kazma öldürücü darbe için daldı.</p>

      <p class="calibre2">Kaderi çizilen ogre, yaşamının son kasılmalarıyla şiddetle sarsılıyordu, ancak Belwar hiç acıma hissetmedi. Efendisini hoşnut kılmıştı, o an Oyuk Sorumlusu için dünyada başka hiçbir şeyin önemi yoktu. Yukarıda, tribünlerde, svirfneblin şampiyonun gururlu sahibi altından ve iksir şişelerinden oluşan hakkını topluyordu. Bunu seçmekle iyi iş yaptığını düşünerek, memnun olan illithid yemden hala cesedi doğrayıp ezen Belwar'a baktı. Yeni şampiyonunu bu vahşi oyunda izlemekten hoşlanmasına rağmen, illithid çabucak durması için bir mesaj yolladı. Ne de olsa, ölü ogre da bahsin bir parçasıydı.</p>

      <p class="calibre2">Akşam yemeğini harap etmenin bir anlamı yoktu.</p>

      <p class="calibre2">İllithid kalesinin kalbinde büyük bir kule duruyordu, tuhaf toplumun en önemli üyelerini barındırmak için oyulup şekillendirilmiş devasa bir dikit. Dev taş yapının içerisi, her düzeyi pek çok mind flayerı barındıran balkonlar ve döner merdivenlerle çevrelenmişti. Ancak, en önemli varlığı; merkezi beyni içinde bulunduran, sade ve dairesel zemin odasıydı.</p>

      <p class="calibre2">Çapı tam yirmi ayak olan bu kemiksiz, nabız gibi atan et yığını, mind flayer toplumunu telepatik ortak yaşam ile birbirine bağlıyordu. Merkezi beyin bilgilerin bileşimiydi, dışarıdaki bölgelerini koruyan ve doğuda, millerce uzaktaki drow şehrinde bulunan illithidin uyarı çığlıklarını duyan zihinsel bir gözdü. Toplumun illithidleri için, merkezi beyin tüm varoluşlarının tek düzenleyici -siydi ve tanrılarından başka bir şey değildi. Bu yüzden, sadece pek az kölenin bu kuleye girmesine izin verilirdi; illithid tanrısına masaj yapabilecek ve nazik fırçalar ve ılık sıvılarla onu yatıştırabilecek duyarlı ve narin parmaklara sahip tutsaklar.</p>

      <p class="calibre2">Drizzt Do'Urden bu grubun içindeydi.</p>

      <p class="calibre2">Drow odayı çevreleyen geniş yürüyüş yolunda diz çöküp, şekilsiz kütleyi sıvazlamak için uzanmıştı ve yaratığın zevklerini ve hoşnutsuzluklarını keskin bir şekilde duyumsuyordu. Beyin keyifsiz olduğunda, Drizzt damarlı dokulardaki keskin karıncalanmayı ve gerginliği hissetti. Daha kuvvetli ovuşturarak, sevgili efendisini yeniden dinginliğe ulaştıracaktı.</p>

      <p class="calibre2">Beyin hoşnut olduğunda, Drizzt de hoşnuttu. Dünyada başka hiçbir şeyin önemi yoktu; kaçak drow yaşamdaki amacını bulmuştu. Drizzt Do'Urden yuvasına gelmişti.</p>

      <p class="calibre2">"Şu en çok kazandıran tutsak," dedi mind flayer şırıltılı, diğer dünyaya ait sesiyle. Yaratık arenada kazandığı iksirleri havaya kaldırdı.</p>

      <p class="calibre2">Diğer iki illithid dört parmaklı ellerini kıpırdatarak, onayladıklarını belirttiler. Arena şampiyonu, dedi bir tanesi telepati yoluyla.</p>

      <p class="calibre2">"Ve kazmak için biçimlendirilmiş," diye ekledi üçüncüsü yüksek sesle. Zihninde-ve dolayısı ile diğerlerinin de zihninde-bir fikir belirdi. Belki oymak için de? Üç illithid odanın uzak bir köşesine, bir çalışmanın başlatılmış olduğu yeni bir oyuğa baktılar.</p>

      <p class="calibre2">Birinci illithid parmaklarını kıpırdattı ve lıkırdadı; "Zaman içinde, svirfneblin bu tür sıradan işlere koşulacak. Şimdi, benim için daha fazla iksir, daha fazla altın kazanmalı. En çok kazandıran tutsak!"</p>

      <p class="calibre2">"Pusuda ele geçirilenlerin tümü gibi," dedi ikincisi.</p>

      <p class="calibre2">"Kancalı Dehşet sürüye göz kulak oluyor," diye açıkladı üçüncüsü.</p>

      <p class="calibre2">"Ve drow da beyine hizmet ediyor," diye lıkırdadı birincisi. "Dairemize çıkarken fark ettim onu. Beyine haz veren ve hepimize yarar sağlayan becerikli bir masör olacak."</p>

      <p class="calibre2">"Ve bir de bu var," dedi ikincisi, kollarından birini üçüncüyü dürtmek için sallayarak. Üçüncü illithid bir oniks heykelcik gösterdi.</p>

      <p class="calibre2">Büyü mü? diye sordu birincisi merakla.</p>

      <p class="calibre2">Gerçekten de, diye yanıtladı ikincisi zihinsel yoldan. Astral Alem'le bağlantılı. Bir varlık taşı, sanırım.</p>

      <p class="calibre2">"Onu çağırdın mı?" diye sordu birincisi yüksek sesle.</p>

      <p class="calibre2">Diğer illithidler hep beraber ellerini sıktılar. Bu mind flayerların 'hayır' işaretiydi. "Tehlikeli bir düşman, belki de," diye açıkladı üçüncü. "Yaratığı çağırmadan önce kendi aleminde gözlemlemenin akıllıca olacağını düşündük."</p>

      <p class="calibre2">"Bilgece bir seçim," diyerek onayladı birinci. "Ne zaman gideceksiniz?" "Derhal," dedi ikinci. "Bize eşlik edecek misin?"</p>

      <p class="calibre2">Birinci illithid yumruklarını sıktı, sonra iksir şişesini kaldırdı. "Kazanacak çok şey var," diye açıkladı.</p>

      <p class="calibre2">Diğer ikisi heyecanla parmaklarını titreştirdiler. Sonra arkadaşları kazandıklarını saymak üzere bir başka odaya çekilirken, rahat, iyice doldurulmuş koltuklarına oturdular ve yolculuk için hazırlandılar.</p>

      <p class="calibre2">Dünyevi bedenlerini koltuklarda dinlenmeye bırakıp, beraberce süzüldüler. Heykelciğin, kendi astral konumlarında illithidlere ince gümüşi bir kordon olarak görünen Astral Alem'le bağlantısının yanında yükseldiler. Şimdi dostlarının mağarasının ötesindeydiler; Madde Alemi'nin sesleri ve kayalarının ötesinde, astral dünyanın uçsuz bucaksız dinginliğine süzülüyorlardı. Burada, astral rüzgarın sürekli şarkısı dışında, pek az başka ses vardı. Burada, maddenin ışığın evreleriyle tammlandığı-madde dünyasının ölçütlerine göre-katı madde hiçbir yapı da yoktu.</p>

      <p class="calibre2">İllithidler astral yükselişlerinin sonuna yaklaşırlarken heykelciğin gümüş kordonundan saptılar. Büyük panterin varlığının yakınındaki bir yere gelecekler, ancak panterin illithidlerin varlığını fark edebileceği kadar yakışmayacaklardı. İllithidler normalde hoş karşılanan ziyaretçiler değillerdi ve yolculuk ettikleri neredeyse her alem de bulunan hemen hemen tüm yaratıklar tarafından hor görülürlerdi.</p>

      <p class="calibre2">Kazasız belasız, astral konumlarına tamamıyla ulaştılar ve heykelciğin temsil ettiği varlığı bulmakta pek sıkıntı çekmediler.</p>

      <p class="calibre2">Guenhwyvar bir yıldız ışığı ormanında, bir geyiğin peşinden koşup zıplıyor, sonsuz bir çevrimi sürdürüyordu. Muhteşemlikte panterden aşağı kalmayan geyik, kusursuz bir denge ve apaçık bir zarafetle sıçrayıp atlıyordu. Geyik ve Guenhwyvar bu senaryoyu bir milyon kez oynamışlardı ve daha milyonlarca kez oynayacaklardı. Bu, panterin varoluşuna hükmeden, tüm evrendeki her alemi eninde sonunda etkisi altına alan düzen ve ahenkti.</p>

      <p class="calibre2">Ancak aşağı alemlerin varlıkları ve şimdi panteri uzaktan gözleyen mind flayerlar gibi bazı yaratıklar, bu uyumun yalın kusursuzluğunu kabullenmiyor ve bu sonsuz avın güzelliğini fark-edemiyorlardı. Harikulade panteri yaşamının oyununda izlerlerken, illithidlerin tek düşünceleri kediyi kendi çıkarları için en iyi nasıl kullanabilecekleri üzerinde odaklanmıştı.</p>

      <p class="calibre2"></p>
    </div>

    <h2 id="sigil_toc_id_22">17</h2>

    <div class="s">
      <p class="calibre2"><span class="none9">Hassas Bir Denge</span></p>

      <p class="calibre2">Belwar, zırhlı yaratığın görünüşünde tanıdık birşeyler sezerek, en son düşmanını dikkatle inceledi. Daha önce böylesi bir yaratıkla dostluk kurmuş muydu, merak etti. Ancak, svirfneblin gladyatörün şüpheleri ne olursa olsun, deep gnomeun bilincine nüfuz edemezlerdi, zira Belwar'ın illithid efendisi telepatik aldatmacalarının sinsi selini sürdürmekteydi.</p>

      <p class="calibre2">Öldür onu, cesur şampiyonum, dedi illithid, tribünlerdeki yerinden. O senin düşmanın, bundan emin ol, ve eğer onu öldürmezsen, bana zarar verecek!</p>

      <p class="calibre2">Belwar'ın kayıp dostundan çok daha iri olan Kancalı Dehşet, deep gnomeu akşam yemeği yapma konunda hiçbir şüphesi olmaksızın, svirfnebline hücum etti.</p>

      <p class="calibre2">Belwar tıknaz bacaklarını altında topladı ve doğru anı bekledi. Kancalı Dehşet, pençeli ellerini Belwar'ın yana kaçmasını engellemek için genişçe açarak üzerine hamle yaptığında, Belwar çekiç elini doğrudan canavarın göğsüne yönelterek, dümdüz ileri atıldı. Darbenin katışıksız kuvveti yüzünden, Kancalı Dehşetin kabuğunun her tarafında çatlaklar oluştu ve canavar ilerlemeyi sürdürürken kendinden geçti.</p>

      <p class="calibre2">Belwar'ın uçuşu çabucak yön değiştirdi çünkü Kancalı Dehşetin ağırlığı ve ivmesi svirfneblininkinden çok daha büyüktü. Belwar omzunun ekleminden fırladığını hissetti ve ani acı yüzünden neredeyse o da bayılacaktı.</p>

      <p class="calibre2">Belwar'ın illithid efendisinin çağrıları bir kez daha düşüncelerine, hatta acıya üstün geldi.</p>

      <p class="calibre2">Gladyatörler bir yığın halinde birbirlerine daldılar ve Belwar canavarın kütlesi altında gömüldü. Kancalı Dehşetin engelleyici iriliği, kollarını Oyuk Sorumlusuna ulaştırabilmesine mani oluyordu, ama yaratığın başka silahları da vardı. Zalim bir gaga Belwar'a daldı. Deep gnome kazma ellerini gaganın yoluna çıkarmayı başardı fakat yine de Kancalı Dehşetin devasa kafası, Belwar'ın kolunu geri bükerek ilerlemeyi sürdürdü. Aç gaga, Oyuk Sorumlusunun yüzünün neredeyse bir inç uzağına daldı.</p>

      <p class="calibre2">Geniş arenanın tribünleri boyunca, illithidler hoplayıp zıplıyor ve hem telepati yoluyla hem de lıkırdayan, su gibi sesleriyle, heyecanlı bir şekilde çene yarıştırıyorlardı. Mind flayerlar vaktinden önce bahisleri toparlamaya çabalarken, titreşen parmaklar ve sıkılmış yumruklar birbirine karışıyordu.</p>

      <p class="calibre2">Şampiyonunu kaybetmekten korkan Sehva’ın efendisi Kancalı Dehşetin efendisine seslendi. Pes ediyor musun? diye sordu, düşüncelerini kendinden emin göstermeye çalışarak.</p>

      <p class="calibre2">Diğer illithid kendinden hoşnut bir şekilde diğer tarafa döndü ve telepatik alıcılarını kapattı. Belwar'ın efendisinin izlemekten başka yapabileceği bir şey yoktu.</p>

      <p class="calibre2">Kancalı Dehşet daha yakına sokulamıyordu; svirfneblinin kolu dirseğinden taşa kilitlenmişti ve mithril kazma canavarın ölümcül gagasını sıkıca geride tutuyordu. Kancalı Dehşet farklı bir taktik deneyerek geriye doğru ani bir sıçrama hareketiyle, kafasını Belwarın elinden kurtardı.</p>

      <p class="calibre2">Savaşçı içgüdüsü o an Sehvayı kurtardı, zira Kancalı Dehşet birden dönmüş ve ölümcül gaga yeniden dalmıştı. Normalde tepki ve beklenen savunma canavarın kafasını kazmalı el ile vurup yana göndermek olurdu. Kancalı Dehşet böylesi bir karşılık umuyordu ve Belwar da onun böylesi bir karşılık umacağını tahmin ediyordu. Belwar kolunu önünde savurdu, ancak menzili kısa tutarak kazmanın Kancalı Dehşetin dalışa geçen gagasının oldukça altından geçmesini sağladı. Bu sırada, Belwar'ın bir darbe savurmaya niyetlendiğini sanan canavar dalışını tam planlanan şekilde durdurdu.</p>

      <p class="calibre2">Ancak mithril kazma yönünü canavarın beklediğinden çok daha çabuk değiştirdi. Belwar'ın elinin tersi. Kancalı Dehşeti tam gagasının arkasından yakaladı ve kafasını yana savurdu. Ardından, yaralı omzunun sebep olduğu yakıcı ıstırabı göz ardı ederek, Belwar diğer kolunu dirsekten kıvırdı ve yumruğu yolladı. Darbenin hiç insafı yoktu, ancak o anda, Kancalı Dehşet kazmanın ardından çıktı ve deep gnomeun açıktaki suratını ısırmak için gagasını açtı.</p>

      <p class="calibre2">Ancak bunun yerine mithril bir çekiç buldu.</p>

      <p class="calibre2">Belwar'ın eli Kancalı Dehşetin ağzının gerilerine takoz gibi sıkışarak, gagayı normalde açılabileceğinden daha çok açtı.</p>

      <p class="calibre2">Canavar kendini kurtarmak için çılgınca geri çekilirken, her ani hareket Oyuk Sorumlusunun yaralı koluna acı dalgaları yolluyordu.</p>

      <p class="calibre2">Belwar eş değerde hiddetle karşılık verip, serbest eliyle Kancalı Dehşetin kafasının yan tarafına tekrar tekrar vurdu. Kazma derinlere daldıkça, devasa gagadan kan boşalıyordu.</p>

      <p class="calibre2">"Pes ediyor musun?" diye su gibi sesiyle bağırdı Belwar’ın efendisi bu kez, Kancalı Dehşetin efendisine.</p>

      <p class="calibre2">Ancak soru yine vaktinden önce gelmişti çünkü aşağıda, arenada, zırhlı Kancalı Dehşet yenilgiden çok uzaktı. Yaratık bir başka silah kullandı: müthiş ağırlığını. Canavar göğsünü yerde yatan deep gnomea dayayarak, svirfneblinin yaşamım ezip çıkarmaya çalıştı.</p>

      <p class="calibre2">"Pes ediyor musun?" dedi Kancalı Dehşetin efendisi, olayların beklenmedik bir şekilde değiştiğini görerek.</p>

      <p class="calibre2">Belwar'ın kazması Kancalı Dehşetin gözünü buldu ve canavar ıstırapla uludu. İllithidler parmaklarını titreştirip, yumruklarını sıkıp açarak sıçradılar ve arenayı işaret ettiler.</p>

      <p class="calibre2">Her iki gladyatörün efendisi de ne kaybedeceklerini anlamıştı. Eğer dövüşün sürmesine izin verirlerse, iki dövüşçü de yeniden savaşmaya uygun olacaklar mıydı?</p>

      <p class="calibre2">Belki de bir beraberliği düşünmeliyiz? diye önerdi Belwar'ın efendisi, telepati yoluyla. Diğer illithid hemen onayladı. Her iki efendi de şampiyonlarına mesajlar gönderdiler. Öfke ateşini yatıştırmak ve müsabakayı bitirmek uzun ve zorlu dakikalar aldı fakat sonunda, illithid buyrukları gladyatörlerin vahşi hayatta kalma dürtülerine galip geldi. Aniden, hem deep gnome hem de Kancalı Dehşet birbirlerine bir yakınlık hissettiler ve Kancalı Dehşet doğrulduğunda, svirfnebline ayağa kalkmasında yardım etmek için bir pençesini uzattı.</p>

      <p class="calibre2">Kısa süre sonra Belwar dairesel arenaya açılan tünelin hemen içinde bulunan ufak, gösterişsiz hücresindeki yegane taş banka oturmuştu. Oyuk Sorumlusunun çekiç tutan kolu tamamen his-sizleşmişti ve korkunç morumsu mavi bir çürük tüm omzunu kaplamıştı.</p>

      <p class="calibre2">Belwar yeniden arenada dövüşecek hale gelmeden önce pek çok gün geçmesi gerekliydi ve efendisini yakın zamanda hoşnut kılamayacak olması onu derinden üzdü.</p>

      <p class="calibre2">İllithid hasarı incelemek üzere Belwar'a geldi. Yaranın iyileşmesine yardım edecek iksirleri vardı ama büyünün yardımıyla bile, Belwar'ın dinlenmeye gereksinim duyduğu açıktı. Yine de mind flayerın svirfneblini kullanacağı başka yerler vardı. Özel dairesinde bir oyuğun tamamlanması gerekliydi.</p>

      <p class="calibre2">Gel, diye buyurdu illithid Sehva’ya ve Oyuk Sorumlusu ayaklarının üzerine fırlayıp, saygılı bir şekilde efendisinin bir adım arkasında kalarak dışarı fırladı.</p>

      <p class="calibre2">Mind flayer onu merkezi kulenin alt katından geçirirken, diz çökmüş bir drow Belwar'ın dikkatini çekti. Topluluğun merkezi beynine dokunabilen ve ona haz veren bu kara elf ne kadar da şanslıydı!</p>

      <p class="calibre2">Ancak, binanın üçüncü katına ve üç efendisinin paylaştığı daireye çıkarken, Belwar artık bunu düşünmedi.</p>

      <p class="calibre2">Diğer iki illithid koltuklarında hareketsiz ve yaşam belirtisi göstermeden oturuyorlardı. Belwar'ın efendisi bu görüntüye pek önem vermedi; dostlarının astral yolculuklarında uzaklarda olduk larını ve maddi bedenlerinin oldukça güvende bulunduğunu biliyordu. Mind flayer dostlarının o uzak alemde ne yaptıklarını merak ederek, yalnızca bir an durakladı. Tüm İllithidler gibi, Belwar'ın efendisi de astral yolculuklardan hoşlanıyordu, ancak, elirgin bir illithid özelliği olan pragmatizm, yaratığın düşüncelerini elindeki iş üzerinde tutuyordu. Belwar'ı almakla büyük bir yatırım yapmıştı, kaybetmek istemediği bir yatırım.</p>

      <p class="calibre2">Mind flayer Belwar'ı arkada bir odaya yöneltti ve gösterişsiz, taş bir masaya oturttu. Sonra birden, illithid yaralı kolu kabaca yerine yerleştirip, sargılar uygularken, Belwar'ı telepatik emirler ve sorular bombardımanına tuttu. Mind flayerlar bir yaratığın düşüncelerini ilk karşılaşmada istila edebilirlerdi; ya sersemletici darbeleriyle ya da telepatik iletişim yoluyla ancak bir illithidin kölesini tamamen idaresi altına alması haftalar, hatta aylar alabilirdi. Her karşılaşma, kölenin doğal direncinin biraz daha fazlasını yıkıyor, kölenin anılarının ve duygularının daha fazlasını açığa çıkarıyordu.</p>

      <p class="calibre2">Belwar’ın efendisi bu tuhaf svirfneblin hakkında, bu garip, işlenmiş eller ve seçtiği alışılmadık dostlar hakkında her şeyi bilmeye kararlıydı. Telepatik fikir alışverişinin bu safhasında, illithid mithril eller üzerine yoğunlaştı, çünkü Belwar'ın becerilerini tam kapasitede sergilemediğini sezmişti.</p>

      <p class="calibre2">İllithidin düşünceleri derinlere dalıp ilerledi ve bir süre sonra Belwarın zihninin derin bir köşesine düşerek tuhaf bir nakarat öğrendi.</p>

      <p class="calibre2">Bivrip? Diyerek sorguladı Belwar'ı. Oyuk Sorumlusu sadece refleks üzerine ellerini birbirine vurdu ve darbenin şokuyla acı içinde irkildi.</p>

      <p class="calibre2">İllithidin parmakları ve kolları hevesle titreştiler. Önemli bir şeye dokunduğunu biliyordu, şampiyonunu daha güçlü kılacak bir şey. Ancak, eğer mind flayer Belwar'ın şarkıyı anımsamasına izin verirse ona svirfneblin tarafını, kölelikten önceki günlerinin anılarını vermiş olurdu.</p>

      <p class="calibre2">İllithid, Belwar'a bir başka iyileştirici iksir daha verdi ve sonra mallarını incelemek için etrafa bakındı. Eğer Belwar bir gladyatör olmayı sürdürecekse, Kancalı Dehşetle arenada yeniden yüzleşmesi gerekiyordu; İllithid kurallarına göre, beraberlikten sonra bir rövanş gerekliydi. Belwar'ın efendisi, svirfneblinin o zırhlı şampiyon karşısında bir başka dövüşten canlı çıkabileceğinden şüpheliydi.</p>

      <p class="calibre2">Tabii eğer...</p>

      <p class="calibre2" style="text-align: center;">***</p>

      <p class="calibre2">Dinin Do'Urden sürüngen bineğini Menzoberranzan'ın hiyerarşisinde en alt sıralardaki evlerin bulunduğu bölgede, şehrin en kalabalık bölümünde sürdü. Piwafwisinin başlığını yüzüne indirmişti ve yönetici bir evin soylularından biri olduğunu belli edecek hiçbir amblem taşımıyordu. Gizlilik Dinin'in müttefikiydi, hem şehrin bu tehlikeli bölgesindeki kendisini izleyen gözlere hem de annesiyle kız kardeşinin onaylamayan bakışlarına karşı. Dinin kayıtsızlığın tehlikelerini anlayacak kadar uzun yaşamıştı. Paranoyanın sınırlarında yaşıyordu; Malice ve Briza'nın ne zaman kendisini izlediklerini bilemezdi.</p>

      <p class="calibre2">Bir grup bugbear, yürüyen sürüngenin yolundan tembel tembel çekildiler. Kölelerin lakayt tavrı üzerine, öfke, Do'Urden Evi'nin gururlu büyük oğlunun yalayıp geçti. Dinin'in eli gayri ihtiyari kemerindeki kırbacına gitti.</p>

      <p class="calibre2">Ancak Dinin deşifre olmanın muhtemel sonuçlarını kendine anımsatarak, sağduyulu bir şekilde, öfkesini denetledi. Bir çok keskin köşeden bir tanesini daha döndü ve bir sıra bağlantılı dikit sütun boyunca ilerledi.</p>

      <p class="calibre2">"Demek beni buldun," dedi tanıdık bir ses, arkadan ve yandan. Şaşıran ve korkan Dinin bineğini durdurdu ve eğerinde donup kaldı. En azından bir düzine ufak crossbowun üzerine dikildiğini biliyordu.</p>

      <p class="calibre2">Dinin, Jarlaxle'ın yaklaşmasını izlemek için yavaşça başını çevirdi. Orada, gölgelerde, paralı asker, Dinin'in Do'Urden Evi'nden bildiği fazlaca nazik ve uysal drowdan çok farklı görünüyordu. Ya da belki bu, Jarlaxle'ın iki yanında duran kılıçlı iki drow muhafızın görüntüsü ve Dinin'in Saygıdeğer Malice'in onu korumak üzere ortalıkta olmadığının farkında oluşundan kaynaklanıyordu.</p>

      <p class="calibre2">"Bir başkasının evine girmeden önce izin istemek gerekir," dedi Jarlaxle sakince, ama kesinlikle tehditkar imalarla. "Genel nezaket."</p>

      <p class="calibre2">"Dışarıda, sokaklardayım," diye anımsattı Dinin ona.</p>

      <p class="calibre2">Jarlaxle'ın gülümsemesi bu mantığı yadsıdı. "Benim evim."</p>

      <p class="calibre2">Dinin mevkisini anımsadı ve bu düşünceler içinde biraz cesaret uyandırdı. "O halde, yönetici bir evin bir asilzadesi ön kapısından çıkmadan önce Jarlaxle'ın iznini mi almalı?" diye gürledi büyük oğul. "Ya Menzoberranzan'ın evlerinin en küçüğüne bile evin Saygıdeğer Anasının iznini almadan girmeyen Saygıdeğer Baenre? Saygıdeğer Baenre'demi evsiz bir serseri olan Jarlaxle'ın iznini almalı?</p>

      <p class="calibre2">"Dinin hakareti bir parça ileri götürmüş olabileceğini fark etti, ancak gururu bu sözcükleri gerektiriyordu.</p>

      <p class="calibre2">Jarlaxle gözle görülür bir şekilde rahatladı ve suratına yerleşen gülümseme neredeyse samimi göründü. "Demek beni buldun," dedi yeniden, bu kez geleneksel selamıyla eğilerek. "Amacını belirt ve işi bitir."</p>

      <p class="calibre2">Dinin, paralı askerin belirgin tavizi üzerine kendine güven kazanarak, kollarını dövüşe hazır şekilde göğsünde kavuşturdu. "Seni aradığımdan o kadar emin misin?"</p>

      <p class="calibre2">Jarlaxle'la iki muhafızı birbirlerine sırıttılar. Yolun gölgeliklerindeki görünmeyen askerlerden gelen gülüşmeler, Dinin'in filizlenen kendine güveninin büyük bölümünü çaldı.</p>

      <p class="calibre2">"İsteğinin ne olduğunu söyle, Büyük Oğul," dedi Jarlaxle daha imalı bir şekilde, "ve işi bitir."</p>

      <p class="calibre2">Dinin bu karşılaşmayı mümkün olduğunca çabuk tamamlamak için son derece istekliydi. "Zin-carla ile ilgili bilgiye ihtiyacım var," dedi lafı dolandırmadan.</p>

      <p class="calibre2">"Zaknafein'ın ölümcül hayaleti Karanlıkaltı'nda uzun günler boyunca yürüdü. Fazla uzun belki de?"</p>

      <p class="calibre2">Büyük oğulun mantığını izlerken, Jarlaxle gözlerini kıstı. "Seni bana Saygıdeğer Malice mi yolladı?" diye sordu.</p>

      <p class="calibre2">Dinin başım iki yana salladı ve Jarlaxle onun içtenliğinden kuşku duymadı. "Kılıçta hünerli olduğun kadar bilgesin de," dedi paralı asker nazikçe, burada, Jarlaxle'ın dünyasında her nasılsa anlamı belirsiz görünen ikinci bir selamla eğilerek.</p>

      <p class="calibre2">"Kendi isteğimle geldim," dedi Dinin kararlı bir şekilde. "Bazı yanıtlar bulmak zorundayım."</p>

      <p class="calibre2">"Korkuyor musun, Büyük Oğul?"</p>

      <p class="calibre2">"Endişeliyim," diye yanıtladı Dinin içtenlikle ve paralı askerin alaycı tonunu görmezden gelerek. "Asla düşmanlarımı, ya da müttefiklerimi, hafife alma hatasına düşmedim."</p>

      <p class="calibre2">Jarlaxle ona şaşkın bir bakış fırlattı.</p>

      <p class="calibre2">"Kardeşimin neye dönüştüğünü biliyorum," diye açıkladı Dinin. "Ve Zaknafein'ın bir zamanlar ne olduğunu da."</p>

      <p class="calibre2">"Zaknafein şimdi bir ölümcül hayalet," diye yanıtladı Jarlaxle, "Saygıdeğer Malice'in kontrolü altında."</p>

      <p class="calibre2">"Pek çok gün," dedi Dinin sessizce, sözcüklerindeki imaların yeterince yüksek sesle konuştuğuna inanarak.</p>

      <p class="calibre2">"Annen Zin-carla istedi," diye cevabı yapıştırdı Jarlaxle biraz sertçe.</p>

      <p class="calibre2">"Bu Lloth'un, karşılığında Örümcek Kraliçe hoşnut olsun diye verdiği en büyük armağanıdır. Saygıdeğer Malice Zin-carla isterken risklerini biliyordu. Eminim anlıyorsundur Büyük Oğul, ölümcül hayaletler belirli bir görevin tamamlanması için verilirler."</p>

      <p class="calibre2">"Ya başarısızlığın sonuçları nedir?" diye sordu Dinin dobra dobra, Jarlaxle'ın kaygılı tavrıyla boy ölçüşerek.</p>

      <p class="calibre2">Paralı askerin inanmaz bakışları Dinin'in gereksinim duyduğu bütün yanıttı. "Zaknafein'ın ne kadar zamanı var?" diye sordu Dinin.</p>

      <p class="calibre2">Jarlaxle kaçamak bir şekilde omuz silkti ve bir soruyla yanıtladı. Lloth'un planlarını kim tahmin edebilir?" diye sordu. "Örümcek Kraliçe sabırlı olabilir-eğer kazanç bekleyişini haklı çıkaracak denli büyükse. Drizzt böylesine değerli mi?" Paralı asker yeniden omuz silkti. "Buna Lloth, yalnızca Lloth karar verir."</p>

      <p class="calibre2">Dinin uzun bir süre, paralı askerin ona önerecek başka bir şeyi kalmadığından emin olana dek, Jarlaxle'ı inceledi. Sonra sürüngen bineğine geri döndü ve piwafwisinin kukuletasını iyice aşağı çekti. Eğerine geri oturduğunda, son bir yorumda bulunmayı düşünen Dinin geri döndü, ancak paralı asker ve muhafızları hiçbir yerde yoklardı.</p>

      <p class="calibre2" style="text-align: center;">***</p>

      <p class="calibre2">"Bivrip!" diye haykırdı Belwar, büyüyü tamamlayarak. Oyuk Sorumlusu ellerini yeniden birbirine vurdu ve bu kez irkilmedi, çünkü acı o kadar yoğun değildi. Mithril eller birbirine çarptığında kıvılcımlar uçuştu ve BeLwar'ın efendisi tam bir coşkuyla dört parmaklı ellerini çırptı.</p>

      <p class="calibre2">Şimdi illithid gladyatörünü iş üzerinde görmeliydi. Bir hedef arandı ve kısmen oyulmuş hücreyi fark etti. İllithid tasarımın zihinsel imgelerini ve hücre için istediği derinliği verirken, tüm bir telepatik talimatlar dizisi Oyuk Sorumlusunun zihnine doğru gümbürdedi.</p>

      <p class="calibre2">Belwar derhal işe koyuldu. Çekiç elini yönlendiren yaralı omzunun gücünden emin olamadığından, kazma ile başladı. Büyülü elin darbesi altında taş patlayarak toza dönüştü ve illithid Belwar'ın düşüncelerine akan apaçık bir hoşnutluk mesajı yolladı. Bir Kancalı Dehşetin zırhı bile böylesi bir darbeye karşı duramazdı!</p>

      <p class="calibre2">Belwar'ın efendisi, deep gnomea vermiş olduğu talimatları güçlendirdi ve sonra, çalışmak üzere bitişikteki bir odaya ilerledi. Asırlık yaşamında yerine getirdiği görevlere çok benzeyen işiyle yalnız bırakılan Belwar kendini düşünürken buldu.</p>

      <p class="calibre2">Oyuk Sorumlusunun az sayıdaki tutarlı düşüncelerini öncelikle kaplayan hiçbir şey yoktu; illithid efendisini memnun etmek ihtiyacı hareketlerini yönlendiren en önemli şey olarak kaldı. Ancak, tutsak edildiğinden beri ilk kez Belwar kuşku duydu.</p>

      <p class="calibre2">Kimliği? Amacı?</p>

      <p class="calibre2">Mithril ellerini büyüleyen şarkı yeniden aklından geçti ve kendini esir edenlerin etkilerinin yarattığı bulanıklığı aralamaktaki bilinçsiz karanlığın odak noktası oldu. "Bivrip!" diye mırıldandı yeniden ve sözcük daha yakın geçmişteki bir anıyı, diz çöküp, illithid toplumunun tanrısına masaj yapan bir drow elfin görüntüsünü harekete geçirdi.</p>

      <p class="calibre2">"Drizzt?" diye mırıldandı Belwar fısıltıyla, ancak isim kazma elinin bir sonraki darbesiyle unutulmuş, svirfneblinin illithid efendisini memnun etme arzusu tarafından silinmişti.</p>

      <p class="calibre2">Hücre kusursuz olmalıydı.</p>

      <p class="calibre2">Bir et topağı abanoz derili elin altında hafifçe dalgalandı ve mind flayer toplumunun merkezi beyni tarafından gönderilen bir endişe dalgası Drizzt'in içinde sel gibi aktı. drowun yegane duygusal tepkisi kederdi çünkü beyni sıkıntı içinde görmeye dayanamıyordu. Zarif parmaklar bastırıp ovuşturdu; Drizzt bir kase ılık suyu kaldırdı ve yavaşça etin üzerine döktü. Şimdi Drizzt mutluydu çünkü et becerikli dokunuşu altında yumuşamıştı ve beynin endişeli duyguları kısa zamanda minnettarlık ile yer değiştirmişti.</p>

      <p class="calibre2">Diz çökmüş drowun ardında, geniş yürüyüş yolunun karşısında, iki illithid tüm olan biteni izliyor ve onaylayarak başlarını sallıyorlardı. Drow elfler bu görevde her zaman becerilerini kanıtlamışlardı ve bu son tutsak şimdiye kadarkiler içinde en iyilerinden biriydi.</p>

      <p class="calibre2">İllithidler paylaşılan bu düşüncenin etkileri üzerine hevesle parmaklarını titreştirdiler. Merkezi beyin, uzun ve dar mağaranın ötesindeki dehlizlerden meydana gelen illithid ağında bir başka drow ziyaretçi algılamıştı-masaj yapıp rahatlatacak bir diğer köle.</p>

      <p class="calibre2">Merkezi beyin böyle olduğunu sanıyordu.</p>

      <p class="calibre2">Dört illithid merkezi beyin tarafından gönderilen imgelere yönlendirilerek mağaradan dışarı ilerlediler. Tek bir drow bölgelerine girmişti. Bu, dört illithid için kolay bir avdı.</p>

      <p class="calibre2">Mind flayerlar böyle olduğunu sanıyorlardı.</p>

      <p class="calibre2"></p>
    </div>

    <h2 id="sigil_toc_id_23">18</h2>

    <div class="s">
      <p class="calibre2"><span class="none9">Şaşkınlık</span></p>

      <p class="calibre2">Ölümcül hayalet, görmüş geçirmiş bir drow savaşçısının deneyimli adımları ve ışığıyla, kırık dökük ve dolambaçlı dehlizler boyunca sessizce ilerledi. Ancak, merkezi beyinlerince yönlendirilen mind flayerlar Zaknafein'ın rotasını kusursuz bir şekilde tahmin etmiş, onu bekliyorlardı.</p>

      <p class="calibre2">Zaknafein, Belwar’la Clacker'ın saklandıkları aynı taş çıkıntısının yanına geldiğinde, bir illithid ona doğru atıldı ve -fooop.'-sersemletici enerjisini ateşledi.</p>

      <p class="calibre2">O kısa mesafeden, pek az yaratık böylesi güçlü bir darbeye direnebilirdi fakat Zaknafein bu dünyaya ait olmayan bir varlık, yaşayan bir ölüydü. Zaknafein'ın başka bir varoluş düzlemine bağlı olan zihninin yakınlığı ya da uzaklığı adımlarla ölçülemezdi. Bu tür zihinsel saldırıların nüfuz edemediği ölümcül hayaletin kılıçları dosdoğru ileri daldı ve her biri, hayrete düşen illithidin süt gibi, göz bebekleri olmayan gözlerinden birini buldu.</p>

      <p class="calibre2">Diğer üç mind flayer sersemletici darbelerini salarak tavandan aşağı süzüldüler. Kılıçlar ellerinde, Zaknafein kendine güvenle onları bekliyordu, ancak mind flayerlar inişlerini sürdürdüler. Zihinsel saldırıları daha önce onları hiç başarısız kılmamıştı; aciz enerji konilerinin şimdi yararsız olabileceğine inanamazlardı.</p>

      <p class="calibre2">Hooop! İllithidler bir düzine kez daha ateş ettiler, ancak ölümcül hayalet etkilenmiş görünmedi. Tasalanmaya başlayan İllithidler, nasıl olup da etkilerinden kaçınabildiğim anlamak için Zaknafein'ın düşüncelerinin içine ulaşmayı denediler. Buldukları şey nüfuz etme becerilerinin ötesinde bir engel, şimdi bulundukları varoluş düzlemini aşan bir bariyerdi.</p>

      <p class="calibre2">Zaknafein'ın talihsiz dostlarına karşı sergilediği kılıç oyununa Şahit olmuşlardı ve bu becerikli drowla dövüş alanında karşılaşmaya hiç niyetleri yoktu. Derhal, telepati yoluyla, yönlerini geri çevirmeyi kararlaştırdılar.</p>

      <p class="calibre2">Ancak fazlasıyla aşağı inmişlerdi.</p>

      <p class="calibre2">İllithidler Zaknafein'ın hiç umurunda değildi ve hoşnut bir şekilde yoluna devam edebilirdi. Fakat illithidlerin şansına, ölümcül hayaletin içgüdüleri ve Zaknafein'ın İllithidler hakkındaki geçmiş yaşamına ait bilgileri onu basit bir sonuca vardırdı: eğer Drizzt bu yöne gelmişse-ki Zaknafein geldiğim biliyordu-büyük olasılıkla mind flayerlarla karşılaşmıştı. Yaşayan bir ölü onları alt edebilirdi ama ölümlü bir drow, hatta Drizzt bile, kendisini hazin bir dezavantajın içinde bulabilirdi.</p>

      <p class="calibre2">Zaknafein tek kılıcını kınına koydu ve taş çıkıntısının üzerine sıçradı. Zorlukla seçilecek kadar hızlı ikinci bir sıçrayışla, ölümcül hayalet yukarı yükselen illithidlerden birini ayak bileğinden yakaladı.</p>

      <p class="calibre2">Hooop! Yaratık yeniden ateş etti, ancak o, Zaknafein'ın keskin kılıcı karşısında savunmasız, kaderi çizilmiş bir varlıktı. Ölümcül hayalet inanılmaz bir kuvvetle kendini dosdoğru yukarı çekerken, kılıcı yolu gösteriyordu. İllithid boşu boşuna aşağıdaki kılıca vurdu, ama boş elleri ölümcül hayaletin arzusunu alt edemezdi. Zaknafein'ın kılıcı mind flayerın karnından girip, kalbini ve ciğerlerini yardı.</p>

      <p class="calibre2">Güçlükle soluyan ve büyük yarasını tutan İllithid, Zaknafein dengesini bulup, mind flayerın göğsüne tekmeyi indirirken, yalnızca çaresizlik içinde seyretti. Ölmekte olan İllithid yuvarlanıp baş aşağı geldi ve duvara çarptı, ardından, öldükten sonra bile acayip bir şekilde havada asılı kaldı. Yaratığın kanı aşağıdaki zemine damlıyordu.</p>

      <p class="calibre2">Zaknafein'ın sıçrayışı, havada süzülen bir illithide çarpmasına yol açtı ve ortaya çıkan ivme her ikisini de grubun sonuncusuna ulaştırdı. Eller kollar çılgıncasına sallanıp dalgalanıyor, drow savaşçısının etinde tutunacak bir yer arıyorlardı. Ancak, kılıç daha ölümcüldü ve bir an sonra, ölümcül hayalet en son iki kurbanını bırakıp, kendisine ait bir havada kalma büyüsü yaparak yavaşça taş zemine geri süzüldü. Zaknafein üç illithidi havada kalma büyüleri süresince, ölü bir şekilde, orada öylece asılı halde ve bir dördüncüsünü de yerde bırakarak, sakince yürüyüp gitti.</p>

      <p class="calibre2">Ölümcül hayalet kılıçlarmdaki kanı silme zahmetine katlanmamıştı; pek yakında daha fazla ölüm olacağının farkındaydı.</p>

      <p class="calibre2">İki mind flayer panteri gözlemlemeyi sürdürdüler. Onlar bilmiyordu ama Guenhwyvar varlıklarının farkındaydı. Koku ve tat gibi dünyevi duyguların hiçbir anlam taşımadığı Astral Alem'de, panter bunların yerine başka derin duygular koymuştu. Burada, Guenhwyvar, enerji yayılımlarını belirgin zihinsel imgelere çeviren bir duyu ile avlanıyordu ve panter bir geyikle bir tavşanın yaydığı enerjiyi bu varlıkları görmeden bile hemen birbirinden ayırabilirdi. İllithidler Astral Alem'de o kadar da az rastlanır değillerdi ve Guenhwyvar yaydıkları enerjiyi tanıdı.</p>

      <p class="calibre2">Panter henüz illithidlerin mevcudiyetinin sadece bir rastlantı mı, yoksa bir şekilde, Drizzt'in onu uzun günlerdir çağırmamış olduğu gerçeği ile bağlantılı mı olduğuna karar verememişti. Mind flayerların Guenhwyvar’a gösterdikleri belirgin ilgi ikinci olasılığı gösteriyordu ve bu, panter için en rahatsız edici düşünceydi.</p>

      <p class="calibre2">Yine de Guenhwyvar böylesine tehlikeli bir düşmana karşı ilk hareketi yapmak istemedi. Panter günlük rutinini sürdürürken dikkatli bir gözle istenmedik seyircilerini izledi.</p>

      <p class="calibre2">Yaratıklar, Madde Alemi'ne hızlı bir inişe başladıklarında, Guenhwyvar mind flayerların enerji yayılımlarmdaki değişikliği fark etti. Panter daha fazla bekleyemezdi.</p>

      <p class="calibre2">Yıldızların arasından sıçrayan Guenhwyvar mind flayerların üzerine saldırdı. Geri dönüş yolculuklarına başlama çabalarıyla meşgul İllithidler artık çok geç olana dek tepki vermediler. Panter bir tanesinin altına dalarak yaratığın gümüşi kordonunu keskin ışıktan dişleriyle yakaladı. Guenhwyvar'ın boynu gerilip, sallandı ve gümüşi kordon kopuverdi. Çaresiz İllithid, Astral Alem'de bir kazazede olarak sürüklenip gitti.</p>

      <p class="calibre2">Kendini kurtarmakla daha meşgul olan diğer mind flayer, arkadaşının çılgınca yakarışlarını görmezden geldi ve kendisini maddi bedene döndürecek olan tünele inişini sürdürdü. İllithid neredeyse Guenhwyvar'ın elinden kaçıyordu, ancak panterin pençeleri tam tünele girerken üzerine kilitlendi.</p>

      <p class="calibre2">Guenhwyvar tünel boyunca ilerledi.</p>

      <p class="calibre2">Küçük taş adasından, Clacker uzun ve dar mağaranın her yanında büyüyen telaşı gördü. İllithidler koşuşturup duruyor, savunma oluşumlarına geçmeleri için kölelerine telepatik buyruklar gönderiyorlardı. Gözcüler tüm çıkışlarda kaybolurken, diğer mind flayerlar duruma genel bir bakış için havaya yükseldiler.</p>

      <p class="calibre2">Clacker topluluğun bir buhranla karşı karşıya olduğunu anlamıştı ve Kancalı Dehşetin düşüncelerinde tek bir mantıklı fikir belirdi: eğer mind flayerlar yeni bir düşmanla meşgul olurlarsa, bu onun için bir kaçış şansı olabilirdi. Düşüncelerinde yeni bir odak noktasıyla, Clacker'ın pech yanı ayağını sağlam basacak bir yer buldu. En büyük sorunu şu yarık olacaktı çünkü kesinlikle bunun üzerinden karşıya sıçrayamazdı. Bu mesafeden bir gray dwarf ya da bir rothe fırlatabileceğini düşündü, ancak bu da kendi kaçışma pek yardımcı olmayacaktı.</p>

      <p class="calibre2">Clacker'ın bakışları köprünün koluna, sonra yeniden taş adadaki kader arkadaşlarına yöneldi. Köprü geri toplanmış, kol adaya doğru eğilmişt hedeflenmiş bir cisim onu geri itebilirdi. Clacker iri pençelerini birbirine vurdu-bu hareket ona Belwar'ı ammsatıyordu-ve bir gray dwarfı havada yükseklere fırlattı. Talihsiz yaratık köprünü koluna doğru süzüldü, ancak kısa kaldı ve kol yerine yarık duvarına çarpıp, ölümüne doğru baş aşağı düştü.</p>

      <p class="calibre2">Clacker öfkeyle ayağını yere vurdu ve bir başka füze bulmak için döndü. Drizzt'le Behvafa nasıl ulaşacağına dair bir fikri yoktu ve o anda onlar için endişelenmek üzere durmadı. Şimdi Clacker'ın sorunu bu hapishane adasından kurtulmaktı.</p>

      <p class="calibre2">Bu kez genç bir rothe havada yükseldi.</p>

      <p class="calibre2">Zaknafein'ın girişinde hiçbir kurnazlık, hiçbir gizlilik yoktu. Mind flayerların birincil saldırı yöntemlerinden korkusu olmayan ölümcül hayalet uzun ve dar mağaranın içine, doğrudan açıklığa, dümdüz yürüdü. Üç illithidden oluşan bir grup derhal üzerine inerek, sersemletici darbelerini salıverdiler.</p>

      <p class="calibre2">Yine, ölümcül hayalet zihinsel enerjinin içinden hiç irkilmeksizin yürüdü ve üç illithid, dehlizlerde Zaknafein'a karşı duran dört mind flayerla aynı kaderi paylaştılar.</p>

      <p class="calibre2">Sonra köleler geldi. Yalnızca efendilerini hoşnut kılmayı arzulayan goblinler, gray dwarflar, orclar ve hatta birkaç ogre, drow istilacıya hücum ettiler. Bazıları silahları savurdu, ancak çoğunun yalnızca elleriyle dişleri vardı ve bu yalnız drowu sayısal üstünKiklerinin altına gömmeyi düşünüyorlardı.</p>

      <p class="calibre2">Zaknafein'ın kılıçları ve ayakları böylesi basit taktikler için fazla hızlıydı. Ölümcül hayalet dans ediyor ve biçiyor, bir yöne doğru atılıp sonra aniden hareketini tersine çeviriyor ve en yakınındaki takipçileri vura vura doğruyordu.</p>

      <p class="calibre2">Bu hareketin ardında illithidler taktiklerinin doğruluğunu tekrar gözden geçirerek kendi savunma hatlarını oluşturdular. Zihinsel iletişimleri sel gibi akarken, dokungaçları çılgıncasına dans ediyor, bu beklenmedik değişikliğe bir anlam vermeye çabalıyorlardı. Kölelerine tüm silahları teslim edecek kadar güvenmemişlerdi, ancak köleler ölümcül yaralarını tutarak bir biri ardına taş zemine düşerlerken, mindflayerlar artan kayıplarından pişmanlık duymaya başladılar. Yine de illithidler kazanacaklarına inanıyorlardı. Arkalarında daha fazla köle grupları dövüşe katılmaya güdülüyorlardı. Yalnız istilacı yorulacak, adımları yavaşlayacaktı ve illithidlerin sürüleri onu ezecekti.</p>

      <p class="calibre2">Mind flayerlar Zaknafein gerçeğini bilemezlerdi. Onun yaşayan ölü bir varlık olduğunu, büyüyle canlandırılmış, yorulmaz ve yavaşlamaz bir yaratık olduğunu bilemezlerdi.</p>

      <p class="calibre2">Belwar ve efendisi, illithid bedenlerinden birinin spazmlarla irkilişini izlediler. Bu, bedene ait ruhun astral yolculuğundan geri döndüğünü gösteren bir işaretti. Belwar bu kasılmaların nedenini anlamamıştı, fakat efendisinin hoşnut olduğunu sezinledi ve bu onu memnun etti.</p>

      <p class="calibre2">Ancak Belwar'in efendisi dostlarından yalnızca birinin dönüyor olmasından endişeliydi de, zira merkezi beynin çağrısı en büyük önceliğe sahipti ve göz ardı edilemezdi. Mind flayer dostunun spazmlarının bir düzene girişini izledi ve sonra aklı daha da karıştı, çünkü bedenin çevresinde kara bir sis belirmişti. İllithidin Madde Alemi' ne döndüğü aynı anda, Belwar'ın efendisi onun acısını ve dehşetini telepati yoluyla paylaştı. Ama Belwar'ın efendisi tepkide bulunamadan, Guenhwyvar oturan İllithidin üzerinde maddeye dönüştü ve bedeni koparıp parçaladı.</p>

      <p class="calibre2">Bir benlik kıvılcımı içinde dolaşırken, Belwar donakaldı. "Bivrip?" diye fısıldadı duyulur duyulmaz ve sonra, "Drizzt?" dedi ve diz çökmüş drowun görüntüsü apaçık bir şekilde zihnine doldu.</p>

      <p class="calibre2">"Öldür onu, benim cesur şampiyonum! Öldür onu! diye yakardı Belwar'in efendisi, ancak illithidin talihsiz dostu için artık çok geçti. Oturan mind flayer çılgın gibi sallanıyordu; dokungaçları titreşti ve Guenhwyvar'in beynine ulaşma çabasıyla kediye yapıştı. Guenhwyvar kudretli pençelerinden birini, illithidin ahtapot kafasını omuzlarından koparan tek bir darbeyle savurdu.</p>

      <p class="calibre2">Hücredeki işi yüzünden elleri hala büyülü olan Belwar yavaşça pantere doğru ilerlerken, adımlarını korku değil şaşkınlık yönlendiriyordu. Oyuk Sorumlusu efendisine döndü ve sordu; "Guenhwyvar?"</p>

      <p class="calibre2">Mind flayer svirfnebline çok fazlasını geri vermiş olduğunu biliyordu. Büyülü nakaratın anımsanması, bu köleye diğer tehlikeli anıları çağrıştırmıştı. Artık Belwar'a güvenilemezdi.</p>

      <p class="calibre2">Guenhwyvar, illithidin niyetini sezdi ve ölü mind flayerdan, geride kalan yaratık Belwar'a saldırmadan yalnızca bir an önce sıçradı.</p>

      <p class="calibre2">Guenhwyvar doğrudan Oyuk Sorumlusuna çarparak onu sere serpe yere uzattı. Kedi yere inerken, kedigillere özgü kasları gerilip kasıldı ve Guenhwyvar'ı derhal odanın çıkışına yönelik bir açıya çevirdi.</p>

      <p class="calibre2">Hooop! Mind flayerın saldırısı Şehvani düştüğü sırada yakaladı, ancak deep gnomeun şaşkınlığı ve artan öfkesi sinsi saldırıyı engelledi. O tek an için, Belwar hürdü ve ayakları üzerine yuvarlanarak, illithidi gerçekte olduğu gibi sefil ve uğursuz yaratık olarak gördü.</p>

      <p class="calibre2">"Git, Guenhwyvar!" diye haykırdı Oyuk Sorumlusu ve kedi dürtülmeye gereksinim duymadı. Astral bir varlık olarak, Guenhwyvar, illithid toplumu hakkında çok şeyin farkındaydı ve böylesi yaratıkların ininde savaşmanın anahtarını biliyordu. Panter tüm ağırlığıyla kapıya doğru uçarak, merkezi beyni barındıran odanın üzerindeki balkona fırtına gibi indi.</p>

      <p class="calibre2">Tanrısı için korkan Belwar'in efendisi izlemeye çabaladı, ancak deep gnomeun gücü öfkesi yüzünden on kat artarak geri dönmüştü ve büyülü çekiç elini illithidin kafasının yumuşak etine indirirken, yaralı kolunda hiç acı hissetmedi. Kıvılcımlar uçuşup illithidin suratını kavurdu ve yaratık duvara çarptığında, sütü andıran, göz bebeklerinden yoksun gözleriyle inanmazlık içinde Belwar'a baktı.</p>

      <p class="calibre2">Sonra yavaş yavaş yere, ölümün karanlığına kaydı.</p>

      <p class="calibre2">Odanın kırk ayak aşağısında, diz çökmüş drow saygıdeğer efendisinin korku ve öfkesini sezdi ve kara panter tam havaya sıçradığı an yukarı baktı. Merkezi beyin tarafından tamamen büyülenen Drizzt, Guenhwyvar'ı eski dostu ve en değerli arkadaşı olarak görmedi; o an, yalnızca en sevdiği varlığa yönelik bir tehdit gördü. Ancak, kudretli panter ortaya çıkardığı dişleri ve geniş pençeleriyle, illithid toplumuna hükmeden şişkin, damarlı et kütlesinin ortasına düşerken, Drizzt ve diğer masajcı kölelerin elinden gelen tek şey, çaresizce izlemekti.</p>

      <p class="calibre2"></p>
    </div>

    <h2 id="sigil_toc_id_24">19</h2>

    <div class="s">
      <p class="calibre2"><span class="none9">Baş Ağrıları</span></p>

      <p class="calibre2">Uzun ve dar mağaradaki taş kalenin içinde ve civarında aşağı yukarı yüz yirmi illithid yaşıyordu ve Guenhwyvar topluluğun merkezi beynine daldığında, her biri aynı yakıcı baş ağrısını hissetti.</p>

      <p class="calibre2">Guenhwyvar savunmasız et kütlesini yarıp geçerken, kedinin iri pençeleri eti parçalayıp keserek bir yol açıyordu. Merkezi beyin büyük bir dehşetin oluşturduğu duygular yayıyor, hizmetkarlarını harekete geçirmeye çabalıyordu. Yardımın kısa zamanda gelmeyeceğini anlayınca yaratık pantere yalvarmaya başladı.</p>

      <p class="calibre2">Ancak, Guenhwyvar’ın eski çağlardan gelen yırtıcılığı hiçbir zihinsel tecavüze geçit vermedi. Panter vahşice pençeledi ve fışkıran, yapışkan bir sıvıya gömüldü.</p>

      <p class="calibre2">Drizzt hiddetle haykırdı ve saldırgan pantere ulaşmanın bir yolunu bulmaya çabalayarak yürüyüş yolu boyunca koştu. Drizzt sevgili efendisinin ıstırabını derinden hissediyor ve birilerine-her kim olursa-bir şeyler yapmaları için yakarıyordu. Diğer köleler zıplayıp haykırıyor ve mind flayerlar cinnet halinde koşuşturuyorlardı ancak Guenhwyvar devasa kütlenin merkezinde, mind fla-yerların kullanabileceği her hangi bir silahın menzilinin ötesindeydi.</p>

      <p class="calibre2">Birkaç saniye sonra Drizzt sıçrayıp haykırmayı kesti. Nerede ve kim olduğunu, Dokuz Cehennem adına, önündeki bu büyük, iğrenç yumrunun ne olabileceğim merak etti. Yürüyüş yolunda çevresine bakındı ve birçok duergar dwarfının, bir başka kara elfin, iki goblinin ve uzun boylu, korkunç bir yara izine sahip bir bugbearın da suratında benzer şaşkın ifadeler yakaladı. Mind flayerlar hala koşuşturuyor, birincil tehdit olan pantere bir saldırı açısı arıyor ve şaşkın kölelerle ilgilenmiyorlardı.</p>

      <p class="calibre2">Guenhwyvar beynin katmanları ardından aniden göründü. Kedi yalnızca bir an için bir et çıkıntısında belirdi ve yeniden balçığın içinde kayboldu. Pek çok mind flayer zihinsel silahlarını yüzeye çıkan hedefe ateşlediler, ancak Guenhwyvar enerji konilerinin vuramayacağı kadar çabuk gözden kayboldu fakat Drizzt'in bir an için göremeyeceği kadar çabuk değildi.</p>

      <p class="calibre2">"Guenhwyvar?" diye haykırdı drow, bir düşünceler zinciri zihninde sel gibi geri akarken. Anımsadığı son şey, kırık dökük bir dehlizdeki sarkıtlar arasında, diğer garip şekillerin pusuya yattığı yerde, havada süzüldüğüydü.</p>

      <p class="calibre2">Beynin içindeki hareketle Drizzt'in artık bir köle olmadığını fark edemeyecek kadar meşgul bir illithid drowun tam yanına ilerledi. Drizzt'in kendi bedeni dışında hiçbir silahı yoktu, ancak o katışıksız öfke anında bunu pek umursamadı. Ondan şüphelenmeyen canavarın arkasında havaya sıçradı ve ayağını yaratığın ahtapot kafasının arkasına indirdi. İllithid merkezi beyne doğru yuvarlandı ve tutunacak bir yer bulamadan önce, lastik gibi katmanlarda pek çok kez sekti.</p>

      <p class="calibre2">Tüm yürüyüş yolunda, köleler özgürlüklerinin ayırdına varmışlardı. Gray dwarflar derhal bir araya geldiler ve vahşi bir hücumla iki illithidi yere indirerek, ağır çizmeleri ile yaratıkları çiğnediler.</p>

      <p class="calibre2">Hooop! Yandan bir darbe geldi ve Drizzt dönüp diğer kara elfin sersemletici darbeden sendelediğini gördü. Bir mind flayer drowa hücum etti ve onu sımsıkı kavradı. Dört dokungaç kaderi çizilmiş kara elfin suratına kilitlenip sıkıştırdı, sonra beynine doğru girdi.</p>

      <p class="calibre2">Drizzt drowun yardımına gitmek istedi, ancak ikinci saldırı duyulduğunda, Drizzt yana atladı. Hooop! Ayağa kalkıp koşarak, illithidle arasındaki mesafeyi açmak için umutsuzca çabaladı. Ancak, diğer drowun çığlığı Drizzt'i bir an için durdurdu ve drow omzunun üzerinden geri baktı.</p>

      <p class="calibre2">Dehşetli, şişkin çizgiler drowun yüzünü kaplamıştı. Bu, Drizzt'in şimdiye dek şahit olduklarının hepsinden daha fazla ıstırapla şekilsizleşmiş bir görüntüydü. Drizzt illithidin kafasının aniden silkindiğini gördü ve drowun derisinin altına gömülüp ulaştığı beynini emen dokungaçlar nabız gibi atıp, şiştiler. Talihsiz drow son bir kez daha haykırdı, sonra illithidin kollarına külçe gibi düştü ve yaratık tüyler ürpertici ziyafetini bitirdi.</p>

      <p class="calibre2">Yara izli bugbear bilmeyerek Drizzt'i benzer bir kaderden kurtardı. Yedi ayak uzunluğundaki yaratık, kaçarken Drizzt'le peşindeki mind flayerın arasına tam illithid yeniden ateş ettiğinde girdi. Darbe bugbearı illithid yakma gelene dek sersemletti. Mind flayer çaresiz sandığı kurbanına uzandığında, bugbear koca kolunu savurdu ve takipçiyi taşa çaldı.</p>

      <p class="calibre2">Dairesel odayı gören balkonlara daha fazla mind flayer akın etti. Drizzt'in, arkadaşlarının nerede olabileceği ya da nasıl kaçabileceği hakkında hiçbir fikri yoktu, ancak, yürüyüş yolunun yanı başında fark ettiği tek bir kapı yegane şansı gibi göründü. Doğruca oraya atıldı, ama tam varacakken, kapı şiddetle açıldı.</p>

      <p class="calibre2">Drizzt bir diğer illithidin bekleyen kollarına tosladı.</p>

      <p class="calibre2">Eğer taş kalenin içerisi bir karmaşa ve hengame idiyse, dışarısı kaostu. Şimdi hiçbir köle Zaknafein'a saldırmıyordu. Merkezi beynin yaralanması onları mind flayerların telkinlerinden özgür kılmıştı ve şimdi goblinler, gray dwarflar ve tüm diğerleri kendi kaçışları ile daha fazla ilgiliydiler. Mağara çıkışlarına en yakın olanlar dışarı hücum etti; diğerleri illithidlerin devam eden zihinsel saldırılarının menzilinden uzak durmaya çabalayarak, çılgınca kaçıştı.</p>

      <p class="calibre2">Yaptıkları üzerinde pek kafa yormayan Zaknafein kılıcını savurup, haykırarak koşan bir goblini yakaladı. Sonra ölümcül hayalet, goblini kovalamakta olan yaratığa yaklaştı. Bir diğer sersemletici darbenin de içinden yürüyen Zaknafein mind flayerı biçip indirdi.</p>

      <p class="calibre2">Taş kalede, Drizzt kimliğini geri kazanmıştı ve ölümcül hayalete bahşedilen büyüler, hedefin düşünce motifleri üzerinde yoğunlaştı. Genizden gelen bir homurtuyla, Zaknafein, ardında ölü ve yaralı köle ile illithid güruhu bırakarak, doğruca kaleye yöneldi.</p>

      <p class="calibre2">Bir diğer rothe havada süzülürken şaşkınlıkla meledi. Yaratıklardan üçü yol boyunca aksayarak yürüyorlardı; bir dördüncüsü, duergarı yarığın dibine doğru izlemişti. Ancak, bu kez, Clacker doğru nişan almıştı ve küçük, ineğe benzer bir yaratık köprü koluna çarparak, kolu geri itti. Büyülü köprü derhal yuvarlanarak açıldı ve Clacker'ın ayakları dibine kenetlendi. Kancalı Dehşet yalnızca şans için, bir diğer gray dwarfı aldı ve köprü boyunca ilerlemeye koyuldu.</p>

      <p class="calibre2">İlk mind flayer belirip, kola doğru atıldığında, Clacker neredeyse yarı yola gelmişti. Clacker, illithid köprüyü toplamadan önce tüm yolu aşamayabileceğini biliyordu.</p>

      <p class="calibre2">Yalnızca tek bir atış yapabilecekti. Çevresinden habersiz gray dwarf Kancalı Dehşetin kafası üzerinde havaya yükseldi. Clacker fırlatışını bekletti ve illithidin mümkün olduğunca yaklaşmasına izin vererek ilerledi. Mind flayer dört parmaklı elini köprü koluna uzatınca, duergar füzesi illithidin göğsüne çarparak, onu yere fırlattı.</p>

      <p class="calibre2">Clacker yaşamı için koştu. İllithid kendine geldi ve kolu ileri itti. Köprü derin yarığı açarak geri toplandı.</p>

      <p class="calibre2">Metal ve taş köprü ayağının altından çekilirken son bir sıçrayış Clacker'ı yarığın yan tarafına toslattı. Kollarıyla omuzlarını sarp vadinin kenarına getirdi ve telaşa kapılmadan, çabucak yana tırmandı.</p>

      <p class="calibre2">İllithid kolu çekti ve köprü Clacker'a sürtünerek yeniden açıldı. Fakat Kancalı Dehşet yeterince yana ilerlemiş ve hızla açılan köprü zırhlı göğsünü sıyırırken, bu güce karşı durabilecek kadar sıkı tutunmuştu.</p>

      <p class="calibre2">İllithid lanet okudu ve kolu geri çektikten sonra Kancalı Dehşeti karşılamaya koştu. Yorgun ve yaralı Clacker, illithid geldiğinde henüz kendini yukarı çekmeye başlamamıştı. Sersemletici enerji dalgaları üzerinde dolaştı. Başı eğildi ve pençeleri bir başka tutamak bulmadan önce birkaç inç geri kaydı.</p>

      <p class="calibre2">Mind flayerın aç gözlülüğü ona pahalıya mal oldu. Clacker'ı enerji dalgalarıyla kolayca vurup, çıkıntıdan aşağı tekmelemek yerine, çaresiz Kancalı Dehşetin beyninden çabuk bir ziyafet çıkarabileceğini düşünmüştü. Clacker'ın önünde diz çöktü ve dört dokungacı Kancalı Dehşetin yüzündeki zırhta bir açıklık bulmak için hevesle dalışa geçti.</p>

      <p class="calibre2">Clacker'ın çifte benliği dehlizlerde illithid hücumlarına direnmişti ve şimdi de sersemletici zihinsel enerjinin çok az bir etkisi olmuştu. İllithidin ahtapot kafası tam suratının önünde belirdiğinde, bu görüntü Clacker'ı şaşırtarak yeniden bilincini kazanmasını sağladı.</p>

      <p class="calibre2">Gagasının bir hamlesi yapışkan dokungaçlardan ikisini kopardı, ardından, pençesinin umutsuzca saldırısı illithidin dizini yakaladı. Kudretli kavrayışının altında kemikler toza dönüştü ve illithid hem telepatik olarak hem de suyu andıran, başka dünyalara ait sesiyle ıstırap içinde haykırdı,</p>

      <p class="calibre2">Bir an sonra, yaratık derin yarığa baş aşağı uçarken, haykırışları gitgide duyulmaz oldu. Bir havaya yükselme büyüsü düşmekte olan illithidi kurtarabilirdi, ancak böylesi büyüleri yapmak konsantrasyon gerektirirdi ve parçalanmış bir suratla tuzla buz olmuş dizin acısı bu işi erteledi. İllithidin havaya yükselmeyi düşündüğü aynı anda, bir dikitin sivri ucu omurgasına geçti.</p>

      <p class="calibre2">Çekiç el bir diğer taş sandığın kapağını kırdı. "Kahretsin!" diye küfretti Belwar, bunun da illithid giysilerinden başka hiçbir şey barındırmadığını görerek. Oyuk Sorumlusu eşyalarının yakınlarda bir yerlerde olduğundan emindi, ancak, eski efendilerinin odalarının yarısı şimdiden harabeye dönüşmüş ve bu çabanın sonunda hiçbir şey ortaya çıkmamıştı.</p>

      <p class="calibre2">Belwar ana odaya ve taş oturaklara geri döndü. İki iskemle arasında panter heykelciği fark etti. Heykelciği bir keseye attı ve sonra kazma eliyle geriye kalan İllithidin, astral kazazedenin kafasını ezdi; karmaşa içerisinde, svirfneblin bu canavarın geriye kaldığını neredeyse unutmuştu. Belwar bedeni kaldırıp, külçe gibi yere attı.</p>

      <p class="calibre2">"Magga cammara," diye mırıldandı svirfneblin, taş iskemleye geri baktığında ve yaratığın oturduğu yerde gizli bir kapının hatlarını gördü. Ustalığı asla verimliliğin üzerinde tutmayan Belwar'ın çekiç eli kapıyı çabucak moloz yığınına çevirdi ve Oyuk Sorumlusu tanıdık sırt çantalarının hoş görüntüsüyle karşılaştı.</p>

      <p class="calibre2">Belwar omuz silkti ve mantık yolunu izleyerek, Guenhwyvar'ın kellesini uçurduğu diğer illithide vurdu. Başsız canavar bir başka gizli kapıyı açığa çıkararak yere düştü.</p>

      <p class="calibre2">"Drowun bunlara gereksinimi olacak," dedi Belwar kırık taş parçalarını temizlerken ve kınlarındaki iki palayı tutan bir kemer çıkardı. Çıkışa doğru atıldı ve tam kapıda bir illithidle karşılaştı.</p>

      <p class="calibre2">Daha doğrusu, Belwar'ın vınlayan çekiç eli İllithidin göğsüyle buluştu. Canavar geriye doğru uçarak, balkonun metal korkuluklarından yuvarlandı.</p>

      <p class="calibre2">Belwar dışarı fırladı ve yana atıldı. İllithidin tutunacak bir yer bulup bulmadığını kontrol edecek ve kalıp oynayacak vakti yoktu. Aşağıdaki kargaşayı duyabiliyordu. Zihinsel saldırılarla çığlıkları ve Oyuk Sorumlusunun kulağma müzik gibi gelen sürekli bir panter homurtusunu.</p>

      <p class="calibre2">Kolları İllithidin umulmadık derecede kuvvetli kavrayışıyla iki yana çivilenen Drizzt dokungaçların ilerleyişini durdurmak için yalnızca kıvranıp kafasını geri atabiliyordu. Dokungaçların önce biri, sonra diğeri tutunacak bir yer buldular ve drowun abanoz derisinin altına inmeye başladılar.</p>

      <p class="calibre2">Drizzt mind flayer anatomisi hakkında az şey biliyordu, ancak, bu iki ayaklı bir yaratıktı ve drow bazı varsayımlarda bulundu. Korkunç yaratıkla doğrudan yüz yüze gelmemek için bir parça yana doğru kıpırdanarak, dizini yaratığın kasıklarına indirdi. İllithidin kavrayışının aniden gevşemesinden ve süt gibi gözlerinin büyüme şeklinden, Drizzt varsayımlarının doğru olduğunu tahmin etti. Dizini bir kez daha, sonra bir üçüncü kez daha indirdi.</p>

      <p class="calibre2">Drizzt tüm gücüyle kendini çekti ve zayıflayan İllithidin kavrayışından kurtuldu. Ancak, inatçı dokungaçlar Drizzt'in yüzünün yanından tırmanışlarım sürdürerek beynine uzandılar. Yakıcı acı patlamaları Drizzt'i sarstı ve başı öne düşen drow neredeyse bayılıyordu.</p>

      <p class="calibre2">Ancak, avcı boyun eğmeyecekti.</p>

      <p class="calibre2">Drizzt yeniden yukarı baktığında, eflatun gözlerindeki ateş İllithidin üzerine yıkıcı bir lanet gibi düştü. Avcı dokungaçları kavradı ve İllithidin başını eğdirmek için aşağı çekerek, vahşice koparıp aldı.</p>

      <p class="calibre2">Canavar zihinsel silahını ateşledi, ancak, açı yanlıştı ve enerji avcıyı yavaşlatmak için hiçbir şey yapamadı. Bir el sıkıca dokungaçları tutarken, diğeri yaratığın yumuşak başına, bir dwarf çekicinin bir mithril madenine inerken sergilediği çılgınlıkla vuruyordu.</p>

      <p class="calibre2">Yumuşak deride mavi - siyah bereler oluştu; bir göz şişti ve kapandı. Bir dokungaç drowun bileğine daldı; çılgına dönen illithid daha derine iniyor ve kollarıyla yumrukluyordu, ama avcı fark etmedi. Kafasına vurarak, yaratığı taş zemine indirdi. Drizzt kolunu dokungaçların kavrayışından çekip aldı ve sonra her iki yumruğu, İllithidin gözleri sonsuza dek kapanana kadar inip inip kalktı.</p>

      <p class="calibre2">Metalin çınlaması drowu yana döndürdü. Birkaç ayak ötede, yerde, tanıdık ve hoş bir görüntü yatıyordu.</p>

      <p class="calibre2">Palaların dostunun yakınına düşmesinden hoşnut olan Belwar, taş bir merdivenden en yakınındaki illithide atıldı. Canavar döndü ve enerjisini salıverdi. Belwar katıksız bir öfke çılgınlığı ile yanıtladı-sersemletici etkiyi kısmen engelleyen bir çığlık-ve kendini havaya fırlatarak, enerji dalgalarıyla kafa kafaya buluştu.</p>

      <p class="calibre2">Zihinsel saldırı yüzünden afallamasına karşın, deep gnome illithide çarptı ve beraberce, yardıma koşmakta olan ikinci bir illithidin üzerine yuvarlandılar. Belwar kendi durumunu güçlükle kavrayabiliyordu ancak etrafındaki kol bacak karmaşasının dostlarının uzuvları olmadığının açıkça farkındaydı. Oyuk Sorumlusunun mithril elleri kesip biçip, yumruklar savurdu ve Belwar ikinci balkon boyunca koşuşturarak, bir başka merdiven arandı. İki yaralı illithid karşılık verecek kadar kendilerine geldiklerinde, çılgın svirfneblin çoktan gitmişti.</p>

      <p class="calibre2">Belwar bir sonraki kata inerken bir başka illithidi hazırlıksız yakalayarak, yumuşak kafasını duvara çarptırdı. Fakat bu balkonda bir düzine başka illithid dolaşıyordu ve çoğu, kulenin en alt odasına inen iki merdiveni koruyorlardı. Belwar çabuk ve kısa yoldan giderek metal korkuluğun tepesine sıçradı ve sonra on beş ayak yüksekten yere atladı.</p>
    </div>
  </div>
</body>
</html>
