<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6-17.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x6-17.html" xml:lang="tr-TR">
    <div class="Basic-Text-Frame">
      <p class="split"></p>

      <p class="alt"><span>Teori, Bilim Alanı ve “Homo Academıcus”</span></p>

      <p class="resim"><span><img alt="s1.png" class="image" height="29" src="../Images/s1_fmt17.jpeg" width="41" /></span></p>

      <p class="paragraf">Bourdieu, temel kavramlarını geliştirdikten sonra kaleme aldığı bir eserde, “hiçbir zaman ‘büyük teori’ye özenmedim” diyordu ve “gerçek ihtiyatla sahte cüreti birleştiren” <span class="char-style-override-6">büyük teori</span> yapıtlarını okurken “sinirlenmekten kendisini alamadığını” da ekliyordu.<span class="dipp" style="font-size:0.82em;"><a class="footnote-link" href="#footnote-225-220" id="footnote-225-220-backlink">220</a></span> Bununla beraber, sosyologumuz, “teneffüs ettiğimiz temiz hava gibi hem her yerde olan, hem de hiçbir yerde olmayan teorilerden zevk aldığını” söylemekten de geri kalmıyordu.<span class="dipp" style="font-size:0.82em;"><a class="footnote-link" href="#footnote-225-221" id="footnote-225-221-backlink">221</a></span></p>

      <p class="paragraf">Kendi eserlerinin paradoksal gibi görünen bu gözleme uygun olduğunu söyleyebilir miyiz?</p>

      <p class="paragraf">Önceki bölümde de işaret ettiğim gibi, temel amaçlarından biri <span class="char-style-override-6">teori</span> ile <span class="char-style-override-6">ampiri</span> arasında bir denge kurmak olan Bourdieu, örneğin Foucault ve Derrida gibi salt teorik kitaplar yazmamıştır. Fakat eseri bütünüyle göz önünde bulundurulursa, tüm yazdıklarına çok iddialı ve kapsayıcı bir teorik esprinin egemen olduğu da gözden kaçmaz. Zaten kendisi de, 1975’te çıkarmaya başladığı sosyoloji dergisi vesilesiyle, “yürüttüğüm en devamlı kavgalardan biri”, demişti, “tarihi, geçmişin tarihsel sosyolojisi; sosyolojiyi de bugünün sosyal tarihi haline getiren <span class="char-style-override-6">bütünleşmiş bir toplum biliminin</span> kurulmasıdır” (italikler bizden).<span class="dipp" style="font-size:0.82em;"><a class="footnote-link" href="#footnote-225-222" id="footnote-225-222-backlink">222</a></span> Benzer şekilde, temel eseri saydığı “<span class="char-style-override-6">Pratik Duygu</span>”da da “eylemlerin (‘pratikler’in) ekonomisinin genel teorisi”ni yaptığını ve “salt ekonomik teorinin de bunun özel bir durumu olduğunu”<span class="dipp" style="font-size:0.82em;"><a class="footnote-link" href="#footnote-225-223" id="footnote-225-223-backlink">223</a></span> söylemişti. Bourdieu’nün özel bir anlamda kullandığı “çıkar” (ve çıkar sahiplerine özgü “hakimiyet”) kavramı da genel kuramına temel teşkil ediyordu. “Neo-marjinalist iktisatçılar gibi”, diyordu Bourdieu, “bütün toplumsal davranışların temeline özgül bir çıkar ve yatırım biçimini koymuş olmam aldatıcı görünebilir; sözünü ettiğim ‘çıkar’ın, Adam Smith’in, kapitalist düzenin varsaydığı ve yarattığı çıkarın bilinçsiz bir biçimde evrenselleştirilmesinden başka bir şey olmayan doğal, evrensel ve tarih-dışı kişisel çıkar (<span class="char-style-override-6">self-interest</span>) ile hiçbir ilişkisi yoktur.”<span class="dipp" style="font-size:0.82em;"><a class="footnote-link" href="#footnote-225-224" id="footnote-225-224-backlink">224</a></span> Kısaca “ampirik araştırmanın mutfağında ellerini kirletmemek için büyük teori kisvesi altında gizlenen aristokratik tavrın”<span class="dipp" style="font-size:0.82em;"><a class="footnote-link" href="#footnote-225-225" id="footnote-225-225-backlink">225</a></span> kendisini daima sinirlendirdiğini söyleyen Bourdieu, hakkında yazılan bir kitabın başlığındaki ifadeyle, son dönemin en iddialı “toplumsal dünyanın teorisi”ni<span class="dipp" style="font-size:0.82em;"><a class="footnote-link" href="#footnote-225-226" id="footnote-225-226-backlink">226</a></span> geliştirmeye çalışmıştır.</p>

      <p class="paragraf">Bu teori nedir?</p>

      <p class="yildiz"><span>* * *</span></p>

      <p class="paragraf para-style-override-6"><span class="char-style-override-7">Bourdieu çağdaş düşünürler arasında referans çerçevesi belki de en zengin olan toplumbilimcidir. Gerçekten de Bourdieu’nün eserlerinde farklı disiplinlerin, farklı düşünce akımlarının ve farklı kültür geleneklerinin temsilcileri hemen her sayfada resmi geçit yaparlar.</span><span class="dipp" style="font-size:0.82em;"><a class="footnote-link" href="#footnote-225-227" id="footnote-225-227-backlink">227</a></span> <span class="char-style-override-7">Hatta sosyologumuz bir söyleşisinde Fransız düşüncesine “korkunç derecede zarar verdiğini” söylediği Heidegger’e bile eserlerinde olumlu göndermeler yapmıştır.</span><span class="dipp" style="font-size:0.82em;"><a class="footnote-link" href="#footnote-225-228" id="footnote-225-228-backlink">228</a></span> <span class="char-style-override-7">Bu referans bolluğu, Bourdieu’nün düşüncesini izlememizde zorluk yaratsa bile, elbette ki yazarın toplumsal gerçekleri “tarihsel ve kavga ürünü olma” statüsü içinde gören felsefesine aykırı değildir. Bununla beraber sosyologun tüm referanslarını eşit değerde, aynı epistemolojik statüde de sayamayız. Kaldı ki Bourdieu’nün kendisi de, yeri geldikçe, kavramlarını geliştirirken en çok etkilendiği düşünürleri saymıştır. O halde önce bu düşünürlerin kimler olduğunu görelim.</span></p>

      <p class="paragraf para-style-override-6"><span class="char-style-override-7">Bourdieu, en çok borçlu olduğu düşünürler arasında Pascal, Marx, Weber, Durkheim gibi isimler saymıştır. Kendisine sık sık ve “daha çok da kötü niyetle” sorulan “Pascal mı, Marx mı?” sorusuna da “ille de bir yere bağlanmam gerekirse, daha çok Pascal’cı olduğumu söyleyebilirim!” yanıtını vermiştir.</span><span class="dipp" style="font-size:0.82em;"><a class="footnote-link" href="#footnote-225-229" id="footnote-225-229-backlink">229</a></span></p>

      <p class="paragraf para-style-override-6"><span class="char-style-override-7">Bu yanıt tam anlamıyla inandırıcı sayılabilir mi?</span></p>

      <p class="paragraf para-style-override-6"><span class="char-style-override-7">Bourdieu’nün bu kadar önemli bir noktada kendisi hakkında yanılmış olabileceğini varsaymak, düşünürümüzün Marx’ın kendi fikir kökenleri ve bulgularının epistemolojik statüsü hakkında “yanıldığını” iddia eden ve onu “düzelten” Althusser okuluyla alay eden makalesi anımsanırsa, ciddiyetten uzak görünebilir. Yine de, onun koşulsuz hayranlarına saçma görünse bile, başka yazarlar tarafından da paylaşılan bu inancımın dayanaklarını açıklamak isterim. Kaldı ki, burada söz konusu olanın da, bir “yanılgı”dan ziyade, Bourdieu’nün bilimsel ve siyasal kavgasında benimsemiş olduğu “strateji”nin bir gereği olduğunu düşünüyorum.</span></p>

      <p class="yildiz"><span>* * *</span></p>

      <p class="paragraf para-style-override-6"><span class="char-style-override-7">Bourdieu, temel kavramlarından</span> <span class="char-style-override-8">habitus</span><span class="char-style-override-7">’u geliştirirken, en çok Marx’ın düşünceyi</span> <span class="char-style-override-8">aktif bir inşa süreci</span> <span class="char-style-override-7">olarak kabul eden tezinden etkilenmişti. Sosyologumuz bu kavram sayesinde, o yıllarda Fransa’da felsefe alanında yaygın birçok ikilemi (öznelcilik-nesnelcilik, rasyonalizm-irrasyonalizm, bireycilik-yapısalcılık vb) olduğu gibi</span> <span class="char-style-override-8">altyapı-üstyapı</span> <span class="char-style-override-7">ikilemini</span> <span class="char-style-override-7">de aşmak ve türdeş bir genel kuram ortaya koymak istemiştir.</span> <span class="char-style-override-8">Habitus</span> <span class="char-style-override-7">ve</span> <span class="char-style-override-8">alan</span> <span class="char-style-override-7">kavramlarını birleştiren bu genel kuram tüm pratik dünyayı genel olarak “toplumsal saha” olarak kabul ediyor ve bunun içinde de sayısız ve az çok özerk “alan”lar (felsefi, siyasal, dini, bilimsel, estetik vb) saptıyor. Bu “alan”ların her biri belli bir “sembolik sermaye”ye</span><span class="dipp" style="font-size:0.82em;"><a class="footnote-link" href="#footnote-225-230" id="footnote-225-230-backlink">230</a></span> <span class="char-style-override-7">sahip ve bünyesinde hükmedenlerle hükmedilenlerin devamlı iktidar kavgası verdiği mikrokozmlar oluşturuyor.</span></p>

      <p class="paragraf para-style-override-6"><span class="char-style-override-7">Sembolik sermaye zihinsel ya da bilişsel (cognitif) niteliktedir; yani herhangi bir sermaye şekli (örneğin iktisadi, sosyal veya kültürel sermaye) onu</span> <span class="char-style-override-8">tanıma</span> <span class="char-style-override-7">ve</span> <span class="char-style-override-8">değerlendirme</span> <span class="char-style-override-7">durumunda olan toplumsal ajanlar tarafından</span> <span class="char-style-override-8">algılandıkları anda</span> <span class="char-style-override-7">sembolik sermaye haline dönüşmektedir. Bourdieu bu konuda bizlere Akdeniz ülkelerinde şöhrete (çevrenin düşüncesine) dayanan namus ilkesinin bir sembolik sermaye teşkil etmesini örnek olarak veriyor.</span><span class="dipp" style="font-size:0.82em;"><a class="footnote-link" href="#footnote-225-231" id="footnote-225-231-backlink">231</a></span></p>

      <p class="yildiz"><span>* * *</span></p>

      <p class="paragraf para-style-override-6"><span class="char-style-override-7">“Genel toplumsal sahayı (“espace social”) bir</span> <span class="char-style-override-8">alan</span> <span class="char-style-override-7">(“champ”) olarak betimliyorum”, diyor Bourdieu, “yani hem kendi zorunluluğunu bünyesinde yer alan toplumsal ajanlara empoze eden bir</span> <span class="char-style-override-8">güçler alanı</span><span class="char-style-override-7">, hem de içinde ajanların</span> <span class="char-style-override-8">güçler alanı</span> <span class="char-style-override-7">yapısındaki konumlarına göre farklılaşmış amaç ve araçlarla çatıştıkları ve bu şekilde de yapıyı korumaya ya da değiştirmeye katkıda bulundukları bir</span> <span class="char-style-override-8">kavgalar alanı</span> <span class="char-style-override-7">(olarak görüyorum).”</span><span class="dipp" style="font-size:0.82em;"><a class="footnote-link" href="#footnote-225-232" id="footnote-225-232-backlink">232</a></span> <span class="char-style-override-7">Ve bu genel saha içinde, Bourdieu’ye göre, iç içe geçen matruşkalar (Rus bebekleri) gibi sayısız ve değişik nitelikte “alan”lar ve “alt-alan”larla (“sous-champs”) karşı karşıya bulunuyoruz.</span><span class="dipp" style="font-size:0.82em;"><a class="footnote-link" href="#footnote-225-233" id="footnote-225-233-backlink">233</a></span> <span class="char-style-override-7">Bunların hepsinin de kendine özgü</span> <span class="char-style-override-8">güçler alanı</span> <span class="char-style-override-7">ve</span> <span class="char-style-override-8">kavgalar alanı</span> <span class="char-style-override-7">var.</span></p>

      <p class="paragraf para-style-override-6"><span class="char-style-override-7">Bourdieu’de tarihi maddeciliğin aksine “ekonomi alanı” da diğer herhangi bir alan gibi ele alınmış, hatta “firma alanı”, “borsa alanı” vb gibi alt alanlara bölünmüş ve</span> <span class="char-style-override-8">“ekonomik çıkarlar”</span> <span class="char-style-override-7">da daha genel düzeydeki “</span><span class="char-style-override-8">sembolik çıkarlar</span><span class="char-style-override-7">”ın özel bir hali olarak kabul edilmiştir. Bu demektir ki, Bourdieu’nün iddiası, kimilerinin yakıştırdığı gibi bir “üstyapı kuramcısı” olmak değildir. Aksine, altyapı-üstyapı ikilemini aşma, Marx’taki sermaye ve iktidar kavramlarını daha üst düzeydeki</span> <span class="char-style-override-8">sembolik sermaye</span> <span class="char-style-override-7">ve</span> <span class="char-style-override-8">sembolik iktidar</span> <span class="char-style-override-7">kavramları içinde eritmektir. İlginçtir ki bu kuramın tarihi maddecilikle buluşma ve kopma noktasını da “toplumsal sınıf” olgusu ve kavramı teşkil etmiştir.</span></p>

      <p class="yildiz"><span>* * *</span></p>

      <p class="paragraf para-style-override-6"><span class="char-style-override-7">Bourdieu, eserlerinde uzun süre Marx’ın düşüncesi ile daha çok</span> <span class="char-style-override-8">ekonomik determinizm</span> <span class="char-style-override-7">(ekonomizm) olarak gördüğü ve uzak durduğu ortodoks Marksizm-Leninizm arasında bir ayrım yapmıştır. Bu dönemde düşünürümüzün Marx’ı temel referansları arasında saydığını ve özellikle öğrenim kurumları hakkındaki somut araştırmaları nedeniyle de egemen sınıf sözcülerine Marksist bir düşünür olarak göründüğünü söyleyebiliriz.</span><span class="dipp" style="font-size:0.82em;"><a class="footnote-link" href="#footnote-225-234" id="footnote-225-234-backlink">234</a></span> <span class="char-style-override-7">Ne var ki Marx’taki</span> <span class="char-style-override-8">toplumsal</span> <span class="char-style-override-8">sınıf</span> <span class="char-style-override-7">kavramı Bourdieu ile tarihi maddecilik arasında devamlı bir anlaşmazlık konusu olmuş ve sonunda da düşünürümüz 1984’te yayımlanan bir makalesinde bir “kopuş”tan söz etmiştir. Şimdi bu “kopuş”u açıklamaya çalışalım.</span></p>

      <p class="yildiz"><span>* * *</span></p>

      <p class="paragraf para-style-override-6"><span class="char-style-override-7">Bourdieu tüm toplumsal alanlar gibi sosyal sınıfların da aslında gerçek değil, “inşa edilmiş” toplumsal varlıklar olduğuna inanıyordu. Bu anlamda düşünürümüz “</span><span class="char-style-override-8">sınıf habitus”</span><span class="char-style-override-7">ünden söz etmiş ve bunun “</span><span class="char-style-override-8">kişisel habitus</span><span class="char-style-override-7">” ile ilişkilerini de betimlemiştir.</span></p>

      <p class="paragraf para-style-override-6"><span class="char-style-override-7">Bourdieu’ye göre organik yapı, hukuki kişilik, özel isim ve ait olunan alan gibi unsurların oluşturduğu “</span><span class="char-style-override-8">kişisel habitus</span><span class="char-style-override-7">” ile bu</span> <span class="char-style-override-8">kişisel habitus</span><span class="char-style-override-7">’ta öznelleşen sınıfsal öğeler (ortak algılama, kavrama ve edim şemaları) arasında</span> <span class="char-style-override-8">türdeşlik içinde farklılaşma</span> <span class="char-style-override-7">durumu söz konusudur.</span><span class="dipp" style="font-size:0.82em;"><a class="footnote-link" href="#footnote-225-235" id="footnote-225-235-backlink">235</a></span> <span class="char-style-override-7">Türdeşlik, üretim koşullarındaki sınıfsal konumların aynılığından; farklılaşma da</span> <span class="char-style-override-8">kişisel habitus</span><span class="char-style-override-7">’ları yapan unsurların çeşitliliğinden doğmaktadır. Bu kadarıyla bu betimlemenin tarihi maddeciliğe aykırı bir yorum olduğunu söyleyemeyiz. Ne var ki Bourdieu burada kalmamış, daha sonra, (ortodoks Marksizm için de haksızlık sayılacak bu görüşü genelleyerek) ekonomizm anlayışına Marx’ın çözümlemesini de katmıştır.</span></p>

      <p class="paragraf para-style-override-6"><span class="char-style-override-7">Gerçekten de Bourdieu’nün ilk versiyonu 1984’te yayımlanan bir makalesi, “bir toplumsal alan teorisinin inşası, Marksist teori ile bir seri kopuşu varsayıyor” diyen bir cümle ile başlıyor ve Bourdieu bu kez</span> <span class="char-style-override-8">Marx’ın düşüncesi</span> <span class="char-style-override-7">ile</span> <span class="char-style-override-8">ekonomizm</span> <span class="char-style-override-7">arasında ayrım yapmadan söz ettiği Marksist teoriden “kopuş seri”sini üç noktada topluyor:</span> <span class="dipp" style="font-size:0.82em;"><a class="footnote-link" href="#footnote-225-236" id="footnote-225-236-backlink">236</a></span></p>

      <p class="paragraf para-style-override-6"><span class="char-style-override-7">1) Marksist teoride toplumsal sınıf konusunda “ilişkiler” yerine “tözler” (substance) esas alınıyor. Bunun sonucu olarak da, “entelektüalist yanılsama” ile, bilimsel çabayla üretilmiş, teorik bir olgu olan “sınıf” olgusu, sınırları, sayısı ve üyeleri belli sabit bir nesne, bir “töz” gibi sunuluyor. Böylece, Bourdieu’ye göre, Hegel’i “eşyanın mantığının yerine, mantığın eşyasını koymak”la eleştiren Marx’ın kendisi de aynı hataya düşmüş oluyor. Oysa, “kendi için sınıf”a atfedilen bir “bilinç”ten çok toplumsal otomatizmlerle hareket eden sınıfsal bir “bilinçaltı”ndan söz etmek daha doğru olur.</span><span class="dipp" style="font-size:0.82em;"><a class="footnote-link" href="#footnote-225-237" id="footnote-225-237-backlink">237</a></span> <span class="char-style-override-7">Bu demektir ki “yabancılaşma” ve “sahte bilinç” gibi sınıfsal durumlar, Marx ve izleyicilerinin iddia ettikleri gibi sosyalist kavga içinde “bilinçlenme” durumuna dönüştürülecek geçici haller değildir; aksine, sınıfsal planda devamlı olan, Bourdieu’nün “pratik duygu” kavramıyla ifade ettiği bilinçsiz otomatizmlerdir.</span></p>

      <p class="paragraf para-style-override-6"><span class="char-style-override-7">2) Marksist teori “çok boyutlu” toplumsal sahayı sadece iktisadi boyutuna, iktisadi üretim ilişkilerine indirgeyerek</span> <span class="char-style-override-8">ekonomizm</span> <span class="char-style-override-7">hatasına düşüyor.</span></p>

      <p class="paragraf para-style-override-6"><span class="char-style-override-7">3) Nihayet, Marksist teori, her davranışı bilinçli varsayan</span> <span class="char-style-override-8">entelektüalizmin</span> <span class="char-style-override-7">sonucu olarak</span> <span class="char-style-override-8">nesnelciliği</span> <span class="char-style-override-7">(objektivizmi) benimsiyor ve çeşitli alanlarda cereyan eden ve her alan içindeki özgül hiyerarşiyi yakından ilgilendiren “sembolik” iktidar kavgalarını görmezden geliyor.</span></p>

      <p class="paragraf para-style-override-6"><span class="char-style-override-7">Üç nokta, üç yanlış: O halde, Bourdieu’ye göre, bu üç noktada da (entelektüalizm, ekonomizm, objektivizm) Marksist teoriden kopmak gerekiyor.</span></p>

      <p class="paragraf para-style-override-6"><span class="char-style-override-7">Acaba?</span></p>

      <p class="paragraf para-style-override-6"><span class="char-style-override-7">Öyle sanıyorum ki Marx, Engels ve onlardan ilham alarak çok zengin bir kuramsal yazın ortaya koymuş sayısız düşünürün çözümlemelerini, yirmi sayfalık bir makale içinde “bilimsel” düşünceden “koparmak”, Marksizme başından itibaren farklı önkabullerle yaklaşanlar dışında kimse için fazla inandırıcı olamaz. Burada şimdilik sadece şu notu düşelim: Marksist teoriyi sosyal sınıflar konusunda “tözcülük”le suçlamadan önce düşünürümüzün, en azından, Marx’ın</span> <span class="char-style-override-8">Fransa’da Sınıf Kavgaları</span> <span class="char-style-override-7">ya da</span> <span class="char-style-override-8">Louis Bonaparte’ın 18 Brümeri</span> <span class="char-style-override-7">gibi somut çalışmalarını anımsaması gerekmez miydi? Ne var ki, 1960’larda, Fransa’da eğitim sisteminin “kendi kendilerini yeniden üreten” sınıfsal kökenlerini somut araştırmalarla herkesin gözüne sokan Bourdieu Marksizmden yine de kopamıyor. Ve koptuğunu ilan ettiği noktalarda da, kendisini, her biri özerk, sayısız “toplumsal alan”dan oluşan bir ormanda buluyor.</span></p>

      <p class="paragraf para-style-override-6"><span class="char-style-override-7">Aslında, kavramsal tartışmalara sık sık ve her seferinde daha nüanslı (bazen de, görebildiğim kadarıyla, tutarsız) bir şekilde tekrar dönen Bourdieu, Marksizm ve toplumsal sınıf sorununa da kısa süre sonra yeniden eğilmiştir. Bu konuda da, 1987’de yayımlanan bir söyleşi kitabında, düşünürümüz, “sınıflar teorisinin kendisini tatmin etmediğini” yineledikten sonra şunları ekliyor: “Sınırları katı bir şekilde çizilmiş bir grup, realitede sımsıkı bir varlık şeklinde mevcut olan ve ‘iki ya da daha fazla sınıfın olup olmadığı veya ne kadar küçük burjuvanın olduğu’ bilinecek tarzda düşünülen realist sınıf anlayışlarından kopmak istedim. Söylediğim şundan ibarettir: insanlar belli bir toplumsal sahada yer alıyorlar ve toplumsal sınıfların varlığını inkâr edenlerin dediği gibi herhangi bir yerde, aynı koşullarda bulunmuyorlar; yaptıkları da çok kompleks toplumsal sahada işgal ettikleri yere göre anlaşılabilir ve, başka birçok şey arasında, başkalarını ve kendilerini nasıl sınıfladıkları ve sırası gelince de hangi sınıftan oldukları belirlenebilir.”</span><span class="dipp" style="font-size:0.82em;"><a class="footnote-link" href="#footnote-225-238" id="footnote-225-238-backlink">238</a></span></p>

      <p class="paragraf para-style-override-6"><span class="char-style-override-7">Daha sonra göstermeye çalışacağım gibi, Bourdieu’nün yaşamının son on yılına damgasını vuran siyasal kavgaları bu konuda daha da ihtiyatlı ve nüanslı çözümlemeleri davet etmektedir. Yine de bu konuda şimdiden bazı kritik gözlemlerde bulunabiliriz.</span></p>

      <p class="yildiz"><span>* * *</span></p>

      <p class="paragraf para-style-override-6"><span class="char-style-override-7">Burada Bourdieu’nün “toplumsal alan”lar konusunda söylediklerine yeniden dönecek değilim. Sadece düşünürümüzün “iktisadi alan”ı da herhangi diğer bir alan gibi ele almasının ve Marx’taki “üretim biçimi”, “üretim ilişkileri”, “iktisadi-toplumsal formasyon” gibi kavramları yok saymasının epistemolojik sonucuna işaret etmek istiyorum. Bence bu yaklaşım Bourdieu’yü Marx’ın tüm kapitalizm çözümlemelerinden, (özellikle de</span> <span class="char-style-override-8">Kapital’</span><span class="char-style-override-7">den) ve daha sonraki emperyalizm kuramlarından koparıyor ve onu Fransa sınırlarının ötesini sadece analojik yöntemle anlamaya çalışan bir Fransız “</span><span class="char-style-override-8">homo academicus</span><span class="char-style-override-7">”ü (veya kendi deyimiyle</span> <span class="char-style-override-8">homo academicus gallicus’</span><span class="char-style-override-7">ü) statüsüne sokuyor.</span></p>

      <p class="paragraf para-style-override-6"><span class="char-style-override-7">Oysa daha XIX. yüzyılda kapitalizmin evrensel (“küresel”) potansiyeli ortaya çıkmıştı ve Marx ve Engels</span> <span class="char-style-override-8">Manifesto</span><span class="char-style-override-7">’da kapitalizmin evrensel boyutu ve evrensel gerçekleri hakkında çok övücü bir dil kullanmışlardı.</span><span class="dipp" style="font-size:0.82em;"><a class="footnote-link" href="#footnote-225-239" id="footnote-225-239-backlink">239</a></span> <span class="char-style-override-7">İlginçtir ki, günümüzde bile “küreselleşme” ideologları, Marx ve Engels’in burjuvaziyi öven sözlerinin burjuvazinin feodal kalıntıları yok eden devrimci misyonu ile sınırlı olduğunu gizleyerek,</span> <span class="char-style-override-8">Manifesto</span><span class="char-style-override-7">’daki övgülere sık sık gönderme yapıyorlar.</span><span class="dipp" style="font-size:0.82em;"><a class="footnote-link" href="#footnote-225-240" id="footnote-225-240-backlink">240</a></span></p>

      <p class="paragraf para-style-override-6"><span class="char-style-override-7">Kuşkusuz bu tarz itirazlar, Marx’tan farklı bir epistemolojik postüladan hareket eden Bourdieu’nün perspektifinde pek bir anlam taşımayacaktır. Bu nedenle, daha anlamlı olabilmek için, düşünürümüzün</span> <span class="char-style-override-8">Homo Academicus</span> <span class="char-style-override-7">olarak yürüttüğü ve kendisine “bilimsel sermaye ve iktidar” sağlayan kavgasını betimlememiz ve tartışmamız gerekiyor.</span></p>

      <p class="yildiz"><span>* * *</span></p>

      <p class="paragraf para-style-override-6"><span class="char-style-override-7">Bourdieu bir üniversite mensubu olarak “bilim alanı”nda hareket ediyordu; “bilim alanı”nda kavga veriyordu. Düşünürümüzün genel kuramına göre bu kavga da bütün kavgalar gibi bir “sembolik iktidar” ve bir “kültürel çıkar” kavgasıydı; çünkü “bilimsel gerçekler” de iktidar ve çıkar kavgası dışında mevcut olamazlardı. Toplumsal sahanın genel olarak bir “sembolik sermayesi” ve her alanın da kendine özgü sermayeleri (siyasal sermaye, felsefi sermaye, sportif sermaye vb) vardı.</span><span class="dipp" style="font-size:0.82em;"><a class="footnote-link" href="#footnote-225-241" id="footnote-225-241-backlink">241</a></span> <span class="char-style-override-7">Kısaca “evrensel gerçekler” diye bir şey yoktu; çünkü salt gerçek aşkı, gerçek arzusu diye bir şey mevcut değildi. Böyle bir şeyin olabileceğini düşünen filozof dostu J. Bouveresse’in anlattığına göre, ne zaman bu konu açılsa Bourdieu kendisine “ironik ve kınayıcı” yanıtlar vermişti.</span><span class="dipp" style="font-size:0.82em;"><a class="footnote-link" href="#footnote-225-242" id="footnote-225-242-backlink">242</a></span></p>

      <p class="paragraf para-style-override-6"><span class="char-style-override-7">Evrensel gerçekler yoktu, ama, evrensel gerçekleri arayan felsefe ve bilim alanları kendine özgü özellikler taşıyordu.</span><span class="dipp" style="font-size:0.82em;"><a class="footnote-link" href="#footnote-225-243" id="footnote-225-243-backlink">243</a></span> <span class="char-style-override-7">Bu alanlardaki “toplumsal ajanlar” yaptıkları kavganın niteliğini anlamayarak, bunun bir sembolik çıkar kavgası olduğunu göremeyerek gerçekten evrensel gerçekler peşinde koştuklarını sanıyorlardı. Platon’dan itibaren</span> <span class="char-style-override-8">skhole</span> <span class="char-style-override-7">içinde düşünen, fakat</span> <span class="char-style-override-8">skhole</span> <span class="char-style-override-7">hakkında düşünmeyen filozoflar “evrensel gerçekler”i arayan skolastik bir gelenek yaratmışlardı. Oysa “evrensel gerçek”in olmamasına rağmen yine de “evrensellik” ilerliyorsa, bu, “akla, erdeme, gerçeğe ve</span> <span class="char-style-override-8">evrensele,</span> <span class="char-style-override-7">toplumsal ajanların konumlarına ve gelişim çizgilerine göre değişen derecelerde</span> <span class="char-style-override-8">özel bir çıkarla</span> <span class="char-style-override-7">bağlı olan mikrokozmların varlığından” doğuyordu. Bu alanlarda (esas itibariyle de sosyoloji alanında) yer alanlar, “bir hukuki statü içine kapanmanın ayrıcalığı ve tatmin edilmiş egoizmi içinde</span> <span class="char-style-override-8">evrensellik kavgası</span> <span class="char-style-override-7">veriyorlar ve bu kavgada da “daha önceki savaşların en evrensel kazanımlarından başka bir şey olmayan silahları kullanıyorlardı”.</span><span class="dipp" style="font-size:0.82em;"><a class="footnote-link" href="#footnote-225-244" id="footnote-225-244-backlink">244</a></span> <span class="char-style-override-7">Ve böylece pratik olarak evrenselliği de ilerletmiş oluyorlardı.</span></p>

      <p class="paragraf para-style-override-6"><span class="char-style-override-7">Bilim ve “üniversite” alanı kuşkusuz bu alanların en dikkate değer olanlarından biriydi.</span><span class="dipp" style="font-size:0.82em;"><a class="footnote-link" href="#footnote-225-245" id="footnote-225-245-backlink">245</a></span></p>

      <p class="yildiz"><span>* * *</span></p>

      <p class="paragraf para-style-override-6"><span class="char-style-override-7">Bourdieu bilim alanını</span> <span class="char-style-override-8">Homo Academicus</span> <span class="char-style-override-7">başlıklı özel bir kitapta incelemiştir. Esas olarak Fransa üniversitelerini analiz eden ve betimleyen bu eserde geliştirdiği görüş, aslında, yazarının Japonya’da verdiği bir konferansta açıkladığı gibi, başka ülkeler için de açıklayıcı olabilirdi. Nitekim Bourdieu, 1989 yılında Japonya’da</span> <span class="char-style-override-8">Todaï Üniversitesi</span><span class="char-style-override-7">’nde verdiği bir konferansa şu cümlelerle başlamıştı:</span></p>

      <p class="paragraf para-style-override-6"><span class="char-style-override-7">“Sizlere, orada doğduğum ve dilini bildiğim için değil, fakat çok incelediğim için iyi bildiğim bir ülkeden, Fransa’dan söz edeceğim. Bu, tek bir toplumun özelliklerine kapanıp, Japonya’dan hiç söz etmeyeceğim anlamına mı geliyor? Sanmıyorum. Aksine, Fransa örneğinin özgüllüğü</span> <span class="char-style-override-8">vesilesiyle</span> <span class="char-style-override-7">(italik P. B.) geliştirdiğim toplumsal alan ve sembolik alan modelini sunarken sizlere hep Japonya’dan da söz etmiş olacağım; tıpkı başka yerde konuşurken Almanya’dan ya da ABD’den söz etmiş olacağım gibi!”</span><span class="dipp" style="font-size:0.82em;"><a class="footnote-link" href="#footnote-225-246" id="footnote-225-246-backlink">246</a></span></p>

      <p class="paragraf para-style-override-6"><span class="char-style-override-7">Mutlak evrensel gerçekleri yadsıyan Bourdieu, görüldüğü gibi, Fransa’da ve Fransa’yı inceleyerek geliştirdiği modelin Japonlar için de öğretici olduğunu söylüyor ve dolaylı olarak evrenselliğe kapıları aralıyor. Bourdieu’nün yöntemine bu evrensel açılımı kazandıran husus nedir?</span></p>

      <p class="paragraf para-style-override-6"><span class="char-style-override-7">Bourdieu bu özelliği bir cümlede özetliyor: Kendisi, diğer tüm sosyal bilimciler gibi “sosyal kanunları” bulmaya çalışmıyor; fakat bu kanunları bulmaya çalışan “</span><span class="char-style-override-8">bilim alanı</span><span class="char-style-override-7">”nı ve bu alanın toplumsal aktörlerini (“</span><span class="char-style-override-8">homo academicus</span><span class="char-style-override-7">”leri) anlamaya, açıklamaya çalışıyor; kısaca</span> <span class="char-style-override-8">bilimin bilimini</span><span class="char-style-override-7">,</span> <span class="char-style-override-8">sosyolojinin sosyolojisini</span> <span class="char-style-override-7">yapmaya çalışıyor.</span><span class="dipp" style="font-size:0.82em;"><a class="footnote-link" href="#footnote-225-247" id="footnote-225-247-backlink">247</a></span> <span class="char-style-override-7">Ve böylece Bourdieu’nün temel metodoloji sorunu da ifade edilmiş oluyor.</span></p>

      <p class="paragraf para-style-override-6"><span class="char-style-override-7">Oysa sosyolojinin sosyolojisi nasıl yapılır?</span></p>

      <p class="paragraf para-style-override-6"><span class="char-style-override-7">Bunun için, Bourdieu’ye göre, önce sosyologların “indirgemeci” espriyle hareket ederek içine düştükleri iki yanlışı düzeltmek gerekir. Bunlardan birincisi toplumsal bağlamı göz ardı ederek gerçekleri sadece büyük bilim adamlarının “metin”lerinde arayan indirgemeci yaklaşımdır; ikincisi ise, “metin”lere hiçbir önem atfetmeyerek metnin üretildiği sosyal koşullara eğilen indirgemeciliktir. Böylece ortaya çıkan (post-modern)</span> <span class="char-style-override-8">tekst</span> <span class="char-style-override-7">fetişizmi ile</span> <span class="char-style-override-7">(Marksist)</span> <span class="char-style-override-8">kontekst</span> <span class="char-style-override-7">fetişizminin her ikisi de yanlıştır.</span><span class="dipp" style="font-size:0.82em;"><a class="footnote-link" href="#footnote-225-248" id="footnote-225-248-backlink">248</a></span></p>

      <p class="paragraf para-style-override-6"><span class="char-style-override-7">O halde yapılacak şey nedir?</span></p>

      <p class="paragraf para-style-override-6"><span class="char-style-override-7">Yapılacak şey, yine Bourdieu’ye göre, önce bilim alanına eğilerek bu alanı “güçler alanı” ve “güçler kavgası” şeklindeki ikili yapısı içinde incelemektir. Güçler alanı bilim alanındaki nesnel konumların toplamıdır. Örneğin bu alanın bir parçası olan üniversiteleri düşünelim. Üniversite göresel bir özerkliğe sahip, kendi kendini yöneten ve bunun için de karar ve denetleme organları olan bir alandır. Buna karşılık her üniversite mensubu (</span><span class="char-style-override-8">homo academicus</span><span class="char-style-override-7">) da</span> <span class="char-style-override-8">kişisel habitus’</span><span class="char-style-override-7">ü ile bu alanda özgül bir yer işgal eden bir toplumsal ajandır. Üniversite elbette tam özerk olamaz ve ister istemez dış baskılar altındadır. Fakat bu dış etki ve baskıları kendi alanına, kurumsal yapısı sayesinde, bir prizmanın ışınları kırarak saptırması gibi, kendi diline çevirerek iletir. Bourdieu “bir alan ne kadar özerk ise, kırarak yansıtma (refraction) gücü de o kadar fazla olur; sonunda, sık sık tanınmaz hale gelene kadar değişme olur” diyor.</span></p>

      <p class="paragraf para-style-override-6"><span class="char-style-override-7">Üniversitenin ikili yapısı bilim adamlarının iki türlü “bilimsel sermaye”ye sahip olabileceklerini ortaya koymaktadır. Bir ilim adamı ya yönetim organlarında yer alarak, alınan kararlara katkıda bulunarak, ya da kişisel araştırma ve yayınları ve bunların akademik dünyada beğenilmesi ile bir güç sahibi olur. Bunlar kuşkusuz ölçülebilir nitelikte sermayeler değildir; fakat belli nesnel kriterlerden yoksun da sayılmazlar. Örneğin kurumsal organlarda yer alan öğretim üyeleri bölüm, araştırma enstitüsü ya da laboratuar başkanlığı yaparak, jürilere ve değerlendirme komisyonlarına katılarak, fonları paylaştırarak, yayın kurullarında yer alarak vb. bilimsel etkinlikleri yönlendirme ve böylece bir</span> <span class="char-style-override-8">bilimsel sermaye</span> <span class="char-style-override-7">kazanma olanağına kavuşurlar. Buna karşılık bazıları da beğenilen ve yankılar uyandıran (ödüller, olumlu kritikler, atıf endeksleri vb) bilimsel çalışmalarla “bilimsel kapitalist”</span><span class="dipp" style="font-size:0.82em;"><a class="footnote-link" href="#footnote-225-249" id="footnote-225-249-backlink">249</a></span> <span class="char-style-override-7">niteliklerini güçlendirirler. Bourdieu’ye göre, “pratik nedenlerle, bu iki çeşit sermayenin tek bir insanda toplanması son derece zordur.”</span><span class="dipp" style="font-size:0.82em;"><a class="footnote-link" href="#footnote-225-250" id="footnote-225-250-backlink">250</a></span></p>

      <p class="paragraf para-style-override-6"><span class="char-style-override-7">Bu şekilde oluşan “güçler alanı” aynı zamanda bir “kavga alanı”dır. Bütün alanlarda olduğu gibi bu alanda da farklılaşma, öne çıkma ya da Osmanlıca deyimiyle</span> <span class="char-style-override-8">temayüz etme</span> <span class="char-style-override-7">(</span><span class="char-style-override-8">distinction</span><span class="char-style-override-7">) dürtüsü egemendir.</span><span class="dipp" style="font-size:0.82em;"><a class="footnote-link" href="#footnote-225-251" id="footnote-225-251-backlink">251</a></span> <span class="char-style-override-7">Tüm bilim ajanları sermayelerini koruma ve artırma kavgası için savaşırlar ve çok başarılı olanların az da olsa (veya Einstein örneğinde olduğu gibi önemli ölçüde) alanın yapısını değiştirme gücü vardır. Kısaca bilim alanı oyun kurallarının da oyuna dahil edildiği, yani kazanılıp kaybedilecek tarzda değişebileceği bir oyun gibidir. Bu oyuna bir “</span><span class="char-style-override-8">giriş ayini</span><span class="char-style-override-7">” (</span><span class="char-style-override-8">rite d’initiation</span><span class="char-style-override-7">) ile girilir ve yeni üyelerden süblimasyon (ya da alana özgü</span> <span class="char-style-override-8">illusio</span><span class="char-style-override-7">) içinde iç ve dış etkileri unutarak, tamamen özgür bir biçimde, sadece çıkarsız bir bilim aşkıyla hareket ettiklerine inanmaları beklenir. Max Weber’in kuramsallaştırdığı “bilimsel tarafsızlık” ve değerlerden arınmış (</span><span class="char-style-override-8">Wertfreiheit</span><span class="char-style-override-7">) bir bilim anlayışı, düşünürümüze göre, bir yanılgıdan ibarettir.</span></p>

      <p class="paragraf para-style-override-6"><span class="char-style-override-7">Bourdieu’nün bu düşüncelerini aktardıktan sonra şimdi sorgulayalım: Bütün bu çözümlemeler düşünürümüzü, sık sık eleştirdiği mutlak göreselciliğe, örneğin kendisinin Foucault’da saptadığı “söylem göreselciliği”ne, yani irrasyonalizme götürmüyor mu? İşte, Bourdieu’ye göre, bilim alanının ve sosyologun özgül rolü burada ortaya çıkıyor.</span></p>

      <p class="yildiz"><span>* * *</span></p>

      <p class="paragraf para-style-override-6"><span class="char-style-override-7">Bourdieu kendisine yapılan göreselcilik ve irrasyonalizm yakıştırmalarını hiçbir zaman kabul etmemiştir. Ölümünden birkaç hafta önce okuyup onayladığı bir söyleşisinde, “göreselciliği savunmuyorum”, diyordu, “gerçeğin tarih içinde üretilmiş olduğunu söylüyorum ki bu gerçek tarihidir anlamına gelmez”. Düşünür sonra da şunu ekliyordu: “Evrenseli dile getirme iddiasında olan alanları inceleme konusu yaparak ve onları tarihselleştirerek gerçek adına yapılan zorlamalardan kurtulmanın araçlarını elde etmek mümkündür.”</span><span class="dipp" style="font-size:0.82em;"><a class="footnote-link" href="#footnote-225-252" id="footnote-225-252-backlink">252</a></span></p>

      <p class="paragraf para-style-override-6"><span class="char-style-override-7">Bourdieu, aynı konuşmasında, “siyasal, bilimsel, dini, hukuki, entelektüel alanlar gibi toplumsal güçlerden görece bağımsız olan ve evrensel, tarih-ötesi, toplumsal ve tarihi zorlamaların dışında gerçeklere ulaşmak gibi ortak iddiaları olan alanları incelemek devamlı hedeflerim arasında oldu” demiş ve “bütün çalışmasını özetleyen” formül olarak da Pascal’ın şu cümlesini hatırlatmıştır: “Dünya beni bir nokta gibi içeriyor ve yutuyor, ben de onu içeriyorum (anlıyorum)”.</span><span class="dipp" style="font-size:0.82em;"><a class="footnote-link" href="#footnote-225-253" id="footnote-225-253-backlink">253</a></span></p>

      <p class="paragraf para-style-override-6"><span class="char-style-override-7">Düşünürümüzün bu açıklamaları zihinlerdeki göreselcilik ve nihilizm kuşkularını giderecek nitelikte midir?</span></p>

      <p class="paragraf para-style-override-6"><span class="char-style-override-7">Aslında Bourdieu’nün gerçeğin</span> <span class="char-style-override-8">tarihsel</span> <span class="char-style-override-7">olması ile</span> <span class="char-style-override-8">tarih içinde üretilmiş</span> <span class="char-style-override-7">olması arasında yaptığı ayrım ilginçtir. “Gerçek salt tarihsel değildir” diyerek, düşünürümüzün, Althusser okulunun da temel eleştiri konusu olan</span> <span class="char-style-override-8">tarihselciliğe</span> <span class="char-style-override-7">(“</span><span class="char-style-override-8">historicism</span><span class="char-style-override-7">”e) karşı mesafesini aldığını görüyoruz. Fakat, evrensel gerçek diye bir şey olmadığını söylemek ve “gerçek tarih içinde üretilmiştir” demek göreselcilikten ne derece farklı bir görüş sayılabilir? Ayrıca şu da var: Bourdieu gerçeğin sadece bir kavga ürünü olduğu kanısındadır. “Sık sık tekrar ettiğim gibi”, diyor düşünür, “eğer bir gerçek varsa, bu ancak kavga ile elde edilebilecek bir şeydir.” Bu noktada sosyologumuz, ampirizmi çağrıştırır biçimde, “tecrübenin hükmü”nün ve “nesnel gerçek”in bilimsel kavganın bir çeşit “nihai hakemi” olduğunu da ekliyor.</span></p>

      <p class="paragraf para-style-override-6"><span class="char-style-override-7">Peki bu “nesnel gerçek” nedir?</span></p>

      <p class="paragraf para-style-override-6"><span class="char-style-override-7">Düşünürümüzün sözünü ettiği ve hakem konumuna yerleştirdiği “nesnel gerçek”, belli bir anda bilim alanında çalışanların “nesnel gerçek” olarak üzerinde anlaştıkları şeyden, yani</span> <span class="char-style-override-8">temsili</span> <span class="char-style-override-7">bir varlıktan (représentation) başka bir şey değildir.</span></p>

      <p class="yildiz"><span>* * *</span></p>

      <p class="paragraf para-style-override-6"><span class="char-style-override-7">Bu analizler Bourdieu’ye yöneltilen rölativizm eleştirilerine son vermediği gibi, onun gerçeği sosyologların (ve de sadece kendi gibi düşünen sosyologların) tekelinde gördüğü şeklindeki itirazlara yol açmıştır. Gerçekten de her türlü “izm”le savaşan Bourdieu’nün kendisi de sonunda “sosyolojizm” hatasına mı düşmüştü?</span></p>

      <p class="paragraf para-style-override-6"><span class="char-style-override-7">Bu itirazlara karşı, Bourdieu, sosyolojinin sadece “</span><span class="char-style-override-8">epistemolojik bir ayrıcalık</span><span class="char-style-override-7">”</span><span class="dipp" style="font-size:0.82em;"><a class="footnote-link" href="#footnote-225-254" id="footnote-225-254-backlink">254</a></span> <span class="char-style-override-7">talebinde bulunduğunu söyleyerek ve gerçeğe başka alanlarda da ulaşılabileceğini kanıtlamaya çalışarak yanıt vermeye çalışmıştır. Düşünürün “</span><span class="char-style-override-8">Sanatın Kuralları</span><span class="char-style-override-7">” başlıklı eserinde G. Flaubert’in nasıl oto-analiz ve sosyo-analiz suretiyle “en iyi bir sosyolog” gibi kendini nesnelleştirdiğini betimlemesi bunun ilginç bir örneğini oluşturmuyor mu?</span><span class="dipp" style="font-size:0.82em;"><a class="footnote-link" href="#footnote-225-255" id="footnote-225-255-backlink">255</a></span> <span class="char-style-override-7">Bu konuya, ilerde, “sanat alanı” ve bu alanın özerkliği ile ilgili ayrı bir yazıda tekrar döneceğimi umuyorum.</span></p>

      <p class="yildiz"><span>* * *</span></p>

      <p class="paragraf para-style-override-6"><span class="char-style-override-7">Çalışmalarını daha çok bilim alanında yürüten Bourdieu, 1993’te</span> <span class="char-style-override-8">Dünyanın Sefaleti</span> <span class="char-style-override-7">başlıklı büyük yankılar uyandıran kolektif eseri yayınladıktan ve 1995 yılından itibaren de “solun solu” içinde yer alarak toplumsal kavgalara tüm varlığıyla katıldıktan sonra, (sıkça iddia edildiğine göre) bambaşka bir kimliğe bürünmüştü. Bourdieu’nün bu son dönemdeki siyasal kavgalarını ve</span> <span class="char-style-override-8">siyasal alan</span> <span class="char-style-override-7">analizlerini (ve bunların genel kuramıyla tutarlı olup olmadığını) genel bir değerlendirme çerçevesinde sonraki bölümün konusu yapacağım.</span></p>

      <div class="footnotes">
        <div class="footnote">
          <p class="dipnot"><a class="footnote-anchor" href="#footnote-225-220-backlink" id="footnote-225-220">220</a> <span>P. Bourdieu,</span> <span class="char-style-override-6">Les Règles de L’Art,</span> <span>Paris, Seuil, 1992, s. 249.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-221-backlink" id="footnote-225-221">221</a> Aynı eser, s. 250.</p>
        </div>

        <div class="footnote">
          <p class="dipnot"><a class="footnote-anchor" href="#footnote-225-222-backlink" id="footnote-225-222">222</a> <span>D. Roche ve C. Charle naklediyor,</span> <span class="char-style-override-6">Bourdieu et L’Histoire, Le Monde</span> <span>6 Şubat 2002. (Bourdieu’nün dergisi</span> <span class="char-style-override-6">Actes de la Recherche en Sciences Sociales</span> <span>başlığı ile yayımlanmaktadır.)</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-223-backlink" id="footnote-225-223">223</a> <span>P. Bourdieu,</span> <span class="char-style-override-6">Le Sens Pratique,</span> <span>Paris, Les Editions de Minuits, 1980, s. 209.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-224-backlink" id="footnote-225-224">224</a> <span>P. Bourdieu, aynı eser, s. 33.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-225-backlink" id="footnote-225-225">225</a> <span>P. Bourdieu,</span> <span class="char-style-override-6">Choses Dites,</span> <span>s. 30. Bourdieu bu tarz ampirik çalışmaları dolayısıyla zaman zaman Marksistlerden daha Marksist olduğunu söylüyordu. Bouveresse, bir söyleşisinde Bourdieu’den söz ederken şunları söylemiştir: “Sanıyorum ki, Bourdieu, kendisinin tek gerçek Marksist olduğunu ileri sürerken sırf şaka yapmıyordu. Öğrencilik yıllarımızda ‘teorisyen’ olarak adlandırdığımız Althusser’cileri sadece teorisyen olmakla, somut sosyal gerçekler hakkında Marksizmin ilkelerine katılmayı ifade edecek ampirik çalışmaları yapmamakla suçluyordu.”</span> <span class="char-style-override-6">L’Humanité,</span> <span>16 Ocak, 2004.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-226-backlink" id="footnote-225-226">226</a> <span>Burada Bourdieu’nün çalışma arkadaşlarından sosyolog Louis Pinto’nun eserinin başlığına gönderme yapıyorum:</span> <span class="char-style-override-6">Pierre Bourdieu et la Théorie du Monde Social,</span> <span>Paris, Editions Albin Michel S. A., 2002.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-227-backlink" id="footnote-225-227">227</a> <span>Bourdieu başka düşünürlere “fetişizmsiz” ve “pragmatik” bir şekilde başvurduğunu; onlardan, müşkül bir anında bir zanaatkâra birinin omuz vermesi gibi yararlandığını söylemiştir.</span> <span class="char-style-override-6">Choses Dites,</span> <span>s. 41.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-228-backlink" id="footnote-225-228">228</a> <span>P. Bourdieu-G. Grass söyleşisi,</span> <span class="char-style-override-6">Le Monde,</span> <span>3 Aralık 1999. Hatta Bourdieu, başka bir vesileyle düşüncesinin gelişmesini anlatırken, gençlik yıllarında “Heidegger’i bol bol ve bir çeşit büyülenme duygusuyla” okuduğunu ve “özellikle</span> <span class="char-style-override-6">Sein und Zeit’</span><span>daki kamusal zaman, tarih vb. analizlerinin, Husserl’in</span> <span class="char-style-override-6">Ideen II’</span><span>deki analizleriyle beraber kendisine –daha sonra Schütz ile birlikte– gündelik toplumsal hayatın analizinde yardımcı olduklarını” yazmıştır. Bkz.</span> <span class="char-style-override-6">Choses Dites,</span> <span>s. 15. Bourdieu’nün düşüncesinin “Alman kaynaklarını” irdeleyen Fransız felsefecisi Cathérine Colliot-Thélène ise, dikkate değer bir makalede Heidegger’deki</span> <span class="char-style-override-6">Dasein</span> <span>kavramıyla Bourdieu’nün</span> <span class="char-style-override-6">Habitus</span> <span>kavramı arasındaki “açık benzerlik”e işaret etmiştir. Bkz. C. Colliot-Thélène,</span> <span class="char-style-override-6">Les Racines Allemandes de la Théorie de Bourdieu</span><span>;</span> <span class="char-style-override-6">Pierre Bourdieu, théorie et politique</span> <span>içinde (Paris, La Découverte, 2006), s. 40.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-229-backlink" id="footnote-225-229">229</a> <span>P. Bourdieu,</span> <span class="char-style-override-6">Méditations Pascaliennes</span><span>, Paris, Seuil, 1997, s. 9.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-230-backlink" id="footnote-225-230">230</a> Bourdieu, <span class="char-style-override-6">sembolik sermaye</span> kavramını, Weber’in özel bir iktidar şekli olarak düşündüğü “karizma” fikrini tüm iktidarların bir boyutu, yani meşruluklarının (olumlu ve olumsuz yönleriyle) başka bir adı altında genişletmek suretiyle geliştirdiğini ifade etmiştir. Yani her iktidar Bourdieu’ye göre belli bir “karizma”yla (sembolik sermayeyle) yüklüdür. <span class="char-style-override-6">Le Sens Pratique,</span> s. 243. Bu arada Norbert Elias’ın bu konuda daha önce benzer analizler yaptığını da unutmamamız gerekiyor. Örneğin Elias, “statü ve prestij şansları için rekabet çoğu toplumsal formasyonda gözlenen bir husustur; hatta tüm toplumlarda az çok mevcut olduğu söylenebilir” diyor ve “Saray Toplumu”nu da bu rekabetin “özel olarak şiddetli olduğu” bir toplum biçimi (alan?) olarak ele alıyordu. Bkz. N. Elias, <span class="char-style-override-6">La Societé de Cour,</span> Paris, Flammarion, 1984, s. 82.</p>
        </div>

        <div class="footnote">
          <p class="dipnot"><a class="footnote-anchor" href="#footnote-225-231-backlink" id="footnote-225-231">231</a> <span>P. Bourdieu,</span> <span class="char-style-override-6">Raisons Pratiques</span><span>, Paris, Seuil, 1994, s. 116. Anlaşılacağı gibi, Türkiye’deki “töre cinayetleri” de bu perspektifte sembolik sermaye kavgalarıyla açıklanabilir.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-232-backlink" id="footnote-225-232">232</a> <span>P. Bourdieu, Aynı eser</span><span class="char-style-override-6">,</span> <span>s. 55.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-233-backlink" id="footnote-225-233">233</a> <span>Bourdieu’ye “alan” kavramının belirsiz, muğlak oluşu da sık sık yöneltilen eleştiriler arasında olmuştur. Sosyolog bu itirazı kabul etmekle beraber, kavramlarının (“alan” kavramını örnek veriyor) “boşta dönen” kavramlar olmadığını, ampirik araştırmalara temel teşkil ettiğini, her kavramının “yoğunlaşmış bir biçimde bir araştırma programı oluşturduğunu” ve söz konusu belirsizliğin ampirik alanda giderilebilecek bir belirsizlik olduğunu ileri sürmüştür.</span> <span class="char-style-override-6">Choses Dites,</span> <span>s. 54.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-234-backlink" id="footnote-225-234">234</a> <span>Örneğin liberal felsefenin temsilcileri L. Ferry ve A. Renaut’nun çok yankılar uyandıran</span> <span class="char-style-override-6">Mayıs 68 Düşüncesi</span> <span>başlıklı eserlerinde Bourdieu, 68 Devrimine katılımcı bir tavır takınmadığı halde, “</span><span class="char-style-override-6">68 Düşünces</span><span>i”nde “Fransız Marksizmi”nin temsilcisi olarak sunuluyordu. Eser, sol çevrelerde (Bourdieu’nün de katıldığı) ağır ve alaylı eleştirilere uğramıştır. L. Ferry, A. Renaut,</span> <span class="char-style-override-6">La Pensée 68,</span> <span>Paris, 1988, s. 239-279.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-235-backlink" id="footnote-225-235">235</a> <span>Bourdieu,</span> <span class="char-style-override-6">Le Sens Pratique</span><span>, s. 101.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-236-backlink" id="footnote-225-236">236</a> <span>Bourdieu’nün “</span><span class="char-style-override-6">Espace social et genèse des ‘classes’</span><span>” başlıklı makalesi ilk kez sosyologun çıkarttığı dergide (</span><span class="char-style-override-6">Actes de la Recherche en sciences sociales,</span> <span>Haziran, 1984) yer almıştır. Bizim incelediğimiz versiyon için bkz.</span> <span class="char-style-override-6">Langage et Pouvoir Symbolique,</span> <span>Paris, Editions Fayard, 2001, s. 293-323.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-237-backlink" id="footnote-225-237">237</a> <span>Bu önemli konuda Bourdieu’nün söylediğini aynen aktarmak isterim: “Marksist anlamda sınıf bilincinden çok ‘sınıf bilinçaltı’na daha yakın bir biçimde, toplumsal alanda işgal edilen (E. Goffman’ın ‘sense of one’s place’ dediği) konumun anlamı, yapıda işgal edilen yerin yarattığı anlamda yapının tümüne hakim olmaktır.”</span> <span class="char-style-override-6">Langage et Pouvoir Symbolique,</span> <span>s. 301.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-238-backlink" id="footnote-225-238">238</a> <span>P. Bourdieu,</span> <span class="char-style-override-6">Choses Dites,</span> <span>s. 64-65.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-239-backlink" id="footnote-225-239">239</a> <span>Marx ve Engels,</span> <span class="char-style-override-6">Manifesto</span><span>’da kapitalizmin küresel açılımını şu sözlerle betimliyorlardı: “Ulusların ve bölgelerin birbirlerinden kopuklukları ve kendi kendilerine yeterlilikleri durumu ortadan kalkıyor ve bunun yerine evrensel ilişkiler ve toplumların karşılıklı bağımlılıkları olgusu gelişiyor. Ve maddi üretimde olan şey aynen kültürel üretimde de cereyan ediyor. Bir ulusun entelektüel ürünleri tüm ulusların ortak mülkiyeti oluyor. Ulusal dar görüşlülükler ve dışlamalar gitgide olanaksızlaşıyor. Ulusal ve yerel edebiyatların çeşitliliğinden evrensel bir edebiyat doğuyor.”</span> <span class="char-style-override-6">Manifeste du Parti Communiste,</span> <span>Paris, Editions Sociales, 1954, s. 32.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-240-backlink" id="footnote-225-240">240</a> <span>Buna Fransa’dan son bir örnek vermek gerekirse, François Mitterand’ın yıllarca danışmanlığını yapan Jacques Attali’nin</span> <span class="char-style-override-6">Karl Marx ou L’Esprit du Monde</span> <span>(Paris, Fayard, 2005) başlıklı ve Marx’ı (“küreselci” perspektifte) göklere çıkaran eserini gösteririm.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-241-backlink" id="footnote-225-241">241</a> <span>Burada (biraz kötü niyetli davranarak) “sermayeyi tüketmek” kavramının günlük dilde her alanda kullanıldığı ülkemizde Bourdieu’nün bu temel kavramının çoktandır ayağa düşmüş olduğunu söyleyebiliriz.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-242-backlink" id="footnote-225-242">242</a> <span>J. Bouveresse,</span> <span class="char-style-override-6">Bourdieu, Savant et Politique,</span> <span>Marsilya, Agone, 2003, s. 119. Bourdieu’nün Habermas’a yönelttiği temel eleştiri de bu noktada yoğunlaşmıştır. Bourdieu’ye göre, Habermas’ın temel kavramları olan “iletişimsel edim” ve “iletişimsel akıl” kategorileri, aslında, Kant’ın evrensel ve tarih dışı “akıl”ının dil analiziyle “yenilenmiş” bir versiyonu idi. Bunun sonucu olarak da, Habermas, sosyal ve siyasal güçleri demokratik diyaloga, şiddete başvurmadan tartışma ve uzlaşmaya, kısaca “en iyi argümanın gücü”ne, yani</span> <span class="char-style-override-6">etik</span> <span>alana indirgemiş ve “skolastik” yaklaşımdan kurtulamamıştı. J. Rawls’dan farkı da sadece ülkelerinin felsefi gelenek farklarından doğuyordu. Bkz.</span> <span class="char-style-override-6">Méditations..,</span> <span>s. 80-81, 131, 143.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-243-backlink" id="footnote-225-243">243</a> <span>“Evrensel gerçek” diye bir şeyin olmaması konusunda Bourdieu’nün görüşleriyle M. Weber’in görüşleri arasında dikkate değer bir yakınlık görülüyor. Weber, metodolojisini açıklayan bir makalesinde “kültürel gerçeğe ait her bilgi daima belli, özgül bir bakış açısının gerçeğidir” diyor ve “gerçek”lerin ancak belli “değer” kategorileri bağlamında geçerli olabileceğini söylüyordu. Ayrıca Weber, “bilimimizin araçlarıyla bilimsel gerçeğin değerine inanmayanlara hiçbir şey arz edemeyiz”, diye yazmıştır, “zira, bilimsel gerçeğin değerine inanç bir doğa verisi değildir; bazı uygarlıkların ürünüdür.” M. Weber,</span> <span class="char-style-override-6">Essais sur la Théorie de la Science</span><span>, Paris, Plon, 1965, s. 211. (Weber’in çıkardığı</span> <span class="char-style-override-6">Archiv für Sozialwissenschaft</span> <span>dergisinin sunuş makalesinden).</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-244-backlink" id="footnote-225-244">244</a> <span>P. Bourdieu,</span> <span class="char-style-override-6">Méditations</span><span>.., s. 146.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-245-backlink" id="footnote-225-245">245</a> <span>P. Bourdieu, “devlet”i de</span> <span class="char-style-override-6">evrensellik tekeli</span> <span>kuran bir alan olarak incelemiştir. Bu tekel, “Weber ve Elias gibi düşünürlerin göremedikleri” bir süreç içinde bir “devlet sermayesi”nin ortaya çıkması ve bunun, kendi çıkarlarının evrensel çıkarlar olduğuna inanan ya da öyle görünen “Devlet soyluları” (</span><span class="char-style-override-6">Noblesse d’Etat,</span> <span>Paris, Minuit, 1989) tarafından gasp edilmesiyle oluşmuştur. Aynı eser, s. 149.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-246-backlink" id="footnote-225-246">246</a> <span>P. Bourdieu,</span> <span class="char-style-override-6">Raisons Pratiques</span><span>, s. 15.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-247-backlink" id="footnote-225-247">247</a> <span>Bourdieu,</span> <span class="char-style-override-6">Collège de France</span><span>’daki son derslerini de bu konuya ayırmıştı. Bkz.</span> <span class="char-style-override-6">Science de la Science et la Reflexivité,</span> <span>Paris, Raisons d’Agir, 2001.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-248-backlink" id="footnote-225-248">248</a> <span>P. Bourdieu,</span> <span class="char-style-override-6">Les Usages Sociaux de la Sciences,</span> <span>Paris, İNRA Editions, 1997. s. 12-13.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-249-backlink" id="footnote-225-249">249</a> Aynı eser, s. 20.</p>
        </div>

        <div class="footnote">
          <p class="dipnot"><a class="footnote-anchor" href="#footnote-225-250-backlink" id="footnote-225-250">250</a> Aynı eser, s. 32.</p>
        </div>

        <div class="footnote">
          <p class="dipnot"><a class="footnote-anchor" href="#footnote-225-251-backlink" id="footnote-225-251">251</a> <span>P. Bourdieu bu olguyu en önemli eserlerinden birinde incelemiştir.</span> <span class="char-style-override-6">La Distinction,</span> <span>Paris, Minuit, 1979.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-252-backlink" id="footnote-225-252">252</a> P. Bourdieu, <span class="char-style-override-6">Si le Monde Social.,</span> s. 49.</p>
        </div>

        <div class="footnote">
          <p class="dipnot"><a class="footnote-anchor" href="#footnote-225-253-backlink" id="footnote-225-253">253</a> <span>Bourdieu Fransızca’da “anlamak” ve “içermek” anlamına gelen “comprendre” fiilini kullanıyor. Burada Bourdieu, anladığımız kadarıyla,</span> <span class="char-style-override-6">habitus</span> <span>kavramını açıklayıcı biçimde “içermek” anlamına öncelik veriyor. Yani dünya (</span><span class="char-style-override-6">toplumsal alan</span><span>) beni içeriyor, ben de onu içimde (</span><span class="char-style-override-6">habitus</span><span>’ümde) taşıyorum ve (kendimi ve alanı nesnelleştirerek) onu anlıyorum. Aynı eser, s. 25.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-254-backlink" id="footnote-225-254">254</a> <span>P. Bourdieu,</span> <span class="char-style-override-6">Homo Academicus,</span> <span>s. 292.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-255-backlink" id="footnote-225-255">255</a> <span>P. Bourdieu bu eserinin ilk 70 sayfasını buna ayırmıştır.</span> <span class="char-style-override-6">Les Règles de L’Art,</span> <span>Paris, Seuil, 1992. Bu konuda ayrıca bkz. Laurent Muchielli,</span> <span class="char-style-override-6">Les Règles de L’art, (Revue des Sciences Humaines</span> <span>içinde, Bourdieu özel sayısı, 2002).</span></p>
        </div>
      </div>
    </div>
  </div>
</body>
</html>
