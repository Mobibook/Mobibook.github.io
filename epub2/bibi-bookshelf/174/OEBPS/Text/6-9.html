<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6-9.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x6-9.html" xml:lang="tr-TR">
    <div class="Basic-Text-Frame">
      <p class="split"></p>

      <p class="alt"><span>Kişilik Kuramı, “Zaman Kullanımı” ve Devrim</span></p>

      <p class="resim"><span><img alt="s1.png" class="image" height="29" src="../Images/s1_fmt9.jpeg" width="41" /></span></p>

      <p class="paragraf para-style-override-6"><span class="char-style-override-7">“Ancak genelin bilimi olabilir” diyen Aristo’nun tezinin aksine, Sève’le beraber “özelin (tekilin) de bilimi olabilir” diye düşünebilir miyiz?</span><span class="dipp" style="font-size:0.82em;"><a class="footnote-link" href="#footnote-225-79" id="footnote-225-79-backlink">79</a></span> <span class="char-style-override-7">Özellikle “insan” söz konusu olunca, onu “insanın doğası”, “insanın özü” gibi soyut ve evrensel kavramlar dışında, somut ve bireysel özgüllüğü içinde kavrayabilir miyiz?</span></p>

      <p class="paragraf para-style-override-6"><span class="char-style-override-7">Biliyoruz ki klasik felsefe ve onun kanatları arasında gelişen psikoloji bilimi bu konuda olumsuz bir tavır sergilemişti. İkinci Dünya Savaşı sonrasında düşünce aleminde saltanat kuran Amerikan kültürel antropolojisi ve yapısalcı metodoloji de farklı bir perspektif getirmemişti. Hatta 1960’larda Althusser ve çevresinin savunduğu Marksizm de “insan” kavramının epistemolojik düzeyde hiçbir anlam taşımadığını ileri sürüyor ve öğretisini “teorik anti-hümanizm” olarak sunuyordu.</span></p>

      <p class="paragraf para-style-override-6"><span class="char-style-override-7">Bundan önceki yazılarımda Fransız düşünürü Lucien Sève’in bu konuda farklı bir pencere açtığını ve Marx’ta “hümanizm”in ve “kişilik kuramı”nın bilimsel temellerinin mevcut olduğu teziyle karşımıza çıktığını anlatmış ve Sève’in düşüncelerinin eleştirel bölümünü özetlemiştim. Buna karşılık yeni bir “biyografi bilimi” kurma iddiasındaki filozofumuzun “kişilik kuramı” adı altında önerdiği tezler ve kavramlar nelerdir? Şimdi de Sève’in programının yapıcı bölümünü açıklamaya çalışacağım.</span></p>

      <p class="yildiz"><span>* * *</span></p>

      <p class="paragraf para-style-override-6"><span class="char-style-override-7">Sève, insanı, 1) üretim biçimleri ve toplumsal ilişkilerin belirlediği genellik içinde,</span> <span class="char-style-override-8">bireysellik</span> <span class="char-style-override-7">(individualité) formları çerçevesinde ve 2) daha özel planda da, belli bir kapitalist formasyonda</span> <span class="char-style-override-8">kişisellik</span> <span class="char-style-override-7">(personnalité) olmak üzere iki farklı planda düşünmüş ve esas olarak da “kişisellik”e biyografik özgüllüğü içinde nasıl yaklaşabileceğimizi göstermeye çalışmıştır. Asıl “kişilik teorisi” olarak adlandırdığı ‘</span><span class="char-style-override-8">biyografi bilimi’</span><span class="char-style-override-7">nin, metodolojik olarak bizlere daha önceki toplumsal formasyonlardaki “bireysellik formları”nın anahtarını vereceği de beklentiler arasındadır.</span></p>

      <p class="paragraf para-style-override-6"><span class="char-style-override-7">Yazarımız “kişilik kuramı” konusunda iki temel kavram öneriyor:</span> <span class="char-style-override-8">Edimler</span> <span class="char-style-override-7">(</span><span class="char-style-override-8">actes</span><span class="char-style-override-7">, etkinlikler, eylemler) ve</span> <span class="char-style-override-8">yetenekler</span> <span class="char-style-override-7">(</span><span class="char-style-override-8">capacités</span><span class="char-style-override-7">, kabiliyetler). Hemen belirtelim ki her iki kavram da kapitalist toplumun asıl belirleyici kategorisi olan genel ve soyut</span> <span class="char-style-override-8">emek</span> <span class="char-style-override-7">(çalışma) kavramı temelinde, fakat daha somut statüde belirleyici ve açıklayıcı olmayı hedefliyorlar. Daha açık bir ifadeyle bu kavramlar genel ve soyut</span> <span class="char-style-override-8">bireysellik</span> <span class="char-style-override-8">formundan</span> <span class="char-style-override-7">somut ve özgül</span> <span class="char-style-override-8">kişilik içeriğine</span> <span class="char-style-override-7">geçişte operasyonel olma iddiası taşıyorlar.</span></p>

      <p class="paragraf para-style-override-6"><span class="char-style-override-7">Sève, insanı “zaman içine yayılmış, her türlü cinsten, muazzam bir edimler (eylemler) birikimi” olarak tanımlıyor.</span><span class="dipp" style="font-size:0.82em;"><a class="footnote-link" href="#footnote-225-80" id="footnote-225-80-backlink">80</a></span> <span class="char-style-override-7">Düşünürümüz Marx’ın kullandığı “praksis” sözcüğünü kullanmasa da önerdiği kavramın bunu karşılayan bir içerikte olduğunu söyleyebiliriz.</span><span class="dipp" style="font-size:0.82em;"><a class="footnote-link" href="#footnote-225-81" id="footnote-225-81-backlink">81</a></span> <span class="char-style-override-7">Gerçekten de kişisel biyografimiz hayatımız boyunca her an gerçekleştirdiğimiz son derece değişik edimlerin toplamı olarak ortaya çıkıyor. Görüldüğü gibi burada</span> <span class="char-style-override-8">edim</span> <span class="char-style-override-7">sözcüğü çalışma hayatımızı aşan, özel hayatımızı da kapsayan bir bütünlüğü temsil etmektedir. Fakat Sève’de kavramı belirleyen husus, kültürel antropolojinin “davranış modelleri” olarak nitelediği edim demetlerinden çok, yapılan şeylerin toplumsal niteliğidir. “Edimin özü bir şeyin toplumsal olarak yapılmasıdır” diyor Sève (s. 375).</span></p>

      <p class="paragraf para-style-override-6"><span class="char-style-override-7">Kapitalist toplumlarda bireylerin büyük bir kısmının hayatını asıl belirleyen edimler grubu, onların</span> <span class="char-style-override-8">ücretli ve zorunlu çalışma</span> <span class="char-style-override-7">saatleridir. Gerçekten de insanın, yaşamını sürdürmesi için her şeyden önce “hayatını kazanması” gerekmiyor mu? Böylece çağdaş insanın hayatı çalışma saatleri ile “özel hayat” arasında ikiye bölünmüş bulunuyor ki, insanı hem kendisi hem de (daha çok)</span> <span class="char-style-override-8">piyasa</span> <span class="char-style-override-7">için çalışma zorunda bırakan bu ikileşme aslında “yabancılaşma”nın ifadesinden başka bir şey değildir. Ve bütün bu yapı da, Marx’ın kapitalizm analizinde gösterdiği gibi, reel hayatta somut ve kişisel tekillik içinde yaşanan insan emeğinin, toplumsal hayatta bireysel ve sosyal olmak üzere ikili nitelik kazanmasından kaynaklanıyor. İnsanın her türlü yeteneğini geliştirebileceği özgür bir yaşamın garantisi, onu bağımlı kılan (ve birçok hallerde de köleleştiren) bu ikiliğin giderilmesinde yatmıyor mu?</span></p>

      <p class="paragraf para-style-override-6"><span class="char-style-override-7">Bu sağlıksız oluşumun “psikoloji bilimi” açısından sonuçlarını ilk gören ve klasik psikolojiyi bu açıdan eleştiren düşünür G. Politzer olmuştu. Sève’in kendisi de “edim” kavramını Politzer’deki “dram” kavramından esinlenerek geliştirdiğini ifade etmiştir.</span></p>

      <p class="yildiz"><span>* * *</span></p>

      <p class="paragraf para-style-override-6"><span class="char-style-override-7">Politzer, insanların hayatını somut bireylerin (aktörlerin) ve sahnelerin bütünleştiği bir “dramatik tecrübe” olarak ele almıştı. Oysa mekanik bir materyalizm bağlamında insanı konu edinen doğa bilimleri (fizyoloji, nöroloji vb.) onu</span> <span class="char-style-override-8">dramatik</span> <span class="char-style-override-7">niteliğinden koparıp, “bellek, irade, algılama, zeka gibi ruhsal hayatın büyük tezahürlerine” indirgiyor ve bunlara da doğa bilimlerinin yöntemiyle yaklaşıyordu. Oysa dramda “özgül bir bilim”e yer vardı ve Politzer bunu ortaya çıkarmaya çalışıyordu.</span><span class="dipp" style="font-size:0.82em;"><a class="footnote-link" href="#footnote-225-82" id="footnote-225-82-backlink">82</a></span></p>

      <p class="paragraf para-style-override-6"><span class="char-style-override-7">Politzer bu hedefine ulaşamamıştır.</span></p>

      <p class="paragraf para-style-override-6"><span class="char-style-override-7">Althusser’e göre Politzer “somut psikoloji” arayışında her türlü bilimde zorunlu olan soyutlamayı reddettiği için hedefine ulaşamamış ve “modern zamanların Feuerbach’ı” durumuna düşmüştü. “Somut” olarak sunduğu insan psikolojisi de, aslında “soyut ve metafizik bir psikolojinin yabancılaşmış ‘somut’u” idi. Ve bu yüzden Politzer’in sonunda aradığı “somut psikoloji”ye ulaşamamış olması bir “rastlantı” değildi (s. 376).</span><span class="dipp" style="font-size:0.82em;"><a class="footnote-link" href="#footnote-225-83" id="footnote-225-83-backlink">83</a></span></p>

      <p class="paragraf para-style-override-6"><span class="char-style-override-7">Aslında Sève’e göre de Politzer’in somut bir psikolojiye ulaşamamış olması bir “rastlantı” değildi. Fakat bunun, Althusser’in ileri sürdüğünden çok farklı nedenleri vardı. Bir kere, otuz dokuz yaşında Naziler tarafından katledilmiş bir filozofu tasarladığı eserleri verememiş olmakla eleştirmek hiç de haklı sayılamazdı. Ayrıca Politzer’in soyut psikolojiyi eleştirdiği yıllarda Marx’ın bu konuda ufuk açıcı eserlerinin önemli bir kısmı (</span><span class="char-style-override-8">1844 Elyazmaları, Alman İdeolojisi, 1857-1858 Elyazmaları</span><span class="char-style-override-7">) henüz yayımlanmamıştı. Marksizmin baskı altında tutulduğu ve diyalektiğin iyi bilinmediği 1930’larda tarihi materyalizm bazında bir kişilik kuramı geliştirmenin nesnel koşulları henüz mevcut değildi. Buna rağmen Politzer’in, aradığı somut psikolojinin temellerinin “ekonomi politik”te olduğunu görmesi ve çalışmalarını o alana yöneltmesi, Sève’in işaret ettiği gibi, teorik olarak son derece önemliydi. Fakat ne yazık ki bu açılım “gerçekleşme koşullarının ilerisinde” bir sezgi olarak kalmaya mahkûmdu. Bilindiği gibi Politzer’in çalışmaları 1942 yılında trajik bir ölümle noktalandı. Ve Sève, bu trajik ölümden çeyrek yüzyıl sonra aynı temelleri kuramsal bağlamda daha elverişli koşullarda kazmaya başladı.</span></p>

      <p class="paragraf para-style-override-6"><span class="char-style-override-7">Politzer’deki “dram” kavramını geliştiren Sève’e göre “her</span> <span class="char-style-override-8">edim</span> <span class="char-style-override-7">bir yandan</span> <span class="char-style-override-8">bireyin</span> <span class="char-style-override-7">bir eylemi, beşeri biyografinin bir parçası, bir kişilik tezahürü, öte yandan da</span> <span class="char-style-override-8">belirli bir</span> <span class="char-style-override-8">toplumsal dünyanın</span> <span class="char-style-override-7">işlemi” idi (s. 383, vurgular L. S.). Emeğin bireysel ve sosyal nitelikteki ikili karakteri kapitalist üretim biçimindeki çelişkinin olduğu gibi kişisel plandaki çelişkinin de temelini teşkil ediyordu. Bu çelişki bizi “edimler”i gerçekleştirmenin ve yinelemenin öznel koşullarına, daha açık bir ifadeyle bireylerin “yetenekleri” sorununa götürüyor. “</span><span class="char-style-override-8">Nesnel olmayan</span> <span class="char-style-override-7">(yani henüz somutlaşmamış) çalışma, diyordu Marx, dünyevi olarak ancak yaşayan öznenin ehliyeti, olanağı,</span> <span class="char-style-override-8">çalışma yeteneği</span> <span class="char-style-override-7">şeklinde mevcut olabilir.”</span><span class="dipp" style="font-size:0.82em;"><a class="footnote-link" href="#footnote-225-84" id="footnote-225-84-backlink">84</a></span></p>

      <p class="paragraf para-style-override-6"><span class="char-style-override-7">Şimdi filozofumuzun ikinci temel kavramı olan “</span><span class="char-style-override-8">yetenekler</span><span class="char-style-override-7">” kavramına geçebiliriz.</span></p>

      <p class="yildiz"><span>* * *</span></p>

      <p class="paragraf para-style-override-6"><span class="char-style-override-7">Sève, “hangi düzeyde olursa olsun, herhangi bir edimi gerçekleştirmek için gerekli olan, doğuştan ya da kazanılmış ve</span> <span class="char-style-override-8">kullanılmaya hazır</span> <span class="char-style-override-7">potansiyellerin tümüne</span> <span class="char-style-override-8">yetenekler</span> <span class="char-style-override-7">adını veriyorum” diyor.</span><span class="dipp" style="font-size:0.82em;"><a class="footnote-link" href="#footnote-225-85" id="footnote-225-85-backlink">85</a></span> <span class="char-style-override-7">Görüldüğü gibi, günlük hayatta daha çok “belli bir psişik kompleksliği, hatta herkesin kabul ettiği bir toplumsal yararı ifade eden edimleri yapabilme” anlamına gelen “yetenek” terimi, yazarımızın belirttiği gibi, burada çok daha kapsamlı ve nötr bir içerikte kullanılıyor (s. 385).</span></p>

      <p class="paragraf para-style-override-6"><span class="char-style-override-7">İnsanın</span> <span class="char-style-override-8">edimleri</span> <span class="char-style-override-7">ve</span> <span class="char-style-override-8">yetenekleri</span> <span class="char-style-override-7">arasında nasıl bir bağlantı kurabiliriz?</span></p>

      <p class="paragraf para-style-override-6"><span class="char-style-override-7">İnsanın yetenekleri elbette edimlerinden bağımsız değildir ve bu iki kategori, aralarında, diyalektik ilişkilerle kenetlenmiş bulunuyorlar. Edimler yetenekleri yaratıyor ya da geliştiriyor; yetenekler de bir insanın edimlerinin dayanağını oluşturuyor. Sève, bir insanın gerçekleştirdiği tüm edimleri, 1) yetenekleri “geliştiren, özgülleştiren ve çoğaltan” edimlerle, 2) mevcut yetenekler çerçevesinde gerçekleştirilen edimler olmak üzere iki “sektör” şeklinde düşünüyor. Elbette bazı edimler her iki sektörde de yer alabilirler; fakat, birazdan göreceğimiz gibi, insan biyografyasını oluşturan edimlerin diyalektik çizgisi başlıca iki sektörden söz etmemize olanak veriyor.</span></p>

      <p class="paragraf para-style-override-6"><span class="char-style-override-7">Sève’in sık sık yaptığı gibi, bireysel yapıyla toplumsal yapı arasında paralellik kurulursa, yetenekler, kapitalist toplumdaki “sabit sermaye”ye, edimler de “döner sermaye”ye benziyor. Kuşkusuz ne toplumdaki sabit sermaye ne de insan yetenekleri mutlak bir değişmezlik içinde bulunmuyor; fakat bunların değişimi, nasıl iskelet ve adalelerin değişimi kanın değişiminden farklı bir zaman ritmine ihtiyaç duyuyorsa, aynı şekilde farklı bir zaman ritmine ihtiyaç hissediyor. Sève’in kavramsal çerçevesinde, kişiliğin motor gücünü oluşturma açısından edimlerin ve ihtiyaçların konumuna burada yeniden dönebiliriz.</span></p>

      <p class="yildiz"><span>* * *</span></p>

      <p class="paragraf para-style-override-6"><span class="char-style-override-7">İlk bakışta insan organizmasından kaynaklanan hayati ihtiyaçların insan edimlerinin “hareket noktası” olduğu yadsınamaz gibi görünüyor. Fakat, daha önce de değindiğimiz gibi, toplumsal evrim içinde organik ihtiyaçlar da toplumsallaşmakta ve salt biyolojik ihtiyaçlar insan etkinliklerinde ikincil bir konuma, göreli ve dolaylı bir motor konumuna gelmektedirler.</span><span class="dipp" style="font-size:0.82em;"><a class="footnote-link" href="#footnote-225-86" id="footnote-225-86-backlink">86</a></span> <span class="char-style-override-7">Buna karşılık edimleri kişilik oluşumunun motoru saymak da aynı şekilde inandırıcı görünmüyor ve Sève, ihtiyaçlarla edimlerin birbirlerini</span> <span class="char-style-override-8">döngüsel</span> <span class="char-style-override-7">(</span><span class="char-style-override-8">circulaire</span><span class="char-style-override-7">) bir etkileşim içinde değiştirdiklerini söylüyor. Bu bakımdan farklı çıkış noktalarından hareket eden yorumlar arasında, örneğin</span> <span class="char-style-override-8">İhtiyaç-Edim-İhtiyaç</span> <span class="char-style-override-7">(İEİ), formülüyle,</span> <span class="char-style-override-8">Edim-İhtiyaç-Edim</span> <span class="char-style-override-7">(EİE) formülü arasında fark olmadığını düşünüyor. Ve arka planda biyolojik ihtiyaç kavramından bir türlü vazgeçemeyen idealist düşüncenin, örneğin XVIII. yüzyılda “ilerleme”, XIX. yüzyılda da “evrim” kavramlarıyla yaptığı gibi ihtiyaçların gelişmesini soyutluk ve genellik içinde algılamasının aksine, Sève, bu diyalektik oluşum içinde nitelik itibariyle yepyeni ihtiyaçların doğduğuna işaret ediyor.</span></p>

      <p class="yildiz"><span>* * *</span></p>

      <p class="paragraf para-style-override-6"><span class="char-style-override-7">Sève, sosyal gelişme sonucu ihtiyaçların değişimini ve toplumsallaşmasını anlatırken bir de “hoşgörü sınırı” (</span><span class="char-style-override-8">marge de</span> <span class="char-style-override-8">tolérence</span><span class="char-style-override-7">) dediği yeni bir kavram ortaya atıyor. Bunu şöyle açıklayabiliriz. İhtiyaçlarımızın büyük bir kısmı, (açlık gibi) köken itibariyle bireysel olup, bunların toplumsal gelişme düzeyine göre farklılaşmış formları belli edimlerle ya da edim gruplarıyla doğrudan tatmine ulaşıyorlar. Buna karşılık toplumsal ilişkiler, çıkış noktası kişisel olmayan ve tatmini de dolaylı yollarla gerçekleşen yeni ihtiyaçlar yaratıyor: Örneğin, insanların kendilerini toplumsal davalara adaması ve militan bir yaşam tarzı seçmesi gibi. Kuşkusuz bunların da belli bir süreç içinde içselleştirilmiş, kişisel ihtiyaçlar haline gelmiş olduklarını söyleyebiliriz. Ancak bu ihtiyaçların köken itibariyle insanın bireysel varlığı dışından kaynaklanan (</span><span class="char-style-override-8">excentration</span><span class="char-style-override-7">), tarihi dönemlere ve toplumsal formasyonlara göre değişen ihtiyaçlar olduğunu da yadsıyamayız. Bu ihtiyaçlar, “hoşgörü sınırı” çerçevesinde, kişisel kökenli bazı ihtiyaçların tatminini bir süre veya tamamen kısıtlayabiliyor, ya da durdurabiliyor: Bir dava adamının çok sade bir hayat seçmesi ve aslında karşılayabileceği birçok arzu ve ihtiyaçtan vazgeçmeyi kabullenmesi (“hoş görebilmesi”) gibi. Bu mümkün oluyor; çünkü toplum kökenli ihtiyaçlar edim-ihtiyaç ilişkilerinde bir dönüşüm gerçekleştirerek, kişilik yapısında asıl belirleyici konuma geliyorlar. Bu dönüşüm, kapitalist üretim ilişkileri bağlamında, edimlerin büyük bir kısmının (ücretli çalışmayı oluşturan edimlerin) kişisel niteliğini kaybederek toplumun</span> <span class="char-style-override-8">soyut emek bütünlüğünün</span> <span class="char-style-override-7">bir parçası olması ve bireylerin gelirini (emek gücünün karşılığı olan ücreti) sağlamasından kaynaklanıyor. Bu gelir ise dolaylı olarak farklı ihtiyaçların doğrudan karşılanmasını sağlıyor. İşte insanların bu yabancılaştırıcı sürecin bilincine varmaları ya da bu yönde bazı sezgilerde bulunmaları onlarda ancak “hoşgörü sınırı” kavramıyla açıklanabilecek edimlerin (örneğin devrimci militanlığın ya da, aksine, umutsuzluğun ve muhafazakâr kapanmanın) tezahürüne yol açabiliyor.</span></p>

      <p class="yildiz"><span>* * *</span></p>

      <p class="paragraf para-style-override-6"><span class="char-style-override-7">Mademki Sève’le beraber bir “psikoloji bilimi” peşindeyiz, şimdi daha somut planda, bütün bu açıklamalarda insan psikolojisi nerede, diye sorabiliriz. Sève, “bu temel noktayı daha açık kılmak için, bir edimin veya edimler grubunun yarattığı her türlü sonucu (hasılayı)</span> <span class="char-style-override-8">psikolojik ürün</span> <span class="char-style-override-7">olarak adlandıralım” diyor ve “psikolojik ürün”ün kompozisyonunu da şu unsurları vurgulayarak çözümlüyor: 1) “Bir edim belli bir enerji sarfı ile bir psikolojik yatırımı sağlıyor ve böylece bir ihtiyacı doğrudan üretiyor ya da eşdeğer ihtiyaçları yeniden üretiyor”; 2) mevcut herhangi bir ihtiyacın veya ihtiyaçların doğrudan giderilmesini kısmen ya da tamamen sağlıyor; 3) başka ihtiyaçların –dolaylı olarak– tatminine yönelik (ücret veya maaş şeklinde) gelir temin ediyor; 4) yeni yetenekler yaratılması ya da mevcutların geliştirilmesini gerçekleştiriyor (s. 393). Bunlar arasında kapitalist topluma gerçek niteliğini veren ve bu yüzden de asıl sorgulanması gereken husus insanın belli bir gelir sağlamasına yönelik (3. madde) edimleridir ve bireyin her türlü yeteneğini geliştirebilme ve yeni yetenekler yaratabilme olanağını da (4. madde) bu bağlamda aramamız gerekiyor.</span></p>

      <p class="paragraf para-style-override-6"><span class="char-style-override-7">Gerçekten kapitalist üretim biçimi insana kişisel yeteneklerini geliştirebilme açısından hangi olanakları sağlıyor? Ve ne ölçüde sağlıyor? Burada Sève’in yeni bir kavramıyla, “</span><span class="char-style-override-8">psikolojik ilerleme</span><span class="char-style-override-7">” kavramıyla tanışıyoruz ve filozofumuz “sabit yetenekler fonu”ndaki her artışı böyle adlandırdığını ifade ediyor. Sève, “psikolojik ilerleme” fikrini</span> <span class="char-style-override-8">psikolojik ürünlerle ihtiyaçlar arasında kurulabilecek orantı</span> <span class="char-style-override-7">(Ü/İ) ile sergiliyor. Sève’e göre bu orantı (Ü/İ), bizlere, “insanı harekete geçiren güdülerin (motivation) bilimsel kuramının, yine insanın tarihi materyalist yöntemle kavranması olgusuyla örtüşmesinin temel unsurunu” veriyor.</span></p>

      <p class="paragraf para-style-override-6"><span class="char-style-override-7">İnsanların günlük yaşamlarında bir yanda ihtiyaçlar, öte yanda da psikolojik ürünler (hasılalar) yer alıyor. Arada ise “edimler” bulunuyor. “Bir edim, diyor Sève, bir ihtiyaçla pratik bir psikolojik ürün arasında bir aracı olmaktan öte bir şey değildir.” (s. 395). Oysa bu aracılığın</span> <span class="char-style-override-8">dolaylı</span> <span class="char-style-override-7">biçimi kapitalist toplumlarda asıl tayin edici rolü oynuyor ve böylece insan motivasyonunda, daha önceki üretim biçimlerine göre bir dönüşüm (tersyüz olma, “</span><span class="char-style-override-8">renversement</span><span class="char-style-override-7">”) meydana geliyor. Bunu daha somut olarak şöyle açıklayabiliriz. İnsan edimlerinin (yeme, içme gibi) bazıları, onun bir kısım ihtiyaçlarını doğrudan karşılıyor. Fakat edimlerin önemli bir kısmının (örneğin bir fabrikada çalışmanın ve bu çerçevedeki edimlerin) bir ihtiyacı</span> <span class="char-style-override-8">doğrudan</span> <span class="char-style-override-7">karşılamak gibi bir işlevi bulunmuyor. Bu edimler de somut ve kişisel olmakla beraber aynı zamanda kapitalist ilişkilerin zorunlu kıldığı toplumsal edimleri teşkil ediyorlar ve bir toplumun tüm sermaye fonunu yaratan “soyut ve kolektif emek” içinde yer alıyorlar. Buna karşılık insanların gelirleri (ücretleri) başka ihtiyaçların (somut ve çoğu kez hayati ihtiyaçların)</span> <span class="char-style-override-8">doğrudan</span> <span class="char-style-override-7">tatminini sağlıyor. Kısaca burada</span> <span class="char-style-override-8">bireyselle toplumsalın örtüşmesi</span> <span class="char-style-override-7">ya da</span> <span class="char-style-override-8">aynılaşması</span> <span class="char-style-override-7">durumuyla karşılaşıyoruz ve bireyi anlamak için mutlaka toplumsal ilişkileri çözümlemek zorunda kalıyoruz. İşte bu çözümlemeyi tarihi maddeci kuram gerçekleştirerek bizlere “kişilik kuramı”nın temelini de sağlıyor. Marx “insanın özü toplumsal ilişkilerin birlikteliğidir” dememiş miydi? Bu bireysel-toplumsal örtüşmesini daha önceki psikolojik ve antropolojik kuramların hiçbiri çözümlemediği için bunlar ancak kısmi planda açıklayıcı olabiliyorlar.</span></p>

      <p class="yildiz"><span>* * *</span></p>

      <p class="paragraf para-style-override-6"><span class="char-style-override-7">Mademki</span> <span class="char-style-override-8">kişilik kuramı</span> <span class="char-style-override-7">ancak tarihi materyalist temelde geliştirilebiliyor, o halde çözümlemeye bu düzeyde biraz daha açıklık getirelim. Bunun için de kapitalist üretim biçiminin temel yasasına biraz daha yakından bakalım. Gerçekten de bireyin çalışma hayatını oluşturan edimler bizi “mal”, “hizmet” ve daha genel planda da “değişim” kavramına; “değişim” kavramı ise “para” kavramına götürüyor. Çağdaş insanı anlamak için temel bir kategori olan</span> <span class="char-style-override-8">para</span> <span class="char-style-override-7">nedir? Tarihte nasıl ortaya çıkmıştır? Ve nasıl bir süreç içinde bir “ihtiyaç” ve bu niteliğiyle de edimlerimizin bir güdüsü haline gelmiştir?</span></p>

      <p class="paragraf para-style-override-6"><span class="char-style-override-7">Marx’ın nüfuz edici analizine göre, tarihte para henüz ortaya çıkmamışken bireylerle zenginlik sayılan malların</span> <span class="char-style-override-8">kişisel</span> <span class="char-style-override-7">bir ilişkisi vardı. Bazı mallara (Marx hububat ve besi hayvanı örneğini veriyor) bol miktarda sahip olmak kişiliği de zenginleştiriyor ve belirliyordu. Oysa para sayesinde bir “genel zenginlik öznesi” ortaya çıktı. Artık para “bir toplumsal yaratık olduğu için sahibiyle arasında hiçbir kişisel ilişki içermiyor, sadece geneli temsil ediyordu.” Böylece insan için farklı bir zenginlik biçimi doğmuştu. Kişisel olmayan, hareketsiz bir maddeyle (parayla) kurulan bu ilişki insanın “toplum üzerinde, emek ve haz dünyaları üzerinde bir egemenlik kurmasını” sağlıyordu. Böylece, para, zenginlik arzusunun</span> <span class="char-style-override-8">herhangi</span> <span class="char-style-override-7">bir nesnesi olmaktan çıkarak, bu arzunun</span> <span class="char-style-override-8">tek (biricik)</span> <span class="char-style-override-7">nesnesi haline geliyordu. Marx’ın (Virgile’i tekrarlayarak) dediği gibi,</span> <span class="char-style-override-8">auri sacra fames</span> <span class="char-style-override-7">(tiksindirici altın açlığı) böyle doğmuştu. Bir şeye sahip olma arzusu para ortaya çıkmadan da mevcuttu; fakat, genel olarak zenginlik arzusu belli bir toplumsal gelişmenin ürünüydü;</span> <span class="char-style-override-8">doğal</span> <span class="char-style-override-7">değil,</span> <span class="char-style-override-8">tarihi</span> <span class="char-style-override-7">bir olguydu.</span><span class="dipp" style="font-size:0.82em;"><a class="footnote-link" href="#footnote-225-87" id="footnote-225-87-backlink">87</a></span></p>

      <p class="paragraf para-style-override-6"><span class="char-style-override-7">Paranın tarihi gelişim içinde belli ellerde birikmesi toplumun üretici güçleri üzerinde olduğu kadar kişilik yapılarında da devrimci bir rol oynamıştır. Süreç şöyle cereyan etti: Üretici sermaye, (parasal) zenginlik dürtüsüyle emeği geleneksel normların ötesinde zorluyor ve belli bir gelişme düzeyinde “hayati” sayılmayan mallar üretmeye başlıyordu. Böylece üretim güçlerinin gelişmesi ile son derece çeşitli ve yeni ihtiyaçlar (ve mal bolluğu) yaratılıyor ve buna paralel olarak da yepyeni, zengin bir kişilik (</span><span class="char-style-override-8">entegral</span> <span class="char-style-override-7">bir kişilik) potansiyeli ortaya çıkıyordu. Ne var ki emek gücünü de parayla alınıp satılan bir mal haline getiren bu değişim sürecinin sınırları da bizzat sermaye tarafından çizilmişti. Çünkü kapitalizmin olanaklı kıldığı</span> <span class="char-style-override-8">entegral insan</span> <span class="char-style-override-7">(yani tüm yeteneklerini geliştirme olanağına sahip insan) realitesi toplumun ancak çok küçük bir kesimi için geçerli oluyor, buna karşılık büyük kitleler “fazla çalışma” ile başkalarının (kapitalistlerin) ihtiyaçlarının karşılanmasına yarayacak</span> <span class="char-style-override-8">artıdeğeri</span> <span class="char-style-override-7">ve yine onların yeteneklerini geliştirmeleri için gerekli</span> <span class="char-style-override-8">boş zamanı</span> <span class="char-style-override-7">sağlıyordu. Ne var ki bu şekildeki ontolojik ilişkiler sarmalında kapitalistlerin de her türlü yeteneklerini geliştirme olanağı yoktu. Aynı soyut ve kolektif emek bütünlüğü içinde yabancılaşan sermaye sahipleri de, kendileri için elverişli olanaklardan ancak gerçeklere sırt çevirme, koyu bir bilinçsizlik ya da Marx’ın çok kullandığı bir deyimle</span> <span class="char-style-override-8">filistinizm</span> <span class="char-style-override-7">(dar kafalılık) içinde “yararlanabiliyorlardı”.</span></p>

      <p class="yildiz"><span>* * *</span></p>

      <p class="paragraf para-style-override-6"><span class="char-style-override-7">Toplumsal altyapı ile çalışma hayatının oluşturduğu bireysel altyapı aynı sürecin ürünü olsalar bile aynı şey değillerdi ve aralarında önemli bir fark bulunuyordu. Bir toplumsal formasyonun üretim güçleri ve üretim ilişkilerinden oluşan altyapısı</span> <span class="char-style-override-8">içsel determinizm</span> <span class="char-style-override-7">mekanizmaları oluştururken, kişilik yapısında belirleyici altyapı kişinin dışında, dışsal, ya da Sève’in önerdiği kavramla</span> <span class="char-style-override-8">bitişik-yapısal</span> <span class="char-style-override-7">(juxta-structurel) bir nitelik taşıyordu. Daha somut bir ifadeyle insan yapısının belirleyici temelini oluşturan çalışma düzeni insana dışardan, kapitalist nitelikli toplumsal ilişkiler tarafından empoze ediliyordu ve insan</span> <span class="char-style-override-8">soyut toplumsal</span> <span class="char-style-override-8">emeğe</span> <span class="char-style-override-7">katkıda bulunurken belli bir ölçüde başkaları için çalışmış oluyordu. Böylece insan, kişiliğinde ikili bir yapı oluşmuş,</span> <span class="char-style-override-8">yabancılaşmış</span> <span class="char-style-override-7">bir varlık haline geliyordu; yani edimlerinin büyük bir kısmı</span> <span class="char-style-override-8">kendi kişiliğinin tezahürü</span> <span class="char-style-override-7">olmaktan çıkıyordu. Marx</span> <span class="char-style-override-8">Kapital</span><span class="char-style-override-7">’de ve</span> <span class="char-style-override-8">Gotha Programı</span><span class="char-style-override-7">’nda “çalışmayı ortadan kaldırma”yı savunurken aslında kapitalizmin</span> <span class="char-style-override-8">yabancılaştırıcı çalışma düzenini</span> <span class="char-style-override-7">kastediyor ve herkesin çalışmasının kendi kişiliğinin ifadesi ve zenginleşmesi olduğu bir düzeni (komünist düzeni) savunuyordu (s. 401). Oysa burjuva ideolojisi, psikoloji ve kültürel antropoloji ve bunlara dayanan “alan araştırmaları” ile insanı kapitalizme</span> <span class="char-style-override-8">uyumlu kılan</span> <span class="char-style-override-7">mekanizmaları savunuyor ve pekiştiriyordu. Hatta doğa bilimleri paralelinde, klinik tecrübeleriyle beslenen psikanaliz bile, somut bir psikoloji olma iddiasına rağmen, aslında tarihten ve toplumsal ilişkilerden kopuk bir şekilde kapitalizme</span> <span class="char-style-override-8">adaptasyon reçeteleri</span> <span class="char-style-override-7">geliştirmişti.</span><span class="dipp" style="font-size:0.82em;"><a class="footnote-link" href="#footnote-225-88" id="footnote-225-88-backlink">88</a></span></p>

      <p class="yildiz"><span>* * *</span></p>

      <p class="paragraf para-style-override-6"><span class="char-style-override-7">Çağdaş insanın yabancılaştırıcı çalışma hayatının eleştirisi, Sève’de edimler ve yeteneklerden sonra üçüncü bir anahtar kavrama, “</span><span class="char-style-override-8">zaman kullanımı</span><span class="char-style-override-7">” (</span><span class="char-style-override-8">emploi du temps</span><span class="char-style-override-7">) kavramına yol açıyor. Filozofumuza göre insan kişiliğinin gelişimini asıl belirleyici altyapı olgusunu “zaman kullanımı”, yani bireylerin zamanlarını nasıl (sözcüğün iki anlamıyla)</span> <span class="char-style-override-8">tasarruf edecekleri</span> <span class="char-style-override-7">sorunu teşkil ediyor (s. 410). Gerçekten çağdaş insan zamanını hangi zorunluluklar altında ve nasıl tasarruf etmektedir?</span></p>

      <p class="paragraf para-style-override-6"><span class="char-style-override-7">Büyük çoğunluğu “ücretli”lerden oluşan çağdaş insanlar açısından sorun, esas itibariyle iş saatlerinden arta kalan zamanın nasıl kullanılacağı şeklinde yaşanıyor ve Marksist psikoloji ile psikanaliz arasındaki temel fark da işte tam burada ortaya çıkıyor. İnsanlar iş hayatına erginlik çağında başladıklarına göre</span> <span class="char-style-override-8">kişilik altyapıları</span> <span class="char-style-override-7">da ancak o yaşlarda oluşuyor demektir. Sève burada psikanalize gönderme yaparak kişilik sorununun “şimdiye kadar hiçbir zaman (çalışma hayatı bağlamında) bilimsel bir biçimde incelenmediğini” söylüyor (s. 408). Bu yaklaşım “zaman kullanımı”nı ampirik bir şekilde ele alan saha araştırmalarına da elverişli bir zemin hazırlıyor. Burada, Marksist kişilik kuramının özünü teşkil eden noktaya, teoriyle praksis, bilimle devrimci militanlık arasında bağ kuran halkaya gelmiş bulunuyoruz.</span></p>

      <p class="paragraf para-style-override-6"><span class="char-style-override-7">Çağdaş (kapitalist) toplumlarda insanların çok büyük çoğunluğu yaşamlarını zorunlu çalışma saatleri ile kendilerine kalan zamanlar arasında bölünmüş ikili yapı içinde sürdürüyorlar. Kendi seçimlerinin ürünü olmayan, toplumsal ilişkilerin empoze ettiği zorunluluk olan bu durum olağan hallerde değişmiyor ve kendi kendini yeniden üreterek gelişiyor. Birey bu durumu, ancak zorunlu (ve soyut) çalışma saatleri dışındaki zaman dilimini, “yetenekler fonu”nu geliştirerek kullandığı ölçüde kendi kişiliğini geliştirme olanağı sağlayabilir. Zaten insanın</span> <span class="char-style-override-8">reel özgürlük marjı</span> <span class="char-style-override-7">ve yaşamındaki rastlantılar (ve şanslar) da bu alana sıkışıp kalmış bulunuyor. Bu vesileyle Sève, bütün kişilik kuramının Marx’ın aşağıdaki gözleminin “yorumundan başka bir şey olmadığı”nı söylüyor:</span></p>

      <p class="paragraf para-style-override-6"><span class="char-style-override-7">“Bir toplum buğday, et vb. üretmek için ne kadar az zaman kullanırsa, maddi ve manevi planda başka üretimler için de o kadar çok zamana sahip olur. Aynı şekilde bireyin gelişmesinin, haz almasının ve etkinliğinin evrenselliği de zamanını tasarrufuna bağlıdır. Bütün tasarruflar son tahlilde buna indirgenebilir. Ayrıca, toplum, zamanını genel ihtiyaçlarına uygun bir üretim sağlamak için akıllıca kullanmalıdır; aynı şekilde birey de gerekli bilgileri edinmek ve etkinliğinin çeşitli isteklerini tatmin etmek için zamanını iyi kullanmalıdır.”</span><span class="dipp" style="font-size:0.82em;"><a class="footnote-link" href="#footnote-225-89" id="footnote-225-89-backlink">89</a></span></p>

      <p class="paragraf para-style-override-6"><span class="char-style-override-7">Bu son cümleden de anlaşılacağı gibi, ücretliler ordusu ancak kişiliklerini bölen yabancılaşmanın bir sistem, kapitalist sistem sorunu olduğunu anladığı ve bunu değiştirici bir</span> <span class="char-style-override-8">devrimci militanlık</span> <span class="char-style-override-7">bilincine ulaştığı ölçüde “entegral insan”ın ufukları açılacaktır. Kısaca Marksist kişilik kuramı, Sève’in isabetle vurguladığı gibi, “bilinç” ve “bilinçsizlik” sorununa farklı bir pencere açıyor ve bu perspektifte devrimci praksisle örtüşüyor.</span></p>

      <div class="footnotes">
        <div class="footnote">
          <p class="dipnot"><a class="footnote-anchor" href="#footnote-225-79-backlink" id="footnote-225-79">79</a> <span>Sève’in daha sonraki bir makalesinde işaret ettiği gibi, Aristo bu görüşü ileri sürerken aslında bir tez değil, çözümsüz bir çelişki (aporie) ortaya atıyordu. Çünkü böyle bir görüş, bilim somut gerçeği (reeli) açıklamayı hedeflediğine ve “reel” de ancak tekil olabileceğine göre bilim somut gerçeklere ulaşamaz, yani bilim imkânsızdır anlamına geliyordu. Bkz. L. Sève,</span> <span class="char-style-override-6">La Personnalité en Gestation</span> <span>(</span><span class="char-style-override-6">Je, sur l’individualité;</span> <span>Paris, Messidor, 1987 içinde), s. 245.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-80-backlink" id="footnote-225-80">80</a> <span>L. Sève,</span> <span class="char-style-override-6">Marxisme et la Théorie de la Personnalité,</span> <span>Editions Sociales, Paris, 1975, 374. (Bu esere yapılan göndermeler bundan böyle sayfa içinde verilecektir.)</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-81-backlink" id="footnote-225-81">81</a> <span class="char-style-override-6">Praksis</span> <span>kavramı Hegel sonrası tartışmalarda farklı yorumlara uğramış ve Marx da bu kavramı sarih bir biçimde tanımlamamıştı. “Praksis”in farklı yorumları için bkz.</span> <span class="char-style-override-6">Dictionnaire Critique du Marxisme</span> <span>(G. Bensussan ve S. Mercier-Soja tarafından yazılan</span> <span class="char-style-override-6">Praxis</span> <span>maddesi); Paris, Ed. Sociales, 1982. s. 908-910. L. Sève, Fransız felsefe tarihiyle ilgili eserinde (</span><span class="char-style-override-6">Une Introduction á la Philosophie Marxiste, Ed. Sociales, 1980)</span> <span>Lukács ve Gramsci’de kavramın</span> <span class="char-style-override-6">tarihselci</span> <span>(historiciste) kullanımını eleştirmişti. Sanıyorum ki bu eleştiri praksis sözcüğünü kullanmayışını da açıklamaktadır.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-82-backlink" id="footnote-225-82">82</a> <span>G. Politzer;</span> <span class="char-style-override-6">La Crise de la Psychologie Contemporaine,</span> <span>Editions Sociales, Paris, 1947, s. 38 ve devamı. (Yazarın 1929 yılında yazmış olduğu makaleler). (Sève, 376).</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-83-backlink" id="footnote-225-83">83</a> <span>Ölümünden sonra yayımlanan mektuplarından anlaşıldığına göre, Althusser, Politzer’in temel eserini teorik ve kritik bir sunuş yazısıyla kendi “</span><span class="char-style-override-6">Théorie</span><span>” koleksiyonundan yayımlamak istiyordu. Fakat, eser 1967 yılında parti yayınları (Editions Sociales) arasında, sadece biyografik bir not eklenerek yayımlandı. Althusser’in psikanalizle ilişkileri ve Politzer’e yönelttiği eleştirilerin daha ayrıntılı ifadesi için bkz. L. Althusser,</span> <span class="char-style-override-6">Psychanalyse et Science Humaines,</span> <span>Paris, Le Livre de Poche, 1996.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-84-backlink" id="footnote-225-84">84</a> <span>K. Marx,</span> <span class="char-style-override-6">Contribution,</span> <span>s. 250. (Seve, s. 384).</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-85-backlink" id="footnote-225-85">85</a> <span>L. Sève “yetenekler” olarak çevirdiğimiz “</span><span class="char-style-override-6">capacités</span><span>” sözcüğünü, psikoloji bilimi dilinde nispeten az kullanıldığı ve “aptitude” (kabiliyet) gibi daha çok doğuştan kazanılmış yetenekleri ifade eden sözcüklerden daha nötr olduğu için seçtiğini söylüyor. Age, s. 385.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-86-backlink" id="footnote-225-86">86</a> <span>L. Sève daha önce değindiğimiz makalesinde “günümüzde çok küstah bir şekilde” her şeyi biyolojiye indirgeyen ideolojiyle (biyolojizm) daha sarih bir biçimde hesaplaşıyor. “Elbette ki” diyor, materyalist bir filozof olarak, “bir anlamda nöro-fizyoloji ya da molekül biyolojisine dayanmayan tek bir psişik edimimiz bile yoktur”. Fakat biyolojik dayanağımız bizlere sadece “genel olasılık koşullarını” veriyor; toplumsal ilişkiler ise bu olanakların özgül somutlaşma temelini oluşturuyor. Unutmayalım ki, “gelişmiş insanlığın özü, tarihi olarak kazanılmış yeteneklerin artık biyolojik organizmada değil, toplumsal dünyada birikmiş olmalarıdır ve</span> <span class="char-style-override-6">bu da her şeyi değiştiriyor</span><span>.” (Vurgu L. S.)</span> <span class="char-style-override-6">La Personnalité en Gestation,</span> <span>s. 228-229.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-87-backlink" id="footnote-225-87">87</a> <span>Parayla ilgili analizler Marx’a aittir.</span> <span class="char-style-override-6">Fondements de L’Economie Politique;</span> <span>I, s. 162-163. (Sève, 396).</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-88-backlink" id="footnote-225-88">88</a> <span>L. Sève’in psikanalizle ilişkisine daha sonraki bir yazıda değiniyorum. Burada sadece düşünürün biyografik nitelikte bir açıklamasını aktarmak isterim. Sève, okul yıllarında psikanalizin Althusser, Foucault, Anzieu ve Laplanche gibi arkadaşlarını büyülediğini, fakat kendisinin “ona, kendini kaptırmadan bir ilgi duyduğunu” söylüyor. Bunun nedenini de psikanalizin “erginlik krizinin müthiş kompleksliği karşısında dilsiz ve olgun hayatın ölçüsüz özgüllüğü karşısında da kör kalmasında” buluyordu.</span> <span class="char-style-override-6">La Personnalité en Gestation,</span> <span>s. 217.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-89-backlink" id="footnote-225-89">89</a> <span>K. Marx;</span> <span class="char-style-override-6">Fondements de L’Economie Politique (Grundrisse);</span> <span>cilt: I, s. 110. (Sève, s. 418).</span></p>
        </div>
      </div>
    </div>
  </div>
</body>
</html>
