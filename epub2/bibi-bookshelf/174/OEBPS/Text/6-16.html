<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6-16.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x6-16.html" xml:lang="tr-TR">
    <div class="Basic-Text-Frame">
      <p class="split"></p>

      <p class="alt"><span>Skolastik Dünya, “Habitus” ve “Alan”</span></p>

      <p class="resim"><span><img alt="s1.png" class="image" height="29" src="../Images/s1_fmt16.jpeg" width="41" /></span></p>

      <p class="paragraf para-style-override-6"><span class="char-style-override-7">P. Bourdieu hayatı her yönüyle bir kavga olarak algılıyordu. Bu kavganın olası kazançları reel ya da sembolik olabilirdi; fakat herkes kendi alanında bir kavganın içindeydi. Oysa, kişisel tarihi ve eğilimleri Bourdieu’nün kavgasını doğal alanından uzaklaştırmış,</span> <span class="char-style-override-8">habitus</span> <span class="char-style-override-7">uyumsuzluğuyla da beslenen bir akademik kavgaya, bir sosyoloji kavgasına dönüştürmüştü.</span></p>

      <p class="paragraf para-style-override-6"><span class="char-style-override-7">“</span><span class="char-style-override-8">Oto-analiz</span><span class="char-style-override-7">”inde de anlattığı gibi, 1950’lerde Fransız üniversitesinde bir “parya ilim” statüsünde bulunan sosyolojiyi hak ettiği konuma ulaştırmak Bourdieu’nün yıllarca başlıca tutkusu olmuştu. Hayatının son yıllarında gerçekleştirilmiş, yaşam öyküsünü anlatan bir belgesele de, anlamlı bir şekilde, “sosyoloji bir kavga sporudur” ismi verildi.</span><span class="dipp" style="font-size:0.82em;"><a class="footnote-link" href="#footnote-225-196" id="footnote-225-196-backlink">196</a></span> <span class="char-style-override-7">Oysa Bourdieu, yine 1950’lerde Fransa’da entelektüel aristokrasiyi oluşturan felsefe alanında eğitim görmüş, bu konuda en üst düzeydeki sınavlardan geçmişti. Belki biraz da bu yüzden, bütün kavgasına rağmen, ünlü sosyologun ölümü bazı basın organlarında bir “filozof”un ölümü olarak duyuruldu.</span><span class="dipp" style="font-size:0.82em;"><a class="footnote-link" href="#footnote-225-197" id="footnote-225-197-backlink">197</a></span></p>

      <p class="paragraf para-style-override-6"><span class="char-style-override-7">Yoksa Pierre Bourdieu hayatının kavgasını iyi anlatamamış mıydı?</span></p>

      <p class="paragraf para-style-override-6"><span class="char-style-override-7">Bunu iddia etmek elbette ki güçtür.</span> <span class="char-style-override-8">Le Figaro</span> <span class="char-style-override-7">gibi sağcı bir gazetenin uygun gördüğü bu etiket kuşkusuz “kötü niyet”le açıklanabilirdi. Ne var ki ortada yine de tereddüt yaratıcı bir durum varsa, o da herhalde şuradan doğuyordu: Bourdieu felsefe ile kavgasını daima bu disiplinin kavramsal çerçevesi içinde vermiş, tüm hayatı boyunca felsefeyi, felsefi düşünerek eleştirmişti. Bu eleştiriler Heidegger ve izleyicilerinin Batı</span> <span class="char-style-override-8">“Logos</span><span class="char-style-override-7">”una yönelttikleri eleştiriler kadar köklü idi; üstelik onları da hedefleri arasına almıştı.</span></p>

      <p class="yildiz"><span>* * *</span></p>

      <p class="paragraf para-style-override-6"><span class="char-style-override-7">Bourdieu felsefeye karşı savaşını “skolastik” düşünceye karşı savaş olarak adlandırmıştır. Bu bakımdan “felsefe düşmanı” düşünürün sosyolojisini anlamamız için, paradoksal gibi görünse bile, önce onun “felsefe”sini anlamaya çalışmamız gerekiyor.</span></p>

      <p class="paragraf para-style-override-6"><span class="char-style-override-7">Eğer felsefe, Deleuze ve Guattari’nin söylediği gibi “kavramlar icat etme ve üretme sanatı”</span><span class="dipp" style="font-size:0.82em;"><a class="footnote-link" href="#footnote-225-198" id="footnote-225-198-backlink">198</a></span> <span class="char-style-override-7">ise, sayısız kavram üreten Bourdieu’yü de her şeyden önce bir filozof saymak zorundayız.</span><span class="dipp" style="font-size:0.82em;"><a class="footnote-link" href="#footnote-225-199" id="footnote-225-199-backlink">199</a></span> <span class="char-style-override-7">Zaten ünlü sosyologun kendisi de bu konuda gayet açık olmuş ve şunu söylemişti: “Normal koşullarda oluşmuş her türlü ‘felsefi espri’ye skandal gibi görünse bile, felsefi alana özgü mantığı çözümlemekten daha felsefi bir etkinliğin olamayacağı inancındayım” (s. 40). Bu sözlerden anlaşılacağı gibi, bize Pascal’ın “gerçek felsefe, felsefe ile alay etmektir” şeklindeki sözlerini aktarmasına rağmen, Bourdieu aslında felsefeyi çok ciddiye alıyordu (s. 9). Ve tüm felsefesini reel dünya ile skolastik dünya arasındaki ayrıma dayandırmış olan düşünürümüz aynı konuda bizlere Wittgenstein’ın şu sözlerini de hatırlatmıştır: “Eğer felsefenin size bütün katkısı, sizin birtakım anlaşılmaz mantık sorunları hakkında nispeten akla yakın bazı şeyler söylemenizi sağlamaktan ibaret olsaydı; eğer felsefe, her gün karşılaşılan önemli sorunlar hakkında sizin düşünce tarzınızı geliştirmeseydi; eğer sizi, gazetecilerin kendi amaçları için kullandıkları tehlikeli ifadeleri kullandığınızda herhangi bir gazeteciden daha bilinçli kılmasaydı, felsefeyle ilgilenmek neye yarardı?” (s. 52).</span></p>

      <p class="paragraf para-style-override-6"><span class="char-style-override-7">Gerçekten de tüm eserlerini bir savaşçı ruhuyla ve polemik üslupla kaleme almış olan Bourdieu felsefeyle hayatının her aşamasında hesaplaşmıştır. Fakat ölümünden birkaç yıl önce yayımladığı “</span><span class="char-style-override-8">Pascal’vâri Düşünceler</span><span class="char-style-override-7">”</span><span class="dipp" style="font-size:0.82em;"><a class="footnote-link" href="#footnote-225-200" id="footnote-225-200-backlink">200</a></span> <span class="char-style-override-7">başlıklı eseri bu konuda nihai bir sorgulama (veya bir çeşit “sentez”) özellikleri taşıyor. Bu bakımdan biz de Bourdieu’nün “felsefe”sini, aksi belirtilmedikçe, bu esere dayanarak sergilemeye çalışacağız.</span></p>

      <p class="yildiz"><span>* * *</span></p>

      <p class="paragraf para-style-override-6"><span class="char-style-override-7">Bourdieu, Batı skolastiğini reel dünyadan kopma ve aslında mevcut olmayan bir “arı düşünce”nin büyüsüne kapılarak gerçekleri bir spekülasyon dünyasında arama çabası olarak nitelemiştir.</span><span class="dipp" style="font-size:0.82em;"><a class="footnote-link" href="#footnote-225-201" id="footnote-225-201-backlink">201</a></span> <span class="char-style-override-7">Bunun kökeninde de Platon’un, kendi yaratmasa bile düşünce tarihinde egemen kıldığı (“kanon”laştırdığı) “</span><span class="char-style-override-8">skholè</span><span class="char-style-override-7">” fikri yatıyordu.</span></p>

      <p class="paragraf para-style-override-6"><span class="char-style-override-8">Skholè</span> <span class="char-style-override-7">nedir?</span></p>

      <p class="paragraf para-style-override-6"><span class="char-style-override-7">Bourdieu’de temel felsefi kavram işlevine sahip olan bu sözcük insanların “günlük işlerden ve kaygılardan sıyrılarak düşünceye ve spekülasyona ayırdıkları zaman” anlamına geliyor ve “okul” da bu zamanın kurumlaştığı “ayrıcalıklı” bir alanı temsil ediyor (s. 25). Pratik hayatın önceliklerinden ve ekonomik zorlamalardan kurtulmuş bir kısım insanlar bir araya gelerek konuşuyorlar, tartışıyorlar ve “gerçek”leri bulmaya çalışıyorlar. Ve bu şekilde yarattıkları ortam da, sudaki balıklar gibi, kendilerine o kadar doğal geliyor ki “</span><span class="char-style-override-8">skholè</span><span class="char-style-override-7">”yi en zor anlayacak durumda bulunanların da yine kendileri olduğunu fark etmiyorlar. Bourdieu işte bu durumu, J. L. Austin’den esinlenerek geliştirdiği bir kavramla “</span><span class="char-style-override-8">skolastik durum</span><span class="char-style-override-7">” olarak nitelemiştir.</span><span class="dipp" style="font-size:0.82em;"><a class="footnote-link" href="#footnote-225-202" id="footnote-225-202-backlink">202</a></span></p>

      <p class="paragraf para-style-override-6"><span class="char-style-override-7">Skolastik duruma, “açık ve bilinçli dogmalar şeklini almamış olsalar bile, bir temel inançlar bütünlüğü oluşturan” ve Bourdieu’nün paradoksal bir biçimde “</span><span class="char-style-override-8">epistemik doxa</span><span class="char-style-override-7">” dediği bir ilke egemen bulunuyor (s. 26). Günlük yaşamda ekonomi ve üretim baskılarından kopmuş olmak insanlarda bir özgürleşme olanağı sağlıyor; fakat aynı durum felsefe, sanat, edebiyat gibi “özerk alanlar” yaratarak, gerçeklere ulaşma açısından kısıtlayıcı, saptırıcı bir rol oynama potansiyeli de taşıyor. Neden? Çünkü pratik yaşamdan kopmuş olmak ve bu kopuşu bilinçaltına atarak (“</span><span class="char-style-override-8">grand refoulement</span><span class="char-style-override-7">” diyor Bourdieu) unutmak insanları bir yanılsamalar alemine götürüyor: Platon’un mağarasındaki insanlar gerçekleri göremiyorlardı; fakat aradıkları evrensel gerçekler zaten mağaranın dışında, gün ışığında da mevcut değildi.</span></p>

      <p class="yildiz"><span>* * *</span></p>

      <p class="paragraf para-style-override-6"><span class="char-style-override-7">Ne var ki burada önemli bir soru ortaya çıkıyor: Bir kısım insanlar tarihte ekonomi ve üretim alanından ne zaman ve nasıl koptular?</span></p>

      <p class="paragraf para-style-override-6"><span class="char-style-override-7">Bourdieu bir kısım insanların günlük ihtiyaç ve önceliklerin zorlamasından kopuşlarını ve “skolastik” olarak nitelediği “felsefi alan”ın doğuşunu somut ve tarihsel bir analiz içinde çözümlemiyor. Bu konuda başkaları tarafından yapılmış ve kısmen de olsa açıklayıcı sayılabilecek tarihi çalışmalara göndermeler de yapmıyor. Sadece, “ilk skolastik alan olan felsefi alanın, kuşkusuz, M.Ö. V. yüzyılda Eski Yunan’da, siyasal alandan özerkleşerek ortaya çıktığını” ve bu süreç içinde de efsane ve ayinlerin (“mythe”lerin ve “rite”lerin) egemen olduğu “analojik akıl”dan, felsefi akıl demek olan “lojik akıl”a geçildiğini söylüyor. Rönesans’ta ise, (Bourdieu burada E. Cassirer’in analizine dayanıyor</span><span class="dipp" style="font-size:0.82em;"><a class="footnote-link" href="#footnote-225-203" id="footnote-225-203-backlink">203</a></span><span class="char-style-override-7">), “uzun bir karanlıktan sonra, dinle bilimin, analojik akılla lojik aklın, ilmi simya ile kimyanın, astroloji ile astronominin, siyasetle sosyolojinin vb. ayrılmaları”nı, “felsefi alan”ın sanat, edebiyat ve bilim gibi diğer “alan”lardan artık giderek kesin bir şekilde kopmasının ilk “çatlakları” olarak görüyor (s. 31). Bu arada yine Bourdieu’nün yaptığı ve “bilimsel alan”ları “biraz da mucizevi istisna alanları” (s. 131) olarak niteleyen saptamanın, bilimsel titizlik geleneğinden gelmiş bir düşünürün kaleminde yadırgatıcı çağrışımlar yaptığını da not etmeden geçmeyelim.</span></p>

      <p class="yildiz"><span>* * *</span></p>

      <p class="paragraf para-style-override-6"><span class="char-style-override-7">Bourdieu’de ekonomi dünyası ile fikir dünyasının, ya da Bachelard’ın deyimiyle, “yaşanılan dünya ile düşünülen dünya”nın (s. 65) ayrışması ve felsefi alanın ortaya çıkmasıyla ilgili analizler, kuşkusuz, Marx’ın “el emeği”yle “entelektüel emek”in ayrışmasını betimleyen çözümlemelerini anımsatıyor. Ünlü sosyologun Marksizmle ilişkilerini daha sonra ele alacağım. Fakat burada hemen belirtmek gerekiyor ki, Bourdieu, tarihi maddecilikteki ayrımdan daha özgül bir planda düşünüyor ve “entelektüel emek” içindeki farklılaşmaları ve bu alanda oluşan “özerk alan”ları çözümlemeye çalışıyor. Kendisini sık sık bir “üstyapı analizcisi” olarak betimleyen değerlendirmeler de buradan kaynaklanıyor.</span></p>

      <p class="yildiz"><span>* * *</span></p>

      <p class="paragraf para-style-override-6"><span class="char-style-override-7">Bourdieu’ye göre felsefi (skolastik) alan sadece tarihsel değil, aynı zamanda çağdaş bir kategori oluşturuyor. Skolastik durum Platon’dan Kant’a, oradan da Hegel, Husserl, Heidegger ve hatta Derrida’ya kadar egemenliğini sürdürüyor.</span></p>

      <p class="paragraf para-style-override-6"><span class="char-style-override-7">Bu kadar iddialı ve kapsamlı bir eleştirinin dayanakları nelerdir?</span></p>

      <p class="paragraf para-style-override-6"><span class="char-style-override-7">Önce belirtelim ki Bourdieu çağdaşı olan filozofları, Heidegger dışında, ayrı ve kapsamlı incelemelerde ele alıp tartışmamıştır.</span><span class="dipp" style="font-size:0.82em;"><a class="footnote-link" href="#footnote-225-204" id="footnote-225-204-backlink">204</a></span> <span class="char-style-override-7">Bununla beraber düşünürümüz, kendi kavramlarını geliştirirken bu filozofları sık sık karşı-örnekler olarak kullanıyor ve polemik bir biçimde sergiliyor. Bourdieu’ye göre bu filozofların hepsi, aralarındaki ayrılıklara rağmen, ortak bir noktada buluşuyorlar ve bu ortak nokta da düşüncelerini pratik hayatın dışında, Kant’ın deyimiyle “alimler topluluğu”nun yarattığı alemde,</span> <span class="char-style-override-8">skholè’</span><span class="char-style-override-7">nin günlük kaygılardan uzak akışı içinde geliştirmiş olmaları. Şimdi bu konuda biraz daha somut olmaya çalışalım.</span></p>

      <p class="yildiz"><span>* * *</span></p>

      <p class="paragraf para-style-override-6"><span class="char-style-override-7">Skolastik felsefeler öznelci (sübjektivist) bir temelden hareket ediyorlar ve somut tarihten kopuk bulunuyorlar. Örneğin Kant’ın insanı evrenin merkezine yerleştiren antropolojik yaklaşımı ve yücelttiği soyut “akıl” ilkesi skolastik düşüncenin mükemmel bir örneğiydi. Alman idealizminin kurucusu üniversite’de alt statüdeki “felsefe fakültesi”ni üst statüye çıkarma kavgası verirken tarih ve toplumdan tamamen kopuk bir “saf akıl”dan başka bir dayanağa ihtiyaç duymuyordu ve “kitapların kronolojik sırası”nın yerine “insan aklı sayesinde düzenli bir biçimde gelişen fikirlerin doğal akışı”nı (Kant) koyuyordu (s. 55).</span></p>

      <p class="paragraf para-style-override-6"><span class="char-style-override-7">Bu açıdan Hegel de farklı değildi. Ünlü filozof “felsefe ile felsefe tarihi birbirinin imgesidir; felsefe tarihini incelemek bizzat felsefeyi, özellikle de mantığı incelemektir” derken aslında reel tarihi felsefeleştiriyor ve pratik yaşamın dışına itiyordu (s. 57).</span></p>

      <p class="paragraf para-style-override-6"><span class="char-style-override-7">Tamamen farklı bir varlık felsefesi geliştiren Heidegger’in tarih anlayışı da skolastik anlayışın sınırlarını aşamamıştı. Bu filozofun insanı ve öznelliği anlatan</span> <span class="char-style-override-8">Dasein</span><span class="char-style-override-7">’ı , onun tek ve “asli” (authentique) biçimi olan “</span><span class="char-style-override-8">ölüm için olmak</span><span class="char-style-override-7">” konumu dışında, reel tarihi, sıradan insanın (</span><span class="char-style-override-8">Das Mann</span><span class="char-style-override-7">) “asli olmayan” (inauthentique) tarihi olarak küçümsüyor ve o da skolastik felsefenin aristokratik zırhına bürünüyordu. Nihayet her türlü düşünce sisteminin “yapı-sökümü”nü yaptığı halde “yapı-sökümcünün yapı-sökümünü unutan” Derrida’nın nihilizmi de farklı şekilde görülemezdi (s. 129).</span><span class="dipp" style="font-size:0.82em;"><a class="footnote-link" href="#footnote-225-205" id="footnote-225-205-backlink">205</a></span></p>

      <p class="yildiz"><span>* * *</span></p>

      <p class="paragraf para-style-override-6"><span class="char-style-override-7">Bourdieu’nün rasyonalizm anlayışına ve tüm eserlerine dağılmış olan felsefe kavgalarına yeri geldikçe daha sonra da değineceğim. Düşünürün kendi kavramlarına geçerken bu kavganın temel ilkesini yinelemekle yetinelim: Bourdieu esas itibariyle felsefenin reel dünya dışında bir skolastik dünya yaratmış olmasına, üstelik bu skolastik dünyanın reel dünyayı anlamaya çalışan bilim alanını da egemenliği altında tutmasına isyan ediyordu. Temel kavramlarını oluşturan “</span><span class="char-style-override-8">habitus</span><span class="char-style-override-7">”, “</span><span class="char-style-override-8">alan</span><span class="char-style-override-7">” ve “</span><span class="char-style-override-8">pratik duygu</span><span class="char-style-override-7">” üçlüsü de her şeyden önce pratik dünya ile spekülatif dünya arasındaki bu kopukluğu ve bu kopukluktan doğan yapay felsefi ikilemleri aşma amacıyla geliştirilmişti. Bu ikilemlerle Bourdieu, 1950’lerde ENS’te felsefe öğrenimi yaparken karşılaşmıştı.</span></p>

      <p class="paragraf para-style-override-6"><span class="char-style-override-7">1950’lerde Fransa’da felsefi sorunsallar “öznelcilik-nesnelcilik”, “bireyselcilik-yapısalcılık”, “hümanizm-antihümanizm”, “akılcılık-göreselcilik” gibi ikilemler içinde tartışılıyordu. Bourdieu de geliştirdiği kavramlarla bütün bu ikilemleri aşmaya çalışmıştır. Önce</span> <span class="char-style-override-8">habitus</span> <span class="char-style-override-7">kavramı ile başlayalım.</span></p>

      <p class="paragraf para-style-override-6"><span class="char-style-override-8">Habitus</span> <span class="char-style-override-7">nedir?</span></p>

      <p class="yildiz"><span>* * *</span></p>

      <p class="paragraf para-style-override-6"><span class="char-style-override-7">Bourdieu</span> <span class="char-style-override-8">habitus</span> <span class="char-style-override-7">kavramı ile bireyi, öznelliği ve bireyciliği aşan bir içerikle açıklamaya çalışmıştır. Bourdieu’de insan ne Descartes-Kant-Husserl geleneğindeki gibi bir öznelliğe ve “aşkın ego”ya, ne de Heidegger’deki gibi onto-teolojik bir “olmak” (</span><span class="char-style-override-8">Sein</span><span class="char-style-override-7">) dışında düşünülemeyecek bir</span> <span class="char-style-override-8">Dasein</span> <span class="char-style-override-7">gerçeğine dayanıyor. Bourdieu’de insan denilen varlık tek başına anlaşılabilecek, kendi kendine yeten bir olgu değildir.</span> <span class="char-style-override-8">Habitus</span> <span class="char-style-override-7">kavramı ancak Bourdieu’deki diğer iki temel kavram olan “</span><span class="char-style-override-8">alan</span><span class="char-style-override-7">” (</span><span class="char-style-override-8">champ</span><span class="char-style-override-7">) ve “</span><span class="char-style-override-8">pratik duygu</span><span class="char-style-override-7">” (</span><span class="char-style-override-8">sens pratique</span><span class="char-style-override-7">) kavramlarıyla birlikte düşünülerek anlaşılabilir. Hegel, “reel rasyoneldir” demişti; Bourdieu ise “reel rölasyoneldir!” diyor; yani</span> <span class="char-style-override-8">ilişkisel</span> <span class="char-style-override-7">olmayan bir gerçek yoktur!</span><span class="dipp" style="font-size:0.82em;"><a class="footnote-link" href="#footnote-225-206" id="footnote-225-206-backlink">206</a></span> <span class="char-style-override-7">İnsanların</span> <span class="char-style-override-8">habitus’</span><span class="char-style-override-7">ü de onların toplumsal alanlarıyla ilişkileri dışında anlaşılamaz.</span></p>

      <p class="paragraf para-style-override-6"><span class="char-style-override-8">Habitus</span> <span class="char-style-override-7">kavramı Bourdieu’nün icat ettiği bir kavram değildir. Aristo’dan itibaren birçok düşünür (Leibniz, Hegel, Husserl, Durkheim, Weber, Mauss, Adorno, Merleau-Ponty, Elias, Panofsky) bu sözcüğü kullanmışlardı.</span><span class="dipp" style="font-size:0.82em;"><a class="footnote-link" href="#footnote-225-207" id="footnote-225-207-backlink">207</a></span> <span class="char-style-override-7">Fakat Bourdieu bu gibi alıntı yakıştırmalarından şikayet ediyor ve kavramlarını terim olarak kendisi icat etmemiş olsa bile, onları geliştirdiğini ve özgün bir içerikle donatarak zenginleştirdiğini söylüyor.</span><span class="dipp" style="font-size:0.82em;"><a class="footnote-link" href="#footnote-225-208" id="footnote-225-208-backlink">208</a></span> <span class="char-style-override-7">Düşünürümüz yer yer</span> <span class="char-style-override-8">habitus</span> <span class="char-style-override-7">konusunda daha da açık oluyor ve bu kavramı geliştirirken daha çok “bilgi sosyolojisini başlatan”</span><span class="dipp" style="font-size:0.82em;"><a class="footnote-link" href="#footnote-225-209" id="footnote-225-209-backlink">209</a></span> <span class="char-style-override-7">Marx’tan etkilendiğini söylüyor.</span></p>

      <p class="yildiz"><span>* * *</span></p>

      <p class="paragraf para-style-override-6"><span class="char-style-override-7">Gerçekten de Bourdieu çeşitli vesilelerle Marx’ın “</span><span class="char-style-override-8">Feuerbach Üzerine Tezler</span><span class="char-style-override-7">”inin kendi bilgi kuramı üzerindeki etkisini belirtmiştir. Marx, anımsanacağı gibi, bu tezlerinin ilkinde mekanist materyalizmin reel dünyayı “duyularla hissedilen insan etkinliği” şeklinde, yani</span> <span class="char-style-override-8">aktif olarak</span> <span class="char-style-override-7">değil de, sezgi şeklinde,</span> <span class="char-style-override-8">pasif olarak</span> <span class="char-style-override-7">algıladığını ve bu yüzden de bilgi edinme sürecinin</span> <span class="char-style-override-8">aktif</span> <span class="char-style-override-7">kısmını idealist felsefenin geliştirdiğini söylemişti. Oysa Marx’ın materyalizmi bu “aktif” tarafı tutarlı bir şekilde idealist felsefeden (Hegel’den) alıyor ve materyalist</span> <span class="char-style-override-8">praksis</span> <span class="char-style-override-7">felsefesine dönüştürüyordu. İşte Bourdieu de Marx’tan en çok bu</span> <span class="char-style-override-8">maddeci ve aktif bilgi kuramı</span> <span class="char-style-override-7">açısından etkilenmiştir. “Bilgi edinme etkinliğinin saf entelektüel (skolastik) bir çabayla hiçbir ilişkisi yoktur”, diyor Bourdieu, “bu etkinlik, düşünce, bilinç, bilgi gibi gündelik sözcüklerin tam olarak anlamamızı önledikleri bir inşa etkinliği, yani pratik bir düşüncedir.”</span><span class="dipp" style="font-size:0.82em;"><a class="footnote-link" href="#footnote-225-210" id="footnote-225-210-backlink">210</a></span> <span class="char-style-override-7">Düşünürümüzün bu “inşacı” bakış açısı, daha sonra değineceğimiz gibi, onun bilgilerimizi tarihsel oluşumları içinde ele almasının da temelini oluşturuyor.</span></p>

      <p class="yildiz"><span>* * *</span></p>

      <p class="paragraf para-style-override-6"><span class="char-style-override-7">Bourdieu’de</span> <span class="char-style-override-8">habitus</span> <span class="char-style-override-7">kavramının ikili yapısına işaret ettik. Bu ikili yapı “(</span><span class="char-style-override-8">habitus’</span><span class="char-style-override-7">ün) temel işlevlerinden birini, aslında birbirini tamamlayan iki yanlışı önlemek” haline getiriyor. Bu yanlışlardan birincisi, mutlak bir determinizm anlayışıyla tüm edimlerimizi “dış nedenlerin mekanik bir sonucu” olarak değerlendirirken, ikincisi de erekçi (“finalist”) bir eylem kuramı bağlamında, bunları “bilinçli ve özgür bir şekilde hareket eden bireylerin edimleri” olarak görüyor.</span></p>

      <p class="paragraf para-style-override-6"><span class="char-style-override-7">İnsanlar biyolojik yapılarının ve “toplumsal alan”larının şekillendirdiği bazı davranış biçimlerine ve eğilimlere (</span><span class="char-style-override-8">disposition’</span><span class="char-style-override-7">lara) sahip bulunuyorlar ve bu yüzden</span> <span class="char-style-override-8">habitus</span> <span class="char-style-override-7">bir “eğilimler sistemi” olarak ortaya çıkıyor. Bourdieu bu bağlamda genel planda</span> <span class="char-style-override-8">bireysel habitus</span> <span class="char-style-override-7">ve</span> <span class="char-style-override-8">sınıfsal habitus</span> <span class="char-style-override-7">ayrımı yapıyor.</span><span class="dipp" style="font-size:0.82em;"><a class="footnote-link" href="#footnote-225-211" id="footnote-225-211-backlink">211</a></span> <span class="char-style-override-7">Sınıf veya grup</span> <span class="char-style-override-8">habitus’</span><span class="char-style-override-7">ü bireylerin toplumsal alandan kazanımlarını yansıtıyor; fakat, bu, edilgen bir olgu olarak değil, aynı zamanda kendini oluşturan yapıları etkileyebilen etken bir olgu olarak beliriyor. Bourdieu bu karşılıklı etkileşimi “</span><span class="char-style-override-8">yapılaştıran yapılar - structures structurantes</span><span class="char-style-override-7">” formülüyle ifade ediyor. Daha özgül planda da</span> <span class="char-style-override-8">habitus,</span> <span class="char-style-override-7">oluştuğu “alan”a göre biçimleniyor: Estetik</span> <span class="char-style-override-8">habitus</span><span class="char-style-override-7">, bilimsel</span> <span class="char-style-override-8">habitus</span><span class="char-style-override-7">, felsefi</span> <span class="char-style-override-8">habitus</span><span class="char-style-override-7">, dini</span> <span class="char-style-override-8">habitus</span><span class="char-style-override-7">, gazetecilik</span> <span class="char-style-override-8">habitus</span><span class="char-style-override-7">’u, tıbbi</span> <span class="char-style-override-8">habitus</span> <span class="char-style-override-7">(vb) gibi (s. 121).</span></p>

      <p class="paragraf para-style-override-6"><span class="char-style-override-8">Habitus</span><span class="char-style-override-7">’ün etkinliği bireyin (ya da Bourdieu’nün tercih ettiği terim olan “toplumsal ajan”ın) bünyesinde teori ile pratiği birleştiriyor; başka bir deyişle</span> <span class="char-style-override-8">habitus’</span><span class="char-style-override-7">te nesnel-kurumsal yapılarla bilişsel (cognitif) yapılar aynılaşıyor. Böylece, bilişsel yapılar bireyde çoğunlukla otomatik davranışlar şeklinde somutlaşıyor ve bu olgu da bizi Bourdieu’de her gün bilinçsizce yaptığımız, otomatik davranışları açıklayan “</span><span class="char-style-override-8">pratik duygu</span><span class="char-style-override-7">” kavramına götürüyor. Fakat bu konuya geçmeden bireysel kişiliği oluşturan ikinci temel unsur, “alan” kavramı üzerinde kısaca durmalıyız.</span></p>

      <p class="yildiz"><span>* * *</span></p>

      <p class="paragraf para-style-override-6"><span class="char-style-override-7">Bourdieu, “alan”ları, “toplumsal dünyanın farklılaşma süreci”nden doğan ve göreli özerkliğe sahip küçük dünyalar (mikrokozmlar) olarak görüyor.</span><span class="dipp" style="font-size:0.82em;"><a class="footnote-link" href="#footnote-225-212" id="footnote-225-212-backlink">212</a></span> <span class="char-style-override-7">Bu alanlar son derece çeşitli; ayrıca sayıları toplumsal farklılaşmaya paralel olarak gitgide artıyor: Siyaset alanı, felsefe alanı, bilim alanı, edebiyat alanı, din alanı, gazetecilik alanı, spor alanı, bankacılık alanı, siyasi parti alanı, şirketler alanı vb.</span></p>

      <p class="paragraf para-style-override-6"><span class="char-style-override-7">Bu özgül alanlardan her biri belli bir “bakış açısı”na, kendine özgü “dil oyunları”na (Wittgenstein) ve bu dil oyunlarının geçerli olduğu bir “hayat tarzı”na, kısaca bir “</span><span class="char-style-override-8">doxa</span><span class="char-style-override-7">”ya sahip bulunuyor (s. 117). “Her alan”, diyor Bourdieu, “bir bakış açısının hem şeylerde (realitede) hem de</span> <span class="char-style-override-8">habitus</span><span class="char-style-override-7">’lerde kurumsallaşmasıdır.” Böylece ne kadar alan varsa o kadar da</span> <span class="char-style-override-8">habitus</span> <span class="char-style-override-7">ortaya çıkıyor ve “her alanla habitus arasındaki gizli ontolojik işbirliği” toplumsal ajanların oyunu kabullenmelerinin, yani</span> <span class="char-style-override-8">“illusio”</span><span class="char-style-override-7">larının ilkesini oluşturuyor.</span><span class="dipp" style="font-size:0.82em;"><a class="footnote-link" href="#footnote-225-213" id="footnote-225-213-backlink">213</a></span></p>

      <p class="paragraf para-style-override-6"><span class="char-style-override-7">Aynı zamanda kurumsal ve bilişsel yapılardan oluşan bu “alan”lar, “Pascal’daki ‘zümre’ (ordre) kavramı gibi, kendi ajanlarını başka bir bakış açısına, anlaşılmaz veya en azından anlamsız, hatta tamamen hayali görünen kazanım beklentileri (“</span><span class="char-style-override-8">enjeu</span><span class="char-style-override-7">”ler) çerçevesine hapsediyor”. Yine Pascal’dan esinlenerek, “bir araştırmacı”, diyor Bourdieu, “bir yüksek memurun kariyer hırsına tamamen kayıtsızdır; tıpkı bir sanatkârın heba ettiği paraların ya da gazetelerin ilk sayfasında görünmek isteyen bir gazetecinin verdiği kavganın bir bankacıya nerdeyse anlamsız görünmesi gibi!” (s. 117). Bu demektir ki her alanın kendine özgü bir biliş ve davranış tarzı bulunuyor ve her</span> <span class="char-style-override-8">habitus</span> <span class="char-style-override-7">bu iki eğilimi de içeriyor. “</span><span class="char-style-override-8">Her kişisel eğilim sistemi (habitus),</span> <span class="char-style-override-7">diyor Bourdieu,</span> <span class="char-style-override-8">diğerlerinin yapısal bir çeşitlemesidir</span><span class="char-style-override-7">”.</span><span class="dipp" style="font-size:0.82em;"><a class="footnote-link" href="#footnote-225-214" id="footnote-225-214-backlink">214</a></span></p>

      <p class="yildiz"><span>* * *</span></p>

      <p class="paragraf para-style-override-6"><span class="char-style-override-7">“Alan”lar bir öze ya da yapısal bir töze dayanmıyorlar; bunların temelinde tam bir “keyfilik” hüküm sürüyor ve her “alan”ı bir iktidar, çıkar (sembolik sermaye) kavgası haline getiren husus da bu keyfilik. “Bütün alanların”, diyor Bourdieu, “hatta bilim ve sanat alanları gibi en saf alanların bile temelinde bir keyfilik yatıyor; hepsinin bir temel kanunu, bir</span> <span class="char-style-override-8">nomos’</span><span class="char-style-override-7">u bulunuyor.” Ve düşünürümüz genellikle ‘yasa’ diye tercüme edilen</span> <span class="char-style-override-8">nomos</span><span class="char-style-override-7">’u ‘anayasa’ diye çevirmenin bu keyfiliği daha iyi anlatacağı kanısında. Kısaca ne</span> <span class="char-style-override-8">tabii hukuk</span> <span class="char-style-override-7">uydurması, ne</span> <span class="char-style-override-8">toplumsal mukavele</span> <span class="char-style-override-7">fiksiyonu! Sadece, Pascal’ın dediği gibi, “Kanun kanundur, başka hiçbir şey değil!” gerçeği: Tıpkı sanat alanında hüküm süren “sanat, sanat içindir!” “</span><span class="char-style-override-8">nomos</span><span class="char-style-override-7">”u gibi! (s. 116).</span></p>

      <p class="yildiz"><span>* * *</span></p>

      <p class="paragraf para-style-override-6"><span class="char-style-override-7">Bourdieu’nün “alan” kuramı bu mikrokozmları toplumsal haritada sadece</span> <span class="char-style-override-8">yatay olarak</span> <span class="char-style-override-7">ele almıyor. Düşünürümüz alanları aynı zamanda</span> <span class="char-style-override-8">dikey olarak</span><span class="char-style-override-7">, yani tarihsel oluşum süreçleri içinde de çözümlüyor. Sorunun bu yönü bizleri Bourdieu’de tarih-yazıcılığı ve tarihsel rasyonellik konusuna, daha genel planda da rasyonalizm-irrasyonalizm tartışmasına götürüyor. Gerçekten de günümüzde daha çok modernizm-postmodernizm antinomisi içinde tartışılan bu sorunsal Bourdieu’nün düşüncesinin en özgül yönlerinden birini oluşturuyor.</span></p>

      <p class="paragraf para-style-override-6"><span class="char-style-override-7">Hemen her ikileme karşı takındığı tavır gibi, Bourdieu, burada da antinominin her iki tarafına karşı çıkıyor. Daha açık bir ifadeyle, düşünürümüz, çağdaşlarında karşılaştığı şekilleriyle, bir yandan modernizm ve rasyonalizmi (Habermas), öte yandan da postmodernizm ve irrasyonalizmi (Foucault) yadsıyor. Bu alanda psikanaliz ve (çok daha ihtiyatlı ve örtülü biçimde) nörobiyoloji bulgularına kulak veren Bourdieu insanlarda geniş bir bilinçaltı alanı keşfediyor. Böylece sosyologumuzun en önemli kavramlarından biri olan “</span><span class="char-style-override-8">pratik duygu</span><span class="char-style-override-7">” kavramını irdelemeye geçebiliriz.</span></p>

      <p class="yildiz"><span>* * *</span></p>

      <p class="paragraf para-style-override-6"><span class="char-style-override-7">Bourdieu’de “pratik duygu” kavramı, bireyin (“toplumsal ajan”ın)</span> <span class="char-style-override-8">habitus’</span><span class="char-style-override-7">ü</span> <span class="char-style-override-7">ile</span> <span class="char-style-override-8">alan’</span><span class="char-style-override-7">ı</span> <span class="char-style-override-7">arasında kendiliğinden bir uyum sağlamasını mümkün kılan eğilim ve yetenekler bütünlüğünü ifade ediyor. “Bir alanın özgül mantığı, özgül bir</span> <span class="char-style-override-8">habitus</span> <span class="char-style-override-7">şeklinde vücutlaşıyor” (s. 23) ve bir çeşit genel vücut dili (veya vücut aklı) haline geliyor. Toplumsal yaşantıyı bir “oyun” olarak tasavvur eden Bourdieu,</span> <span class="char-style-override-8">habitus</span> <span class="char-style-override-7">ile bir alan arasında gerçekleşen “az çok mucizevi” buluşmanın “ajan”larda bir</span> <span class="char-style-override-8">illusio</span> <span class="char-style-override-7">olarak yaşandığını söylüyor.</span> <span class="char-style-override-8">İllusio,</span> <span class="char-style-override-7">toplumsal oyuna ilgiyi, bu oyundan beklenen kazançlara</span> <span class="char-style-override-8">yatırım’</span><span class="char-style-override-7">ı ve oyunun önkabullerine (</span><span class="char-style-override-8">doxa’</span><span class="char-style-override-7">ya) katılımı ifade eden pratik inancı ifade ediyor.</span><span class="dipp" style="font-size:0.82em;"><a class="footnote-link" href="#footnote-225-215" id="footnote-225-215-backlink">215</a></span> <span class="char-style-override-7">Ve, aynı mantık zinciri içinde, “pratik inanç bir</span> <span class="char-style-override-8">ruh hali</span> <span class="char-style-override-7">değildir”, diyor Bourdieu, “</span><span class="char-style-override-8">inançlar</span> <span class="char-style-override-7">haline getirilmiş doktrinler ve dogmalar kitlesine bilinçli katılım ise hiç değildir; eğer tabir mazur görülürse, bu bir</span> <span class="char-style-override-8">vücut halidir</span><span class="char-style-override-7">.”</span><span class="dipp" style="font-size:0.82em;"><a class="footnote-link" href="#footnote-225-216" id="footnote-225-216-backlink">216</a></span></p>

      <p class="yildiz"><span>* * *</span></p>

      <p class="paragraf para-style-override-6"><span class="char-style-override-7">Bourdieu, diğer kavramlarında olduğu gibi, “pratik duygu” kavramını da çok çeşitli düşünce kanallarından beslenerek geliştirmiştir. Fakat bu konuda düşünürümüz temel referansını Pascal’da buluyor. “Ne kadar (bilinçli) espri isek o kadar da otomatız!”, demişti Pascal, “(..) bu yüzden sadece kanıtlamayla ikna olmuyoruz. Kanıtlanmış o kadar az şey var ki! Deliller sadece zihni inandırıyor. Adet ve alışkanlıklar ise en çiğ ve en güçlü delillerimizi oluşturuyor ve onlar otomatı, otomat da zihni, düşünmeksizin sürüklüyor.” Kısaca yine Pascal’ın dediği gibi, “kalbin, (‘</span><span class="char-style-override-8">vücudun</span><span class="char-style-override-7">’, diye düzeltiyor Bourdieu) aklın anlamadığı nedenleri” bulunuyor (s. 23). Böylece insanlar günlük hayatta, şefsiz bir orkestranın üyeleri gibi, daha çok vücut dillerinin otomatizmi ile uyum içinde hareket ediyorlar.</span></p>

      <p class="paragraf para-style-override-6"><span class="char-style-override-7">Bu uyumun mutlak bir uyum olmadığını, “</span><span class="char-style-override-8">bölünmüş habitus</span><span class="char-style-override-7">”ler bulunduğunu, Bourdieu,</span> <span class="char-style-override-8">Oto-Analiz’</span><span class="char-style-override-7">inde, kendi örneğiyle bizlere anlatmıştı. Fakat burada akla şu soru geliyor: Pascal’dan, yani XVII. yüzyıldan beri köprünün altından çok sular akmadı mı? Bilinçli karar ve rasyonel delil alanı, adet ve alışkanlıklar alanı aleyhine çok genişlemedi mi?</span></p>

      <p class="paragraf para-style-override-6"><span class="char-style-override-7">Elbette önemli gelişmeler oldu, fakat otomatizmler alanı çok daralmadı. Zaten Bourdieu de “pratik duygu” konusunda Pascal’la yetinmiyor. Düşünürümüz bu konuda “günlük hayatın psikanalizi”ni yapmış olan Freud’dan da etkileniyor ve adeta “sosyoloji” adı altında bir toplumsal psikanaliz geliştiriyor. “Bachelard bilimsel esprinin psikanalizinden söz ediyordu”, diyor Bourdieu, “bize göre bilimsel esprinin psikanalizi bilim dünyasının sosyolojisidir, sosyolojinin sosyolojisidir”.</span><span class="dipp" style="font-size:0.82em;"><a class="footnote-link" href="#footnote-225-217" id="footnote-225-217-backlink">217</a></span></p>

      <p class="yildiz"><span>* * *</span></p>

      <p class="paragraf para-style-override-6"><span class="char-style-override-7">Bourdieu, Freud’la ve çağdaş psikanaliz kuramcılarıyla da sistemli bir biçimde hesaplaşmamıştır. Bununla beraber, düşünürümüz, çözümlemelerinde birçok Freud’cu kavramı (libido, süblimasyon, transfer, yatırım, özdeşleşme, bilinçaltına atma vb) sık sık kullanıyor. Bu konudaki duruşunun “açık” olmadığını söyleyenlere de, “sosyolojinin rolünün, sosyal alanların psikanaliz tarafından çözümlenen</span> <span class="char-style-override-8">libido</span><span class="char-style-override-7">’ya uğrattığı, fakat psikanalizin inceleme alanına girmeyen değişimleri analiz etmek” olduğunu belirtiyor. Kendisinin de, örneğin, “entelektüel alan”ı çözümlerken Freud’cu anlamda</span> <span class="char-style-override-8">libido</span><span class="char-style-override-7">’nun</span> <span class="char-style-override-7">nasıl</span> <span class="char-style-override-7">sosyolojik anlamda</span> <span class="char-style-override-8">libido academica</span> <span class="char-style-override-7">haline geldiğini çözümlediğini söylüyor ve kişisel çalışmalarında sosyoloji alanında kaldığını, “psikanalizin kapısına kadar gelip, orada durduğunu” da sözlerine ekliyor.</span><span class="dipp" style="font-size:0.82em;"><a class="footnote-link" href="#footnote-225-218" id="footnote-225-218-backlink">218</a></span> <span class="char-style-override-7">Disiplinler arasında çok büyük bir rahatlıkla dolaşan ve bu yüzden de hem hayranlık uyandıran, hem de eleştirilen sosyologumuzun sıra psikanalize gelince akademik işbölümünü öne sürmesi ve saygılı tutumu biraz da şaşırtıcı görünüyor.</span></p>

      <p class="yildiz"><span>* * *</span></p>

      <p class="paragraf para-style-override-6"><span class="char-style-override-7">Çeşitli vesilelerle söylediği gibi Bourdieu</span> <span class="char-style-override-8">habitus</span><span class="char-style-override-7">’u insanın “ikinci doğası” olarak görmektedir. Bu durumda düşünürümüzün insanın “birinci doğası”nı, yani biyolojik yapısını analizine nasıl kattığını da sorgulayabiliriz.</span></p>

      <p class="paragraf para-style-override-6"><span class="char-style-override-7">Daha önce anlattıklarım, sanıyorum ki Bourdieu’nün insanı sadece biyolojik yapısıyla (“vücut”uyla) açıklayan “biyolojizm”i reddettiğini göstermiştir. Zaten düşünürümüzün kendisi de bunu defalarca açıklamıştı. Ne var ki sorunun bugün karşımıza daha nüanslı bir biçimde, Bourdieu’nün nörobiyoloji karşısında duruşu şeklinde çıktığını da yadsıyamayız.</span></p>

      <p class="paragraf para-style-override-6"><span class="char-style-override-7">Bourdieu temel kavramlarını 1960 ve 70’li yıllarda Batı’da psikanalizin çok gözde olduğu yıllarda geliştirmişti. Oysa izleyen dönemde nörobiyoloji alanındaki gelişmeler toplum ve insan bilimleri alanında çalışanları ister istemez bu çalışmalarla diyaloga sokmuş ve tavır almaya, bir reaksiyonda bulunmaya zorlamıştı. Buna rağmen Bourdieu’nün, örneğin</span> <span class="char-style-override-8">habitus</span><span class="char-style-override-7">’le ilgili analizlerinde, bu konuda büyük yankılar uyandırmış çalışmalara göndermeler yaptığını, hangi tezleri benimseyip hangilerini yadsıdığını belirttiğine pek tanık olmuyoruz. Yine de sosyologumuzun J-P. Changeux’ye yaptığı bir gönderme bu konuda önemli bir istisna oluşturuyor.</span></p>

      <p class="paragraf para-style-override-6"><span class="char-style-override-7">Gerçekten de Bourdieu, eğilim ve yeteneklerimizin “kazanılmış”, yani toplumsal olma niteliğini yadsımanın, Changeux’nün “</span><span class="char-style-override-8">Nöronal İnsan</span><span class="char-style-override-7">” başlıklı eserinde gösterdiği mekanizmaların, yani “vücudun, sinaptik bağlantılarının (sinir hücreleri bağlantılarının) zayıflaması ve güçlenmesi yoluyla devamlı ve selektif olarak gerçekleştirdiği belleme sürecini yadsımak”</span><span class="dipp" style="font-size:0.82em;"><a class="footnote-link" href="#footnote-225-219" id="footnote-225-219-backlink">219</a></span> <span class="char-style-override-7">anlamına geleceğini söylemiştir. Bu sürecin sosyal bir yaşantının ürünü olduğu ve sosyal farklılaşma ile zenginleştiği açıktır. Bu konuya genel değerlendirmede tekrar döneceğim.</span></p>

      <div class="footnotes">
        <div class="footnote">
          <p class="dipnot"><a class="footnote-anchor" href="#footnote-225-196-backlink" id="footnote-225-196">196</a> <span>Pierre Carles tarafından 2001 yılında gerçekleştirilen bu “kült” belgesel hâlâ Paris sinemalarında gösterilmektedir.</span> <span class="char-style-override-6">Le Monde</span> <span>gazetesinin Bourdieu’nün ölümü dolayısıyla hazırladığı dosya da Thomas Ferenczi’nin “Pierre Bourdieu: Tüm kavgaların sosyologu” başlıklı makalesiyle başlıyordu.</span> <span class="char-style-override-6">Le Monde</span><span>, 26 Ocak 2002.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-197-backlink" id="footnote-225-197">197</a> <span>Örneğin Fransa’nın en önemli yayın organlarından sağcı</span> <span class="char-style-override-6">Le Figaro</span> <span>gazetesi (25 Ocak 2002) Bourdieu’nün ölümünü ilk sayfada “Pierre Bourdieu, kaybettiğimiz filozofun geride bıraktıkları” (</span><span class="char-style-override-6">Pierre Bourdieu, ce que laisse le philosophe disparu</span><span>) başlığı ile vermişti. Burada akla ister istemez sosyoloji sözcüğünü icat eden ve sosyoloji alanında ilk büyük kavgayı veren Auguste Comte geliyor. Bourdieu’nün pek sempati duymadığı bu düşünürün “pozitivizm”i de günümüzde felsefe tarihi içinde de yer almıyor mu?</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-198-backlink" id="footnote-225-198">198</a> <span>Gilles Deleuze, Felix Guattari,</span> <span class="char-style-override-6">Qu’est-ce que la Philosophie?</span> <span>Paris, Editions de Minuit, 1991, s. 8.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-199-backlink" id="footnote-225-199">199</a> <span>Bourdieu’nün kavram sözlüğü için bkz. Christiane Chaviré, Olivier Fontaine,</span> <span class="char-style-override-6">Le Vocabulaire de Bourdieu,</span> <span>Paris, Ellipses, 2003.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-200-backlink" id="footnote-225-200">200</a> <span>Pierre Bourdieu,</span> <span class="char-style-override-6">Méditations Pascaliennes,</span> <span>Paris, Seuil, 1997. Bourdieu, bu eserinde, aslında filozofların sormaları ve yanıtlamaları gereken soruları, onların sessizliği üzerine kendisinin yanıtlamak istediğini ve Kant’ın bu yönde “Akıl”a yönelttiği eleştiriyi derinleştirerek “</span><span class="char-style-override-6">skholè</span> <span>durumunda mevcut olan önkabulleri açığa çıkarmaya çalıştığını” söylüyor. s. 9.</span> <span>Bu esere bundan sonra yapılacak göndermeler metnin içinde verilecektir.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-201-backlink" id="footnote-225-201">201</a> <span>Bourdieu’nün çok etkilendiği Marx’ın “</span><span class="char-style-override-6">Feuerbach Üzerine Tezler</span><span>”inin ikincisinde “nesnel gerçek” sorununun teorik değil pratik bir sorun olduğu vurgulandıktan sonra “pratikten soyutlanmış düşüncenin gerçek ya da gerçek dışı oluşu konusundaki tartışma</span> <span class="char-style-override-6">skolastik</span> <span>bir tartışmadır” deniyordu. (Vurgu, Marx’ın). Marx-Engels,</span> <span class="char-style-override-6">Etudes Philosophiques,</span> <span>Paris, Editions Sociales, 1977, s. 48.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-202-backlink" id="footnote-225-202">202</a> <span>J. L. Austin,</span> <span class="char-style-override-6">Sense and Sensibilia</span> <span>(Oxford University Press, 1962) başlıklı eserinde “skolastik görüş” (scholastic view) kavramını önermiş, fakat Bourdieu’ye göre bunun her türlü tanımını yapmakla beraber dolaysız bağlamını (“contexte immédiat”) ortaya koymamıştı. Bourdieu kavramı bu yönde geliştirmiştir.</span> <span class="char-style-override-6">Méditations..,</span> <span>s. 24.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-203-backlink" id="footnote-225-203">203</a> <span>Bourdieu, E. Cassirer’in “şahane” olarak nitelediği analizini yazarın</span> <span class="char-style-override-6">Individu et Cosmos</span> <span>(Paris, Editions de Minuit, 1983) başlıklı eserinde buluyor.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-204-backlink" id="footnote-225-204">204</a> <span>Bourdieu Oto-Analiz’inde bu konudaki tutumunu açıklarken “Belki de Fransa’da veya dış ülkelerde çevremde en gözde olanlarla tartışmaya veya onları eleştirmeye zaman ayıramayacak kadar yapılacak şeyim vardı” diyor ve yazdığı eserlerde, kendisine devamlı sorulan Foucault, Habermas, Derrida gibi düşünürlere ayrılan kısımların, onlardan çok daha az önemli (Cicourel, Labov, Darnton, Tilly vb gibi) bazı yazarlar kadar dahi mevcut olmadığını ekliyor. Bourdieu’nün etrafına karşı bu “küçümseyici” tutumu sık sık kendisine yöneltilen eleştiriler arasında yer almıştır. Bkz.</span> <span class="char-style-override-6">Esquisse pour une Oto-Analyse</span><span>, Paris, Raisons d’Agir, 2004, s. 13.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-205-backlink" id="footnote-225-205">205</a> <span>Bourdieu’nün Derrida’ya yönelttiği eleştirinin nispeten ayrıntılı tablosu için bkz.</span> <span class="char-style-override-6">La Distinction,</span> <span>Paris, Editions de Minuit, 1979, s. 565-585.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-206-backlink" id="footnote-225-206">206</a> <span>P. Bourdieu,</span> <span class="char-style-override-6">Réponses,</span> <span>(Loïc J. D. Wacquant ile söyleşi), Paris, Seuil, 1992, s. 72.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-207-backlink" id="footnote-225-207">207</a> <span>Bourdieu’nün kendisi bir vesileyle Hegel, Husserl, Weber, Durkheim ve Mauss isimlerini sayıyor ve Husserl’in bu kavram sayesinde “bilinç felsefesi”ni aşmaya çalıştığını söylüyor.</span> <span class="char-style-override-6">Choses Dites,</span> <span>Paris, Minuit, 1987, s. 23.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-208-backlink" id="footnote-225-208">208</a> <span>Bourdieu bu konuda, Pascal’ın, başka açılardan çok eleştirdiği Descartes’ı, onun</span> <span class="char-style-override-6">Cogito</span> <span>kavramını daha önce aynı</span> <span>kavramı kullanmış olan saint Augustin’e borçlu olduğunu söyleyerek eleştirenlere karşı savunduğunu hatırlatıyor.</span> <span class="char-style-override-6">Méditations..,</span> <span>s. 76.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-209-backlink" id="footnote-225-209">209</a> <span>P. Bourdieu,</span> <span class="char-style-override-6">Leçon sur la Leçon,</span> <span>Paris, Les Editions de Minuit, 1982, s. 11.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-210-backlink" id="footnote-225-210">210</a> <span>P. Bourdieu,</span> <span class="char-style-override-6">Réponses</span><span>, s. 97. Aynı konuya</span> <span class="char-style-override-6">Les Règles de L’Art</span> <span>(Paris, Seuil, 1992, s. 252) başlıklı eserinde de değinen Bourdieu, kavramı ilk kez Panofsky’den alarak kullanmasına rağmen, kavramın, Marx’ın Feuerbach üzerine tezlerine uygun bir şekilde düşüncenin “aktif yönü”nü belirtmek işleviyle yüklü olduğunu ve onu Lévi-Strauss’un “bilinçaltı” kavramına ve Althusser’in insanı sadece “yapıların taşıyıcısı (Träger-support)” olarak gören anlayışına karşı geliştirdiğini söylüyor.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-211-backlink" id="footnote-225-211">211</a> <span>P. Bourdieu,</span> <span class="char-style-override-6">Le Sens Pratique,</span> <span>Paris, Les Editions de Minuit, 1980. s. 101.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-212-backlink" id="footnote-225-212">212</a> <span>Bir söyleşisinde Bourdieu “</span><span class="char-style-override-6">alan</span> <span>kavramını Weber ile birlikte, fakat aynı zamanda Weber’e karşı geliştirdim” diyor. (</span><span class="char-style-override-6">Choses Dites,</span> <span>s. 63). Fakat yaptığı göndermelerden aynı konuda Pascal, Wittgenstein gibi filozoflara da borçlu olduğu anlaşılmaktadır. Bu alanda Marksizme karşı duruşunu ilerde ele alacağım.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-213-backlink" id="footnote-225-213">213</a> P. Bourdieu, <span class="char-style-override-6">Leçon..,</span> s. 47.</p>
        </div>

        <div class="footnote">
          <p class="dipnot"><a class="footnote-anchor" href="#footnote-225-214-backlink" id="footnote-225-214">214</a> P. Bourdieu, <span class="char-style-override-6">Le Sens Pratique</span>, s. 101.</p>
        </div>

        <div class="footnote">
          <p class="dipnot"><a class="footnote-anchor" href="#footnote-225-215-backlink" id="footnote-225-215">215</a> Aynı eser, s. 111.</p>
        </div>

        <div class="footnote">
          <p class="dipnot"><a class="footnote-anchor" href="#footnote-225-216-backlink" id="footnote-225-216">216</a> <span>Aynı eser, s. 115.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-217-backlink" id="footnote-225-217">217</a> <span class="char-style-override-6">Le Monde,</span> <span>7 Aralık 1993. Bourdieu ile söyleşi.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-218-backlink" id="footnote-225-218">218</a> <span>P. Bourdieu,</span> <span class="char-style-override-6">Si le monde social m’est supportable, c’est parce que je peux m’indigner,</span> <span>Paris, L’Aube, 2001, s. 54.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-219-backlink" id="footnote-225-219">219</a> <span>P. Bourdieu,</span> <span class="char-style-override-6">Méditations.</span><span>., s. 163 ve 10 nolu dipnotu. J-P. Changeux,</span> <span class="char-style-override-6">L’Homme Neuronal,</span> <span>Paris, Fayard, 1983. Burada belirtelim ki “organik yapıların temellerine dokunan heyecanlar kadar ciddi şey yoktur” derken de, Bourdieu, adını anmadan A. R. Damasio’nun çalışmalarıyla aynı paralelde görülüyor (s. 168).</span></p>
        </div>
      </div>
    </div>
  </div>
</body>
</html>
